



Vaderlandsche Letteroefeningen 
Jaargang 1812


GEBRUIKT EXEMPLAAR
eigen exemplaar dbnl

ALGEMENE OPMERKINGEN
Dit bestand biedt, behoudens een aantal hierna te noemen ingrepen, een diplomatische weergave van Vaderlandsche Letteroefeningen uit 1812. In de periode 1812-1813 verscheen het tijdschrift onder de titel Tijdschrift van kunsten en wetenschappen van het Departement der Zuiderzee.

Deze jaargang bestaat uit twee delen die in twee banden zijn verschenen. In deze digitale versie is er één bestand van gemaakt.

REDACTIONELE INGREPEN
Deel 1, p. 1: op deze pagina is een kop tussen vierkante haken toegevoegd.
Deel 1, p. 712: in het origineel is een gedeelte van de tekst slecht leesbaar. In deze digitale editie is ‘[.]’ geplaatst.
Deel 2, p.t.o. 593, 594: op deze pagina's staan accolades die meerdere regels overspannen. Omdat wij dergelijke accolades in deze digitale versie niet goed kunnen weergeven, wordt op elke betreffende regel de accolade herhaald. Ook de woorden die erop volgen worden om misverstanden te voorkomen op iedere regel herhaald.

Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (deel 1 p. II, IV, deel 2 p. II, IV) zijn niet opgenomen in de lopende tekst.

[deel 1, pagina I]
BEOORDEELING,

VOOR

1812.

[deel 1, pagina III]

{== afbeelding 	==} {>>afbeelding<<}
    

TIJDSCHRIFT
VAN
KUNSTEN EN WETENSCHAPPEN
VAN
HET DEPARTEMENT
DER ZUIDERZEE.
BEOORDEELING,
VOOR
1812.
MET KEIZERLIJKE VERGUNNING.
Te AMSTERDAM, bij
M. de BRUYN,
en
G.S. LEENEMAN van der KROE en
J.W. IJNTEMA.
Ter Drukkerije van j. ruys, op den Nieuwendijk, bij het Plein Napoleon, No. 255, te Amsterdam.

[deel 1, pagina 735]
REGISTER

VAN DE

Beoordeeling.

A.
Aan den lezer.	I
Almanak voor Vrouwen door Vrouwen. Amst. bij de Wed. J. Dóll.	240
- van Vernuft en Smaak. Bij dezelfde.	240
Almanak. Amst. bij J.H. Duisdeiker.	712
Anslijn, N.Z. (N.) De brave Maria. Leyd. bij D. du Mortier en Zoon.	480
- Bijbelsche Voorbeelden, ter bevordering van Godsvrucht en Deugd. Bij dezelfde.	671

B.

Barbaz, (A.L.) Mengelwerken. Iste D. Amst bij W. van Vliet.	34
Baudet, (P.J.) Principes abrégés de la Langue Française. Dev. chez J.H. de Lange.	670
Baumhauer, (G.T.) Specimen Juridicum inaugurale.	730
Baur, (S.) Levens van gedenkwaardige Mannen en Vrouwen uit de XVIIIde Eeuw. IVde D. Amst. bij J. Allart.	451
Bemerkungen über Holland, aus dem Reisejournal einer Deutschen Frau. Leipz. bei G. Fleischer dem Jüng.	325
Bilderdijk, (W.) Winterbloemen. Iste D. Haarl. bij F. Bohn.	225
- IIde D.	518
Bouilly, (J.N.) Conseils à ma Fille. II Tomes. Paris, chez Rosa.	420


[deel 1, pagina 736]

Bouilly, (J.N.) Raadgevingen aan mijne Dochter. Iste D. Amst. bij E Maaskamp.	703
Braak, (M.) Inwijdingsrede. Amst. bij B.J. Crajenschot.	55
Britannicus, Treurspel van Racine, door J. van's Gravenweert. Amst. bij Immerzeel en Comp.	80
Broes, (W.) Berigt omtrent het Leven, enz. der beruchte Vergiftigster H.R. Nopping. 's Hag. bij J. Allart.	513
- Leerredenen. IIde D. Amst. bij J. Allart.	577
Buchhorn, (W.H.J) De Horenvliessteek, eene nieuwe manier om de Cataract te opereren. Amst bij L. van Es.	495
Buys, (J.) Volksnatuurkunde, uitgegeven door de Maatschappij Tot Nut van 't Algemeen. Amst. bij C. de Vries, enz.	564
- Tweede Verslag.	608
Byrde, (O.) Courte Introduction par J.P. Jungst. Zutph. chez H.C.A. Thieme.	732

C.

Campe, (J.H.) Handleiding om de kinderen te leeren lezen. Amst. bij H. van Kesteren.	710
Cappelle, (J.P. van) Aristotelis Quaestiones Mechanicae. Amst. bij P. den Hengst en Zoon.	413
Carr, (J.) Een Zomer in het Noorden, enz. IIde D. Leeuw. bij de Wed. J.P. de Boy.	167
Chateaubriand, (F.A. de) Les Martyrs, II Tomes gr. 8vo, et III Tomes pet. form. Paris, chez Le Normant.	219
- Tweede Verslag.	253
- Reize van Parijs naar Jeruzalem. Iste D. Dordr. bij A. Blussé en Zoon.	691
Christelijk Magazijn. IVde D. 2de St. Hoorn, bij J. Breebaart.	248
Clarisse (J.) Leerredenen. IIde Bundel. Amst. bij J. van der Hey.	297


[deel 1, pagina 737]

Cottin, (Mev.) Amelia Mansfield. Leyd. bij J. van Thoir.	287
Cramer, (A.) Het Geraamte, of de Leeuwenridders; Tooneelspel. Amst. bij A. Mars.	333

D.

Dampmartin, (A.H.) Quelques traits de la vie privée de Frédéric Guillaume III Paris, chez Renard.	114
Daubanton, (A.G.) Nieuw Praktikaal Handboek voor Vrederegters, enz. Dordr. bij A. Blussé en Zoon.	361
Delille, (J.) La Conversation, Poëme. Paris, chez Michaud frères.	659
Droz, (J.) Essai sur l'art d'être heureux. Paris, chez A.A. Renouard.	24
Dupontés, (C.) Korte zedelijke Anecdoten en Verhalen. Amst. bij Doorman en Comp.	140

E.

Eberhard, (J.A.) Geest van het oorspronkelijk Christendom. Iste D. 1ste St. Purmer. bij T. Peereboom.	5
- Iste D. 2de St.	49
Edgeworth, Zedelijke Verhalen voor jonge lieden. IIde D. Haarl. bij J.L. Augustini.	672
Eerde, (J.R. van) Oratio. Gron. apud D. Spoormaker.	201
Epen, (C. van) Betamelijk en godsdienstig gebruik van het Lot. Amst. bij J. Aarinksen.	103
Euterpe, door J. Kantelaar en M. Siegenbeek. IIde St. Amst. bij J. Allart.	302
Ewald, (J.L.) Christelijke Opwekkingen op alle dagen der week, enz. Amst. bij J. van der Hey.	631
- Voorlezingen over de Opvoeding der Jeugd. IIde D. Bij denzelfden.	663
Eylert, (R.) Leerredenen. Iste D. Gron. bij W. Zuidema.	245

F.

Feith, (R.) De Opwekking van Lazarus. Haarl. en Zwol, bij F. Bohn en D. van Stegeren.	278


[deel 1, pagina 738]

Florian, (De) Gonzalvo van Cordova, enz. Iste St. Leyd. bij van Laar en Herdingh.	279
Fokke, Sz. (A.) Natuurlijke Zedeprenten, ten gebruike der Jeugd. Amst. bij J. van der Hey.	238

G.

Geneeskundige Prijsverhandelingen van S. Tresling en A. Numan. Gron bij J. Römelingh.	445
Genlis, (De) Alphonsine, of de natuurlijke Dochter. Iste D. Leeuw. bij de Wed. J.P. de Boy.	96
- IIde D.	431
- IIIde D.	672
- Belisarius. II Deelen. Amst. bij Immerzeel en Comp.	416
- De l'influence des Femmes sur la Littérature Française, etc. Paris chez Maradan.	544
Geschiedkundige Tafereelen, behelzende merkwaardige Gebeurtenissen, enz. Zutph. bij H.C.A. Thieme.	451
Geysbeek, (P.G. Witsen) Puntdichten. IVde, Vde en VIde Boek. Amst. bij P.G. en N. Geysbeek.	93
Gibbon, (E.) Geschiedenis van het Verval en den Ondergang des Romeinschen Rijks. Ide en IIde D. Amst. bij J. Allart.	347
Gitterman, (R.C.) Geschiedenis van Jozef. Gron. bij W. Wouters en J. Schierbeek.	48
Goethe, Aus meinem Leben. Dichtung und Wahrheit. Ister Th. Tübingen, in der J.G. Cottaischen Buchhandl.	365
Greeven, HZ. (W.) en D. Bax, Dichtoeseningen. Rott. bij W. Locke.	179
Gresset, Le Parrain magnifique, Poëme. Paris, chez A.A. Renouard.	127
Gutsmuths, (J.C.F.) Verlustigingen en Spelen voor de beschaafde Jeugd. Haarl. bij A. Loosjes, Pz.	142

H.

Hall, (F.A. van) Disputatio Juris Naturalis et Civilis Romani.	596


[deel 1, pagina 739]

Hamelsveld, (W.Y. van) Handleiding tot de Regtszaken, volgens de Fransche Wetten. Iste St. Amst. bij J. ten Brink, Gz.	397
Hector, Treurspel van Luce de Lancival, door Mr. S. Ip. Z. Wiselius. Amst. bij J.S. van Esveldt-Holtrop.	39
Heeren, (A.H.L.) Handbuch der Geschichte der Staaten des Alterthums. Gotting. bey J.F. Röwer.	511
Hoff, (W.T.) Prolusio Speciminis Medici inauguralis.	107
Hufeland, (C.W.) Practisch Overzigt van de voornaam ste Gezondheidsbronnen van Duitschland. Gron. bij J. Oomkens.	250

J.

Jong, (C. de) Derde Reize naar de Middellandsche Zee. IIde D. Haarl. bij F. Bohn.	554

K.

Kampen, (N.G. van) Medea, Treurspel van Euripides. Haarl. bij F. Bohn.	120
- Zedekundige Schoonheden der Ouden. IVde D. Bij denzelfden.	472
Kanter, Phil. Z. (J. de) Koorden-tafel. Midd. bij S. van Benthem.	288
Kist, (J.G.) Leerrede ter viering van zijnen 25 jarigen Evangeliedienst. Dordr. bij A. Blussé en Zoon.	443
Kist, (E.) Ruth in vier Leerredenen. Bij dezelfden.	538
Kleine Familie; (De) een Geschenkje voor Kinderen. Amst. bij J. van der Hey.	573
Koff, (L. de) Nieuw Handboekje voor Fabrikeurs, enz. Utr. bij B. Wild en J. Altheer.	658
Koopmans, (R.) Hulde aan den Hoogleeraar G. Hesselink. Amst. bij J.W. Yntema en Comp.	385
Kotzebue, (A. von) Clio's Bloemenmandje. Iste D. Amst. bij C. Timmer.	684


[deel 1, pagina 740]

Krusenstern, (A.J. von) Reize om de Wereld. Iste D. Haarl. bij A. Loosjes, Pz.	205
- IIde D.	400

L.

Lafontaine, (A.) De Huisvader. Iste D. Leyd. bij A. en J. Honkoop.	46
- IIde D.	475
- Emma Iste D. Haarl. bij F. Bohn.	233
- IIde D.	381
- Eduard, of het gemaskerd Bal. II Deelen. Haarl. Bij denzelfden.	425
Lagers, (G.H.) Redevoering ter Feestviering van het 25 jarig bestaan der Maatschappij Tot Nut van 't Algemeen. Amst bij H. van Munster en Zoon.	231
Lanthier, (E.F.) De Reizigers door Zwitserland. III Deelen. Amst. bij C. Timmer.	72
Lantsheer, (H.W.) Dietionnaire des termes de Marine Français &c. Amst. chez P. den Hengst & Fils.	470
Larive, (J.M.) Cours de Déelamation. II Tomes. Paris, chez Delaunay.	597
Leerzaam Mengelwerk voor de Jeugd. Leyd. bij P.H. Trap.	479
Lettergeschenk voor vlijtige Kinderen. Gron. bij J. Oomkens.	144
Leven (Het) van Willem Vlijtig. Iste en IIde D. Amst. bij Schalekamp en van de Grampel.	429
Liefsting, (F.) De Leer der Gereformeerde Kerk naar den Catechismus IIIde D. Leeuw. bij J.W. Brouwer.	713
Loosjes, Pz. (A.) Ebba Niels, Treurspel. Haarl. bij A. Loosjes, Pz.	616
Lotze, (J.A.) Proeve van Betoog dat geene Mythen in de Geschiedenis des Bijbels gevonden worden. Leeuw. bij P. Wiarda.	481
- Tweede Verslag.	529


[deel 1, pagina 741]

Luber, (M.W.) Dissertatio Obstetricio-Medica.	541

M.

Maandag, Dingsdag en Woensdag. Blijspel. Amst. bij C. Timmer.	336
Mayeur, (Le) Les Belges, Poëme. Bruxelles, chez la Ve. Lemaire.	371
Meerman, (J. de) Discours sur le premier Voyage de Pierre le Grand. Paris, chez Debure.	725
- Montmartre. Bij denzelfden.	726
Mees, (R.T.) Specimen Juridicum inaugurale.	450
Mcijer, (J.F. von) Hades, eene Verhandeling over den staat der afgescheidene Zielen na den dood. Amst. bij J. van der Hey.	498
Meister, (J.C.F.) Commentatio philosophica, etc. Lugd. Bat. apud S. et J. Luchtmans.	97
- Tweede Verslag. (Verhandeling van J.C. Schwab.)	157
Miscellaneae doctrinae Liber II. Amst. apud P. den Hengst et Fil.	311
Moden. (Over de) Eene Zamenspraak. Dev. bij J.W. Robijns.	283
Moens, (P.) De twaalf Maanden des Jaars. IIIde en IVde St. Haarl. bij A. Loosjes. Pz.	383
- Carolina van Eldenberg. Iste D. Haarl. bij F. Bohn.	524
Moer, (J.H.G. Muys van de) Analecta Medica Inauguralia.	719
Moltzer, (J.F.C.) Dissertatio Juridica Inauguralis.	15
Momus en Clio. IIde D. Amst. bij H. van Kesteren.	28
Moock, (S.J.M. van) Thémes. Zutph. chez H.C.A. Thieme.	732
- Methode familiere, par P. Marin. Zutph chez H.C.A. Thieme.	732
- Fransch Leesboek, door J.C. Wiedeman. Zutph. bij H.C.A. Thieme.	732


[deel 1, pagina 742]

Muller, (J.G.) Gedenkwaardigheden uit de Geschiedenis der Kerkhervorming in de XVIde Eeuw. IIde D. Utr. bij G.T. van Paddenburg en Zoon.	488
Murhard, (F.) Tasereelen van den Griekschen Archipel. IIde D. Haarl. bij F. Bohn.	354
Mutschelle, (S.) Gesprekken over de eerste gronden van den Godsdienst. Leyd. bij D. du Saar.	478

N.

Nederduitsch Spel- en Taalkundig Woordenboek. Iste St. Leyd. bij D. du Mortier en Zoon.	190
Nieuw Nederduitsch A.B. Spel- en Lees-boekje. Utr. bij J. van Schoonhoven.	192

O.

Olivier, (G.A.) Reis door het Turksche Rijk, enz. IIIde D. Amst. bij J. Allart.	263
- IVde D.	464
Ontwerp (Kort) van Godsdienst-waarheden. Gron. bij J. Römelingh.	716
Oort, (M. van) Nouvel Alphabet Français. Zutph. chez H.C.A. Thieme.	732
- Histoire abregée de Robinson Crusoë. Zutph. chez H.C.A. Thieme.	733
Oosten, Jr. (A. van) Wijsgeerige en duidelijke uitlegging over het Opperwezen en de Wereld, enz. Amst. bij C. Groenewoud.	286
Oostkamp, (J.A.) Allereerste Beginselen der Hemelkunde voor de Jeugd. Haarl. bij F. Bohn.	569
Opgave (Korte) van de regte verklaring der H. Schriften, volgens de bekende Brieven van Philadelphus. Leeuw. bij P. Wiarda.	342

P.

Paardenvriend. (De) Utr. bij B. Wild en J. Altheer.	396
Page, (P. le) Vraagstukken over het Wetboek van Burgerlijke Regtsvordering. Iste St. Dordr. bij A. Blussé en Zoon.	720


[deel 1, pagina 743]

Paley, (W.) Natuurlijke Godgeleerdheid. Amst. bij J. Allart.	289
- Tweede Verslag.	337
Palm, (J.H. van der) Leerredenen. IIIde D. Amst. bij J. Allart.	241
- Zestal Leerredenen. Leyd. bij D. du Mortier en Zoon.	673
Pareau, (J.H.) Redevoering over den bestendigen en geenszins veranderlijken aard der Oosterlingen, enz. Utr bij J. van Schoonhoven.	12
Perin, (R.) Oeuvres de A.-M. le Mierre, etc. II Tomes. Paris, chez Maugeret fils.	175
Perponcher, (W.E. de) De Navolging van Christus, door Thomas a Kempis. IIde St. Utrecht, bij J. van Schoonhoven.	395

Q.

Quatremère, (E.) Mémoires géographiques et historiques sur l'Egypte, et sur quelques contrées voisines. II Tomes. Paris, chez F. Schoell.	65

R.

Rabaut le jeune, Kerkelijk Handboek, ten dienste der Hervormde Kerken in het Fransche Keizerrijk. Iste D. Breda, bij W. van Bergen.	561
Rapin de Thoyras, (J.L.) Opleiding tot de Fransche Spraakkunst. Arnh. bij J.H. Moeleman.	668
Reddingius, (G.B.) Christelijk Handboekje voor Dienstboden. Gron. bij W. Zuidema.	189
- Leonard van Kleef. Bij denzelfden.	621
Reddingius, (W.G.) Godsdienstig Huisboek. Gron. bij denzelfden.	715
Regenbogen, (J.H.) Christelijke Godgeleerdheid naar de behoefte van dezen tijd. Workum, bij F. Annes.	145
- Tweede Verslag.	193
Reinhard, (F.V.) Geständnisse, seine Predigten und seine Bildung zum Prediger betreffend. Sulzbach.	439


[deel 1, pagina 744]

Reinwardt, (C.G.C.) Oratio.	160
Roest, (J. van der) Bevestigings-Leerrede. Haarl. bij J.L. Augustini.	678
Römer, (A.E.) Dissertatio medico-therapeutica inauguralis.	61
Roujoux, (P.G. de) Essai d'une Histoire des Révolutions dans les Sciences et les Beaux-Arts, etc. III Tomes. Paris, chez A. Egron.	214
Rubsamen, (H.F.) Walstein; of, zoo wordt de Deugd beloond. Amst. bij H. Moolenijzer.	622

S.

Sales, (J. Del. de) Geschiedenis van Oud-Griekenland. IIde D. Amst. bij J. Allart.	17
- IIIde D.	313
- IVde D.	652
Salzmann, (C.G.) Geschiedenis van Hendrik Ligthoofd. Amst. bij J. van der Hey.	571
Sander, (C.P.) Zouden de Aartsvaders vóór Mozes wel zoo oud zijn geworden, als men zich gemeenlijk verbeeldt? Rott. bij J.P. Kraefft.	105
Sebastian, (J.F.C.) Onderzoek wegens het Zenuwvocht, enz. Amst. bij L. van Es.	681
Shakespeare Minnaar, Blijspel van A. Duval, door C. van der Vijver. Amst. bij J.S. van Esveldt-Holtrop.	43
Siegenbeek, (M.) Longinus over de Verhevenheid. Leyd. bij L. Herdingh.	162
- Keur van Dichterlijke Zedelessen. Amst. bij J. Allart.	460
- Laudatio Jani Dousae, cum subjunctis annotationibus. L.B. apud V. Herdingh, L.F.	644
Soemmerring, (S.T.) Onderzoek wegens het Zenuwvocht, enz. Amst. bij L. van Es.	584
Spelend Onderwijs. Iste D. No. 1-4. Leeuw. bij J. Seydel.	432


[deel 1, pagina 745]

Stein, (K.) Levensbijzonderheden van eenigen der meest vermaarde Mannen van den tegenwoordigen tijd. Haarl. bij F. Bohn.	108
Superville, (D.P.G. Humbert de) Jésus, Fragment. Leide, chez A. et J. Honkoop.	696
Swinden, (J.H. van) Table de comparaison du Kilogramme et du poids d' Amsterdam. Amst. chez P. den Hengst et Fils.	228
Swinderen, (T. van) Beknopte Beschrijving der Inrigtingen van het Openbaar Onderwijs in Frankrijk. Gron. bij W. Wouters.	563
Syntaxis, uitgegeven door de Maatschappij Tot Nut van 't Algemeen. Leyd. bij D. du Mortier en Zoon, enz.	85

T.

Table analytique et raisonnée du Code de l'Enregistrement, etc. Dordr. bij A. Blussé en Zoon.	723
Tafereelen en Mengelingen uit het Dagboek van eenen Rampspoedigen. Leyd. bij J van Thoir.	574
- uit het Rijk der Dieren, voor Kinderen. Amst. bij J.R. Poster.	623
Teutem, (F. van) Een woord van troost en kracht, naar onze behoeften berekend. Amst. bij J vander Hey.	433
Tieboel, (B.) Scheikundige Vermakelijkheden. Gron. bij W. Zuidema.	642
Tzschirner, (H.G.) Briefe, veranlasst durch Reinhards Geständnisse. Leipz. bey F.C.W. Vogel.	636

U.

Uilenspiegel in de Negentiende Eeuw; een Boek vol Gekkenwijsheid. Amst. bij P.G. en N. Geysbeek.	576

V.

Verhandelingen (Nieuwe) van het Zeeuwsch Genootschap der Wetenschappen. IIde D. 3de St. Middelb. bij S. van Benthem.	409
- van het Haagsch Genootschap, voor 1810. Amst. en 's Hag. bij J. Allart en B. Scheurleer.	535


[deel 1, pagina 746]

Verhandelingen (Nieuwe) van het Haagsch Genootschap, voor 1811. Iste D. 's Hag. bij de Ervc J. Thierrij en C. Mensing.	625
Vermey, (A.) Eerste Beginselen der Hollandsche Spraakkunst. Leyd. bij D. du Mortier en Zoon.	190
Verwey, (I.) Verhandeling over de Testamenten. Leeuw. bij de Wed. C.L. van Altena.	591
Villaume, De Redeneerkunde op eene gemeenzame wijze voorgesteld. Amst. bij Schalekamp en van de Grampel.	456
Voorbeelden tot oesening in het lezen. Gron. bij W. Zuidema.	480
Voss, Louise, door B.H. Lulofs. Gron. bij J. Oomkens.	318

W.

Weiland, (J.A.) Scribleriana. Amst. en Rott. bij Immerzeel en Comp.	133
Werken der Hollandsche Maatschappij van fraaije Kunsten en Wetenschappen. Iste D. Amst. bij J. Allart.	269
Wester, (II.) Versjes en Rijmspreukjes. Gron. bij J. Oomkens.	528
Willigen, (A van der) Aanteekeningen op eene Reize van Parijs naar Napels. Iste D. Haarl. bij A. Loosjes Pz.	504
Wonderbril. (De) II Deelen. Haarl. bij F. Bohn.	376
Wonderlectuur. Amst. bij P.G. en N. Geysbeek.	624
Wyenbergh, (B. van den) Redevoering. 's Bosch, bij H. Palier.	731

Y.

Ypey, (A) Handboek der Materies Medica. Amst. bij W. van Vliet.	344

Z.

Zimmerman, (J.D.) Eenige Leeringen betreffende den toestand der Dooden. Amst. bij J.R. Poster.	59


[deel 2, pagina I]
Mengelwerk,

voor

1812.

[deel 2, pagina III]

{== afbeelding 	==} {>>afbeelding<<}
    

TIJDSCHRIFT
VAN
KUNSTEN EN WETENSCHAPPEN
VAN
HET DEPARTEMENT
DER ZUIDERZEE.
Mengelwerk,
VOOR
1812.
MET KEIZERLIJKE VERGUNNING.
Te AMSTERDAM, bij
M. de BRUYN,
EN.
G.S. LEENEMAN van der KROE en J.W. IJNTEMA.
Ter Drukkerije van j. ruys, op den Nieuwendijk, bij het Plein Napoleon, No. 255, te Amsterdam.

[deel 2, pagina V]
INHOUD

VAN HET

Mengelwerk.

Verhandeling over den zijdelingschen en als toevalligen invloed des Christendoms op de bevordering van Wetenschap en Verlichting. Door n. swart.	1
Verhandeling over de afleiding des Bliksems bij de Ouden. Door j.p. van cappelle.	15
Beschouwing van den tegenwoordigen staat van Griekenland, en Aanmerkingen over de oorzaken van deszelfs verval en ondergang. Door f.a. de chateaubriand.	27
Huwelijk. Dichtstuk. Door Vrouwe k.w. bilderdijk.	37
Zeden der Livereibedienden.	42
Catharina de II, en een oud Zee-soldaat.	46
D'alembert een Vondeling.	47
Richelieu's aardige bevestiging eener dubbelzinnige vraag.	48
Nieuwste Berigten wegens Athene. Door f.a. de chateaubriand.	49
Iets over valsche denkbeelden omtrent de Geneeskunde, en het gevaar van het lezen van Geneeskundige Boeken.	60
Over de wijze, op welke de Zalmen de watervallen in de rivieren te boven komen.	63
Bijdragen omtrent pestalozzi en deszelfs Institut te Burgdorf.	68
De honderdjarige Grijsaard van de Alpen; of, de Sneeuwval. Eene oude Zwitsersche Geschiedenis.	76


[deel 2, pagina VI]

Huwelijk. Dichtstuk. (Vervolg van bladz. 42.)	88
Zonderling Voorbeeld van zoo genoemde Buikspraak.	94
Richelieu en de Kandidaat.	95
Drie Dichters in één persoon.	96
Nieuwste Berigten wegens Athene. (Vervolg van bl. 60.)	97
Nieuwe Ervaringen aangaande de werkzaamheid der Belladonna (Nachtschade tegen den Kinkhoest.	109
Opmerkenswaardige Bijzonderheden, de Landlieden in Schotland betreffende.	111
Over het gelijken van Afbeeldingen en Portretten; voor Schilders en Beeldhouwers.	122
De honderdjarige Grijsaard van de Alpen; of, de Sneeuwval. (Vervolg van bl. 88.)	126
De Droomen der Jeugd. Dichtstuk. Door h. van loghem.	137
De goede Dorpprediker.	141
Snedig Wederwoord.	143
Studenten-bede. Dichtstukje.	144
Redevoering over het Verband der Wiskunde en Oude Letteren. Door j.p. van cappelle.	145
Raad tegen het Graveel.	161
Opmerkelijke Bijzonderheid, rakende eene Koe.	163
Nieuwste Berigten wegens Athene. (Vervolg van bl. 108.)	165
De honderdjarige Grijsaard van de Alpen; of, de Sneeuwval. (Vervolg en slot van bl. 137.)	172
Vriendschap en Liefde.	184
De beloonde Eerlijkheid. Een treffend Voorval.	185
De Waarheid. Dichtstuk.	188
Het waarachtig Goed. Dichtstuk. Door Mr. w. bilderdijk.	193
Over het lot van onzen Aardbol tot hiertoe en vervolgens; vermoedens omtrent eenen Aardstaart; over Steenregen, enz. Door den Luitenant en Directeur louis von voss.	207
Opmerkenswaardige Bijzonderheden, de Landlieden in Schotland betreffende. (Vervolg en slot van bl. 122.)	221


[deel 2, pagina VII]

De oude Jas en de oude Pruik. Eene zedelijke Vertelling.	227
Edele Grootmoedigheid.	240
Wijsgeerige, Godgeleerde en Zedekundige Beschouwing van Gods Alomtegenwoordigheid.	241
Over eenige Oorzaken der Verkoudheid.	252
Over het lot van onzen Aardbol tot hiertoe en vervolgens; vermoedens omtrent eenen Aardstaart; over Steenregen, enz. (Vervolg en slot van bl. 221.)	257
Reize van Jeruzalem naar Bethlehem, en Beschrijving van laatstgenoemde Stad. Door f.a. de chateaubriand.	270
Het Huisselijk Leven een Coneert.	280
De Logen. Dichtstuk.	285
Iets over de Fransche Wijsgeeren en hunnen oorsprong. Door rené perin.	289
Eenige algemeene Aanmerkingen nopens de ongesteldheden van Kinderen. Door Dr. muller in Plauen.	300
Brief van Mr. j. scheltema, Vrederegter te Zaandam, aan den Redacteur van het Tijdschrift van Kunsten en Wetenschappen.	304
Bijzonderheden, betreffende de Bergen van Lapland.	308
Zeldzame vlugheid van een Kind in het spoedig rekenen.	314
De oude Jas en de oude Pruik. (Vervolg en slot van bl. 240.)	319
Boileau en de Hertog de la feuillade.	334
De bestraffende Vragen.	335
De Uitzondering. Anecdote.	336
De Poëzij van het Penseel. Eene beschouwing der Schilderkunst als schoone Kunst. Door n. swart.	337
Eene nieuwe wijze, in Italie uitgevonden, om Geneesmiddelen uitwendig, door middel van dierlijke fappen, in te wrijven.	353
Levensbijzonderheden van den vermaarden Reiziger, den Ridder chardin. Door langlès.	356


[deel 2, pagina VIII]

Fragment van Caledonie, of Reize door Schotland; briefswijze medegedeeld door Mevrouw von berlepsch aan den beroemden j.g. von herder.	361
Zonderlinge Lotgevallen en Karakter van den Heere valentine morris. Door w. coxe.	373
Aard en bereiding van het Oostindische Witte Vuur.	378
Amors Verraad. Dichtstuk. Door j. immerzeel, junior.	380
De Bisschop massini en de Schilder poussin.	384
St. thomas aquinus.	384
Geschiedenis der Gezondheid van het menschelijk geslacht; benevens eene physische Karakteristiek des tegenwoordigen leeftijds, in vergelijking met vroegere dagen. Eene Schets; door c.w. hufeland.	385
Berigt van de Commissie, gelast met het onderzoek der Schriften, ingekomen over den Croup, op welke wijze het Hepar Sulphuris Alcalini (Sulphuretum Potassae vel Sodae) in den Croup, den Kinkhoest (Tussis ferina) en den Catarrhus Pulmonum moet aangewend worden.	395
Berigt, wegens een zonderlingen Aanhang te Martavan, in Syrie. Door j. griffith.	399
Fragment van Caledonie, of Reize door Schotland. (Vervolg en slot van bl. 372.)	403
De Kanarievogel van jean-jacques rousseau. Eene onbekende Anecdote.	417
Aan de Reinen van Harte. Dichtstuk. Door Mr. h.a. spandaw.	426
Anecdote van richard steele.	430
De geslepene Ierlandsche Bedelaresse.	430
Verkoudheid door eigen schuld.	431
Karel van koerland.	431
De nieuwe Instructie.	432
Da Capo!	432
Proeve, over het Zedelijk Gevoel. Door w. paley, D.D. Aartsdiaken van Carlisle.	433
Geschiedenis der Gezondheid van het menschelijk geslacht; benevens eene physische Karakteristiek des tegenwoordi-	


[deel 2, pagina IX]

gen leeftijds, in vergelijking met vroegere dagen. (Vervolg en slot van bl. 394.)	441
Over den Godsdienst en de Zeden der Indous. Door jouy.	451
De Kanarievogel van jean-jacques rousseau. (Vervolg en slot van bl. 426.)	458
De Weduwe. Dichtstuk.	470
De Necromant. Eene ware Anecdote.	475
Iets over de aandoenlijkheid der Elefanten voor de Muzijk.	479
Afscheid eens edelen Grijsaards van de Wereld. Door Prof. heydenreich.	481
Osthoff's Aanmerkingen over de behandeling der Asthenische slaapzuchtige toevallen, na beschadiging van het hoofd.	490
Over het Vich-eten.	492
Levensbijzonderheden van richard cumberland, Esq. L.L.D.	494
Over den Godsdienst en de Zeden der Indous. (Vervolg en slot van bl. 458.)	506
De Verrassing. Eene Vertelling.	515
Edwin en Angelina. Ballade. Naar goldsmith. Door Mr. b.h. lulofs.	524
Waarheid en Fabel.	528
Vertoog over de Vraag, of en in hoe verre de oude Geschiedschrijvers door de nieuwere zijn geëvenaard. Door n.g. van kampen.	529
Eenvoudig Geneesmiddel voor den Roodeloop.	545
Plotselijk Sterfgeval, op het nemen van een buikzuiverend middel gevolgd.	546
Beschrijving van het Karnaval te Rome. In eenen Brief van den Hr. millin, Lid van het Keizerlijke Institut van Frankrijk en van het Legioen van Eer, aan den Hr. langlès, Lid van het Institut.	547
Hendrik de vierde. Historische Anecdote.	560
De kunstlievende Danser.	571
Trotschheid en Fierheid.	572


[deel 2, pagina X]

Nijd op den Duivel.	572
Proeve, over den invloed van natuurlijke en zedelijke oorzaken op 's menschen geest. Door g. gregory.	577
Geboorte van eene zeer wanschapen Vrucht, en Beschrijving en Afbeelding van dezelve. Door j.h.j. wellenbergh, Vroedmeester in 's Hage.	587
Beschrijving van het Karnaval te Rome. (Vervolg en slot van bl. 559.)	594
Beschrijving van Moskow.	607
Fragment uit het Dichtstuk: De Driften. Door h.h. klijn.	612
De Beer. Eene ware Gebeurtenis.	617
William pitt, Graaf van Chatham, en een Gezant van een der Duitsche Hoven.	618
De Geheimschrijvers van Paus clemens XIV.	619
Opregt en evenwel dubbelzinnig.	619
Aardig Compliment van Dr. luther.	620
Fragment uit eene Spaansche Passiepreek.	620
Gedenkwaardigheden van socrates, door xenophon. IVde Boek, Iste Hoofdstuk. Uit het Grieksch vertaald door jan ten brink, Hoogleeraar te Harderwijk.	625
Iets over den oorsprong der Geneeskunst.	643
Fragment uit eenen Brief, geschreven op een in het laatst van dezen Zomer gedaan Reisje in de Rijnstreken, door Mr. b.h. lulofs.	650
Levensbeschrijving van valentine jamerai duval. Hoofdzakelijk ontleend uit diens zonderlingen Mans eigene Schriften.	657
Fragmenten, Rusland betreffende. - Petersburg. Kroonslad. De Noordsche Winter.	669
Zielengrootheid in eene verachtelijke Vrouw.	677
Geweldige Liefde.	679
Het Geluk. Dichtstuk. Door Mr. h.a. spandaw.	680
Leerrede van f.a. krummacher, ter voorbereiding van het Kersfeest.	689
Aanmerkingen van Dr. albers, te Bremen, aangaande het nieuwe Middel tegen den Croup.	699


[deel 2, pagina XI]

Levensbeschrijving van valentine jamerai duval. (Vervolg en slot van bl. 668.)	706
Fragmenten, Rusland betreffende. - Riga. Smolensko.	720
De Geschiedenis van elenora. Een waarschuwend Voorval.	725
Winterzang. Dichtstuk. Door h. van loghem.	728
Voltaire en chesterfield.	730
De Philosophie van den ouden Heer hanseau.	737
Iets, over de Vaccinatie. Door dufour, Arts in het Hospitaal des Quinze-Vingts, etc. te Parijs.	748
Fragmenten, Rusland betreffende. - Lijfland, Esthland, Reval. Reize van Reval naar Petersburg. Rusland in het algemeen. Anecdote van een' Kosak.	751
Berigt wegens de Badstoven der Turken, inzonderheid te Konstantinopel.	759
Swift en sheridan. Eene les, bovenal voor lieden van jaren.	762
De belaagde, op 't vallen staande, en onbezweken geblevene Huwelijkstrouw. Eene ware Gebeurtenis.	764
Brief van den Ambassadeur van Bantam, te Londen, geschreven gedurende de Regering van karel den II.	766
Zonderling Misverstand.	768

Hollandsche schouwburg.	573. 620. 682. 731

De Atbeelding van eene wanschapen Vrucht te plaatsen tegen over bl. 594.



2009 dbnl


_vad003181201_01


grieks


Vaderlandsche Letteroefeningen. M. de Bruyn, G.S. Leeneman van der Kroe en J.W. IJntema, Amsterdam 1812




DBNL-TEI 1



2009-09-01

VH

colofon toegevoegd




Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Vaderlandsche Letteroefeningen. M. de Bruyn, G.S. Leeneman van der Kroe en J.W. IJntema, Amsterdam 1812
 
Zie: https://www.dbnl.org/tekst/_vad003181201_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 













{==1==} {>>pagina-aanduiding<<}

[Voorwoord]

Ziet hier, waarde Landgenooten, het eerste Nommer van een Tijdschrift, welks uitgave bij Keizerlijk Besluit van 26 Sept. 1811 definitief is toegestaan, en waarmede wij door het Gouvernement zijn begunstigd. Hetzelve is zamengesteld door vereeniging van de algemeene vaderlandsche letteroefeningen en de hedendaagsche vaderlandsche bibliotheek, tot dusverre door ons elk afzonderlijk uitgegeven, en welke beiden thans door dit tijdschrift worden vervangen.
De bestendige gunst, welke, sints eene lange reeks van jaren, de beide genoemde Maandwerken onafgebroken heeft doen bloeijen, en waarvoor wij bij dezen alle onze Lezers en Begunstigers den welmee-
{==2==} {>>pagina-aanduiding<<}
nendsten dank betuigen, doet ons vertrouwen, dat deze onze nieuwe Onderneming geen minder onthaal zal vinden bij het Hollandsch Publiek. De vereenigde pogingen, toch, van een aantal uitstekende Letterkundigen, wier voortbrengsels hetzelve steeds welkom waren, kunnen, onzes oordeels, niet missen, aan dit Tijdschrift al het verdubbeld belang bij te zetten, hetwelk de beide vorigen bestendig heeft gekenmerkt: zoodat de Lezers der Letteroefeningen zoo wel, als der Bibliotheek, alhier een Werk zullen vinden, allezins geschikt om beiden te vervangen. Door het Bestuur geauthoriseerd en begunstigd met deszelfs uitgave, zullen wij niets verzuimen, om te beantwoorden aan de vereerende taak, ons toevertrouwd. Eene bescheidene en onpartijdige Kritiek, een belangrijk Mengelwerk, geschikt ter uitbreiding van Kunst en Wetenschap, gepaard met eene bestendige inachtneming der vereischte welvoegelijkheid, behooren een Tijdschrift te kenschetsen, daargesteld onder de bescherming des Gouvernements, met het gewigtig doel, om het algemeene oordeel voor te lichten en te geleiden. Ziet daar dan een veld geopend voor letterkundig onderzoek, en geenszins een worstelperk ontsloten voor de beuzelachtige spitsvondigheden der scholastieke twis-
{==3==} {>>pagina-aanduiding<<}
ten. Neen! een edeler geest moet ons bezielen. Naijverig om in alle opzigten te voldoen aan de behoeften van den tijd, hebben wij gemeend eene verdere uitbreiding en eenigzins andere wijziging te moeten geven aan ons vorig plan. De vereeniging van Holland met het groote Rijk gedoogt geenszins, dat een Tijdschrift als het tegenwoordige zich enkel bepale tot de mededeeling van eigene voortbrengselen. De Fransche Letterkunde vordert bijzonderlijk onze opmerking. Dat dan Hollands letterkundige roem zich
desgelijks met dien van Frankrijk vereenige, en wij onzen eigenen letterschat met dien van anderen vergrooten! Diensvolgens zijn wij van oogmerk, onze Landgenooten tevens van tijd tot tijd bekend te maken met de beste Fransche en andere voortbrengsels in de op den titel van ons Tijdschrift aangeduide vakken, alsmede met den geest der voornaamste buitenlandsche Journalen. De laatsten inzonderheid zullen ongetwijfeld ons Mengelwerk verrijken met de vertaling van stukken, evenzeer zich onderscheidende door fraaiheid van stijl, als belangrijkheid van onderwerp. Bovenal bevelen wij ons Tijdschrift in de medewerking van onze geletterde Landgenooten en voormalige geëerde Begunstigers. Elke oorspronkelijke en in der daad belangrijke bij-
{==4==} {>>pagina-aanduiding<<}
drage, vrachtvrij ingezonden, elke gewigtige ontdekking of nuttige uitvinding, elk gewrocht van oordeel, vernuft of smaak, met één woord, al wat tot Kunst of Wetenschap betrekking heeft, zal ons welkom zijn, en, zoo veel het bestek toelaat, spoedige plaatsing erlangen. Voorts zullen wij steeds, door eene nette en zindelijke uitvoering, het uiterlijk voorkomen van dit Maandwerk met deszelfs inwendige waardije trachten te doen zamenstemmen. Zestien Nommers, als het tegenwoordige, zullen eenen Jaargang uitmaken. Den prijs van elk No. hebben wij, overeenkomstig de aan te wenden kosten, zeer matig gesteld.
En hiermede, waarde Landgenooten, ons Tijdschrift in uwe gunst bevelende, noemen wij ons

Uwe heilwenschende Dienaars
Amsterdam,
9 Dec. 1811.
m. de bruyn

j.w. yntema

Uitgevers van het Tijdschrift van Kunsten en Wetenschappen van het Departement der Zuiderzee.


{==5==} {>>pagina-aanduiding<<}

Bibliographie.

De geest van het oorspronkelijk Christendom. Een Handboek voor de Geschiedenis der wijsgeerige beschaving, voor Lezers van smaak in alle standen. Door Joan August Eberhard. Uit het Hoogduitsch. Isten Deels 1ste Stuk. Te Purmerende, bij Th. Peereboom. 1811. In kl. 8vo. 282 Bl. f 1-10-:

Teyler's uitgeschreven Prijsvraag ter wederlegging van het hoofddenkbeeld of resultaat dezes Boeks heeft hetzelve bij onze Landgenooten reeds bekend gemaakt. Daar wij, intusschen, het oorspronkelijke niet bezitten, kunnen we, bij de in het licht verschijning van slechts een deel, dat eigenlijk maar praemissen - grondslagen tot het te bouwen gesticht - bevat, over het geheel niet oordeelen. Het zij ons daarom genoeg, des Schrijvers gang, in een beknopt verslag, vooreerst te volgen, en, waar dit pas geeft, eene enkele aanmerking er bij te voegen. De Vertaler - die zich van zijne taak vrij wel heeft gekweten - zendt een eigen berigt voor op, dat ons, onder andere, den inhoud der twee eerste Deelen als eene Geschiedenis der Wijsgeerte onder Grieken en Oosterlingen, het derde of laatste als het resultaat doet kennen, welk eberhard uit die Geschiedenis afleidt; dat ons al verder des Vertalers eigene verwerping van dat resultaat aankondigt, waarom hij het Werk dan ook bijna in eenen anderen vorm, enkel onder den titel van Handboek voor de Geschiedenis der wijsgeerige Beschaving, met weglating van een groot deel, had in het licht gegeven, doch hierin was teruggehouden, deels door dat het onder den tegenwoordigen titel reeds zoo bekend was geworden, deels door het denkbeeld, dat hij het gestelde van eenige wederlegging kon laten volgen; te welken einde hij dan ook met de uitgave des

{==6==} {>>pagina-aanduiding<<}
laatsten Deels wil wachten, tot dat Teyler's Prijsverhandeling zal in het licht gekomen zijn.
Hierop volgt des Schrijvers Voorrede voor het eerste Deel. Uit dezelve wordt ons het aangekondigde resultaat eenigzins kenbaar, daar hij zegt: ‘De denkbeelden, welke ik getracht heb in dit Werk te ontvouwen, vertoonen ons het Christendom als eenen Volksgodsdienst, waarin zich de beschaving der aloude wereld als in een middelpunt vereenigt, uit hetwelk de beschaving der volgende volken van Europa is voortgevloeid. Twee bronnen van leeringen en kundigheden, die er te voren waren, zijn in hetzelve dus in één gevloeid, waarvan zich de eene uit het Oosten, de andere uit Griekenland uitstortte.’
Wijders heeft de Uitgever goedgevonden, ook des mans Voorrede voor het derde Deel reeds hier te laten volgen, uit hoofde eeniger wederleggingen van geveld oordeel over het gansche Werk. Dat oordeel betrest deels den vorm; als zijnde de naam van Avondgesprekken voor de lange, onafgebrokene Hoofdstukken, in welke het Boek verdeeld is, min gepast. En, wat ook de Schrijver hiertegen zegge, zich inzonderheid op het voorbeeld der beste Grieksche Schrijvers beroepende, wij zien niet veel reden, hun voorbeeld op deze wijze weder in trein te brengen Deels gaat hetzelfde oordeel den inhoud aan. Hierin komt wederom het een en ander voor, dat ons des Schrijvers meening doet kennen. Men werpt hem, namelijk, tegen, dat hij bovengenoemden zamenloop tot het Christendom niet geschiedkundig zou kunnen bewijzen, schoon men toegeeft dat beide beginsels - Grieksch verstand en Oostersch gevoel - in hetzelve aanwezig zijn; en de Schrijver zegt hierop, dat dit laatste genoeg is, doch voegt er teffens - naar het ons toeschijnt zoo gewaagd als onwaarachtig - bij, dat jezus zijne leer uit den geest van zijnen tijd geschept heeft; en later - misschien meer waar, maar niet veel meer ter zake dienende - dat paulus, dien hij den voleinder van het Christendom noemt, door Grieksche ge-
{==7==} {>>pagina-aanduiding<<}
leerdheid gevormd is. Hij besluit op deze wijze: ‘Ik wilde den triomf van het oorspronkelijk Christendom in zijn roemrijkste licht laten optreden; en in zulk een licht verschijnt hetzelve, wanneer bewezen wordt, wat het door de verbinding van den Griekschen zin met het Oostersch gevoel gewonnen heeft. De geschiedenis der Grieksche Wijsgeerte sluit beide hare groote tijdvakken met het Scepticismus, hetwelk alleen, nadat de bespiegeling alles heeft uitgeput, door het op gevoel berustend geloof van het oorspronkelijk Christendom kan genezen worden. Ik geef het aan inzigtvolle en welmeenende Godgeleerden over, om over dit gezigtspunt te oordeelen; op deze wijze
zullen zij het Christendom het zegerijkst kunnen aanbevelen. Deze aanbeveling alleen lag mij het naauwst aan het hart, bij deze mijne waarschijnlijk laatste onderneming op mijne loopbaan als Schrijver. Gelukkig! indien ik datgene, hetwelk ik in mijne Nieuwe Apologie van Socrates begonnen heb, om, namelijk, het Christendom in zijne oorspronkelijke zuiverheid, weldadigheid en waarheid voor te stellen, in deze laatste proeve mijner krachten slechts eenigzins, naar mijnen vurigsten wensch, mag voleindigd hebben.’
Des Schrijvers eerste Afdeeling handelt voorts over het Avondgezelschap, door hetwelk deze Gesprekken verondersteld worden gehouden te zijn, en over derzelver aanleiding, Le genie du Christianisme.
Het eerste Avondgesprek, eene soort van inleiding, bevat eene vergelijking tusschen chateaubriand en voltaire, welke met der daad belangrijk mag heeten. Welk een geheel andere geest, zegt hij in het algemeen, bezielt dezen en genen! Van waar dit, bij mannen van even schitterend vernuft, onder hetzelfde volk, en bijna in hetzelfde tijdperk? En hij antwoordt: Sedert de regering van Orleans tot op de revolutie was de gezellige toon in Parijs ten uiterste ligtzinnig. Alles moest vermaken; niets daarin hinderen of daarvan aftrekken. Noch de Bijbel, noch de even eenvoudige homerus strookte met deszelfs

{==8==} {>>pagina-aanduiding<<}
verfijnde weelde. Al wat hartelijk en diep gevoel ademde, was al even vreemd. Wat van onzienlijke dingen sprak, scheen der oppervlakkige zinnelijkheid zelfs belagchelijk. En even min had men zich moeite gegeven, door beoefening der oudheid, veel onbegrijpelijks en tegenstrijdigs van den Godsdienst af te schiften. Dan, tusschen dien tijd en dezen ligt het schrikvol tijdvak der Omwenteling. Wat wonder dat men thans tot een ander uiterste, tot het sombere, tot vrees voor licht en helder inzien, tot liefde voor het diep, schoon onbestemd gevoel, tot het verhevene, onbepaalde en onpeilbare overhelt!
Het tweede Gesprek, begonnen hebbende met de uitspraak, dat noch voltaire, noch chateaubriand het Christendom regt gedaan hadden, ontvouwt ons vervolgens des Schrijvers meening in deze woorden: ‘Het Christendom (is) een bovenzinnelijke Godsdienst, die datgene, wat reeds de Wijzen van Griekenland en het Oosten, in hunnen bijzonderen Godsdienst, als hoofdzaak aanmerkten, tot eenen openlijken Godsdienst maakte, en in de plaats van de heerschende zinnelijke volksgodsdiensten zette;’ dat dan in 't breede betoogd wordt.
Het derde en vierde Gesprek behandelt de groote vraag der vervanging van den ouden zinnelijken door den nieuwen geestelijken Godsdienst. Eberhard vindt derzelver grond in den loop der omstandigheden, en wel bijzonder in de overwinningen van alexander en de Romeinen. De oude Godsdiensten, in zichzelven dwaas, bleven staande door verbindtenis met den staat, vonden aanhang en steun bij de verstandigen uit patriotisme; dit verviel, toen de staten vielen, of ten minste de geweldigste omkeeringen ondergingen, en zie daar de weg voor de waarheid en het Christendom gebaand.
Het vijfde Gesprek houdt zich niet den aard en de dadelijke aanwezigheid van den zin bij de Grieken, van het gevoel bij de Oosterlingen bezig. De zin, zegt hij, erkent de voorwerpen, onderscheidt en regelt dezelve; het gevoel ontvangt derzelver indrukken, neemt ze met kracht

{==9==} {>>pagina-aanduiding<<}
op, en geeft ze met warmte terug. Deze geheele ontwikkeling is zeer belangrijk, vol schoone waarnemingen en met de ondervinding instemmende aanwijzingen, ten aanzien van den smaak en de denkwijze der beide volken. Slechts vreezen wij, dat de Schrijver zelf te zeer Griek is, en daarom het gevoel niet genoeg regt doet; schoon wij tevens met hem van oordeel zijn, dat velen zijner donker-wijsgeerige landgenooten tot het ander uiterste overslaan.
Gesprek zes bevat de natuurlijke oorzaken des opgenoemden verschils. Hij zoekt die geheel in het verschil des lands, door het eene en andere volk bewoond; waaruit vlugheid, werkzaamheid, gezelligheid bij het een, rust, traagheid, bespiegeling bij het ander ontstaat. De Oosterling staart op zijne grenzenlooze vlakte, en het denkbeeld van een oneindig Wezen is niet ver. Hij let op de afwisseling van licht en duister, en het licht, dat, zelf onzigtbaar, alles zigtbaar maakt, zuivert zijn begrip des Hoogsten Wezens nog al meer. Maar te gelijk trekken zon en sterren zijne aandacht, en derzelver aanbidding leidt hem wederom af. - Ook hier vindt men veel vernuftigs, veel waars misschien, althans belangrijks.
Zeven vervolgt dezelfde stoffe, sprekende - na eene uitweiding over de zedekunde, als bij den Oosterling met den Godsdienst onafscheidelijk verbonden, bij den Griek niet zoo zeer, bij den Oosterling heiligheid vorderende, hetwelk een vervuld geheel, maar daarom ook werkeloos niet dan zuivere onschuld is, bij den Griek deugd zijnde een streven, een voortgaan en zamenstel veler goede eigenschappen en daden - over al de veelvuldige aanleidingen der laatsten, om in ieder opzigt grootelijks te vorderen.
Acht en negen beginnen in bijzonderheden te gaan; het eerste de Chaldeërs, het ander de Perzen behandelende. Dit is meest louter geschiedkundig en zeer wel uiteengezet. De eersten oorspronkelijk een volk, vervolgens eene kaste of een stand aan de geleerdheid gewijd, naderhand

{==10==} {>>pagina-aanduiding<<}
met de Magi der Perzen waarschijnlijk ineengesmolten. Zoroaster, zijne Zend-Avesta, derzelver opsporing door anquetil de perron, in hoe verre echt, hoofdzakelijke inhoud, kenmerkende leer van het Oosten: het hoogste Wezen het eeuwige grondlicht, twee grondoorzaken, ondergeschikte goede en booze geesten.
Tien en elf zijn aan de Indianen gewijd. Van den hoogen ouderdom, door hen voorgegeven; van onze trapswijze bekendwording met dit volk; van deszelfs vorderingen in velerlei wetenschap; van hunne inrigting en geschiedenis, en ten laatste van hunne godsdienstige denkwijze, mede door bovengenoemde kenmerkende leer, benevens eene zeldzame vlugt van verbeelding, onderscheiden.
Twaalf en dertien behelzen een' schat van aanmerkingen, de Egyptische Wijzen, d.i. Priesters, betreffende. Hunne geschiedenis, als afkomstig van eene vruchtbare plek in de groote zandwoestijn, waar zij den reizigers herberg, raad en geleide verschaften, en alzoo vele kundigheden, b.v. van den stand der sterren, behoefden, en wederom andere van zelve verkregen; als daarna onder de Egyptenaars verhuisd, en dit zwervende volk zich onderworpen en beschaafd hebbende; als min overgegeven aan diepzinnige bespiegeling, dan wel aan werkdadige beoefening des levens in allerlei gewigtige betrekking; als ook juist tot dit einde door verscheidene Grieksche wijsgeeren bezocht; wijders over de onmogelijkheid om hunne leer op te delven, uit hoofde des onverklaarbaren beeldschrifts; over het waarschijnlijk ongegronde van hunnen dieren-dienst; over hunne tempelpraal en feesten, als eene soort van plegtigen tijdwijzer, enz.
Het verwondert ons, dat de Hollandsche Uitgever, het eerste Deel in twee Stukken verkiezende te splitsen, zulks hier niet gedaan hebbe, waar de geschiedenis der Oostersche Wijsgeerte ophoudt. Wij althans laten die der Grieksche liever in haar geheel, om ze hierna, het zij in eens, het zij bij stukken, af te handelen, en staan nu bij het

{==11==} {>>pagina-aanduiding<<}
afgedane nog een oogenblik stil. Uit hetzelve blijkt reeds klaar des Schrijvers meening, zijne drijfveer - die niet miskend mag worden - en zijne wijze van behandelen. Het Christendom is in zijn oog een voortbrengsel der omstandigheden, der trapswijze ontwikkeling van den algeheelen aanleg der menschheid, des algemeenen goddelijken wereldbestuurs. En het is ook dit bestuur, hetwelk hetzelve gevestigd en uitgebreid heeft. Dat het op geene andere wijze ontstaan en voortgeplant is, schijnt ons echter eene voorafgaande onderstelling. Of wel het tegendeel - de onmiddellijk goddelijke oorsprong namelijk - is eene enkele onderstelling in des Schrijvers oog, welker nutteloosheid, d.i. ongegrondheid, door dit zijn betoog zou worden gestaafd. Tot hetzelve wordt echter in het nu verhandelde slechts stoffe verzameld, en wij kunnen niet nalaten, den bekwamen Schrijver voor dit verzamelde te danken. Vernuft, geleerdheid, wijsgeerig inzigt stralen gelijkelijk in hetzelve door. Met tegenzin, met vooroordeel misschien, vatteden wij het boekje op; met genoegen, met dankbare hoogachting voor den beschaafden, werkzamen Grijsaard leiden wij hetzelve neder. Er is in zijn begrip welligt zeer veel waarheid Wat zeggen wij? zij is er zeker. Christus volmaakte leer sluit alle eenzijdigheid buiten. De schatten van het Oosten en van het Westen zijn in dit gouden kleinood vereenigd. Maar is dit, omdat beider stroom in hetzelve zamenvloeide? Neen, hij springt onmiddellijk uit de eeuwige fontein, van welke genen langs verschillende, fel geslingerde paden, over onreine gronden, werden afgeleid. Zoo besluiten wij, ons dunkt met meerder grond. Zoo weten wij de zaak gelegen te zijn, in eenvoudigheid lettende op de geschiedenis des goddelijken oorsprongs. Moge dan dit Boek, als zoo vele anderen, van eene - het is waar grove - dwaling, door eigen oordeel des onderscheids, gezuiverd, zeer veel goed stichten, zeer veel toebrengen tot den roem des Christendoms, daartoe vele
Lezers, en vele bekwame bestrijders op Teyler's Kampplaats vinden!






{==12==} {>>pagina-aanduiding<<}

Redevoering over den bestendigen en geenszins veranderlijken aard der Oosterlingen, als welks naauwkeurige opmerking van het grootste belang is voor den Beoefenaar der Gewijde Letteren. Uitgesproken op den 27 Sept. 1810, door den Hooggeleerden Heer Jean Henri Pareau, bij het plegtig aanvaarden van het gewoon Hoogleeraarschap in de voorbeeldige (duidelijker Typische) en uitlegkundige Godgeleerdheid, alsmede in de Oostersche Talen en de gewijde Oudheden aan de Hoogeschole te Utrecht. Uit het Latijn vertaald. Te Utrecht, bij J. van Schoonhoven. 1811. In gr. 8vo. 64 Bl. f :-11-:

Verbazende zijn de veranderingen, omwentelingen en onbestendigheid, in menschelijke zaken, staatsbestuur en zeden: de geschiedenis der volkeren en iedere eeuwe, die, waarin wij leven, in het bijzonder, draagt daarvan bewijs. Men vereere daarin de hand eener Goddelijke Voorzienigheid: maar deze zal niet minder uitkomen, zoo ergens eene proeve, ruim zoo bestaanbaar met de waardigheid der menschelijke natuur, voorhanden ware, die merkteeken droeg van ongemeene vasthoudendheid en gelijkvormigheid in taal en volksaard. De Redenaar vindt zoodanige bestendigheid bij de Oosterlingen, en acht hare naauwkeurige opmerking van het grootste belang voor den beoefenaar der gewijde Letteren. Zie daar de stoffe, waarover hij, na zoo gepaste inleiding, onderneemt te spreken. Terstond doet zich aan hem eene treffende tegenstelling te dezen op tusschen het Oosten en het Westen. Gelijk lucht en weder bij ons afwisselen, zoo heerscht aldaar eene zonderlinge eenparigheid in de gesteldheid des Hemels onder den loop der jaargetijden. Eveneens is het met de menschen, door al de grootste omwentelingen heen. China, Perzië, Indië, andere Oostersche volkeren, de Arabieren met name, bewijzen deze gelijkheid. Enkele talen zijn daar verloren gegaan en ver-
{==13==} {>>pagina-aanduiding<<}
ouderd; dan doorgaans behielden de natien zeer lange, eenigen tot op heden, dezelfde sprake met hare Voorvaders. Ondanks veroveringen, overheersching, verstrooijing en hevigen schok, kleven zij almede vast aan de oude gedaante van het eenhoofdig Staatsbestuur; en Reizigers ontmoeten bij de omzwervende Arabische Herders, in tenten wonende, de kennelijkste sporen van het Aartsvaderlijke leven, huishouding en rijkdommen, of grootheid. Immer blijven ook dezen den Woudezel gelijk, waarbij de Godspraak, tot hagar voor eeuwen gedaan, hen kenschetste. Na zulks genoegzaam voor zijn doel uiteengezet en bewezen te hebben, treedt de Redenaar toe ter slaving
van het nut dezer waarneming voor den beoefenaar der gewijde letteren; en bepaalt hij zich voornamelijk tot een tweetal proeven. Terwijl deze duurzaamheid en rijkdom der Arabische tale voorlange door kundige Mannen erkend is, bij uitnemendheid geschikt te zijn ter toelichting der armoede van Gedenkstukken, in de naauw vermaagschapte Hebreeuwsche tot ons overgebleven, verheft zich thans een stout en waanzinnig Ongeloof, hetwelk die bestendigheid van tale in het Oosten loochent, en even hierdoor het gezag der oudste oorkonden des Bijbels ondermijnt. Men zoekt het wonderdadige te verbannen; elk buitengemeen verschijnsel wil men teruggebragt en opgelost hebben naar den gewonen loop der dingen; men droomt alomme van Mythen en Volksoverleveringen, en beweert, dat, blijkens de gelijkheid der tale, de Mozaische Boeken omtrent de tijden van david, ja later, zouden geschreven zijn. Tegen zoo driesten als dommen aanval der Neologen, zich beroepende op grootere veranderingen, in een zelfde tijdvak op te merken in de Westersche talen, in het Latijn en Duitsch, verzet zich pareau met verontwaardiging en klem.
Wij mogen ons het genoegen niet weigeren, eenen schoonen trek van 's Mans welsprekendheid hier over te nemen, daar hij antwoordt op die aantijging. - ‘Welk eene ellendige en geheel ongepaste vergelijking! Mij dunkt

{==14==} {>>pagina-aanduiding<<}
ik zie daarbij de schim van den grooten Man, die het eerst de bestendigheid of de onveranderlijkheid der Oos tersche talen klaarblijkelijk bewees, mij dunkt ik zie de schim van albert schultens, in hare rust gestoord, bewogen, ontroerd, door eene heilige siddering bevangen, en vol verontwaardiging uit haar graf opziende, haren edelen toorn met bliksemende oogen betuigen (*). Maar wij, Toehoorders, die thans, met eenen oplettenden geest, de onveranderlijkheid der Oosterlingen, gelijk zij waarlijk is, beschouwen, wij zullen daarin, al moet zij uit natuurlijke oorzaken worden afgeleid, wij zullen toch daarin, met een blij en dankbaar hart, de aanbiddelijke bestiering der Voorzienigheid erkennen, waardoor zij den waren vrienden van den Godsdienst, voor hunne hoogste belangen bezorgd, eene treffende hulpe verleent: en laat ons daarom die onveranderlijkheid zelve der Oosterlingen, in hunne talen bewezen, als een goddelijk schild aangrijpen, waarmede wij den verraderlijken en goddeloozen aanval ligtelijk kunnen afweren.’
Een ander nut voor den beoefenaar des Rijbels ontleent de Redenaar van de bestendigheid in den aard en de zeden der Oosterlingen; en dringt hij hiervan ten bewijze aan, eerst op hunne steeds bijgebleven zucht tot wraakoefening, daarna op hunne stijfzinnigheid bij de eens aangenomen denk- en levenswijze. De opmerking, toch, dier genoemde vlek in het Oostersche Volkskarakter dient bij uitnemendheid, om de verhevenheid veler voorname Mannen in de Schrift, bovenal om de Goddelijke groot-
{==15==} {>>pagina-aanduiding<<}
heid van jezus, den zachtmoedigen Heiland, sterker te doen afsteken: terwijl deze gezetheid op voorvaderlijke zeden over den afloop der Gewijde Geschiedenissen veel licht verspreidt, en de volharding der verstrooide Joden bij hunne Wet en afkeer van anderen Godsdienst uitnemend oplost.
Gaarne wilden wij nog een woord zeggen van 's Hoogleeraars aanvaarding van den nieuwen Leerstoel te Utrecht, die het slot dezer Redevoering uitmaakt, waarin ons de kiesche en welsprekende Aanspraak aan den grijzen rau het meest geviel, aandoenlijk trof; maar wij bedwingen ons, en herhalen alleen, ten slotte, onze sterkste aanprijzing van dit kleen, maar uitmuntend en wel vertaald Geschrift, aan echte Liefhebbers van goeden smaak en beschaafde wetenschappen.




Dissertatio Juridica Inauguralis de causis, a reo allegandis, quae doli praesumtionem elidunt, quam ...., publico atque solemni examini submittit Jac. Fred. Const. Moltzer, Ameida-Batavus. 1810.

Deze fraaije Verhandeling verdient eene meer dan gewone opmerking. Er komen op onze Vaderlandsche Hoogescholen nog al onderscheidene goede Proesschriften in het licht; doch weinigen, die zoo vele blijken van goed oordeel, verkregene kennis en Regtsgeleerde wetenschap bezitten. Ons Tijdschrift gedoogt niet, er eene uitgewerkte Recensie van te geven, en wij laten deze taak daarom ook gaarne over voor het Regtsgeleerd Magazijn van Prof. gratama (waarvan wij de voortduring hartelijk voor onze wetenschap wenschen) waar zulke recensiën van Regtsgeleerde Verhandelingen meer eigenlijk behooren.
Zie hier den loop van dit stuk.
In de Inleiding handelt de Schrijver over het vermoeden van opzet, hetwelk geboren wordt alleen uit de

{==16==} {>>pagina-aanduiding<<}
tegenstrijdigheid van eene daad met de strafwet; uit de handeling, die bij eene strafwet verboden is. In het eerste Hoofdstuk spreekt hij over de wijze, waarop het vermoeden van opzet door het bewijs, dat er geene misdaad aanwezig is, verdreven wordt; waarbij de gevallen worden opgenoemd, waarin de handeling, objective eene misdaad schijnende, bij eene subjective onderzoeking blijkt geene misdaad te behelzen. Dit nu kan plaats hebben, of uit hoofde van de gesteldheid des daders, of uit hoofde van de gesteldheid der daad; en dit tweeledig gezigtspunt splitst het eerste Hoofdstuk eigenaardig in twee deelen. Het tweede Hoofdstuk bevat een onderzoek naar de gronden, welke het vermoeden van opzet buiten sluiten, en verdeelt zich, daar hier of opzet of schuld in aanmerking komt, in twee deelen. Het eerste van deze beide deelen, handelende over de gronden, die alle toerekening doen ophouden, rangschikt in de eerste onderafdeeling de gronden, welke uit de gesteldheid van den dader, en in de tweede de gronden, die uit de gesteldheid der handeling voortvloeijen. Het tweede deel, bevattende de uitsluiting van opzet door de aanvoering en het bewijs van bloote schuld culpa), handelt in de eerste onderafdeeling van hetgeen door culpa verstaan en alleen tot culpa moet gebragt worden, en in de tweede onderafdeeling van hetgene, waaruit blijkt, dat er alleen schuld en geen opzet aanwezig is. Eindelijk bestaat het derde Hoofdstuk in eene ontwikkeling der gronden, waardoor een aangeklaagde van het opzet wordt vrijgesproken. Het eerste deel van dit Hoofdstuk handelt van de gronden der vrijspraak, uit den aard der zake afgeleid, b.v. hooge toorn, melancholie, dwang, zelfverdediging, enz. en het tweede deel van de gronden, bij de wetten vastgesteld. Dit laatste deel heeft twee onderdeelen, waarvan het eerste loopt over de gronden, die alleen op de wet rusten, en het andere over de gronden, die, schoon wel
bij de wet bepaald, nogtans uit den aard der zake voortvloeijen. Zoo zou, b.v., naar des Schrijvers mee-
{==17==} {>>pagina-aanduiding<<}
ning, op verregaanden toorn, een natuurlijke grond van verschooning of vrijspraak, in gevalle van doodslag, de Roomsche wet rusten (L. 20. ff. ad. L. Jul. de adulte) die den vader vrijheid geeft, om nevens zijne, in zijne magt zich bevindende, overspelige dochter ook den overspeler te dooden.
Ziet daar het schema van eene weluitgewerkte Verhandeling, waarvan het ons spijt in geene breedere recensie te kunnen treden. Het zij ons alleenlijk vergund, ten slotte nog aan te merken, dat te veel splitsing hier en daar eenige moeijelijkheid te weeg brengt, en dat sommige zaken te naauw aan elkander verwant zijn, om, zonder onduidelijk te worden, eene verdeeling toe te laten.





Geschiedenis van Oud-Griekenland, van J. Del. de Sales, in het Nederduitsch vertaald, en met Aanmerkingen en Bijvoegselen vermeerderd, door Mr. S.I. Wiselius. IIde Deel Met Kaarten en Afbeeldingen. Te Amsterdam, bij J. Allart. In gr. 8vo. 368 Bl. f 4-16-:

Bij de opklimming tot hooge oudheid vinden wij ons altoos met fabelen en onzekerheden digt omgeven: van deze waarheid zal dit gedeelte des voorhanden liggenden werks ons op nieuw verzekeren. Veel, zeer veel, in der daad, wanneer het oog der geschiedkunde, met het glas der oordeelkunde gewapend, in dien zoo vaak verwarden mengelklomp iets ontdekke, 't geen eene hooge mate van waarschijnlijkheid, ik zwijge van geschiedkundige zekerheid, heeft. Dit laatste, echter, is hier niet zelden het geval, ook bij de veelvuldige groote en dikwijls onaanvulbare gapingen in de Regerings-opvolgingen. Ten betoogenden voorbeelde hiervan strekt de afdeeling, welke dit boekdeel opent, en ons verslag geeft van de Volken en Koningen van Groot-Phrygie.
Heeft men des niet genoeg, men leze voort, daar de Schrijver handelt van de Trojaansche Alleenheersching,

{==18==} {>>pagina-aanduiding<<}
en de Geschiedenis van derzelver Koningen, tot aan den Trojaanschen krijg. Immers de oorsprong der Trojanen verliest zich in den nacht der eeuwen; en welk ook het gevoelen zij, 't geen men van de verschillende omhelst, zeker is het, gelijk de sales zich uitdrukt, ‘dat de vermenging van dien hoop van volkplantingen, die, de eene na de andere, Troas bevolkt hebben, ons altijd zal verhinderen, om het oorspronkelijk volk te onderscheiden van de volken, die hetzelve kwamen aanvullen, en, in der daad, dit is geen zwaar verlies voor de geschiedenis van den menschelijken geest. Van den stond af aan, dat de Troianen met eenigen luister verschijnen op het tooneel van Azië, ziet men de willekeur op derzelver troon en het bijgeloof in de schaduw der altaren.’ Dit algemeene wordt door de geschiedenis genoegzaam bekrachtigd.
Dan, van dardanus gewaagd hebbende, maakt de Heer wiselius deze aanmerking: ‘De getrouwheid der geschiedenis verpligt ons om te waarschuwen, dat er weinige dingen minder zeker zijn, dan alle deze vroegste bijzonderheden, dardanus betreffende. Manetho, diodorus siculus, dionysius halicarnassensis, eusebius, homerus, virgilius, die van dezen Vorst gewaagd hebben, stemmen bijna nergens in overeen’ Hij haalt de meeningen dier Schrijveren op, en zegt ten slotte: ‘Alle deze verschillende meeningen bedekken den oorsprong van Troje met eenen dikken nevel; eenen nevel, welken, na erloop van zoo vele eeuwen, te verdrijven niet gemakkelijk en niet eens belangrijk is.’
De Schrijver erkent, dat, vóór de tijdrekening van Paros, in de Trojaansche jaarboeken alles onzeker is, en dat, sedert dezelve, de eenige daadzaken, van welke eene opgeklaarde oordeelkunde de dagteekeningen kan vaststellen, zijn, de Togt der Argonauten, die plaats had onder de regering van laomedon, de bustand aan priamus door memnon toegebragt, en de brand van Troje.

{==19==} {>>pagina-aanduiding<<}

Een dier opgenoemde stukken, de Togt der Argonauten, wordt in eene volgende afdeeling verhandeld, welke een algemeen overzigt schenkt van de Geschiedenis der Argonauten. Wegens de Schrijvers van dezelve verdienen de aanmerkingen van wiselius bijzondere aandacht. De sales verklaart ten slot, en wij nemen dit over, als strekkende om de Lezers wegens de breedsprakigheid in dezen eenigzins toe te lichten: ‘In het algemeen, hoe zwak alle de Dichtstukken, die ons over den Togt der Argonauten zijn overgebleven, ook zijn mogen, schijnt de gebeurtenis echter, die denzelven tot grond verstrekt heeft, niet te minder de eerbewijzing der eeuwen waardig te zijn: want de Dichters van verschillende tijden en van verschillende natien stemmen niet met elkander op, om eene ingebeelde reize te bezingen, gedaan door helden, ter vergetenis gedoemd. - Ongelukkiglijk schijnt deze zoo vermaarde gebeurtenis, voor ons, onder een driedubbelen sluijer van nevelen bedekt te zijn; de tijd heeft het grootste gedeelte der oorspronkelijke gedenkschriften vernield; de Grieksche ijdelheid heeft er zich mede vermaakt, om de overlevering, die het gemis van schriftelijke berigten moest aanvullen, te vervalschen, en toen de hedendaagsche wijsgeerte een onderwerp, harer zoo waardig, heeft willen bearbeiden, heeft zij niet anders gevonden dan geschiedschrijvers, die elkander afschreven, of geleerden, die zich onderling wederspraken, ten einde hunne bijzondere stelsels te doen gelden. - Aangemoedigd door de moeijelijkheden zelven, die den gewonen geschiedschrijveren de pen misschien uit de hand zouden hebben gerukt, hebben wij ons aan de dorste nasporingen overgegeven, ten einde de gansche reeks van daadzaken in verband te brengen, en wij hebben vervolgens dien geheelen wanschikkelijken hoop in de kroes der oordeelkunde geworpen, om er van af te scheiden alles, wat de hoogmoed en de ligtgeloovigheid er ongelijkslachtigs
mogten hebben ingemengd. Onze arbeid is ook niet zonder vrucht gebleven, en wij zijn tot ontdekkingen gekomen, die ons

{==20==} {>>pagina-aanduiding<<}
de vermoeijenis onzer nasporingen rijkelijk vergolden hebben. - De belangrijkheid dier ontdekkingen zal ons ligtelijk vergiffenis doen erlangen wegens de breedvoerigheid, waarmede wij den Togt der Argonauten behandeld hebben, die in de gewone geschiedenissen naauwelijks eenige regels beslaat; men zal zien, dat zij het helderst licht verspreiden over de vroegste gedenkstukken van Griekenland, over het denkbeeld, dat men zich van deszelfs oorspronkelijke Helden moet vormen, en over de Aardrijkskunde der oudste Eeuwen van onzen Bol.’
Aangemoedigd en opgewekt door zoodanig eene tusschen voorrede des Schrijvers, gaat men voort, om het Geschiedverhaal aangaande de vermeestering van het gulden Vlies te lezen, alsmede de Dichterlijke Geschiedenis van deszelfs vermeestering. Waarlijk, wie smaak heeft in dusdanige nasporingen, zal hier een goed onthaal vinden. - Vreemd moge het hem voorkomen, hier een dubbel tafereel van den Togt der Argonauten, volgens de Dichters en volgens de Geschiedschrijvers, aan te treffen; het was, vermeldt ons de Schrijver, noodig, den Lezer in staat te stellen, om door zichzelven de juistheid te beoordeelen van een nieuw denkbeeld, 't geen hij hem wilde voorstellen; namelijk, nieuwe gedachten nopens twee verschillende Zeetogten naar Colchis. Waardig is dit overwogen te worden, en de toelichtende aanmerkingen van den Vertaler zullen gewis bijval vinden.
Eene bijzondere afdeeling strekt, om ons orpheus, een der Togtgenooten van iäson, te leeren kennen. Hierop volgt de vermelding van eenen anderen Togt naar Colchis gedaan door een volk van de voor-wereld. Met den aanvang geeft de Schrijver te verstaan: ‘Wij hebben de geschiedenis leeren kennen van eenen Togt naar Colchis, ondernomen onder het geleide van iäson, van den Thebaanschen hercules, en van orpheus; doch wanneer men, met de scherpzinnigheid eens Wijsgeers, de verhalen der Geschiedschrijveren en der Dichteren met elkander in verband leest, zoodanig als de oudheid dezel-
{==21==} {>>pagina-aanduiding<<}
ven tot ons heeft overgebragt, dan kan het niet anders, of men moet daarin sporen herkennen van eene vroegere, oneindig luisterrijker reize, welke de Grieksche verwaandheid zich verstout heeft te vermengen met den weinig beteekenenden zeeschuimerstogt, gedaan door den kleingeestigen verleider der medea's en hypsipyles. - Het denkbeeld van dezen vroegeren togt, zoo geheel nieuw als het is, heeft niets wonderspreukigs in zich; men zal welhaast deszelfs verbazende vruchtbaarhid ontwaar worden, want het beantwoordt eene menigte vraagstukken, welke men steeds voor onoplosbaar heeft willen doen doorgaan; eindelijk, het verspreidt het helderst licht over den oorsprong van Griekenland, en over de Aardrijkskunde der vroegste eeuwen.’ - Veel schoons en treffends hebben wij hier ontdekt, ondanks den mist van onzekerheid, welke over vele bijzonderheden blijft hangen; 't geen ook past op de breed beschrevene rondvaart van den Oosterschen hercules, of de geschiedenis van deszelfs reize rondsom de wereld. Verkorten laten zich deze afdeelingen niet, en om ze te verstaan, heeft men de Kaarten, in dit werk gevoegd, noodig.
De geschiedenis van medea komt hier in een geheel ander licht voor, dan wij ze bij de Dichters aantreffen; en wil de Heer de sales, ‘dat, niettegenstaande de dikke nevelen, waarmede haar leven is omzwachteld, men zich in staat vindt om te ontdekken, welke de grondslag dier vermaardheid geweest zij: het is hier minder te doen om de geschiedenis van eene tooveres, dan wel om die van den menschelijken geest.’ - Wij twijfelen echter zeer, of hij zoo geslaagd zij in hare herschepping of ontdoening van het dichterlijke, dat de Lezers den uitroep des Schrijvers, ten slotte, volkomen zullen billijken: ‘Zie daar medea, de natuurkundige medea, de heldin der weldadigheid; medea, die geene andere dan de zachtaardige zwakheden der liefde kende!’
Vervolgens vermeldt de sales den Oorsprong des Trojaanschen Krijgs. De geschiedenis van paris en

{==22==} {>>pagina-aanduiding<<}
helena levert ruime schrijfstoffe op. ‘Maar weten,’ gelijk de sales aanmerkt, van helena's geboorte sprekende, ‘de Dichters zich, door middel van den draad der Fabelleer, uit alle mogelijke doolhoven te redden,’ het heeft, mogen wij er bijvoegen, niet weinig werks in, uit die doolhoven te komen en op den weg der waarheid te geraken. Denkt de sales die uitkomst en hier en daar een open gevonden te hebben, wiselius vond dien weg, blijkens de aanteekeningen, altoos zoo gebaand niet.
In de volgende afdeelingen ontmoeten wij Onderhandelingen wegens het terugkeeren van helena. - Oorlogstoebereidselen tot het beleg van Troje. - De opoffering van iphigenia. - Het beleg van Troje zelve. - De verovering dier stad. In deze afdeelingen strekken den Schrijver tot Gidsen herodotus, homerus, dictys cretensis, thucydides, Narrationes cononis in Bibliothecâ photii, pausanias en hyginus. Weinige zijn hier de aanteekeningen des Vertalers, en doorgaans kort. Dan, de Schrijver in het verhaal vermeld hebbende, ‘dat aeneas en antenor baarblijkelijk twee landverraders waren, die den Grieken een Vaderland overleverden, dat zij hadden moeten verdedigen: dictys zegt met zoo vele woorden, da hun gezantschap de klip hunner deugd werd,’ voegt er wiselius eene krasse aanmerking nevens.
Eene korte afdeeling loopt over de wonderspreuk van dion chrysostomus, dat er nooit eene verovering van Troje hebbe plaats gehad, en strekt tot wederlegging. De terugkomst der Grieken in Peloponnesus maakt de laatste dezes Deels uit, en loopt over agamemnon en de Koningen van Mycenen. Wij behoeven die gruwelhistorien niet op te sommen. Alleen twee opmerkingen van de sales geven wij ten slot plaats: ‘Het was de groote magt des nieuwen Konings van Mycenen, agamemnon, die hem deed plaatsen aan het hoofd van het Grieksche Bondgenootschap, tegen het

{==23==} {>>pagina-aanduiding<<}
Rijk van priamus gevormd. Gedurende den geheelen loop des belegs, gedroeg hij zich als een kleingeestig en ijverzuchtig dwingeland, die, bij eene gedenkwaardige onderneming, niets anders in het oog heeft, dan den heimelijken trots van Koningen onder zijne bevelen te hebben; ook voegde de vermeestering van Troje niets toe aan het denkbeeld, dat zijne tijdgenooten van hem hadden opgevat; dezelve strekte noch tot zijnen roem, noch tot vergrooting van zijn gebied.
Wanneer men, van den anderen kant, een wijsgeerig oog werpt op den invloed, dien deze beroemde krijg van Troje had op de beschaving van den aardkloot, ziet men met bevreemding, dat de menschelijke geest destijds terug ging. Gedurende dat de Koningen, dolzinnige gelukzoekers geworden zijnde, zich wapenden ten gevalle van den gekroonden slaaf eener ligtekooi, werden de lediggelaten troonen door zamenzweerders overweldigd. De Vorstinnen, van hare echtgenooten verlaten, gaven zich aan overspeligen minnehandel over, de volken ontwrongen zich den band der wetten, en een geest van bezwijming scheen verspreid, over geheel dat gedeelte van den bekenden aardbol, dat met Klein Azië of Peloponnesus in verbindtenis stond. De landbouw werd ontmoedigd, de nijverheid verslapte, en de kunsten bleven in hare kiem besloten: het was of het menschdom zijn best deed om zich terug te werpen in het slijk der woestheid, waaruit het te naauwer nood was verrezen. Welk eene vermaardheid het vernuft van homerus ook aan dien Trojaanschen krijgstogt gegeven hebbe, mij komt het als bewezen voor, dat dezelve den voortgang der menschelijke rede op eene zonderlinge wijze tegengehouden, en den heerlijken tijd van alexander voor vele eeuwen vertraagd hebbe.’


{==24==} {>>pagina-aanduiding<<}

Essai sur l'art d'être heureux, par Joseph Droz. Seconde édition ‘Il faut être heureux, cher Emile; c'est la fin de tout être sensible, c'est le premier desir que nous imprima la nature, et le seul qui ne nous uitte jamais. Emile, liv V.’ A Paris, chez A.A. Renouard. 1811. 8vo. pages 227.

Dat is:
Proeve over de kunst om gelukkig te zijn. enz.
De Uitgevers van dit Tijdschrift, besloten hebbende een deel deszelven aan de bekendmaking der nieuwste Fransche Letterkunde toe te wijden, konden welligt geen gelukkiger begin dan met het opgegevene Werk maken, het zij voor de eer van genoemde Letterkunde, het zij voor het belang des beschaafden, Hollandschen, Lezers. Sedert lang vielen onderwerpen als dit in den Franschen smaak. Verscheidene der beroemdste Schrijvers dezer Natie verwierven zich eenen naam door wijsgeerige, tot de waarde en het genot des levens betrekkelijke, in eenen verstaanbaren, vloeijenden en bevalligen trant geschrevene, stukken. Het boek voorhanden, intusschen, alle deze voordeelen bezittende, moge ook even daarom dien strengen betoogtrant, die wiskundige aaneenschakeling en geheel onberispelijke consequentie missen, welken de geest van anderen, tot iederen prijs somtijds, najaagt, in andere gebreken, het levendig genie des Franschmans wel eens toegekend, deelt hetzelve niet. Men vindt hier weinig overdrijving, nog minder paradoxie, en allerminst spotzucht met het heilige. Meer dan dit zouden wij, naauw genomen, niet behoeven te zeggen, om dit Werk voor elken man van oordeel in een belangrijk licht te stellen. Meer uitdrukkelijk, echter, betuigen wij, hier - neen, juist niet heel veel nieuws, maar toch nog al vrij wat ongelezens, en inzonderheid, naar ons oordeel, zeer veel - ja meest al wat wij aantroffen - waars en goeds

{==25==} {>>pagina-aanduiding<<}
en schoons gevonden te hebben. De Schrijver zelf, hoezeer hij geenszins onbescheiden op den voorgrond dringt, wordt, door enkele trekken, in een vrij belangrijk licht geplaatst. Dit toch mag men zeggen van den zoon eens uitmuntenden vaders, van den man, die het belangrijk tijdperk der Revolutie beleefde, en, naar het schijnt, den krijg, uit dezelve geboren, hielp voeren; van den huisvader, die, zich onttrokken hebbende aan allen gewoel der wereld en der eerzucht, thans voor zijn gezin en weinige vrienden in eene geletterde afzondering leeft. Deze geest der verzaking van al wat groot en schitterend wordt geacht, deze zucht tot rust en studie, dit echt en beminnelijk Epicurisme, eindelijk, bezielt dan ook zijn geheele Werk. En overeenkomstig dezen geest, is hetzelve tevens in eenen onderhoudenden, beeldrijken, fraai afgewisselden stijl ingekleed. Des mans smaak schijnt met der daad door die Ouden gevormd te zijn, wier wijsgeerte hij zoo hoog waardeert. Hij schrijft niet voor de schole, maar voor het leven, niet voor enkele bespiegelaars der wijsheid, maar voor elk, die de bron des reinen geluks in haar zou willen vinden. Ja, jeugdige Landgenooten van beiderlei kunne, gij die zoo gaarne het uitheemsche najaagt, en inzonderheid de bevalligheden der Fransche tale huldigt, maar niet altijd de beste keuze weet te doen, hier moogt gij voor uwen smaak en geest en hart tevens een wezenlijk voedsel vinden. Niets droogs, eentoonigs of sombers stoot u hier voor het hoofd. Hebt gij ook reeds eenige vooroordeelen ingezogen, zij staan uw gevoel voor het ware en goede hier niet in den weg. Is het meer vermaak dan geluk, wat gij zoekt, daar het laatste u een te stil, nederig, en somtijds zelfs statig, voorkomen heeft, welaan, men leert hier niet slechts het leven in het algemeen, men leert er al deszelfs vermaken, al deszelfs voorregten genieten. - Doch, misschien doet het Werk zichzelve best kennen. Hetzelve is verdeeld in de volgende Hoofdstukken. I. Algemeene
beschouwingen. II. Van de begeerten. III. Van

{==26==} {>>pagina-aanduiding<<}
de gerustheid des gemoeds. IV. Van het ongeluk. V. Van de onafhankelijkheid. VI. Van de gezondheid. VII. Van de welgesteldheid (Aisance). VIII. Van het gevoelen en de genegenheid der menschen. IX Van het gevoel, dat de menschen behooren in te boezemen. X Van sommige deugden. XI. Van het huwelijk. XII. Van de vriendschap. XIII Van de vermaken der zinnen XIV. Van de vermaken van het hart. XV. Van de vermaken van den geest. XVI. Van de vermaken der verbeelding XVII. Van de melancholie. XVIII. Van de godsdienstige begrippen. XIX. Van de vlugtigheid des levens. XX Van den dood. XXI. Besluit. - Het zou te lang vallen, in bijzonderheden over elk dezer Hoofdstukken uit te weiden. Zoo er iets in te berispen valle, het zijn, naar ons gevoel, bijna nimmer de zaken, het is steeds alleen de wijze van behandeling. In den beginne reeds gaven wij het als natuurlijk op, dat een Werk, met algemeene klaarheid en bevalligheid geschreven, niet de hechtheid van een eigenlijk leerstelsel hebbe. Hier en daar ontbreekt het dan ook aan eene zekere juistheid; hier en daar ontmoet men eene zwakke plaats; hier en daar schijnt de Heer droz met het bekendste in de geletterde wereld onbekend te zijn. Dit laatste is inzonderheid het geval ten aanzien der opvoeding. Doch, welligt hangt dit meer aan zijne Natie, die zich minder dan wij, door de Duitsche stelselzucht en geestdrijverij, heeft laten medeslepen, of liever met het goede zoo wel als kwade, op dien grond ontsproten, minder bekend is geworden. De bewijzen voor dit een en ander zullen wij niet opgeven, maar liever nog deze en gene plaats, naar het boek open valt, ter proeve in onze taal overbrengen.
H. II. ‘Wat zijn de ongeneugten des levens? Begeerten, die niet bevredigd kunnen worden. De Oosterlingen vertellen, dat oromazes den deugdzamen usbeck verscheen, en zeide: Vorm eenen wensch, en ik zal hem vervullen. Bron des lichts! antwoordde de Wijze, ik bidde u, mijne begeerten tot die goederen alleen

{==27==} {>>pagina-aanduiding<<}
te bepalen, welke ik niet kan ontberen. - Wachten wij ons niettemin te veronderstellen, dat een ontkennend geluk, dat een staat, bevrijd van lijden, de wenschelijkste zij, tot welken wij op aarde zouden kunnen geraken. De verdedigers van dit treurig stelsel hebben, in hunne bespiegelende droomen, de menschelijke natuur miskend. Indien hij te onregt naar genoegens haakt, indien hij enkel naar de middelen moet zoeken, om buiten het bereik der smarten te leven, zoo bieden de bosschen en derzelver holen aan gelukkiger wezens eene schuilplaats; dat hij daar voorbeelden zoeke, zonder hoop van ze ooit te evenaren!’
H. XIII. ‘De Natuur wilde, dat elk onzer zinnen eene bron van genoegens zou zijn. Maar zoo wij enkel ligchamelijke gewaarwordingen zoeken, zullen wij de gemeene genietingen welhaast uitputten, en sterven zonder den wellust gekend te hebben. - Ik zie een schilderstuk. Het verbeeldt een' grijsaard, een kind, eene vrouw, die eene aalmoes vraagt, een soldaat, wiens houding verbazing uitdrukt. Ik bewonder de zuiverheid der teekening, de waarheid van het coloriet, mijn oog wordt gestreeld; intusschen zal ik dit stuk welhaast vergeten, indien mij deszelfs inhoud onbekend zij. Maar eensklaps treft mij een opschrift: date obolum Belisario. Welke menigte van denkbeelden dringen nu in mijnen geest! Eerbied voor den rampspoed, mistrouwen in den voorspoed, zijn de verhevene lessen, welken de kunstenaar mij geeft. Ik wil het stuk dikwijls wederzien; belisarius beschouwen, zoo wel als het kind, dat hem geleidt, eenen helm in de hand houdende om aalmoezen te ontvangen.’
H. XVIII. ‘Uit dit denkbeeld, er bestaat een God, zie ik al de waarheden voortvloeijen, welke mijn hart hoopte. Eenige Dëisten hebben de onsterfelijkheid der ziele ontkend; hun stelsel is het allerdwaaste, en de denkbeelden der godverzakers hangen beter zamen. Van de verschillende bewijzen tegen het bestaan van God, is het eenige treffende, hetgeen men ontleend heeft van de

{==28==} {>>pagina-aanduiding<<}
rampen over de aarde verspreid. Ik beroep mij op ieder gevoelig en goed mensch, zoo hij de magt van eene wereld te scheppen bezat, zou hij het ongeluk niet van dezelve verbannen? Het bestaan zou eene liefelijke opvolging zijn van oogenblikken, door een ongestoord geluk gekenmerkt. Intusschen, de zwakheden, de gebreken, de vooroordeelen en de ellende vervolgen ons! Hoe het ongeluk der schepselen overeen te brengen met de magt van den Schepper? hoe dit wonderlijk vraagstuk op te lossen, deze schokkende tegenstrijdigheid te verklaren? Voorwaar, de onsterfelijkheid is de ontknooping van het raadsel des levens.’
Ten slotte vraagt men ons dan welligt, of dit schoone Werk niet behoore vertaald te worden. En zeker, onze Letterkunde zou op die wijze met geenen nutteloozen ballast bezwaard worden. Doch, buiten het wetenschappelijke, zijn wij geene groote vrienden van vertalen. Het meeste, hier aangetroffen, vindt gij ook te huis; b.v. in verscheidene uitnemende Leerredenen. Het overige leed misschien aanmerkelijk, met hoe vele wijsheid ook op onzen bodem overgebragt. Men beoefene in hetzelve dan liever eene taal, welke ons thans eenigermate vaderlandsch is geworden.

Momus en Clio. IIde Deel. Te Amsterdam, bij H. van Kesteren. In gr. 8vo. 192 Bl. f 1-16-:

Elders werd reeds verslag gedaan van het Iste Deel dezer onderhoudende Verzameling van belangrijke Trekken uit de aloude en hedendaagsche Geschiedenis, ware en verdichte Verhalen, kleine Romans, Anecdoten van vermaarde Mannen en Vrouwen, geestige Gezegden, aardige Kwinkslagen, boertige en naïve Invallen enz., naar luid des, in 't hoofd dezes, verkorten Titels. En zie hier den bijzonderen Inhoud van dit Stuk: Iets over Oost-Indiën. Don garcias van Toledo; eene Spaansche Anecdote. Brief aan kant, benevens deszelfs Antwoord. De Samogithinnen. De Reis naar het

{==29==} {>>pagina-aanduiding<<}
Bad; een Vertelsel. Spanje. Biscaye. Het Land der Atakapas. Giaffar en abassa; eene Arabische Anecdote. Beknopte Levensschets van den beroemden Franschen Tooneelspeler préville. Het Eiland Hydra. De Reis naar Duinkerken. De Montenegrijnen. Mirza, of de noodzakelijkheid van nuttig te zijn; een Oostersch Vertelsel. Iets over Lima, in Peru. Gestrafte Nieuwsgierigheid. De Zielen; een Arabisch Vertelsel. Beknopte Levensschets van cervantes. De Turken in Morea. Turksche Begraafplaatsen. Iets wegens den oorsprong en het gebruik der Koetsen.
Onze keuze van eene proeve ter nadere aanbevelinge, te midden van zoo veel verscheidenheids, bepaalt zich, van wege de tijdsgelegenheid, tot de mededeeling van eenige bijzonderheden uit het met kennis van zaken geschrevene artikel, Spanje getiteld.
‘Spanjes vlakke ruimte, op welke 10,800,000 menschen leven, wordt op 9,053 geographische quadraatmijlen geschat; in deszelfs bijgelegen landen telt men bij de 9,000,000 inwoners. De bodem is grootendeels zeer vruchtbaar. De vlakten leveren voortreffelijke vruchten en granen, de bergen uitmuntende wijnen; in de mijnen vindt men edele metalen. Het dierenrijk levert inzonderheid schapen en paarden van een voortreffelijk ras. Het klimaat is bijna zoo verschillend als de provinciën. Terwijl de koude in de bergachtige en noordelijke landschappen vrij streng is, heerscht in de zuidelijke streken de gloed des Afrikaanschen hemels; maar zelfs in de koudere oorden ziet men, in het midden van den winter, lagchende akkers, kruiden en bloemen. De ligging des rijks maakt hetzelve tot de eerste zeemogendheid; de Middellandsche en Atlantische zeeën bespoelen deszelfs kusten, en, als natuurlijke eigenaar der straat van Gibraltar, kon het beide zeeën beheerschen, in beide wateren zijne koopvaardijvloten, beladen met de natuur- en kunst-producten zijner landen, uitzenden. Maar op dezen gezegenden bodem wonen menschen, die, door de regering niet ondersteund en aangemoedigd wordende, aan den lediggang en dweepende vroomheid zijn overgegeven. De vroegere Spanjaard was arbeidzaam en vlijtig; maar onwaardige troonbezitters hebben sedert eeuwen landbouw en industrie meer onderdrukt en belemmerd dan bevorderd. Deze zegenrijke lucht wordt van luije

{==30==} {>>pagina-aanduiding<<}
en bedelende monniken ingeädemd. Uit alle deze rijke landen kreeg de regering in de laatste jaren naauwelijks 75,000,000 Piasters, en had daarbij nog een' credietloozen schuldenlast van 250,000,000 Piasters, beschermde deze landen slechts met ten hoogste 100,000 man landsoldaten en met eene slechtbemande vloot van 30 linieschepen (na den slag van Trafalgar) en 6 fregatten. De handel was in de handen der uitlanders, de koopvaardijschepen waren weinig, en zoo stond de Spanjaard ten hoogste als factoor der overige Enropische kooplieden daar, en was het eene onvermijdelijke noodzakelijkheid, dat de Spanjaard overal geld geven moest. Spanje was, vóór den laatsten oorlog tegen Engeland, het kanaal, door hetwelk de schatten van Amerika over het overige Europa vloeiden. De landsrijkdom bestond slechts in natuurgeschenken, niet in producten der kunst en der handwerken; de werkzaamheid der inwoners stond buiten betrekking tot hunne behoeften; noch de opbrengsten van den graanbouw, noch die der fabrijken en manufacturen waren tot de consumptie toereikend; en goud, zilver en coloniale producten moesten daarom uitgevoerd worden. Hoe verwoestend moest verder voor den staat, hoe drukkend voor het land, voor nijverheid en koophandel, voor de nationale vrijheid en verstandsbeschaving niet de reeds gemelde menigte van rijke en arme, van hooge en lage geestelijken, van kloosters en vrome gestichten worden! Men telde op het einde der achttiende eeuw alleen aan wereldlijke en geördende geestelijken meer dan 250,000 individuën. De bisschoppen van Toledo, Seville en Valencia genoten meer dan vorstelijke inkomsten; hunne bezittingen namen het grootste gedeelte der landschappen weg, waarin zij lagen, en aan den anderen kant bragt de Spanjaard weder ontzaggelijkesommen op tot onderhoud der bedelmonniken. Hoe veel verloor de Staat door deze verkeerdheid niet reeds aan inwendige kracht! en hoe verzwakkend waren nog voor de middelbare kracht de
Inquisitiegeregten!’ enz. In de voorregten des Adels, in de gebreken van Land- en Zee-magt worden verdere bronnen des Staatsbederfs aangewezen. ‘Wanneer men bedenkt,’ zoo vervolgt de Schrijver, ‘dat het getal der inwoners, voor den omtrek en de vruchtbaarheid des lands, naauwelijks half zoo groot is, als hetzelve bij eene betere levenswijze des

{==31==} {>>pagina-aanduiding<<}
volks, bij eene vermeerderde industrie en eene verminderde menigte der monniken zijn kon, dan is het nog onwedersprekelijker waar, dat de bovengenoemde staatsinkomsten voor zoodanig eene monarchij, die in alle vier werelddeelen landen en eene totale bevolking van bijna twintig millioenen menschen bezit, eene onbeduidende som is. - Zoo was de verwarring in de finantiën de hoofdkwaal in den Staat; zij bragt grootendeels de monarchij op den rand des afgronds, waarin zij onlangs is nedergestort.
Wie alle de opgenoemde gebreken overwogen heeft, is zeker overtuigd, dat Spanje slechts door eene wedergeboorte zich herstellen, of uit de rij der zelfstandige Staten verdwijnen moet.
Brengt men het nationaal karakter des Spanjaards ter aanschouwing, dan blijkt, dat, wanneer men de verscheidenheid, welke het klimaat bewerkt, afrekent, het over het algemeen phlegmatisch-cholerisch is: zoo vindt men den Spanjaard langzaam, besluiteloos, traag in dagelijksche gewone betrekkingen; maar bruisend, hevig, zoodra hem de dweeperij van eenen hartstogt aanspoort. Zoo is de door cervantes geteekende goedhartig trotsche held van Mancha met getrouwe waarheid afgebeeld; zoo zien wij weder den hebzuchtigen, vroom dweependen pizarro de ijsselijkste wreedheden begaan.
De nationale hoogmoed schijnt uit de tijden afkomstig, dat de Spanjaards in alle vier werelddeelen als veroveraars optraden. De scherpzinnigheid, het vernuft van enkelen onder dit volk blijkt in hunne ernstig schoone litteratuur. Aan godsdienstige verlichting is hier naauwelijks te denken. Naauwelijks heeft de zuivere geest der verdraagzaamheid in later tijden de eersten des volks zacht beroerd; over het geheel kon door schrijvers en redenaars weinig gedaan worden, en zoo bleef Spanje de wieg des verfoeijelijksten bijgeloofs; opvoeding en beschaving worden verwaarloosd; uit de handen der dienstboden gaat het kind des Spanjaards, ook des voornaamsten, in de magt der volksleeraars, der monniken, over.
Het is bij deze gelegenheid te herhalen, dat de Spaansche geestelijken over het algemeen de onwetendsten in de gansche Catholijke Christenheid zijn; en evenwel oefenen deze menschen de hoogste magt over de menigte uit, die

{==32==} {>>pagina-aanduiding<<}
zeker in nog grooter onkunde leeft. Is het mogelijk dat iets nog volstandiger zijn kan dan de onwetendheid der lagere geestelijkheid, dan is het derzelver zinnelijkheid, de verdorvenheid, welke met die wedijveren kan, die men dikwijls de Italiaansche geestelijken verweten heeft.
In de versijning des gezelligen levens is men gansch ten achtere gebleven. De Spanjaard bemint over het algemeen de gezelligheid niet De standen scheiden zich streng van elkander; zoo wil het de gewoonte. De Tertulias (assembléeën) baren verveling en een geesteloos onderhoud. De vrouwen schelden zich, volgens een Oostersch, vroeg van de Arabieren overgenomen gebruik, van de mannen. Van gastmalen bemint men alleen de Refrescos, waar men slechts snoeperijen nuttigt, en deze vrij onwellevend in hoeden en zakken naar huis draagt, of ook door knechts wegzendt. Natuurgenot is den Spanjaard vreemd; de Grandes bezoeken hunne uitgestrekte bezittingen gedurende hun gansche leven dikwijls geen enkele maal; daartegen bemint men de muzijk en den dans, inzonderheid den Fandango, hartstogtelijk; vlijtig bezoekt men ook den schouwburg, waar avontuurlijke en laffe drama's vertoond worden. Met genoegen aanschouwt hier de anders ernstige geestelijke de vertooning. In de nationale vermaken speelt het stiergevecht de hoofdrol. Wanneer men ook uit deze omstandigheid niet tot ruwheid en wreedheid der natie mag besluiten, daar ook de beschaafde en menschlievende Weener voormaals met een zigtbaar vermaak de stiergevechten bezocht, is en blijft toch het genoegen, dat men in dit schouwspel schept, altijd een zeer onedel, van gebrek aan beschavlag getuigend vermaak.
Gelijk men in het algemeen reeds van de zucht voor zoodanige schouwspelen tot een groot gebrek aan gevoel voor het schoone moet besluiten, openbaart dit gebrek zich ook in andere omstandigheden. Wie kan in de woonhuizen der residentie, in de meubelen, rijtuigen, enz. de sporen des goeden smaaks ontdekken? Overal pracht, kostbaarheid, maar nergens zwier, harmonie en smaak. In de letteren treft men slechts bij de betere schrijvers een gezond oordeel aan. Dichters en prozaschrijvers leveren, nevens groote, vernuftige trekken, veel gezwollens, vele spitsvondigheden en talrijke woordspelingen in hunne schrijfwijze.

{==33==} {>>pagina-aanduiding<<}
Ondanks hare zucht voor de muzilk, heeft de natie nog geen grooten komponist of toonkunstenaar opgeleverd; hare tooneelstukken zijn de slechtsten in Europa. In de bouwkunst steekt de bedorven smaak in het kostbare en avontuurlijke weder uit. De beeldhouwers hebben nooit iets uitstekends gedaan; doch de Spanjaard schijnt beter in de schilderkunst geslaagd te zijn; men telt eene menigte Spaansche schilders, doch zij hebben nimmer de algemeenheid der Italianen bereikt. Bestaat er eene kunst, waarin de Spanjaarden het tot eene zekere uitmuntendheid gebragt hebben, dan is het de danskunst, die de volkssmaak even zoo zeer begunstigt en aankweekt als de natuur haar ondersteunt, alzoo zij den mensch vlugge beweegbaarheid des ligchaams en eene sterke vatbaarheid voor zinnelijke uitdrukking verleent.
De beöefening der wetenschappen heeft sedert eenigen tijd merkelijk gewonnen; de spraakkunde, aardrijksbeschrijving, geschiedenis en geneeskunde zijn, door eenige aanzienlijken ondersteund, in aanmerking gekomen; niet minder ook in later dagen de landbouw en natuurlijke historie. Er bestaan akademiën der Spaansche taal, der beeldende kunsten, der geschiedenis en der geneeskunde; de hooge scholen ondergingen eene verbetering; het Theatro critico van pater feyo is een voortreffelijk werk. Men vertaalt, sedert eenigen tijd, uit het Fransch, Engelsch en Italiaansch, de beste werken; echter houdt, over het algemeen, de natïonale hoogmoed des Spanjaards, de strenge censuur en de geographische afgescheidenheid des rijks van het overige Europa de vorderingen tot volkomenheid zeer ten achtere. Zonder juist een profeet te zijn, kan men beweren, dat in het tegenwoordig oogenblik veel voor de verlichting van Spanje geschiedt. De oorlog, eene ramp voor de genen, die denzelven beleven, wekt dikwijls de sluimerende krachten: hij zal ook hier zulks doen. De crifis gaat voorbij; zij laat een' hoogeren graad van verlichting terug. De vermenging der natiën met anderen kan den kring der kundigheden uitbreiden, en deze vermeerdering van kunde voert tot vermeerdering van nationale vlijt. De ondervinding overtuigt van de ellende des voorledenen, en met de terugkeerende orde, met de wederkomende rust komt ook de verbetering en welvaart. De oude vormen worden door het lot verbroken; uit de

{==34==} {>>pagina-aanduiding<<}
nieuwen spreekt een betere geest, en zegenende bezielt deze geest den wedergeboren Staat.’




Mengelwerken van A.L. Barbaz; in Nederduitsche en Fransche Vaerzen. Iste Deel. Te Amsterdam, bij W. van Vliet. 1810. In gr. 8vo. 416 Bl. f 4-10-:

De Heer barbaz zegt, in het Voorberigt, dat het welligt vermetel zal schijnen, dat hij, na zoo vele schoone verzamelingen van Gedichten, als er sedert korte jaren in onze taal zijn uitgegeven, met eene verzameling zijner nederige verzen in het licht durft treden; doch hij verschoont zich (voor 's hands) daarmede, dat ieder in de wereld te voorschijn komt, gelijk de Natuur hem heeft toegerust en bedeeld, en hij zal te vrede zijn, indien hij, in dezen, niet de eerste, maar ook niet de laatste plaats bij zijne Kunstgenooten mag bekleeden, enz.
Deze nederigheid en geringe meening van zichzelven, den Heere barbaz zoo bijzonder eigen, zoude hem in der daad tot eere verstrekken, zoo wij konden gelooven, dat 's mans betuigingen in dezen opregt waren. Dan, wij kunnen niet begrijpen, hoe een Schrijver, die niet slechts nu en dan eens, bij zekere gelegenheden, een versje laat drukken, maar ex professo het speeltuig behandelt en op den naam van Dichter aanspraak maakt, zich met den rang der middelmatigheid kan vergenoegen. Meermalen hebben kundige beoordeelaars over deze middelmatigheid in de Dichtkunst hunne gevoelens geuit, en wij zijn het, te dezen aanzien, volkomen eens met boileau despréaux, wanneer hij zegt, in zijne Art Poétique:

‘Soyez plutôt Maçon, si c'est votre talent, 
Ouvrier estimé dans un art nécessaire, 
Qu' Ecrivain du commun, et Poëte vulgaire. 
Il est dans tout autre art des degrés différens: 
On peut avec honneur remplir les seconds rangs. 
Mais dans l'art dangereux de rimer et d'écrire, 
Il n'est point de dégres du mediocre au pire. 
qui dit froid Ecrtvain, dit détestable Auteur.’ 


{==35==} {>>pagina-aanduiding<<}

Doch laat ons de betuigingen van den Schrijver ter zijde stellen, en ons oordeel over de waarde van het Werk zelve kortelijk opgeven. Over het geheel genomen, meenen wij deze Mengelwerken onder de beste voortbrengselen van den Heer barbaz te mogen rangschikken. De verscheidenheid, zoo wel van onderwerpen, als van stijl, in twee zeer verschillende talen, strekt dezelve tot geene geringe aanbaveling. Er komen hier verzen voor, die in der daad fraal en bevallig zijn. De vertalingen uit het Fransch en eenige kleine oorspronkelijke stukjes verdienen inzonderheid onderscheiding. Het is jammer, dat de Heer barbaz niet wat meer moeite besteedt aan de beschaving zijner slukken, voornamelijk ten aanzien van den vorm. Het werktuigelijke der verzen is vaak zeer gebrekkig. Hoe vele regels zijn niet hard en stroef, en hoe dikwijls merkt man niet, dat de Dichter aan den dwang van het rijm heeft moeten toegeven! Dit behoorde echter den geoefenden Dichter geenerlei belemmering te geven. Te regt zingt boileau:

‘La rime est une esclave, et ne doit qu'obéir.’ 

Dit gebrek aan zoetvloeijendheid is ook, naar ons inzien, oorzaak, dat de Heer barbaz het minst voldoet in zijne Leerdichten, eene soort van poëzij, die voor de hooge vlugt der Ode niet vatbaar is, maar door schoonheden van minderen rang moet uitmunten, zal zij eenigermate behagen en op den duur het oor van den kunstkenner streelen. In eenige stukken heeft echter de schrijver getoond, dat hij wel in staat is om gemakkelijke en vloeijende verzen te vervaardigen. Reeds het eerste dichtstuk, Frozine en Melidor, uit het Fransch overgebragt, levert hiervan een voldingend bewijs op. Schoon wij voor ons met dergelijke berijmde romans niet veel ophebben, moeten wij toch erkennen, dat wij hierin onderscheidene zeer fraaije en keurige beschrijvingen hebben aangetroffen, en dat de vloeijende en gemakkelijke gang van dit geheele stuk slechts nu en dan door eenen harden en gedwongenen regel wordt afgebroken. Reeds de aanhef van dit gedicht is schoon, en de daarop volgende beschrijving van Messina, zoo wel als van de heldin van het stuk, zijn in der daad schilderachtig. Dit een en ander vinde hier eene plaats.

{==36==} {>>pagina-aanduiding<<}


‘ô Gij, die 't klaaglied mint! gij, zangster, wier vermogen 
De tranen van gevoel zó streelend perst uit de oogen! 
Gij, die de rampen maalt van 't zuiverminnend hart! 
Verleen thans mijne stem den zagten toon der smart! 
Wek deernis, nagevoel, hernieuwde angstvalligheden, 
Die ons tot teêr belang zó lieflijk overreden, 
En doe, met stil gezucht, hen volgen op uw schreên! 
Gij, die Leanders dood bezongen hebt voorheen, 
Op 't strand, waar nóch de min zich tranen voelt ontwringen! 
Wil, nevens mij, Frozine en Melidor bezingen! 
Onsterslijk is hun naam, dien liefde dierbaar acht: 
Uit zijn vergetelheid word hij in 't licht gebragt. 
Nabij waar Scilla schuilt, Charibdis ligt bedolven, 
Rijst, op Sicieljes kust, Messina uit de golven: 
Paleizen, groot in tal, beheerschen dáár den vloed; 
Hun kruin praalt in de lucht, de zee bedekt hunn' voet; 
De rijke haven, waar fortuin zich ziet behoeden, 
Beveiligt Plutus voor Neptunus grimmig woeden; 
Al 't goud van Indus boord vertoont zich op dat strand; 
Doch, schoon gantsch Azië, schoon 't gantsche morgenland, 
Die zeestad, onverpoosd, zijn' rijkdom doet bevatten, 
Een trouwbeminnend paar was de eêlste van haar schatten: 
Dáár leefde Melidor: 't lot schonk hem rijklijk goed, 
Doch zonder tijtels, deugd, doch zonder aadlijk bloed; 
Dáár mogt Frozine, een telg der trotsche Faventijnen, 
Uit hunn' doorluchten stam in vollen glans verschijnen. 
ô Hemel! maalt men ooit zo véél' bevalligheên? 
Al voegt de schilderkunst wat heerlijkst is bijéén, 
Al siert ze, al doet zij 't beeld zelfs overdreven pralen, 
Zij kan ons Venus wel, maar niet Frozine, malen. 
Haar ziel was de adem zelf der onbevlekte goôn; 
Hare oogen waren meest door zagten luister schoon; 
De prilste jeugd ontgroeid, was ze in den bloei des levens; 
Zij scheen de bloemgodes in kleur en houding tevens; 
Bij Hebés toverlagchje op 't minnelijk gelaat, 
Had zij die stem, wier klank 't gevoelig hart verraad: 
Dat hart, het wreedst geschenk dat ze immer kon verwerven, 
Bekroonde 't all' bij haar, doch moest het all' verderven.’ 

Da de Heer barbaz bij voorkeur zijne eigene Hol-
{==37==} {>>pagina-aanduiding<<}
landsche stukken, en niet de meesterstukken van anderen, waarvan wij zoo grooten overvloed in onze taal bezitten, in het Fransch overbrengt, behaagt ons niet. Zijne Fransche stukken verdienen anders, in vele opzigten, lof. Zij zijn, over het geheel, veel vloeijender dan de Nederduitsche. Wij meenen dit te moeten toeschrijven, eensdeels aan de meerdere moeite en naauwkeurigheid, waarmede de Heer barbaz deze stukken heeft bewerkt, en anderdeels daaraan, dat het voor een' Dichter, die beide talen in den grond verstaat en zich in beide talen even gemakkelijk uitdrukt, veel minder moeijelijk is, om een goed Fransch, dan om een goed Hollandsch vers te maken. In der daad, de Fransche verzen zijn meestal los en ongedwongen. Voor één' geboren Hollander is het waarlijk al zeer wél gedaan. De Schrijver verdient hierin alle aanmoediging, en wij mogen hem te dezen aanzien met den Heer vitart (wiens bevoegdheid, om over de Hollandsche kunstregters te oordeelen, wij overigens aan hare plaats laten) toeroepen:

‘Sois assuré qu'un jour le plus brillant succès 
Sera de tes efforts la paime glorieuse, 
Et surpassera tes souhaits.’ 

Ter bevestiging van deze uitspraak, geven wij de volgende Fabel tot eene proeve:

	‘Les roses et le papillon.
Dans un jardin, oû Flore et les Zéphirs 
Des beaux jours du printems ramenaient les plaisirs, 
Un papillon heureux, tout sier de sa parure, 
Enfant gâté de la nature, 
Volait, et contentait ses amoureux desirs. 
Le petit-maître aîlé sur les fleurs se repose, 
Caresse ces jeunes beautés, 
Et tour-à-tour de chaque rose 
Fait l'objet de ses voluptés: 
Ces filles du printems, sières de pouvoir plaire, 
(Filles toujours le sont,) enflamment son ardeur, 
Et sembient briguer sa saveur; 

{==38==} {>>pagina-aanduiding<<}

Cependant, par un goût contraire, 
Le trop folâtre amant vole de sleur en fleur. 
Mais, ô moment fatal! tandis que le volage 
S'abandonne sans fin à ce doux badinage, 
Une aîle du sol papillon 
S'attache à la tige épineuse 
D'une rose amoureuse, 
Qui punit sa présomption: 
Pour se débarrasser il sait tout son possible, 
Mais cet effort à lui-même est nuisible; 
A ses dépens il est vainqueur: 
De son aîle pourprée 
La gaze est déchirée; 
Il fuit, en se traîuant, cette perfide fleur, 
Et va dans une autre contrée 
Cacher sa honte et sa douleur. 
 
Messieurs les papillons, qui cares sez les roses, 
Que pour vos seuls plaisirs vous pensez être écloses, 
Reprimez vos desirs, vos transports superflus: 
Vous y perdrez une aîle, et peut - être encor plus.’ 

Het zal onze Lezers, vertrouwen wij, niet onaangenaam zijn, dat wij, ten slotte, nog het volgende Nederduitsche versje overnemen:

	‘Bij het zien van een muschje, werkzaam in de lente.
Op de takjes van dien boom, 
Dien het lentegroen doet pronken, 
Viert een muschje vollen toom 
Aan den lust, die 't mag ontvonken: 
'k Zie het danssen heen en weêr, 
Van het eene op 't andre takje; 
't Vind een' schat, ééne enkle veêr, 
En het grijpt dat luchtig pakje; 
't Vliegt daarmeê straks vrolijk heen, 
Om zijn nestje 'ervan te vlechten, 

{==39==} {>>pagina-aanduiding<<}

Daar het strootjes onderëen 
Kunstig samen weet te hechten. 
Schuldloos werkzaam diertje! ga, 
Vlieg met zulk een' buit vrij henen: 
Liefdes aandrist zal weldra 
U een klein gezin verlenen. 
Weinig schats is u genoeg; 
En wij, dwazen en verblinden, 
Zorgen, zwoegen, laat en vroeg, 
Om wat blinkend slijk te vinden!’ 





Hector, Treurspel in vijf Bedrijven, naar het Fransch van Luce de Lancival, door Mr. S. Ip. Z. Wiselius. Te Amsterdam, bij J.S. van Esveldt-Holtrop. In kl. 8vo. XXIII en 90 Bl. f :-16-:

De Heer de lancival geeft in eene welgeschrevene Voorrede een ophelderend verslag, betrekkelijk tot den inhoud van dit Treurspel en tot de wijze, waarop het door hem is bewerkt. Het zal voorzeker niemand, die met de Ilias van homerus eenigzins bekend is, bevreemden, dat hector de held was, met wien de Heer de lancival het meest was ingenomen. Zoo als deze edele Trojaan door homerus geschilderd wordt, moet hij bij allen, die gevoel hebben voor sterkte, moed en dapperheid, vereenigd met regtvaardigheid, grootmoedigheid en de zachtere gevoelens van huwelijks-, ouder- en kinderliefde, in één woord, voor alles wat schoon, edel en groot verdient genoemd te worden, eenen zeer sterken en levendigen indruk verwekken, die de vurigste hoogachting en bewondering doet ontstaan. Recensent herinnert zich nog zeer wel, hoe hij, reeds op de scholen, in zulk eene mate voor hector was ingenomen, dat hij, om dezen held alleen, altijd partij trok voor de Trojanen, en die gedeelten van de Ilias, waarin de heldendaden en voordeelen, door de Grieken bedreven en behaald, bezongen worden, altijd met zekeren tegenzin en ongenoegen hoorde voordragen en uitleggen. Wat anderen hier ook over denken mogen, het lijdt geenen twijfel, of hector moet in alle tijden en bij alle volken het hoog-
{==40==} {>>pagina-aanduiding<<}
ste belang inboezemen. Om hem echter in onze dagen op het tooneel te vertoonen met al den heerlijken luister van zijnen heldengeest en in zijne woeste, doch beminnelijke grootheid; om hem zoo te vertoonen, dat zij, die den held uit de Ilias kennen, hem met genoegen en deelneming aanschouwen... dit is voorzeker eene hoogst gevaarlijke onderneming, aan wier goeden uitslag wij van voren schier zouden wanhopen. Voor het Grieksche Treurspel, waar het Noodlot alles doet,
en waar het heerlijkste tafereel, dat, volgen seneca, den aandachtigen blik der Godheid zelve waardig is, bestaat in de voorstelling van een' diep ongelukkig man, moedig met het ongeluk worstelende, zoude hector ongetwijfeld een veel geschikter voorwerp zijn. Wij moeten echter onzen Dichter het regt doen van te erkennen, dat hij, in der daad, meer heeft gedaan, dan wij hadden durven verwachten, en dat de betrekkingen, waarin hij hector gesteld, het standpunt, waarop hij hem geplaatst heeft, ons voorkomen uitmuntend gekozen te zijn. Wij moeten erkennen, dat wij het stuk, over het geheel genomen, met een doorgaand genoegen gelezen hebben, en wenschen eens in de gelegenheid te zullen worden gesteld, om het door bekwame Acteurs te zien uitvoeren. Het is er echter ver af, dat wij met de bewerking volkomen zouden bevredigd zijn. Gedurig bragten wij ons, onder de lezing, de overheerlijke tafereelen van den goddelijken homerus te binnen, en dan vonden wij eenige zoo bijzonder treffende plaatsen, waarvan de Dichter, naar ons inzien, partij had kunnen trekken, geheel overgeslagen, andere zoo zwak - zoo koel - zoo, hoe zullen wij het noemen? kunstmatig en modern behandeld, - dan gevoelden wij niet zelden, bij het verder lezen van dit Treurspel, eene zekere teleurstelling, waarvan het moeijelijk valt rekenschap te geven.
De hoofdpersonaadjen en karakters afzonderlijk en meer van nabij beschouwende, hebben wij op dezelve geene aanmerkingen van bijzonder gewigt. Des Schrijvers verdediging van het karakter van paris, zoo als het hier is geteekend, komt ons zeer gegrond voor. Het Gezantschap van patroclus zal men, na eene aandachtige overweging, kunnen billijken, en de teedere andromache, die nimmer kan geschilderd worden zonder een levendig belang te verwekken, doet hier eene schoone werking.

{==41==} {>>pagina-aanduiding<<}

Wij verwonderen ons in geenen deele, priamus en hecuba niet in dit Treurspel te vinden, schoon zich de Schrijver, onzes erachtens, van dezelve wel met vrucht had kunnen bedienen en tevens alle eentoonigheid vermijden. Evenwel zij konden ontbeerd worden, en zouden ook slechts voor een enkel tooneel van dienst hebben kunnen zijn. Maar wij zouden er gaarne nog eenen anderen persoon hebben zien ingebragt, den jongen astyanax namelijk. Deze knaap, schoon zwijgende, zonde eene voortreffelijke werking gedaan, en de aandoenlijk-teedere tooneelen tusschen hector en andromache niet weinig verhoogd hebben. Al wie zich met ons dat heerlijk tooneel uit den zesden zang van de Ilias herinnert, waar hector de armen naar zijn zoontje uitstrekt, doch het kind, voor den helm zijns vaders schrikkende, schreijend eene schuilplaats zoekt aan den boezem zijner min; waar de Held, zijnen helm afleggende, den dierbaren knaap op zijne armen wiegt, en de Goden voor het behoud en de glorie van zijnen lieveling aanroept, - al wie zich dit herinnert, zoude zonder twijfel dit tooneel, zoo rijk aan dichterlijke schildering, zoo vol van uitdrukking, gaarne in het Treurspel hebben zien opgenomen.
Daar wij het oorspronkelijke niet gelezen hebben, kunnen wij over de getrouwheid dezer vertaling geen oordeel vellen. Wij mogen echter te dezen aanzien de beste verwachting koesteren: naardien wij den Heer wiselius, bedreven beide in de Grieksche en Nederduitsche Letter- en Dichtkunde, voor deze taak uitnemend berekend houden. Wij verblijden ons daarom, dat dit Treurspel in handen van zulk eenen kundigen vertolker gevallen is. De verzen zijn doorgaans fraai, krachtig en vloeijend, naar eisch van het onderwerp. Het is jammer, dat er nog eenige, blijkbaar verwaarloosde, regels in voorkomen, die het geheel ontsieren, en waarvoor de geoefende Dichter, bij meerdere beschaving, ligtelijk betere in de plaats had kunnen stellen. Het zal wel onnoodig zijn, dezelve met den vinger aan te wijzen. Het lust ons veeleer nog, ten slotte, eenige regels, tot eene proeve, mede te deelen. Wij kiezen daartoe de beschrijving van den tweestrijd tusschen achilles en hector, waarin echter deskundigen vrij wat afwijkingen van de beschrijving, die er homerus van geest, ontdekken zullen.

{==42==} {>>pagina-aanduiding<<}


‘De dapp're Aeneas toomde, in Xanthus geur'ge velden, 
Door wijze taal de drift van Troje's fiere helden. 
Uit zijn' benaauwden wal trok ook de Griek, geschaard, 
En elk had zich vervoegd bij zijnen veldstandaard. 
Een breede ruimte was in 't midden vrij gebleven, 
Waar 't grootste heldenpaar zou kampen om het leven. 
Naar 't teeken tot den strijd, daar niets de stilte stoort, 
Wacht elk, verlangt er naar en vreest, dat hij het hoort. 
Zoodra uw broeder kwam, werd hem het perk ontsloten: 
“Daar is hij, die het bloed mijns halsvriends heeft vergoten! 
Kom hier! uw dood alleen,” roept Peleus Zoon verwoed, 
“Verzadigt mijne wraak, betaalt Patroclus bloed.” 
Maar Hector antwoordt hem: “Neen! u zal Hector vellen!” 
Hij spreekt, en reeds zien wij zijn werpspies gonzend snellen, 
Zij treft Achilles schild en dringt er in met kracht; 
Achilles wankelt, door dien stoot, zoo onverwacht; 
Straks grijpt ook hij zijn spies, hij drilt ze, om hoog geheven, 
Zij snort op Hector aan, met leeuwenkracht gedreven, 
Maar Hector merkt haar, wijkt, en blijst nog ongewond. 
De een grijpt des anders lans nu vaardig van den grond; 
Deez' tracht met Hectors speer op Hector in te dringen, 
Doch met de zijne ziet hij zelf zich sel bespringen. 
Zij splijt zijn harnas, doch stuit met een snelle vaart 
Van 't goddelijk pantsier, gekromd, terug op de aard. 
Reeds dikwerf vloeide 't bloed van d' een en van den ander'; 
Bedekt met zweet en stof, bestookten zij elkander; 
De speren lagen stuk, de helmen heinde en ver ... 
Nog was het vonnis niet geveld door Jupiter, 
Wanneer met Helena de Koning aan kwam snellen: 
Hij roept: hem ziende durft men reeds iet goeds zich spellen. 
Idaeus had voor ons en Stentor van den kant 
Des Grieks den vreêstaf reeds bij 't heldenpaar geplant: 
Doch, dol van spijt, dat ligt zijn offer vrij mogt raken, 
Sloeg 's vijands moed, neen! eer zijn woede, bet aan 't blaken; 
Hij dringt op Hector in; deeze weert zich en houdt stand, 
Doch ijlings vliegt hem 't staal aan stukken uit de hand ... 
Wat hielp nu dapperheid? ... helaas! hij wordt getroffen ... 
Hij valt... en Ilium zie 'k met hem nederploffen.’ 







{==43==} {>>pagina-aanduiding<<}

Shakespeare Minnaar, Blijspel; naar het Fransch van Alexander Duval, door C. van der Vijver. Te Amsterdam, bij J.S. van Esveldt-Holtrop. In kl. 8vo. 43 Bl. f :-8-:

Shakespeare bemint, met al de kracht eens onstuimigen hartstogts, de Tooneelspeelster clarence. Hij heeft eenen medeminnaar, den rijken en beminnelijken Lord wildson. Anna, de kamenier van clarence, deelt in de geheimen harer meesteresse en is geheel in de belangen van den Lord. In een onderhoud tusschen haar en shakespeare doet zij dezen verstaan, dat clarence hem wel bewondert, maar niet bemint. Zij laat shakespeare alleen. Hij is verontwaardigd; hij wil zich op clarence wreken; hij wil de onverschillige spelen en over hare ligtvaardigheid lagchen. De gedachte, evenwel, dat het mogelijk zoude kunnen zijn, dat anna hem misleidde en eenen onbekenden medeminnaar begunstigde, doet hem het besluit nemen, om zich in het naaste vertrek te verbergen, ten einde het gesprek tusschen clarence en anna te beluisteren. Hier ontdekt hij, dat anna hem bedriegt, dat zij hare meesteresse zoekt te overtuigen, dat shakespeare haar niet bemint, en dat zij haar een huwelijk met Lord wildson ten sterkste aanraadt. Het gelukt der doortrapte kamenier, clarence tot eene zamenkomst met den Lord over te halen. Clarence's vrees voor shakespeare's minnenijd en vervoering doet anna een middel uitdenken, dat alles geheim zal doen blijven. Anna vertrekt, om den Lord het uur der geheime zamenkomst en het woord, waardoor hij zich moet bekend maken, te berigten. Dat woord is: Richard de Derde. Clarence wil anna nog terugroepen... doch te laat! Ook ziet zij geen gevaar in deze bijeenkomst, daar zij toch altijd meesteresse over hare gevoelens blijft. Zij gaat, nu alleen zijnde, hare rol
nazien. Intusschen treedt shakespeare, even als van buiten komende, in het vertrek. Dit tooneel en het volgende drukken den minnenijd en de verkropte woede van shakespeare, en clarence's onschuld en onbewustheid van hetgeen er in de ziel des eersten omgaat, treffelijk uit. Het repeteren van de rol, die clarence in shakespeare's

{==44==} {>>pagina-aanduiding<<}
Treurspel, Richard III, zal uitvoeren, maakt inzonderheid dit tooneel zeer belangrijk. Shakespeare is ontevrede over de koelheid, waarmede clarence eenige regels, en bijzonder de woorden: ik min u, declameert. Dit geeft hem aanleiding tot de volgende uitboezeming:
‘De liefde! Men ziet wel dat gij nog nooit de gevolgen van deze ontzettende drift hebt ondervonden. Ik min u, kan zichzelven niet doen verstaan, de toon, de oogen moeten het uitdrukken, de houding en bewegingen alleen kunnen het krachtvol te kennen geven. Ik min u, in den mond van een waarlijk doordrongen wezen, moet verstaan worden van alle vreemdelingen, van alle volkeren, zelfs van de woeste barbaren. De natuur had steeds eene, dezelfde taal; zij is geheel het eigendom van de ziel, en daar deze liefde zich aan ons openbaart door de lucht, die wij inademen, door de toonen, die in onze ooren klinken, door alle de voorwerpen, die zich aan ons gezigt vertoonen.... Ik min u, geeft ook te kennen: Ik zie niets dan u, hoor niets dan u, adem alleen voor en door u, en sterf aan uwe voeten, indien ik in uw aanzijn niet deele!’
Doch wij worden te uitvoerig. Melden wij nog kortelijk de ontknooping. De liefde van clarence voor shakespeare is gedurende deze tooneelen toegenomen. Nadat hij is vertrokken, krijgt zij berouw, dat zij aan Lord wildson het rendez-vous heeft toegestaan. Zij besluit hem niet te ontvangen, schrijst hem, en draagt aan anna op, hem, bij zijne komst, den brief te overhandigen, en hem daarna op eene wellevende wijze te doen vertrekken. Intusschen is er reeds geklopt. Men hoort: Richard de Derde. Clarence neemt in de haast de kaarsen mede, en laat hare kamenier in het donkere. Anna ontvangt den man, dien zij voor Lord wildson houdt, en overhandigt hem den brief. Hij openbaart zich. Het is shakespeare. Hij is in de hoogste woede. Clarence komt te voorschijn. Niets kan hem doen bedaren. Eindelijk leest hij den brief, aan den Lord gerigt. Deze bevat de bekentenis van clarence's liefde voor shakespeare.... en shakespeare is gelukkig. - Nu komt wildson. Hij klopt en roept: Richard de Derde; doch shakespeare opent een venster en roept naar buiten: ‘Richard de Derde is te laat gekomen.

{==45==} {>>pagina-aanduiding<<}
William de Veroveraar heeft zich van de sterkte meester gemaakt.’
Ziet daar den hoosdzakelijken inhoud van dit Blijspel kortelijk opgegeven! Ofschoon men met reden mag twijfelen, of de held van het Stuk wel eenige overeenkomst hebbe met den oorspronkelijken, eenigzins ruwen, Engelschman, wiens naam hij voert, moet men toch zoo billijk zijn van te erkennen, dat shakespeare, zoo als hij hier voorkomt, al een zeer zonderling minnaar is; dat de hartstogt der liefde al op eene vrij zonderlinge wijze in hem werkt; dat de uitdrukking zijner gevoelens en liefdeverklaring mede tamelijk vreemd en wonderbaar zijn, en dat, al verder, de minnaresse, alsmede de manier, waarop zij de liefdebetuigingen van den zonderlingen minnaar aanhoort en zich in dezen geheelen handel gedraagt, zich niet minder bijzonder en ongemeen voordoen. Al dat bijzondere, vreemde, ongemeene, zonderlinge en wonderbare zal zeker op het Tooneel eene overheerlijke werking doen. Menige bezorgde Moeder of ergdenkende Tante moge dan al, bij de gedachte aan het teêr-gevoelig hartje van Dochter of Nicht, eene zekere ongerustheid gevoelen bij het zien vertoonen van zulk eenen vurigen, hartstogtelijken, naijverigen en ondernemenden minnaar.... wat schaadt dit? wie kan het de oude Besjes ook van pas maken? er zal toch ook nog wel een enkel jeugdig meisje onder de toeschouwers gevonden worden, dat, hoezeer het ook van pure sentimenteelheid moge smachten en kwijnen, evenwel voor zulk eenen ondernemenden minnaar niet verschrikt is, en dat, sints lang eenen heimelijken afkeer hebbende van het stijve overleg en den koelen, bekrompenen berekeningsgeest, in vele hedendaagsche amourettes plaats hebbende, in het lot dezer zonderlinge gelieven een hartelijk belang stelt, en dezen zonderlingen shakespeare en deze zonderlinge clarence met een deelnemend genoegen aanschouwt. Wel nu! wie zoude het goede kind zulk een zonderling vermaak ook misgunnen?
De Vertaling steekt niet uit, en zijne voor uwe, bl. 24, reg. 4. v.o., is eene aanstootelijke fout.


{==46==} {>>pagina-aanduiding<<}

De Huisvader. Door August Lafontaine. Iste Deel. Met Platen. Te Leyden, bij A. en J. Honkoop. In gr. 8vo. 318 Bl. f 3-:-:

Wij houden onder de vele Romans van lafontaine dezen voor eenen der uitmuntendsten; immers de hartelijkste deelneming deed ons de lezing herhalen, en deze herhaalde lezing had eene nieuwe bekoorlijkheid: eenvoudige natuur, menschengeluk, zoo als dat toch maar eeniglijk ligt in vriendschap en liefde, ontmoeten wij hier regt voelbaar, meesterlijk geteekend, en op de aandoenlijkste wijze werd ons hart voor zoodanig genot gestemd. Het werd ons daardoor onmogelijk, dit geschrift regt te beöordeelen als een gewrocht der kunst, en zeer te letten op het al of niet waarschijnlijke van het verhaal, waaromtrent wel eene en andere aanmerking te maken was; gelijk dit ons ook terughoudt van eene eenigzins uitvoerige opgave van het beloop der verdichting, en wij liever onze Lezers naar het werk zelve, met de beste aanprijzing, willen verwijzen. Twee zeer edele broeders zijn de hoofdpersonen in dit boek, zeer voortreffelijke menschen, en vrienden in den alleredelsten zin, voor elkanderen tot iedere opoffering gereed. Een van hen komt schatrijk uit de Indiën terug, en vindt zijnen broeder en vriend, den huisvader, grievend beleedigd en bedrogen door den derden broeder, die een ondeugend mensch is, naar zijne uitwendige middelen beneden den middelstand, maar in het bezit der zaligste genoegens, die de aarde kan opleveren. Tot nog toe heeft hij zich niet ontdekt; meer dan eens was hij op het punt daartoe; ‘maar,’ zegt hij, ‘dan moest ik ook met mijn goud daar tusschen komen, en het geluk dezer menschen hing aan een geestigen draad; van liefde, van demoedigheid, van eendragt, van bekrompenheid in hunne huishouding, zelfs aan de onbekendheid met de wereld. - En de vraag is, wat zoude overvloed van deze eenvoudige, schoone harten maken? Daarom, nog niet.’
Dit oogenblik schijnt intusschen niet ver meer af, en wij zien de verzoening der broederen, die hij naar 't schijnt be-
{==47==} {>>pagina-aanduiding<<}
werken, en door gelukkige huwelijken van de neven en nichten bevestigen wil, zoo wel als de herkenning, in een volgend Deel met verlangen te gemoet.
Eene proeve, waaruit men den lieven geest in dit werk kennen mag, rekenen wij onze Lezers schuldig.
‘Rust, zegt de Oosterling, is het ware geluk. De onrustige Europeër jaagt het ongeluk na. - Goud, roept hij, goud is de prijs, daar het geluk voor te koop is. En ik zie zorgen op de voorhoofden van menschen hangen, bij welke vergeleken vorsten zelve arm te noemen zijn.
Beweging is het beginsel des levens in de natuur, zeide mij een Engelschman, die nooit van zijne kamer kwam - in de natuur, zoo wel als in het hart van de menschen. Sedert ik mijn broeders huis gezien heb, zou ik kunnen zeggen: Het leven in den middelstand, tusschen zorgen en kostwinning, is het geluk. Het bloeit enkel in den beperkten kring eener schoone huisselijkheid, waar ieder vrolijk uur op een, vol zorg, te staan komt, waar elk vermaak met eene kleine opoffering gekocht moet worden, waar het hart in eene gestadige beweging gehouden wordt tusschen liefde en zorg, waar elke dag een klein leven is, hetwelk zijnen arbeid vordert, waaruit eene kleine zorg en eene schoone hoop op morgen den mensch op zijne slaapkamer verzelt.
De fout ligt, mijns bedunkens, hierin. Wij besteden te veel zorg aan de middelen tot geluk, en te weinig aan het geluk zelve. Het geluk wil verworven worden, zoo als alles in het leven. Duizendmaal, denk ik, gaat de lukgodin, de vreugde, langs ons verbij, in minuten en kwartiertjes gehuld, en wij laten haar voorbijgaan, zonder haar met eenen oogopslag te verwaardigen; want wij willen dat de godin met pauken en trompetten, met de geheele schaar van haar gevolg, als eene reuzin, in het gewaad van twintig jaren, tot ons zal komen.
Men veracht het vuurrad der vreugde, den kleinen voetzoeker van vrolijkheid, den eenen vuurpijl des vermaaks, en men begeert een vuurwerk uit China. Men heest het tot een rijtuig met een paard gebragt, op hetwelk men zijn vermaak najaagt. Maar de buurman rijdt met vier paarden, en nu jaagt men het vermaak het huis uit.
De bije brengt den rijken honigstok uit duizend kleine

{==48==} {>>pagina-aanduiding<<}
bloempjes bijeen; zoo behoorde de mensch ook te doen. Uit duizend vrolijke oogenblikken moest hij zijn vermaak zamenstellen. Maar neen, hij wil, gelijk God en de Monarch, den wereldkloot in de hand dragen, als hij gelukkig zal wezen. Onafhankelijkheid, huisselijkheid, eendragt, liefde, bekrompenheid, zorg, van minuut tot minuut afwisselende met hoop, kleine doorntjes van smart, wisselende met het lachje van kleine vreugde, op elken feestdag een of ander groot geluk, en kan het zijn, uit geestelijke bijdragen zamengeweven; om de twee jaren een oogenblik, hetwelk de ziel en het hart in beweging brengt, en de zenuwen van den geest versterkt. - Daar hebt gij het Recept voor een gelukkig leven. En mijn broeder bezit dat, indien een mensch het bezit.’

De Geschiedenis van Jozef. Een Leesboek voor de Scholen. Uit het Hoogduitsch van Dr. R.Ch. Gitterman, Leeraar der Evang. Luth. Gemeente te Resterhase in Oostvriesland, door het Genootschap Floreant literae. Te Groningen, bij W. Wouters en J. Schierbeek. In kl. 8vo. 105 Bl. f :-5-:

Een nuttig Schoolboek voor de Jeugd, rijk in een aantal uitmuntende zedelessen, uit de geschiedenis afgeleid, en door vele Bijbelspreuken aangedrongen. De spelling is naar siegenbeek, en de Bijbelteksten naar de overzetting van van hamelsveld. Wij mogen dit boekje alzoo met overtuiging aanprijzen; alhoewel het, naar ons oordeel, het meesterstuk van onzen voortreffelijken hulshoff nog geenszins evenaart.


{==49==} {>>pagina-aanduiding<<}

Beoordeeling.

De geest van het oorspronkelijk Christendom. Een Handboek voor de Geschiedenis der wijsgeerige beschaving, voor Lezers van smaak in alle standen. Door J.A. Eberhard. Uit het Hoogduitsch. Isten Deels 2de Stuk. Te Purmerende, bij T. Peereboom. 1811. In kl. 8vo. 254 Bl. f 1-10-:

Wij bleven te voren staan bij het begin der geschiedenis van de Grieksche wijsgeerte; schoon dat deel derzelve, welk eberhard de dichterlijke noemt, nog in het eerste Stuk voorkomt, en dit tweede geheel aan de wetenschappelijke wijsgeerte is toegewijd; terwijl wij in een volgend, met Socrates te beginnen, de zedelijke schijnen te wachten te hebben.
In het geven van een overzigt kunnen en moeten wij hier korter zijn dan voorheen, den weg veel meer bekend en gebaand zijnde. Ja, het zal genoeg wezen, te dezen einde, de inhoudstafel van den Schrijver zelven over te nemen. Zie hier dezelve: XIVde Avondgesprek. De Grieken: hunne dichterlijke wijsgeerte. XV. Vervolg. Orpheus. XVI. Vervolg. XVII. De wetenschappelijke wijsgeerte der Grieken vórór Socrates. Iönische school. Thales van Milete. XVIII. Vervolg. XIX. Iönische school. Anaximander. XX. Iönische school. Anaxagoras. XXI. Vervolg. XXII. Pherecides. XXIII. Pythagoras. XXIV. Pythagoras: zijne wetenschappelijke wijsgeerte, zoo als hij dezelve aan zijne leerlingen voordroeg. XXV. Pythagoras: 1. zijne leer van de ziel en van de zedelijkheid; 2. zijne wijsgeerte, zoo als hij dezelve het volk voordroeg. XXVI. Pythagoras: zijne wiskunst. XXVII. De verdichte Pythagoras. XXVIII. Empedokles. XXIX. De Eleatische school.

{==50==} {>>pagina-aanduiding<<}
XXX. Eleatische school. Parmenides. Zeno. XXXI. Heraklitus. XXXII. Demokritus. Protagoras. Anaxarchus.
Deze letterlijke opgave van den inhoud des eersten Deels, van bl. 282 tot 536, zal den Lezer in staat stellen, over de uitvoerigheid van het geheel, zoo wel als de deelen, te oordeelen, en teffens den loop des Schrijvers eenigzins na te gaan. Thans willen wij het een en ander naders in het midden brengen. Hetgeen eberhard ons hier geeft, is eene beredeneerde geschiedenis der wijsgeerte, in tegenstelling met anderen, die enkel opgave van gevoelens, in zekere orde van tijd of plaats of overeenkomst van denkwijze, leveren; gelijk b.v. het handboek van gedike de eigene Grieksche of Latijnsche woorden der oude berigten, zonder vele verklaring van zijnen kant, bevat.
De inleiding tot dit een en ander heeft hare betrekking tot het doel, welk zich de Schrijver met het geheele werk voorstelt; zij is de overgang van de Oostersche tot de Grieksche Philosophie, en wel de breedere ontwikkeling van hetgeen te voren korter behandeld werd. De hoofdzaak komt hierop neder. De verbeelding - de Schrijver bedoclt het vertegenwoordigend vermogen in het algemeen - is het groote orgaan, is de algemeene grondslag van al ons denken. Dezelve, alles verbindende of in verband brengende, doet dit echter op tweederlei wijze, of naar eene aanleiding en verwantschap, die in de zaak zelve, of naar zoodanige, die in den mensch, in zijn gevoel, gelegen is. De eerste wordt hier zins- of verstandsverbeelding, de andere gevoelsverbeelding genoemd. En de Schrijver voegt er bij - schoon wij naar den grond te vergeefs zoeken - dat de eerste de dingen in een lagchend, de andere in een somber licht, doet aanschouwen; op deze wijze reeds terstond een karakteristiek verschil van Griek en Oosterling verklarende.
Wij behoeven, namelijk, niet te herhalen, dat de zin of het verstand hier bijzonderlijk wordt toegekend aan de Grieken. Reeds terstond, bij de allereerste beginselen der

{==51==} {>>pagina-aanduiding<<}
dichterlijke wijsgeerte (fabel-wijsgeerte noemen ze anderen) loopt dit in het oog. De algemeene indruk des Heelals overweldigde het gevoel van den Oosterling, en stortte hem voor altijd het geloof aan den Eenigen, Oneindigen, in. Hellas verstandige bewoner gaat uit van de bijzonderheden door hem opgemerkt, en klimt van lieverlede tot grooter, volmaakter Goden op, die eindelijk voor den Eenigen, maar vaak ook deze weer voor noodzakelijkheid, toeval en nacht der twijfeling, verdwijnen. Zoo zien wij de gesteldheid der dingen van het standpunt, waarop de Schrijver ons plaatst. En hierbij herinneren wij ons zeer levendig, voor meer dan tien jaren, met uitstekende belangstelling gelezen te hebben, wat deze zelfde Schrijver in zijne Neue Apologie des Socrates ter eene, en hume in eene zijner Philosophical Essays - in het Fransch Histoire naturelle de la Religion - ter andere zijde, over de groote vraag te berde bragt: of de Godsidienst met de eenheid of met de veelheid zij begonnen. Eberhard hield toen, en op grond der geschiedenis, en op dien eener soortgelijke redenering als hier ten opzigte der Oosterlingen plaats heeft, het eerste staande. Thans schijnt hij dan van dat gevoelen, ten deele, te zijn terug gekomen. Waarlijk, het is met genoegen, dat wij dit zien - en ook daarom misschien moesten wij dit in het voorbijgaan aanmerken - want, altijd heeft ons de redenering des schranderen Engelschmans - of, zoo gij wilt, het veronderstelde besluit van den Griek - het natuurlijkste toegeschenen.
Belangrijk is wijders de opklimming in den gang der ontwikkeling van het verstand, dat zich den oorsprong des heelals verklaren wil, door eberhard opgemerkt; belangrijk de verklaring der namen van verschillende hoofdgoden, tot toelichting dezer zake aangevoerd; belangrijk hetgeen hij zegt, ten einde eenen zekeren middelweg tusschen hen, die de geheele fabelleer zinnebeeldig verklaren, en hunne volslagene tegenstanders, aan te wijzen. De eerste, namelijk, is: voortteling, uitbroe-
{==52==} {>>pagina-aanduiding<<}
ding, ontwikkeling. De andere: Ouranos de hemel, Kronos de tijd, en Zeus de hitte. Het laatste: men sprak en gevoelde, in de eerste tijden, nooit anders dan dichterlijk; men maakte alles tot persoon; al wat werkte, scheen te leven en te bestaan, als de mensch, en de naakte waarheid zelve was zinnebeeld, althans het zinnebeeld volkomene waarheid voor het kinderlijk verstand.
Lang wordt er bij Orpheus stil gestaan. Van het meer bekende zullen wij niet spreken. Men begrijpt ligtelijk, dat de geheimenissen hier mede eene beurt krijgen. Zij moesten - zegt de Schrijver - het gebrekkige der wetgeving, bij derzelver ontstaan, te gemoet komen; gelijk, namelijk, nog de troon het altaar, de wet de zedelijkheid behoeft. Zij waren het eigenlijk begin der waarachtige, zedelijke en godsdienstige beschaving. Daarom heeten zij ook initia; gelijk Cicero zegt: wij kennen de initia, als de beginselen van het ware leven. Dat voorts de meeste werken, onder Orpheus naam gaande, valsch zijn, is zekerlijk mede geen nieuws. Daar Aristoteles, volgens Cicero, reeds gezegd heeft: er is nooit een Dichter Orpheus geweest, (althans volgens de gemeenste verklaring dezer woorden) kan het dit ook niet zijn. Maar, weet elk even zeer, dat deze naam uit de Egyptische woorden Or en Phee zou zijn zaamgesteld, wier eerste de Apollo van dat volk, het laatste een voortgebragte, en dus het geheel eigenlijk slechts een Zanger of Dichter, zou beteekenen?
Doch, wij zouden tot eene uitvoerigheid verleid worden, welke ons te lang bij het begin ophoudt. Eene geschiedenis der Grieksche wijsgeerte vereischt even zeer eenen uitstekenden kenner der geletterde oudheid, als eenen schranderen en geoefenden geest in het vak der wijsgeerte. Wij gelooven, dat men noch den eenen noch den anderen naam aan eberhard kan ontzeggen; schoon wij ons wel herinneren gehoord te hebben, hoe veel geleerdheid de beroemde wijttenbach tot dit onderzoek vorderde, eenen meiners soms duchtig

{==53==} {>>pagina-aanduiding<<}
doorhalende, gedike quasi minimus fratrum in historia philosophiae noemende, van brucker schaars met lof gewagende, en slechts onzen ouden vossius en weinige anderen van ganscher harte prijzende; en schoon wij zelve even duidelijk inzien, dat er geene mindere scherpzinnigheid, en vooral onvooringenomenheid, tot hetzelfde werk vereischt wordt. Zonder ons dan in een en ander opzigt eene beslissing aan te matigen, welke wederom betwist zou moeten worden, beweren wij echter vrijmoedig, dat de sporen van naarstig onderzoek, de proeven van gelukkigen uitslag, en de pogingen tot volkomene opheldering, overal zigtbaar zijn. De tachtigjarige leeftijd van den man, die zich steeds aan de letteren wijdde, en onder andere in zijn meergemelde werk, Neue Apologie, voorlang proeven van zijne geleerdheid en smaak zoo wel, als uitstekende geoefendheid in de, toen bloeijende, wijsgeerte gaf, doet in der daad ook niets geringers vermoeden. Maar, vraagt men b.v. of de duistere getallen-leer van Pythagoras nu volkomen is opgehelderd, of eigen bijzonder inzigt, bij de beschouwing der oude twijfelaren en idealisten, geheel is uitgesloten geweest; wie zou hierop volmondiglijk durven antwoorden?
Over het geheel is de vorm van dit werkje niet zoo gunstig voor eene juiste kennis en regte beoordeeling der oude Philosophen, als men in een stuk, tot dat einde opzettelijk geschreven, welligt zou mogen verlangen. Daar, namelijk, moet de tekst van de verklaring duidelijk onderscheiden zijn, en niemand ooit kunnen twijfelen, of hij de woorden des wijsgeers, des alouden berigters, of des lateren ontvouwers, voor zich hebbe. Daarentegen is dit boekje wederom aangenamer lectuur. Ook de ongeletterde leest het met uitstekend genoegen. Hij doet dit inzonderheid te meer, omdat alles zamenhangt, één draad van redenering hem den ganschen doolhof der zeldzaamste bespiegelingen doorvoert, en hij niet ligt in de verzoeking geraakt, het stuk, als een prullekraam van

{==54==} {>>pagina-aanduiding<<}
menschelijke dwaasheid, somtijds uit de handen te werpen.
Zie hier, ten slotte, een paar proeven:
‘De sterrekunde van Anaxagoras was even zoo ver van de kinderachtige denkbeelden van het ongeleerde verstand, als van de gewone volksmeeningen verwijderd. Naar zijn stelsel verhief zich het vuur, nadat de hemel en de aarde van elkander gescheiden waren, tot in de bovenste gewesten van het heelal, en voerde ook vaste deelen met zich. Uit deze vormden zich de zon en de sterren. Het vuur beweegt zich in onbeschrijfelijk snelle draaijingen, en geeft op die wijze aan de zon en de sterren haar licht en glans. Zij zijn alzoo in zichzelve duistere, vaste en ondoorzigtige ligchamen, die door een vreemd licht verlicht zijn. Deze verlichting is echter niet het eenigste werk van die draaijingen. Door dezelve worden de hemelsche ligchamen ook in hunnen afstand van de aarde gehouden, en verhinderd op haar neder te vallen.’
‘- Herschel houdt de zon ook voor een schaduwachtig ligchaam, dat met een dampkring van licht omgeven is, en bevestigt door sluitredenen, uit waarnemingen ontleend, eene meening, die bij Anaxagoras alleen het resultaat van bespiegelingen zijn kon. Men zegt, dat hij zijne theorie der zon ter verklaring van zeker natuurverschijnsel gebruikt, en dezelve, daardoor, ook bij den ongeleerden ingang heeft doen verkrijgen. 't Gebeurt, namelijk, niet zelden, dat er steenen van den hemel vallen. - Geleerde natuuronderzoekers (in onze dagen) hebben aangenomen, dat de steenen, die van den hemel vielen, niet uit de zon, zoo als Anaxagoras, naar zijne gebrekkige kunde van haren afstand, wel kon gelooven, maar uit de maan op onze aarde geworpen werden.’
‘Het eerste en voornaamste, wat de geometrie aan het diepzinnig vernuft van Pythagoras te danken had, was het beroemde leerstuk, hetwelk nog zijnen naam draagt. - Men zegt, dat zijne vreugde over deze uitvinding zoo

{==55==} {>>pagina-aanduiding<<}
groot geweest zij, dat hij aan Apollo eene hecatombe, dat is honderd ossen, geofferd heeft. - Intusschen is er meer dan een grond om aan de waarheid van het verhaal te twijfelen. De eerste is de grootte van het offer - (de andere) dat Pythagoras nooit dieren geofferd heeft. Indien dit ook niet reeds volgde uit de Pythagorische onthouding van alle vleesch, zoo moesten wij echter de uitdrukkelijke berigten van wel onderrigte getuigen gelooven. Onder dezen is Aristoteles de voornaamste - Pythagoras heeft nooit een dier geofferd. Hij bragt zijn offer op het altaar van Apollo Genitor, omdat op dit geene offerdieren geslagt werden.’
‘Parmenides onderscheidde de wijsgeerte, die de dingen erkent zoo als zij zijn, van die gene, welke de dingen erkent zoo als zij verschijnen. - De ware dingen erkennen wij door de rede, de verschijningen door de zinnen. - Er is voor onze erkentenis een dubbeld al, eene onzinnelijke of verstandswereld, en eene zinnenwereld. De onderscheiding der verstandswereld en der zinnenwereld vereenigt alle tegenstrijdigheden, die ons in de bespiegeling der wereld verwarren.’
Dit zij genoeg om te doen zien, hoe veel belangrijks ook in dit Stuk te vinden zij. In der daad, wij kunnen niet nalaten, hetzelve aan te prijzen. Mogt het ter uitbreiding der hoogstnuttige kennis van des menschen geest veel bijdragen!





Inwijdings-Rede, uitgesproken den II van Herfstmaand 1810, bij gelegenheid der plegtige Inzegening van het R.C. Kerkgebouw, te Bergen in Kennemerland. Door M. Braak, Roomsch Priester en Pastoor te Schoorl. Te Amsterdam, bij B.J. Crajenschot. 1811. In gr. 8vo. Met het Voorberigt, 25 bladz. f :-8:

Het is, in der daad, een eigen kenmerk van onzen leeftijd, waarover men zich niet genoeg kan verheugen,

{==56==} {>>pagina-aanduiding<<}
dat de verstandsverlichting, meer en meer doordringende, onder alle klassen en standen van menschen, zonder onderscheid van godsdienstige begrippen, bij Roomschen en Onroomschen, haren weldadigen invloed doet gevoelen. De domme kampvechters voor het bijgeloof en de dweeperij, de rampzalige predikers van onverdraagzaamheid en sektenhaat, de boosaardige schreeuwers en kettermakers, tuk op vervolging, worden allengskens minder in getale. Sommigen, hunne onbeschaafdheid en onkunde beseffende, reeds minder onbeschaamd dan hunne voorgangers, zwijgen geheel; anderen ijveren met minder drift en vervolgingszucht, en slechts weinigen doen nu en dan nog uit hunne duistere schuilhoeken een wanklinkend nachtgeschreeuw hooren.
Van eenen anderen kant neemt het getal van zachtmoedige verkondigers van onzen zoo zachtmoedigen Godsdienst meer en meer toe. Zij arbeiden met bedaarden ijver aan de verdere optrekking van het gebouw van waarheid, deugd en verlichting, en in hunne leerredenen en schriften ademt de geest der verdraagzaamheid en der liefde. Deze geest begint zich, ook onder de bedienaars van den R.C. Godsdienst hier te lande, meer en meer te openbaren, en men mag zich van velen dier eerwaardige mannen de beste vruchten voor de toekomst beloven. Het is waar, de beschuldigingen van onregtzinnigheid worden nog wel eens op deze mannen uitgebraakt; gelijk de kundige en edeldenkende Schrijver van het werkje: Het leven van Jezus, een geschenk voor de Jeugd, nog dezer dagen heeft moeten ondervinden. Dan, hij verdedigde zich in het openbaar.... en de duisterling zweeg.
De Heer braak, wiens Inwijdingsrede thans voor ons ligt, moest ook, tot zijne grievende smart, ontwaren, dat deze Leerrede van onderscheidene zijden werd verketterd. Om zich van die blaam te zuiveren (en alleen daarom, want hij acht zelf deze Leerrede niet eens middelmatig) is hij te rade geworden, dezelve in het

{==57==} {>>pagina-aanduiding<<}
licht te doen verschijnen, ten einde een ieder over de beschuldigingen van onregtzinnigheid zoude kunnen oor deelen. Doch laat ons den man zelven hierover hooren.
‘Weet dan (zegt hij in het Voorberigt) dat deze Preek in het oog van eenigen niet Orthodox, in dat van anderen niet karakteristiek Roomsch genoeg is, ja dat andere uitstekende vernuften zelfs op den, hun alleen waardigen, verheven inval zijn gekomen, dat in mijne toespraak tot God als Vader een niet onduidelijk blijk van geheim Socianismus zou liggen &c. &c. &c. In een woord: hier over is (naar mij berigt is) veel gesproken, dat mijne Eer krenkt. Wat dunkt U? - Zoudt gij zelf nu ook niet besluiten om in soortgelijk geval den menschen toch in Godsnaam zelve te laten lezen, waarover gij onregtmatig beschuldigd wierdt? “Maar,” zult gij zeggen: “wel laten de menschen zeggen, wat zij verkiezen, gij moest u boven alle critiek verheven achten.” Wel zoo, zoudt gij dat denken, lieve Lezer! nu, met uw welnemen, zoo verheven Stoicijnsch denk ik nog niet. Neen, ik geloof integendeel, dat men, en wel bijzonder als men Catholijk Priester is, niet onverschillig mag zijn, omtrent den kwaden reuk, in welken men door onverstand of kwaadaardigheid gebragt wordt; immers naar mate men van goed of kwaad gerucht is, naar die mate moet onze invloed ten goede meer of minder zijn. Hoe weinigen toch zijn in staat om in de beoordeeling van iemands regtzinnigheid uit eigen oogen te zien, en hoe velen ontbreekt het aan lust van zelf te willen denken, wanneer het op onpartijdig oordeelen aankomt, maar volgen liever rustig het onregtmatig vonnis van anderen!’ Maar nu dunkt mij hoor ik U zeggen: wordt gij boos, heer Prekenmaker? ‘Och neen, lieve Lezer! Mijn gal wordt niet bewogen, zoo lang ik zeggen moet: Misereor super turbam. Nu dan nog eene andere vraag: “als deze uwe Preek nu al eens regt-
{==58==} {>>pagina-aanduiding<<}
zinnig mag zijn, is die dan wel dezelfde, die te Bergen is uitgesproken?” Dit betuig ik op mijn geweten, (welks
bezit men mij toch wel niet zal betwisten) dat ik er niets heb bijgedaan, of uitgelaten.
Zie daar, Lezer! wat ik U te berigten had. Lees zelf, en oordeel, zoo gij oordeelen kunt. Voor het overige, daar mijn hart gerust is, zal ik uw bescheiden oordeel inwachten, en bij mijn eigen dagelijks in stille en met tevredenheid zingen:

Je suis homme, il suffit, et né pour la souffrance, 
Contre le malheur de la vie s'oppose ma constance.’ 

Wat ons aangaat - wij hebben gemeend niet anders te moeten doen, dan de redenen, waarom deze Leerrede in het licht is verschenen, door ons Tijdschrift meer algemeen bekend te maken; redenen, die ieder onpartijdige, zonder twijfel, ten hoogste zal billijken. Het was de beste partij, die de Heer braak in dezen konde kiezen, om zichzelven in zulk eene, voor eenen Leeraar van den Godsdienst zoo teedere, zaak te verdedigen en zijne lasteraars te beschamen. Wij onthouden ons opzettelijk om over de Leerrede zelve ons oordeel te zeggen, en over het gewigtig punt van regtzinnigheid uitspraak te doen. Het zoude ook zeer weinig afdoen, en de Heer braak heeft onze verdediging geenszins noodig. Alles, wat wij doen kunnen, is, den bescheidenen, verdraagzamen, kundigen en braven Man van harte toe te wenschen, dat hij in het vervolg van dergelijke drieste en liefdelooze aanvallen en onaangename bemoeijingen moge bevrijd blijven, opdat hij in zijn gewigtig en verheven dienstwerk blijmoedig en ongestoord moge voortwerken en zich meer en meer zijner hooge roepinge waardig maken. God verleene daartoe zijnen zegen!






{==59==} {>>pagina-aanduiding<<}

Eenige Leeringen betreffende den toestand der Dooden, voorgedragen in eene Kerkelijke Redevoering over Openb, XIV: 13, gehouden tot besluit der Avond godsdienstoefeningen voor het winter getij des jaars 1810, door Joannes Decker Zimmerman, Predikant bij de Evangelisch Luthersche Gemeente te Utrecht. Te Amsterdam, bij J.R. Poster. In gr. 8vo. 39 Bl. f :-8-:

1.) Het zijn slechts de beenderen der dooden, die in de graven rusten; zij zelve leven; 2.) terstond; (de teekening van eenen dag van algemeene gelijktijdige opstanding is beeldspraak) 3.) die in den Heere sterven, zijn reeds aanstonds zalig; 4.) die zaligheid bestaat daarin, dat zij rusten van hunnen arbeid, want (of wel en) hunne werken volgen hen op den voet; 5.) er zal een onderscheid van trappen plaats grijpen. Zie daar het beloop van het materielle van den voordragt, of de daarin blootgelegde denkwijs, waaromtrent (volgens eene aanteekening bij de opdragt) ‘de Evangeliesch Luthersche Predikant, alleen de medegenooten zijner eigene gezindheid, voor zijne, in allen deele, bevoegde beöordeelaren houden kan;’ waaruit wij meenen te mogen besluiten, dat door dezen Prediker aan de Evangelisch-Luthersche Gemeenten een bijzondere toerssteen van het ware en goede wordt toegekend, het zij dan een Luthersche steen der wijsheid, of een steen van Luthersche wijsheid, een steen voor het minst, dien andere Protestanten niet bezitten. Wij onthouden ons ook des te liever van zoodanig eene beöordeeling, daar wij opregt erkennen, hier en daar den gang van 's mans denkbeelden, en het doelmatige van hetgeen hij aanvoert, even weinig als de kracht der gronden voor zijne denkwijze te gevoelen, waartoe voorzeker de germanismen, in aantal hier voorhanden, het hunne doen, doch waarvan wij eene strengere berisping hier onvoegzaam rekenen,

{==60==} {>>pagina-aanduiding<<}
nadat de Leeraar openlijk in geschrifte verklaard heeft, zich dagelijks te beijveren om al meer en meer gemeenzaam te worden met den geest en vorm zijner schoone meedersprake, die hij met een vaderlandsch hart bemint, hoe zeer de kennis en beoefening van, zoo wel als omgang met de Hoogduitsche, (tot op heden, gelijk men weet, voor den Lutherschen Godgeleerden eene onmisbare behoefte) hem nog gestadig belemmert (*). Tot eene proeve van den trant geven wij den aanhef:
‘Het zijn ernstige gedachten en diepe gewaarwordingen, mijne Broeders! met welke ik tegenwoordig dit heilig spreekgestoelte beklom. Het is namelijk voor het laatst in dit getij, dat wij tot den avond-godsdienst vergaderen, en nog maar weinige oogenblikken dus zijn het, na welker afloop het licht aan ons altaar uitgebluscht zal worden. Dan is, op dit uur van den dag, ons tempel-gebouw weder duister, en geen voorbijganger langs de straten wordt voortaan, door het plegtig gezang, 't welk naar omhoog stijgt, tot heilige mijmerijen meer bepaald. Wel ons, bijaldien wij de bewustheid met ons omdragen, van dat licht, zoo lange het nog flikkerde, dàt gebruik te hebben gemaakt, waartoe het ontstoken werd; wel ons, bijaldien wij met lust en ijver tot de avond-vergaderingen gespoed zijn, en niet mede, in derzelver verzuim, blijken van flaauwhartig en achteloosheid jegens den openbaren eerdienst aan den dag hebben gelegd!.... maar - was dat de loop, dien bij den aanvang mijne gedachten wilden nemen? Zij strekten zich voorwaarts naar de dreven der toekomst, en de oplossing van vraagstukken, welke de aandacht van onzen geest, niet zonder den heiligsten ernst, kunnen boeijen.’
Misschien, intusschen, dat door eene minder gekunstelde, meer eenvoudige voordragt de toehoorders in grooter aantal wierden uitgelokt, waardoor natuurlijk het geluid

{==61==} {>>pagina-aanduiding<<}
bij het zingen magtig versterkt, en alzoo de voorbijganger langs de straten op eenen verderen afstand en met meerder kracht tot heilige mijmerijen zou worden opgewekt!




Dissertatio medico-therapeutica inauguralis de Remedionem roborantium notione accuratius, quam vulgo fiori solet, determinanda, quam &c. publico examini submittit A.E. Römer.

Dat is:
Verhandeling over de naauwkeuriger bepaling der versterkende Geneesmiddelen. In gr. 4to. 82 Bl.
Bij het geneeskundig publiek beslaan de versterkende Geneesmiddelen geene geringe plaats. Doch de grenzen dezer afdeeling zijn zeer onbepaald; daar zij zoowel de zamentrekkende als de prikkelende middelen bevat, en daarenboven al het voedsel, hetwelk goede hoedanigheden ter herstelling des ligchaams bezit. Het is dus zeer duidelijk, dat het begrip van versterking en versterkende middelen nog zeer onnaauwkeurig en onbepaald moet zijn. De Verhandeling, welke wij hier voor ons hebben, en die een uitstekend bewijs oplevert van de bekwaamheden des jongen Schrijvers, moet strekken om dit begrip beter uiteen te zetten en naauwkeuriger te bepalen. De Schrijver verdeelt zijne taak in vier Hoofdstukken: in het eerste tracht hij den aard van sterkte en zwakte in het dierlijk ligchaam te bepalen; in het tweede geeft hij de algemeene versterkende geneeswijze op; in het derde de bijzondere, zoowel onmiddelijke als middellijke, versterkende geneeswijze; en in het vierde, eindelijk, vergelijkt hij het door hem ter neêrgestelde met de gevoelens van eenige beroemde Geneeskundigen.
De sterkte des ligchaams is op den aard des levens zelve gegrond. Het leven veronderstelt zekere voorwaar-
{==62==} {>>pagina-aanduiding<<}
den, zoowel in als buiten het ligchaam. De inwendige is niet alleen de door brown genoemde opwekbaarheid of levenskracht, maar daartoe behooren ook de mechanische en chemische eigenschappen der stof. Deze en de levenskracht maken den eigenlijken grond des levens uit; de uitwendige dienen alleen ter opwekking van dezelve. De sterkte moet dus ook daarin gelegen zijn, dat deze voorwaarden in zulken graad aanwezig zijn, dat alle werkingen des ligchaams gestadig en met genoegzame magt geschieden. De ware zwakte is dus de toestand, welke hier juist is tegenovergesteld, en waarin het leven beneden dien graad is; terwijl het alleen eene schijnbare zwakte is, wanneer of de uitwendige voorwaarden des levens ontbreken, of de krachten door geweld van buiten onderdrukt zijn.
Eene dergelijke ontvouwing der ligchaamszwakte is reeds voorlang door een' anderen leerling uit de school van van geuns geschied. Wij stemmen met de onderscheiding tusschen de ware en de schijnbare zwakte in, doch kunnen niet toestaan, dat het gebrek der uitwendige voorwaarden, of derzelver verkeerde werking, slechts eene schijnbare zwakte te weeg brengt. Dezelve zijn tot het leven niet minder noodzakelijk dan de inwendige voorwaarden. Het leven is de betrekking, waarin het planten- of het dierlijk ligchaam met de omringende natuur staat. Sterkte en zwakte, als wijzigingen des levens, hangen van dezelfde voorwaarden af; geene zwakte is dus schijnbaar, waar eene dier voorwaarden ontbreekt of minder is. Zij kan slechts schijnbaar zijn, als de teekenen, welke haar gewoonlijk te kennen geven, afhangen van andere oorzaken; hetwelk in een zoo zamengesteld werktuig zeer ligt mogelijk is, en ook in andere opzigten zeer ligt gebeurt. Dit heeft plaats, als de krachten onderdrukt zijn.
De algemeene aanwijzing ter genezing der ware zwakte, waarvan de Schrijver hier alleen handelt, bestaat in werkingen des ligchaams, welke ophouden of

{==63==} {>>pagina-aanduiding<<}
verminderd zijn, zoodanig aan te zetten en te vermeerderen, dat zij zoowel heviger als tevens met meer gestadigheid en vastheid voortgaan. Deze geneeswijze moet vooral niet verward worden met de prikkelende, en de zamentrekkende; daar de laatste alleen de mechanische veerkracht der vezel herstelt, door de te groote vochtigheid weg te nemen; de eerste wel eene oogenblikkelijke vermeerdering des levens bewerkt, welke echter meer eene overspanning is, en spoedig door eene nog grootere ontspanning gevolgd wordt. De prikkelende geneeswijze, echter, dient niet alleen, zoo als des Schrijvers denkbeeld schijnt, om de traagheid (torpor) der vezel weg te nemen, maar ook om hare al te groote levendigheid (irritabilitas) lager te stemmen. Wanneer de vezel te gevoelig is, werkt zij reeds op den gewonen prikkel der vochten b.v. zeer hevig terug. Deze al te sterke terugwerking kan men of door onttrekking van den prikkel, of door denzelven te verhoogen en dus aan de te groote gevoeligheid gelijk te maken, wegnemen. Doch, hoe dit ook zijn moge, de Schrijver stelt met het volste regt, dat er een groot verschil tusschen de prikkelende en versterkende geneeswijze is. Deze laatste vernieuwt de stof en tevens alle hare eigenschappen; de eerste werkt alleen op die eigenschap der dierlijke stof van op een' prikkel terug te werken, maar zij herstelt deze eigenschap niet, wanneer dezelve verloren of verminderd is.
Het derde hoofdstuk treedt ten aanzien van deze geneeswijze meer in bijzonderheden, en toont de middelen aan, waardoor men het verzwakt ligchaam kan versterken. Dit geschiedt of onmiddellijk of middellijk Onmiddellijk alleen door goed voedsel, waarvan dan ook de vereischten worden opgegeven Middellijk, door alles weg te nemen, wat de voeding des ligchaams schaden kan, waartoe dan zoowel de gebreken in de stof en derzelver voornaamste eigenschappen behooren, als die der erganen in het bijzonder, welke het hunne ter bereiding

{==64==} {>>pagina-aanduiding<<}
van dezelve toebrengen. Dit alles wordt behoorlijk uiteengezet, en het gewigt dier tweeledige indicatie aangetoond.
Uit deze opgave blijkt genoegzaam, dat het begrip, hetwelk de Schrijver, vooral op het voetspoor van den beroemden van geuns, zich van de versterkende middelen maakt, zeer verschilt van de algemeen aangenomene begrippen. Dit blijkt dan ook nader uit eene korte vergelijking van de gevoelens van sommige oudere en latere Geneeskundigen, welke wij in het vierde hoofdstuk vinden. Wij, echter, moeten den geleerden Schrijver bijvallen, en van de lijst der versterkende middelen alle eigenlijk gezegde geneesmiddelen, van welken aard dan ook, uitschrappen. Zelfs der Kina moeten wij het vermogen, om het ligchaam te versterken, ontzeggen; daar dezelve, indien men een weinig lijm uitzondert, geene bestanddeelen bevat, ter voeding geschikt. Deze lijm, echter, en het slijmige, hetwelk mede in alle goede kina-soorten, in vrij groote hoeveelheid, aanwezig is, maakt, dat dit middel aan het voedsel zeer nabij komt. Het nut der prikkelende middelen, ter versterking des ligchaams, komt ons echter meer uitgestrekt voor, dan den Schrijver. De vlugge prikkels zeker, zulke voornamelijk, die op het zenuwgestel werken, zijn daartoe, in het algemeen, geheel ongeschikt; doch de vastere prikkels, welke de levenswerkingen zachter maar tevens meer aanhoudend aanzetten, kunnen, zoo het ons voorkomt, in deze geneeswijze niet ontbeerd worden: tot het leven is niet alleen de gedurige vernieuwing der stoffe, waaruit het ligchaam bestaat, maar ook der prikkels, welke die stof in beweging brengen, noodzakelijk, en, bij gebrek van deze gestadige prikkeling, verliest de stof hare geschiktheid tot het leven zelve.
Dit zij genoeg over deze schoone Verhandeling. Wij wenschen den jongen Schrijver met deze welgeslaagde proeve geluk, en hopen dat hij vele vruchten van zijnen arbeid oogste.





{==65==} {>>pagina-aanduiding<<}

Mémoires géographiques et historiques sur l'Egypte, et sur quelques contrées voisines, par Et. Quatremère, Professeur de Littérature Grecque à l'Académie de Rouen, Correspondant de la Société Royale de Goettingue et de l'Institut de Hollande. II Tomes. Paris, F. Schoell. 1811. gr. 8vo. pp. 1056.

Egypte, hoe dikwerf bezocht, blijft nog altijd voor den onderzoekenden geest een voorwerp van hooge bespiegeling. In de oude wereld, tot zoo ver zelfs de overlevering en geschiedenis reikt, was het de wieg van wetenschap en kunst, van waar Griekenland, Rome en alle latere beschaafde landen, naderhand, de streving naar verredelijking van den geest en levenswijsheid ontleenden. Groot was daarom ook het aantal der geleerden, die hun bijzonder onderzoek aan deze volkplanting en stad wijdden, om alzoo het algemeene belang te vestigen, welk daaruit noodwendig moet voortvloeijen. Herodotus, strabo, stephanus van byzantium, plinius, ammianus marcellinus, augustinus, vossius, cellarius, maillet, norden, de schmidt, rollin, golius, schultens, michaëlis, niebuhr, belley, d'anville, sicard, de pauw, forster, eichhorn, paulus, zoëga en een aantal anderen, in afzonderlijke, hier en daar verspreide verhandelingen, hebben eenen schat van bijdragen geleverd, waaruit een bekwaam geschiedschrijver zich welligt thans in staat bevindt, eene voor den afstand des tijds toereikende geschiedenis te leveren. Ook van denzelfden belangrijken aard zijn de gedenkschriften van den Heer quatremère, met welken wij onze lezers thans een weinig nader wenschen bekend te maken. Dezelve zijn voornamelijk gewijd aan de aardrijks en geschiedkunde, en bedoelen bijzonderlijk datgene, wat door voormalige Schrijvers, bij

{==66==} {>>pagina-aanduiding<<}
mangel van voldoende hulpmiddelen, nog niet was medegedeeld. De Schrijver puttede zijne berigten, omtrent Egypte en de naburige landstreken, uit Coptische, Arabische en andere Handschriften der Keizerlijke Boekerij te Parijs, tot welke Z.M. de Keizer, als bevorderaar der letteren, aan hem den vrijen toegang en de benuttiging van den voorhanden zijnde schat had verleend.
Het eerste Deel bepaalt zich geheellijk tot het aardrijkskundige vak. Het behelst berigten van meer dan hondard sleden, dorpen en gehuchten, die in de oude en latere geschiedenis, om hare ligging en merkwaardigheden, voorkomen, en alzoo over een aantal bijzonderheden een nieuw licht verspreiden. Dezelve zijn van eenen zeer verschillenden aard. Meestal houdt zich de geleerde Schrijver eerst bezig met den naam, deszelfs oorsprong en beteekenis, en daarna met de ligging en voorvallen, welken hij daar ter plaatse beschreven vond. Dus, bij voorbeeld, vinden wij op het woord Schihêt (want, gemakshalve, is dit geographisch gedeelte naar het alphabeth gerangschikt) eenige merkwaardige bijdragen wegens den jongen monnik Macarius van Alexandrië uit de vierde eeuw. Zoo ook, op het woord Belbeis, eenen schat van waarnemingen en landbouwkundige proeven, om den Nijl dienstbaar te maken tot besproeijing van onvruchtbare landen, met het beste gevolg ondernomen, zoodanig dat, binnen tien dagen tijds, een kanaal wierd gegraven van omtrent zeven duizend ellen lengte, drie of vier breedte en twee of meer diepte, in tegenwoordigheid des Sultans, zijne kinderen, de rijksgrooten, de emirs en krijgsbenden, welke allen gezamenlijk daaraan arbeidden. De naam der stad Tapothuké, in het Arabisch Boutidj of Aboutidj, geeft, elders wederom, aanleiding tot het berigt wegens aanzienlijke schatten en oudheden, ter gelegenheid van het aanleggen van eenen tuin opgedolven, waaronder een aantal gouden munten met het heilige kruis en het beeld van Christus, van vroegere tijden afkomstig, toen de Christen godsdienst zich in Egypte had gevestigd,

{==67==} {>>pagina-aanduiding<<}
en waarschijnlijk ten tijde van den inval der Muzelmannen aldaar begraven, gelijk ook een aantal nissen, waarin vele gebalsemde lijken werden gevonden, waarvan het gelaat met goud of zilver overdekt, de oogen van smaragd, turkooisen en andere edelgesteenten vervaardigd, en de keurigste vaten van porselein, albaster of marmer, daarbij geplaatst waren. Dan, genoeg van dit eerste Deel, welk voor geen uitvoeriger verslag vatbaar is.
Van meer algemeen belang zijn de geschiedkundige gedenkschriften des tweeden Deels. Zij betreffen, vooreerst, het landschap Nubië, deszelfs ligging, verdeeling in provinciën, Syrisch, Koptisch en Grieksch letterschrift, en verdere lotgevallen, reeds van de vroegste tijden af, wanneer het den Christen naam beleed, en gedurende de invallen der Muzelmannen, tot op het jaar 815. Rijk is hier de voorraad van allerlei berigten, zoo ten opzigte der talrijke oorlogen, in deze gewesten gevoerd, als der wetenschappen en kunsten, van den godsdienst en ook der natuurlijke historie, waarbij niet zeldzaam de aanmerkingen van andere geleerden worden aangehaald, vergeleken en verbeterd.
Hierop volgen zeer merkwaardige narigten wegens de Blemmyes, die veelmalen bij oude geschiedschrijvers, eusebius, procopius, heliodorus en anderen, voorkomen, zonder dat men omtrent deze natie eene genoegzame opheldering heeft kunnen bekomen. Uit de alhier medegedeelde uittreksels blijkt, dat zij eene zwervende horde was, die deels uit herders bestond, deels van den roof leefde, en zich door haar aantal en vermogen geducht maakte. Haar eerste zetel schijnt geweest te zijn in den omtrek van Axum en Adulis, en van daar zich naar Nubië begeven, en eindelijk in de woestenijen, ten oosten van Egypte, bij de roode zee, te hebben gevestigd. Welligt vereenigde zij zich, van tijd tot tijd, met andere zwervende stammen, van waar zij dan ook onder verschillende namen voorkomen. Hare verrigtingen,

{==68==} {>>pagina-aanduiding<<}
handel en godsdienst, worden ook alhier vrij breedvoerig opgegeven.
Eene beschrijving van de woestijn van d'Aïdab; de smaragdmijn te Kharbah, in de provincie van Keft; de Zindjes, eene volkplanting van Abyssiniërs en andere natiën, welke zich ter regter zijde van den Nijl vestigden en tot aan de uiterste grenzen der zee van Abyssinië verspreidden, en van de verschillende Arabische stammen, welke zich, in de middeleeuwen, in Egypte hebben gevestigd, bevat eenen allezins merkwaardigen inhoud ter opheldering der Oostersche geschiedenis, waarin niet zelden de grootste duisterheid heerscht omtrent namen van plaatsen en volken, die alhier zeer goed worden uiteengezet, met alle die plaatselijke grensscheidingen en onderverdeelingen, welke daaromtrent plaats grijpen.
Voor de kerkelijke geschiedenis is vooral belangrijk het uitvoerig berigt van den toestand des Christendoms onder de twee dynastiën der regerende Mammelukken, in de elfde en twaalfde eeuw, waarvan anders elders zoo weinig zekers voorkomt. Hoe zeer al deze inhoud een jammerlijk tafereel behelze van de vervolgingen, door de Christenen te Damaskus, Fostat en Kairo geleden, met dit gevolg, dat hunne groote en prachtige kerken ten eenenmale zijn verwoest, en hoe zeer de oorzaak dezer jammeren veelal zij toe te schrijven aan der Christenen eigen onvoorzigtig gedrag in de handhaving der waarheid, is echter deze bijdrage eene voortreffelijke aanvulling van hetgene elders te vergeefs gezocht wordt.
De mededeeling van belangrijke brieven, ter ontvouwinge der onderhandelingen, door de regerende Mammelukken met Abyssinië en Indië gehouden, geeft, bij andere voorhanden zijnde stukken van gelijken aard, een nieuw overzigt van den moed en de pracht, waarmede deze vorsten hunne regering, in de middeleeuwen, staande hielden; gelijk dan ook het uitvoerig verslag en de levensgeschiedenis van den Kalif Mostanzer Billah, in de elfde

{==69==} {>>pagina-aanduiding<<}
eeuw, een zeer gewigtig tafereel levert van de hoogte, tot welke deze vorst, uit eene zwarte slavin geboren, zijn land en volk verhief, daar hij, gemengd in veelvuldige oorlogen, geducht in zijne overwinningen en in zijne nederlagen, gansch Syrië en Turkijë meermalen voor zijne magt deed beven, en, meestal door zijnen getrouwen Vizier Bedr beheerscht, zijne regering zestig jaren lang behield. Ontzettende is de pracht en rijkdom, door dezen Kalif, bij onderscheidene gelegenheden, tot het doen van geschenken en afkoopen, ten toon gespreid. Een koffer met smaragden werd op driemaal honderd duizend dukaten geschat; één halssnoer van edelgesteenten op tachtig duizend dukaten; onder de menigte van kostbare tenten, in den prachtigsten smaak gedost, was er ééne, door den naam der groote Rotonde onderscheiden, zijnde van vijfhonderd ellen zijden stoffen in den omtrek, waartoe vierenzestig stukken waren gebezigd, en welker zamenvoegselen door gouden haken en gespen waren vastgemaakt; terwijl er niet minder dan honderd kameelen noodig waren, om deze tent met al haar toebehooren te vervoeren. De boekerij in zijn paleis besloeg niet minder dan veertig groote zalen. Onder deze boeken waren achttien duizend deelen over de wetenschappen der oudheid; meer dan dertig exemplaren van de werken van Khalil Ahmeds zoon, en daarbij nog het oorspronkelijke handschrift; honderd handschriften der meesterstukken van lbn Dorëid, en twee duizend vier honderd exemplaren van den Koran, alle voortreffelijk schoon geschreven, en vol van gouden en zilveren versierselen. Vóór het bewind van zijnen zoo even genoemden Vizier, bedroeg het jaarlijksch inkomen der belastingen niet boven de twee millioen en acht honderd dukaten; door deszelfs wijze schikkingen, daarentegen, door den aanwas van welvaart, door de bevordering van wetenschap en kunst, beliep hetzelve, over Egypte en Syrië, in latere dagen, tot
drie millioen en honderd duizend dukaten, zelfs bij eene vermindering van belastingen. Een drietal aanhangsels tot dit leven behelzen de

{==70==} {>>pagina-aanduiding<<}
beschrijving van het kwartier Asker, waarin de paleizen der Emirs waren, en dat zich naderhand, door zijne uitgebreidheid, tot eene stad verhief; gelijk mede van het kwartier Katäi, dat zich, even zeer, van tijd tot tijd, door de aanzienlijkste paleizen, moskeën en andere gebouwen en tuinen onderscheidde; en eindelijk van de Akademie der wetenschappen, voorzien van eene aanmerkelijke Boekerij, tot welke een ieder toegang had om naar goedvinden te lezen of af te schrijven, en bij welke naderhand een regelmatig onderwijs in de letter-, sterre- en geneeskunde gegeven werd.
Ten slotte ontmoet men een zestal bijvoegsels; als één over de steen-regens, waarbij een aantal voorbeelden van het vallen van ontzettende steenen, rood zand, ijzerklompen, hagel, kikvorschen, slangen en rotten: een tweede over bijster groote zee - monsters in de Indische zeeën: een derde over de Käizy en de Yemen, twee aanmerkelijke staatspartijen onder de Arabieren, die elkanderen gedurig wederstreven en zich door de roode en witte kleur hunner vanen onderscheiden: een vierde over de kloosters van Schahran en van de Muilezelin, beide voormaals regelmatig door Christen-, naderhand door Arabische monniken bewoond, waarvan het eerste bijzonder is door de algemeene feestviering op vrijdag der vijfde week van de vasten, waaraan ook de Christenen deel nemen, en het tweede zijnen naam heeft van eene Muilezelin, welke dagelijks, zonder geleide, een ver eind wegs, water uit den Nijl gaat halen: een vijfde over de Ismaëliten, als eene oude kettersche secte, gevaarlijk door het gebruik van zeker kruid, waarmede zij hare tegenstanders wist te vergeven: het zesde, eindelijk, over de oude Boekerij van Tripoli in Syrië, waarin drie millioenen werken over de godgeleerdheid, de uitlegging van den Koran, de overleveringen en de fraaije letteren, en voorts vijftig duizend exemplaren van den Koran, met twintig duizend verklaringen; terwijl aan deze Akademie honderd Afschrijvers waren verbonden op een jaar-
{==71==} {>>pagina-aanduiding<<}
lijksch traktement, waaronder dertig aldaar woonden, en de uitgebreidste briefwisseling onderhielden tot opkooping der beste werken.
Deze is de belangrijke inhoud van dit geleerde werk, welks inwendige waarde van zelve in het oog loopt voor de geschiedkunde, daar het een aantal bijzonderheden mededeelt omtrent zoodanig tijdvak der middeleeuwen, dat over het geheel nog zoo weinig regelmatig is bearbeid, en waartoe dus elke bijdrage een verpligtend geschenk is, vooral in het vak der Oostersche geschiedenissen. De eenvoudige voordragt en de overeenstemming, welke zich voordoet met andere meer bekende stukken, levert een allezins gunstig vermoeden op voor de waarheid der berigten zelve, en de geregelde gang der denkbeelden laat ons geenen den minsten twijfel over omtrent de naauwkeurige overzetting van den Heer quatremère, wiens verdiensten bij de geleerde wereld reeds met roem geschat worden. Het is allezins te wenschen, dat zijn voorbeeld van ongemeene arbeidzaamheid, in de overbrenging en mededeeling van Arabische handschriften, ook zal werken ter aansporinge van andere geleerden in de bearbeiding van dat overgroote aantal van gelijksoortige handschriften, die ook in de Europeesche boekerijen voorhanden zijn en sedert een langdurig tijdvak onbenuttigd zijn gebleven. Mogt zulks bijzonderlijk het geval zijn met zoodanige stukken, die een nieuw licht konden verspreiden omtrent de sterre- en geneeskunde, door de Arabieren van oudsher met zoo grooten roem beoefend, dan zouden welligt wijsgeerte en geschiedenis zich, door zulk eenen arbeid, op het hoogst verpligt rekenen.





{==72==} {>>pagina-aanduiding<<}

De Reizigers door Zwitserland. Door E.F. Lanthier. Met Platen. Uit het Fransch vertaald. In III Deelen. Te Amsterdam, bij C. Timmer. In gr. 8vo. Te zamen 1453 bl. f 11-5-:

Eene reis en een roman dooreengevlochten, niet zoo zeer, naar het ons voorkomt, om door den roman de reize, of door de reize den roman voort te helpen, maar om den vriend van roman-lecture iets meer te geven dan enkel liefde en vrijerij, en hem zoo onder de hand eenige nutte kundigheden mede te deelen, en zijnen smaak voor iets beters te vormen. Het komt ons voor, dat dit plan juist niet geheel en al mislukt zij. Wat het reisverhaal belangt, het betreft wel niet zeer onbekende, maar toch aangename streken van Zwitserland, bij welke ongedwongene gelegenheid voorkomt tot het vermelden van ons vreemde natuurtooneelen en zeden, het herinneren aan geschiedenis, aan beroemde mannen, en het vermelden van deze en gene anekdoten; de brieven zijn alle uit Geneve, Lausanne, Sion, en eindelijk uit Yverdun geschreven, in zoo ver zij namelijk de reize betreffen; van deze genoemde plaatsen doet men telkens kleine togtjes. Achter ieder deel zijn eenige aanteekeningen gevoegd, natuur- of geschiedkundige bijzonderheden betreffende; en wij doen den Franschen Schrijver gaarne het regt, dat men hem in deze zoo min, als over het geheel in het werk zelve, van te groote vooringenomenheid met zijne eigene natie beschuldigen kan.
Ziet hier den roman: een paar jeugdige gelieven beginnen, bij wijze van schaking, de reis; de papa van het meisje was door eene listige fortuinzoekster in het net gelokt, en brak, ten gevalle van haren ondeugenden broeder (eenen gewaanden ridder) de vroeger door hem goedgekeurde verbindtenis; zelfs in het vaderlijke huis scheen hare eer niet veilig, zoo dat het schaken wel

{==73==} {>>pagina-aanduiding<<}
noodig was. Zij toeven eene geruimen tijd te Geneve, in eer en deugd, ongehuwd; maken daar kennis met eene Engelsche familie, met welke zij de straks gemelde togtjes doen. Door eene waardige tante en getrouwe bediende ontvangen zij naauwkeurig berigt van hetgene in het ouderlijke huis te Lyon voorvalt; iedere poging ter verzoening is vruchteloos; terwijl papa, door het huwen van de fortuinzoekster, zich aan de publieke bespotting prijs gaf. Eene reis van de gelieven, een voetval van de dochter, hielp ook al niets; nu moeten zij andermaal, en wel met den grootsten spoed, vlugten; evenwel nu huwen zij eerst, hoewel maar in naam, want het vrouwtje staat haren man de regten van echtgenoot geenszins toe; tante, evenwel, haalt haar, na eenigen tijd, daartoe over. Het vrouwtje wordt gevaarlijk ziek, herstelt, - en op het laatst, nadat de vroegere vrijerij van dit lieve paar, de chronique scandaleuse van de stiefmoeder en haren broeder, den zoogenoemden ridder, de dood van dezen laatsten, het een en ander betrekkelijk bovengenoemde Engelsche familie, in 't bijzonder ook de liefdesgeschiedenis, liefdeskrankheid en herstel van eenen daar mede toe behoorenden Engelschman, ordelijk zijn medegedeeld, en de jonggehuwden ook nog nagenoeg arm zijn geworden, eindigt de roman met de verzoening met den stervenden vader, de rijke erfenis, het vertrek der leelijke stiesmoeder, het algemeene uitzigt op een gelukkig leven, en het berigt van den gezegenden staat der jonge vrouw. - Ziet daar eene korte schets; en nu verwondert zich de lezer zeker niet, dat het een met het ander tot drie aanmerkelijke boekdeelen is uitgedijd, die men echter over het geheel met vermaak lezen zal, hoezeer wij hier en daar en het reisverhaal en de liefdesgeschiedenis wel eens wat belangrijker zouden wenschen.
Onze hoofdaanmerking, intusschen, is het nu en dan geheel afgezonderde van reis en roman, zoodat men nagenoeg in deze boekdeelen de eene zonder den anderen lezen kan. In zoo anig werk, als het tegenwoordige,

{==74==} {>>pagina-aanduiding<<}
stellen wij het tot een eerst vereischte, dat beide de verhalen met elkanderen in belangrijkheid wedijveren, even zeer de aandacht boeijen, en steeds het eene tot het andere uitlokke; en dat beide zoo zeer zijn in- en dooreengeweven, dat men niets kan overslaan, zonder het geheel, en het vermaak door het geheel, in 't bijzonder den roman, te verliezen. De redenen voor dit ons verlangen worden door ieder gevoeld, en, gelijk wij zeiden, het komt ons niet voor, dat het werk genoegzaam voldoet aan dit vereischte.
Overigens is de Schrijver, in ons oog, ook niet geheel onpartijdig; hij is van voltaire de groote, de overdrevene lofredenaar, bij elke gelegenheid; en voor eene sterke aanprijzing van hetgeen in den godsdienst meer dan zuiver theismus is, kunnen wij dit werk ook niet houden. - Het volgende nopens calvijn zouden wij ook niet gaarne, als geheel onpartijdig, willen verantwoorden: ‘Calvijn is nog te Geneve in uitstekende achting. Deze hervormer onderscheidde zich door zijne talenten, naarstige werkzaamheid en dweepzuchtigen ijver. Hij was te Noyon geboren, de zoon van een kuiper, en zijne moeder was de dochter van een herbergier. Hij ontkent den vrijen wil, en beweert dat God ons geschapen heeft om eene prooi der duivelen te worden, dewijl zulks hem dus behaagt. Hij predikte dagelijks, en gaf driemalen 's weeks lessen in de Godgeleerdheid. Hij vereerde zijne tegenpartijen met de titels van ezel, hond, paard, stier, dronkaard, dolleman enz. Hij ontkende het niet, opvliegend van aard te zijn. “Ik ben,” zeide hij, “knorrig van natuur; ik worstel onophoudelijk tegen dit gebrek, doch te vergeefs.” In onze dagen zou men wel een middel te zijner verbeteringe gehad hebben.’ - Liever, intusschen, dan meer zoodanige stalen op te zoeken, deelen wij nu nog, uit de reize, het een en ander mede, hetgeen dit werk als een bijzonder onderhoudend leesboek kennen doet, en vinden het volgende allerlei tot eene proeve bijzonder geschikt:

{==75==} {>>pagina-aanduiding<<}

‘De afwisseling van alles, wat Zwitserland oplevert, vindt men in le Valais meer zamengetrokken, bij elkander, dan in de andere kantons. Nu eens voelden wij ons verrukt door de heerlijkste vergezigten, dan trof ons verwondering en schrik, op het gezigt der met ijs bedekte toppen der Alpen, die, vreesselijk hoog, eene majestueuze vertooning opleveren. Treffend is het tafereel, hetwelk ons de waterval verschaft, die, van rots tot rots nederstortende, eindelijk eene beek vormt, welke zachtijes door met kudden bedekte weiden en aangename boschjes henenslingert. Eenzame en akelige woestijnen worden door bouwlanden vervangen, en tegenover eene bekoorlijke, door de zon bestraalde en vruchtbare vlakte, doet zich een ijsberg op. Kortom, alles vereenigt zich om deze landstreek tot een aangenaam en opmerkenswaardig oord te doen strekken.
De kruin van het gebergte, tusschen hetwelk deze vallei gelegen is, is des winters met sneeuw en des zomers met ijs bedekt. De hoogte dezer bergen is oorzaak, dat de zonnestralen in dit dal, gedurende drie weken voor, en drie weken na den langsten dag, niet kunnen doordringen. De vruchtbaarheid der valleijen is voortreffelijk, en de oogst is er gewoonlijk reeds voor het einde der maand Mei afgeloopen. De ingezetenen van deze landstreek zijn arm, indien men menschen, die volstrekt niets begeeren, dezen naam geven mag. De eenvoudigheid hunner zeden, de onkunde bepalen hunne wenschen, zoowel als hunne behoeften. Onverschillig omtrent alles, zijn zij traag, en tot in eenen hoogen graad morsig. De dronkenschap is hunne heerschende ondeugd; zij zijn zachtaardig en zeer verpligtend, doch zeer bijgeloovig en hebzuchtig; voor het overige halstarrig en eigenwijs.
Deze berglieden, de kantons door het cretenismus aangetast daar niet onder begrepen, zijn sterk en dapper. Men vindt er grijsaards, die voor geen mannen van veertig jaren behoeven onder te doen, en over het algemeen heeft men er hoogbejaarde lieden. Felix

{==76==} {>>pagina-aanduiding<<}
plater, een vermaard geneesheer te Bazel, wiens vader uit le Valais afkomstig was, spreekt in zijne schriften van zijn' grootvader van moeders zijde, jean sumermatten, die, honderd jaren oud zijnde, eene dertigjarige vrouw huwde, en bij haar een' zoon teelde, wiens bruiloft hij twintig jaren later bijwoonde. Zes jaren voor zijn' dood had hij aan zijn' kleinzoon verzekerd, dat hij, in het kanton van Fisp, tien mannen kende, die veel ouder waren dan hij. In het Opper-Valais, tot aan Sion, spreekt het volk Duitsch-Zwitsersch, somtijds met Lombardysch - Italiaansch doormengd: wat verder dan Sion hoort men gebrekkig Fransch spreken.
Wij maakten een' kleinen omweg om Bex te bezoeken, alwaar wij geslapen hebben. Bex ligt aan den voet van eene hoogte, en is door bosschen, velden en zuiver gezond water omringd. Mylord was zeer voldaan over het goed onthaal, dat wij er genoten, en dat in der daad voortreffelijk was. Doch hetgeen bovenal de bewondering der reizigers gaande maakt, zijn de onderaardsche zoutwerken in een naburigen berg; deze waren tweehonderd jaren geleden naauwelijks bekend, en men werkt thans nog in dezelve. Men vindt er putten, die zeshonderd voeten diep zijn, en de noodige werktuigen.
Niet verre van Bex vonden wij een' eerwaardig oud man, die ons vriendelijk groette. Zijn voorkomen was edel, zijne gebaren eenvoudig, zijne kleeding zindelijk en net. Wij vroegen hem, waar hij zoo opgeschikt van daan kwam. “Van eene bruiloft. - En wat doet men al zoo op die bruiloften? - Eten, drinken, dansen, lagchen, zingen, en het overige komt van zelf. - Leeft gij vergenoegd en gelukkig in dit gewest? - Zonder twijfel; wij hebben bergen voor onze kudden, dalen voor ons, en huizen om ons tegen den winter te beveiligen. - Hebt gij armen? - Niet één. - En rijken? - Zeer weinig. - Zijn uwe vrouwen ingetogen en kuisch? - Dat verscheelt ons weinig! - Gelooft gij aan toovenaars, heksen of spo-
{==77==} {>>pagina-aanduiding<<}
ken? - Neen. - Gelooft gij aan het bestaan van God? - Zoo veel als wij kunnen. - En uwe Bernsche heeren? - Wij hooren weinig over hen spreken. - Wanneer gij sterft....? - Dan worden wij begraven,” gaf hij ons lagchend ten antwoord. ‘Vaarwel, de zon gaat onder, mijne vrouw, mijne kinderen en mijn avondeten verwachten mij.
De weg van Saint-Maurice is schoon, en ter wederzijden met groote boomen beplant. De vrolijkheid verzelde ons, en toen wij de herberg bereikten, stond de zilveren maan, de luisterrijke Venus-ster en het gansche sterrenheer reeds in volle pracht aan het uitspansel, om ons te begroeten; dit was het ten minste dat ik tot blanche - (deze is de heldin in den roman) - zeide.
De Rhône, die langs den weg henenstroomt, vormt twee boomrijke eilandjes; twee bergen vertoonen zich aan den ingang van le Valais. Een dezer bergen is van eene verbazende hoogte, en geheel met ijs bedekt, hetgeen bij de bouw- en weilanden op eene zonderlinge wijze afsteekt. De andere, la Morcle geheeten, verheft zich lijnregt gelijk een toren. Niet verre van dezen berg, in de baljuwschappen van Rougemont en Chassenai, wordt de vermaarde kaas van Gruyeres gemaakt.
De stad van Saint-Maurice ligt tusschen de Rhône en den berg, aan den voet eener ontzaggelijke rots, met fraaije boomen beplant: eene beek stroomt midden door het steedje. Den volgenden dag begaven wij ons naar de Abdij, en troffen bij de poort mijnheer den gouverneur aan, die een' langen degen op zijde, en een rooden zakdoek om den hals geknoopt had; hij kocht een ringetje van glas, welk hij, ongetwijfeld, aan den vinger van zijne boersche schoone steken wilde.
De overlevering van den moord aan saint-maurice en aan het Thebaansche legioen, waarover hij het bevel voerde, gepleegd, heeft aanleiding tot den opbouw van deze Abdij gegeven. Dezelve is nog zeer rijk, ofschoon zij een gedeelte harer goederen verloren heeft. Het huis van den abt is een van de schoonste der stad, en de

{==78==} {>>pagina-aanduiding<<}
kerk wordt voor de grootste des lands gehouden.
Wij begaven ons in gesprek met een der kanunniken, doch die knorrig begon te worden, toen Mylord den moord der zesduizend mannen in twijfel scheen te trekken, met te zeggen, dat Keizer maximiliaan hen in dit gebergte gemakkelijk had kunnen ontwapenen zonder hen te dooden; maar de kanunnik antwoordde, dat zij een alles afdoend bewijs van het bestaan van dezen Heiligen bezaten, namelijk zijn zwaard met een zilveren greep, welk in de Abdij berustende was. Wij mogen er aan twijfelen, maar het vermaak van hen, die er geloof aan hechten, niet storen.
De kleeding der Valesiaansche vrouwen is aardig en ongedwongen. Zij dragen een corset met mouwen, hetwelk meest altijd rood van kleur is; zij hebben den boezem op eene zeer onachtzame wijze met een' dunnen halsdoek bedekt; op het hoofd dragen zij een zeer klein hoedje, met linten versierd; de armen zijn menigmaal alleen maar bedekt door de breede plooijen der hemdsmouwen. Ondertusschen, niettegenstaande de overdrevene tafereelen van rousseau, kan ik niet zeggen, dat deze landstreek het verblijf der bevalligheden is.
De zon was naauwelijks aan de oosterkim verrezen, wanneer wij, door onze knechts en leidslieden verzeld, den weg naar Martigni insloegen; wij bragten zes uren op denzelven door, zoo zeer vermaakten wij ons met de schoone uitzigten, welke wij genoten. Nu en dan gingen wij te voet; blanche, met hare rotting in de hand, bevond zich gestadig nevens onzen leidsman, en hield niet op hem te ondervragen, hetgeen hem deed zeggen: “Ik heb nimmer eene nieuwsgieriger noch vlugger vrouw gezien.” Nadat wij dus onze oogen verlustigd, en over den toestand dezer landstreek in het algemeen, en over de ingezetenen in het bijzonder, onze aanmerkingen onderling medegedeeld hadden, kwamen wij te Martigni, weleer eene aanzienlijke stad. Ten tijde der Romeinsche alleenheersching kwamen vele rijke burgers, de omwentelingen, die Rome beroerden, moede, derwaarts eene

{==79==} {>>pagina-aanduiding<<}
veilige verblijfplaats zoeken, en hunne landen bebouwen.
Wij hielden te Martigni ons verblijf, ten huize van eene vrouw, die ons de grootste verwondering baarde. Toen wij in haar huis traden, sprak zij ons in het Fransch aan; een oogenblik later onderhield zij zich met haar man in het Hoogduitsch. Ik luisterde met vermaak, en stond gereed om haar met dit dubbel talent geluk te wenschen, toen juist een Italiaansch reiziger in de herberg trad, en in zijne moedertaal door onze waardin geantwoord werd: dit verdubbelde onze verwondering; doch dezelve moest nog hooger stijgen. Wij zagen eene klavecimbel, en blanche vroeg haar, zonder erg, of dezelve te koop was. “Neen, Mevrouw, ik speel er nu en dan wel eens uit liefhebberijop.” Blanche bloosde over hare dwaling; ik verzocht deze zonderlinge vrouw, om ons, in afwachting van het eten, op een proefje harer kunst te onthalen. Zy deed zulks, en zong tevens eene Italiaansche aria met veel smaak. Ik vroeg haar, door welk eene grilligheid der fortuin zij, met zoo vele bekwaamheden, in het midden van het gebergte als verbannen, en de vrouw eens herbergiers geworden was? “Omdat ik in de keuze van een' echtgenoot de inspraak van mijn hart volgen kon: ik verkoos hem, omdat hij goed en eerlijk was, en omdat hij mij beminde, boven een' Predikant te Geneve, die zeer ver in de Theologie en in de Grieksche en Latijnsche talen ervaren was, met welke ik niets te maken had, die mij om zijne boeken veronachtzaamd zou hebben, en, in zijn vak als geleerde, ligtelijk beweerd had de heerschappij over mij te moeten voeren.” Maar, zie hier den laatsten trek, welke het afbeeldsel voltooijen zal van deze vrouwelijke wijsgeer, want dat is zij, in de ware beteekenis des woords, daar zij bij hare beminnelijke de ware beteekenis des woords, daar zij bij hare beminnelijke talenten eene uitgebreide kennis in de staatkunde en geschiedenis voegde. - Toen wij vertrekken wilden, vroegen wij onze rekening aan haren echtgenoot, die een zeer gewoon
man, en tevens zeer aan haar onder-
{==80==} {>>pagina-aanduiding<<}
worpen is; hij gaf ons dezelve en wij betaalden. Eenige oogenblikken daarna trad zijne vrouw in onze kamer, smeet drie écus op de tafel, zeggende: “Vergeeft het mij, heeren, mijn man heeft zich, zeer ten uwen nadeele, in zijne rekening bedrogen; wij doen ons best om eerlijk, niet ten koste der reizigers, door de wereld te komen. Ik weet, dat in Frankrijk de klasse der herbergiers uit onwetende lieden bestaat, maar in Zwitserland is dezelve uit eerlijke burgers zamengesteld; en indien gij deze gewesten doorreisd hebt, zult gij welopgevoede, geestige menschen, ja zelfs regeringsleden onder de herbergiers aantreffen.” Mylord waagde het niet haar te zeggen, dat hij onder deze zoo zeer geroemde klasse vele bedriegers, of ten minste groote woekeraars gevonden had.’
Wij mogen, over 't geheel, dit werk vele lezers wenschen.





Britannicus, Treurspel van Racine, door J. Van 's Gravenweert. Te Amsterdam, bij Immerzeel en Comp. In kl. 8vo. 88 Bl.

Men drong voltaire, racine te commentarioeren, zoo als hij corneille had gedaan. Il nly a qu'à mettre, was het opmerkelijk antwoord, au bas de chaqûe page: ‘beau! pathëtique! harmonieux! admirable!’ et le commentaire sera sait.’ - Wij hebben eenen anderen Franschen Letterkundigen gekend, die, wanneer hij met iemand over poëzij begon tespreken, altijd gewoon was te vragen: aimez vous beaucoup racine? Indien het antwoord niet bijzonder gunstig voor racine uitviel, hield het verder onderhoud op, want (zeide de Franschman) die voor racine niet met geestdrift is ingenomen, verschilt zoo veel van mij, dat ik niet met hem over poëzij kan spreken. En, zoude de man hierin wel grootelijks te verongelijken zijn? Wij, althans, zouden, met al onze Hollandsche bedaardheid en koelheid, met den genen, die racine verachtte, niet gaarne over poëzij twisten. Racine was toch een meester in de kunst. Hij had wel veel aan zijnen grooten voorganger te danken; hij

{==81==} {>>pagina-aanduiding<<}
vond wel den weg reeds gebaand en afgebakend, en eene soort van Treurspelen, zoo als men vóór dien tijd niet kende, ingevoerd: maar het was racine, die het werk van corneille tot volkomenheid bragt. Hij was Treurspeldichter, in den uitgebreidsten zin van het woord. Alles, wat bij leverde, was kiesch gedacht en keurig bewerkt. Beschaafd, teeder, oe tvloeijend, vol smaak en gevoel, door de natuur met de heerlijkste gaven begunstigd en tevens uitmuntende in verkregene kundigheden en eigenlijke geleerdheid, betooverde hij allen, die slechts harten hadden, om het schoone, teedere en verhevene te gevoelen, en zijne voortbrengsels zullen, zoo lang beschaasdheid en goede smaak niet van de wereld verbannen zijn, overal bewonderaars, opgetogene bewonderaars aantreffen.
Moeijelijk, zeer moeijelijk (iedereen gevoelt het) moet het zijn, de stukken van zulk eenen meester in eene andere taal over te brengen. De vertaler zij uitgerust met alle de gaven en eigenschappen, die men slechts zoude kunnen wenschen; hij zij zelf waarachtig Dichter; hij versta de beide talen in de hoogste volkomenheid; hij zij in staat, om alle de bijzondere schoonheden, de zachtste wijzigingen, de sijnste tinten in het oorspronkelijke te ontdekken, op te merken en levendig te gevoelen, - dan nog zal zijn werk altijd veel te wenschen overlaten.
Wij laten deze bedenkingen, die wel bij lieden van letteren en goeden smaak geene tegenspraak zullen ontmoeten, bij de vermelding eener Hollandsche vertolking van een der measterstukken van racine, voorasgaan, om daardoor ons zelve een' regel te stellen, naar welken wij de voor ons liggende vertaling meenen te moeten beoordeelen. En hiervan uitgaande, komt het ons voor, dat eene volmaakte vertaling van eenig Treurspel des Franschen puikdichters te vorderen het onmogelijke zoude gevorderd zijn. Ook zouden wij niet gaarne zeggen: de stukken van racine zijn niet in eene andere taal over te brengen, en daarom is iedere onderneming in dit opzigt gewaagd. In tegendeel, wij zijn van oordeel, dat voor de genen, die het Fransch niet magtig zijn, (en hoe weinigen zijn dit in die mate, dat geene schoonheden van racine voor hen vetloren gaan!) zelfs eene gebrekkige vertaling der beroemde Fransche Treurspelen, bij de

{==82==} {>>pagina-aanduiding<<}
armoede aan oorspronkelijke Hollandsche stukken in dit vak, nog altijd aangenaam moet zijn. Wij betuigen daarom den Heere van 's gravenweert onzen dank voor de moeite, die hij aan dit stuk besteed heeft. En deze moeite is waarlijk niet gering geweest, daar de Schrijver bijna regel voor regel heeft overgebragt, zoo zelfs, dat het ons toeschijnt (want wij hadden geenen lust om aan het tellen te gaan) dat de vertaling uit even veel regels als het oorspronkelijke bestaat. Dit opzet (want een opzet moet het geweest zijn) dat de Vertaler vooraf genomen heeft, en, wat het ook kostte, heeft uitgevoerd, is waarlijk niet gelukkig geweest. Het is waar, het is eene groote kunst, om beknopt en gedrongen te vertalen, waarop wij wel wenschten, dat andere hedendaagsche overzetters, die toch niet, in den trant van bilderdijk, kunnen navolgen, zich wat meer toeleiden; doch hier blijkt het, op vele plaatsen, duidelijk, dat de Heer van 's gravenweert te verre gegaan is. Iedereen slaagt in deze manier van vertalen niet zoo gelukkig, als de voortreffelijke Duitsche geleerde en dichter, joham hendrik voss, er in geslaagd is. De al te groote zucht tot kortheid doet bij den Heer van 's gravenweert wel eens nadeel aan de duidelijkheid, ongedwongenheid en zoetvloeijendheid, en hij zou, zonder twijfel, nu en dan de gedachten van den oorspronkelijken Schrijver beter hebben uitgedrukt, zoo hij hier en daar eenen enkelèn regel meer had gebezigd. Will zouden dit zeer gemakkelijk met de stukker kunnen aantoonen. Wij zouden onderscheidene regels kunnen bijbrengen, waarin de Vertaler niet uitdrukt hetgeen racine zegt; waar het eigendommelijke van den Franschen tekst ten eenemale is verloren gegaan. Dan, het maken van zulk eene lijst is hoogst onaangenaam en hier ook niet volstrekt noodzakelijk, naardien wij van den Heer
van's gravenweert vertrouwen mogen, dat hij de zwakke plaatsen in zijn verk beter kent, dan wij hem dezelve kunnen aanwijzen.
Schoon het er dus verre af is, dat deze vertaling onze wenschen, in alle opzigten, zoude bevredigen; schoon wij gelooven, en, zonder veel moeire, zouden kunnen doen blijken, dat de Heer van's gravenweert, bij meerdere vlijt en polijsting, eenige gedeelten van het stuk beter zoude hebben kunnen overbrengen, schoon wij hier wel eens op eenen harden,

{==83==} {>>pagina-aanduiding<<}
stroeven regel, en dáár op eene gedwongene woordvoeging hebben gestooten; nu eens bemerkten, dat de Vertaler aan den dwang van het rijm meermalen heeft moeten toegeven, en dan weder ons ergerden aan enkele feilen tegen de versisicatie, nog meer aan grovere feilen tegen de taal en spelling, - moeten wij toch, onze bevorens gemaakte bedenkingen in het oog houdende, erkennen, dat het stuk, over het geheel genomen, goed is overgebragt. De zin van het oorspronkelijke is doorgaans volkomen behouden; de verzen zijn meestal vloeijend, somtijds krachtig en gespierd; de fraaije en onverwachte wendingen, de koele en treffende repliques van het oorspronkelijke zijn, op vele plaatsen, in der daad gelukkig overgebragt, en het geheel heeft, in ons oog, vele en zeer wezenlijke verdiensten: zoo dat het, ten tooneele gevoerd, met regt de algemeene goedkeuring heeft weggedragen. De Heer van 's gravenweert, die, zoo als wij uit eenige zeer fraaije, voor het stuk geplaatste, dichtregelen bespeuren, nog jong is, vare voort de Dichtkunst te beoefenen! hij verrijke het Hollandsch tooneel met meerdere stukken van Fransche meesters! Al ontbreekt het hem al aan de aanmoediging, die hij te voren mogt ondervinden, het beste gedeelte van het publiek, dat den Hollandschen schouwburg bezoekt, zal er hem dankbaar voor zijn.
Tot eene proeve van 's Dichters behandeling, geven wij eenige regels, die ons niet volkomen, en eenigen, welke ons meer voldeden, waarbij wij, ter vergelijking, de oorspronkelijken hebben gevoegd.

Certes, plus je médite, et moins je me figure 
Que vous m'osiez compter pour votre créature; 
Vous, dont j'ai pu laisser vieillir l'ambition 
Dans les honneurs obscurs de quelque legion; 
Et moi, qui sur le trône ai suivi mes ancêtres, 
Moi, fille, femme, soeur, et mere de vos maitres. 
Que prétendez- vous donc? Pensez-vous que ma voix 
Ait fait un empereur pour m'en imposer trois? 
Néron n'est plus enfant: n'est il pas temps qu'il regne? 
Jusqu'a quand voulez-vous que l'empereur vous craigne? 
Ne sauroit-il rien voir qu'il n'emprunte vos yeux? 
Pour se conduire enfin n'a-t-il pas ses aïeux? etc. 


{==84==} {>>pagina-aanduiding<<}


‘Voorwaar, hoe meer ik peins, geensins (geenszins) kan ik vertrouwen, 
Dat gij me als 't werktuig van uw' hoogmoed durft beschouwen, 
Gij, wiens regeringszucht, in 't duister krijgsgevaar, 
Licht (ligt) zonder mij aan 't hof vootlang vergeten waar; 
En ik, die 't siersel droeg (,) dat ééns mijn (e)oud'ren torsten, 
Ik, dochter, zuster, gade en moeder uwer vorsten! (*) 
Wat waant gij? Beeldt ge u in, dat hier mijn keus weleer 
Drie keizers schiep, in plaats van éénen opperheer? 
Mijn Nero is geen kind; mag hij geen keizer wezen? 
Spreek; moet mijn zoon nog lang de tucht van meesters vreezen? 
Kan hij alleen door 't oog van gunstelingen zien? 
Kan 't voorgeslacht hem dan geen' levensregel biên?’ enz. 

De vier laatste regels behagen ons niet bijzonder. Het: Mijn nero, is zwak. Het krachtige: que l'empereur vous craigne, is niet behouden, en de vertaling van ses aïeux door 't voorgeslacht is niet getrouw.
De volgerde liefdesverklaring van nero aan junia behaagde ons meer:

néron. 
C'est à moi seul, madame. à répondre de vous; 
Et je veux de ma main vous choisir un époux. 
junie. 
Ah seigneur! songez - vous que toute autre alliance 
Fera honte aux Césars, auteurs de ma naissance? 
néron. 
Non, madame; l'époux dont je vous entretiens 
Peut sans honte assembler vos aïeux et les siens; 
Vous pouvez, sans rougir, consentir à sa flamme. 
junie. 
Et quel est donc, seigneur, cet époux? 
néron. 
Moi, madame. 
junie. 
Vous! 
néron. 
Je vous nommerois, madame, un autre nom, 
Si j'en savois quelque autre au-dessus de Néron. 

{==85==} {>>pagina-aanduiding<<}

‘nero. 
Ik ben 't alleen, mevrouw! die hier uw lot bepaal; 
De Keizer zelf geeft u een' ander tot gemaal. 
junia. 
Denk, zoo mijn huwlijk met een' ander wordt gesloten, 
Dat gij die Cesars hoont, waaruit wij beiden sproten. 
nero. 
Neen; hij, dien ik verkies tot voorwerp uwer trouw, 
Is in geboorte aan u voor 't minst gelijk, mevrouw! 
Zijn zuivre liefdegloed kan u geensins doen blozen. 
junia. 
Maar, vorst! wie is die prins, tot mijn' gemaal verkozen? 
nero. 
'T is Nero. 
junia. 
Gij? 
nero. 
'K had u een' and'ren naam genoemd, 
Waar mij één naam bekend, op aarde meer beroemd.’ 





Syntaxis, of Woordvoeging der Nederduitsche taal, uitgegeven door de Maatschappij Tot Nut van 't Algemeen. Te Leyden, Deventer en Groningen, bij D. du Mottier en Zoon, J.H. de Lange en J. Oomkens. 1810. VIII en 95 bladz. In kl. 8vo.f :-5-8

Vijf jaren lang werd de Maatschappij Tot Nut van 't Algemeen, in het volbrengen harer belofte, om bij hare Rudimenta ook eene Syntaxis der Nederduitsche taal te leveren, door verschillende beletselen verhinderd; doch het onaangename van deze vertraging is, door de keurige bearbeiding van het voor ons liggende stuk, rijkelijk vergoed. Dank hebbe dan de loffelijke Maatschappij voor de bezorging van dit nuttige schoolboek; dank hebbe ook inzonderheid de geleerde siegenbrek, die zich met de vervaardiging van hetzelve wel heeft willen belasten.
De inhoud van het boeksken is hoofdzakelijk, maar bij verkorting, dezelfde, als die van het tweede deel van weilands Spraakkunst; op vele plaatsen is dat werk ook

{==86==} {>>pagina-aanduiding<<}
woordelijk gevolgd; maar niet weinig in getal zijn ook die, waarin de Hoogleeraar de bewoordingen van hetzelve veranderd, en naar ons oordeel in der daad verbeterd, of de regelen met andere, welgekozene voorbeelden heeft opgehelderd.
Dewijl het werk van weiland in handen is van alle lieshebberen der Nederduitsche taal, zouden wij met dit weinige ons verslag kunnen eindigen: doch wij achten het noodig, ten bewijze, dat wij, naar Recensenten pligt, het werkje met behoorlijke aandacht hebben doorgelezen, nog eenige bijzonderheden aan te stippen, waarin siegenbeek of van weiland afwijkt, of ons toeschijnt aan zichzelven ongelijk te zijn, of ook wel eens tot eene kleine aanmerking gelegenheid geeft.
Weiland had in zijne Spraakkunst, bl. 212, § 22, de noodzakelijkheid der herhaling van het lidwoord de geleerd, wanneer het eene zelfstandige naamwoord enkel- en het andere meervoudig is, en tot een voorbeeld gegeven: ik bezag de boekerij en de kunstkamers van mijnen vriend: siegenbeek zegt, bl. 10, § 13, dat hiervoor geene reden is, en men wel mag schrijven: ik heb de boekerij en kunstvertrekken van mijnen vriend bezigtigd. En wij vereenigen ons met het laatste, omdat zulk eene bepaling, als de Heer weiland maakt, niet zelden eene noodelooze stijsheid en onwelluidendheid moet te weeg brengen.
Volgens weiland beteekent alle in het meervoud zoo veel als al de, waarom hij dat woord, als er het bepalende lidwoord of een voornaamwoord bijgevoegd is, ook in het meervoud onverbogen laat, b.v. al de menschen, al uwe bekommeringen; Spraakkunst van weiland, bl. 185 en elders: siegenbeek zegt, bl. 47, dat het in het meervoud ook kan verbogen worden: alle mijne bezittingen, alle uwe pogingen. Dit laatste is zeker meer algemeen in gebruik: maar indien alle zoo veel is als al de, gelijk weiland wil, is dit gebruik te verwerpen; wij voor ons wenschten dit verschil wel eens op goeden grond vereffend te zien. Voor eene andere onderscheiding, die de Hoogleeraar omtrent het gebruik van dit woord maakt, vinden wij geene reden: hij wil geschreven hebben: ik neem alle arbeid, die daaraan vast is, gewillig op mij, en: door achteloosheid ver-
{==87==} {>>pagina-aanduiding<<}
steekt men zich van alle voorspoed enz., wanneer hij dit woord in een' verzamelenden zin neemt, zoo dat het zoo veel als gansch, geheel beteekent; en hij verbuigt het woord, als het gebruikt wordt, om den zin van het zelfstandige naamwoord te versterken; b.v.: ik leg mij daurop met allen mogelijken ijver toe; hij vermaande hem daatoe met allen ernst. Tot welk nut zal deze onderscheiding dienen, die door velen naauwelijks begrepen, door weinigen kan in acht genomen worden? En waar is er de grond toe?
Een ander gering verschil met weiland is, dat de Hoogleeraar bijvoegelijke naamwoorden, bij de werkwoorden zijn, worden enz staande, niet als bijwoorden beschouwt (zie bl. 70 en op andere plaatsen). Het is waar, het zijn bijv. naamwoorden, en de Heer weiland zal dezelve daarvoor ook wel erkennen: maar door het verzuim van op te merken, dat zij, bij deze en andere werkwoorden voorkomende, als bijwoorden te beschouwen en onverbuigbaar zijn, vervalt de Heer siegenbeek, naar ons oordeel, somwijlen in eenen misslag, vooral ten aanzien van de verbuiging der deelwoorden. Men zie bl. 35, § 83, waar de regel zelf goed voorgesteld, maar in een voorbeeld verkeerd wordt toegepast: immers moest men, naar ons oordeel, zoo wel schrijven: ik vond mijnen vriend stervend (niet stervende), als: ik zag de droefheid op zijn gelaat geteekend (niet geteckende). Of zou de Hoogleeraar meenen, dat de uitgang de in de bedrijvende deelwoorden de onverbogene is; waarom lezen wij dan, op bl. 56, § 129: het ons boven het hoofd hangend gevaar? Waaromtrent wij in het voorbijgaan aanmerken, dat in dit voorbeeld het woord wel degelijk met den uitgang de moest geschreven zijn, omdat het hier als bijv. naamwoord, en wel in het onzijdige geslacht, met het bepalende lidwoord, gebruikt wordt: b.v. het groote huis, het sterke paard, enz. Althans is deze schrijfwijze van siegenbeek al wederom eene afwijking van die van weiland, waarin wij aan den eersten onze toestemming niet kunnen geven, zoo lang ons niet gebleken is, dat m3n deze deelwoorden, welke de Heer siegenbeek, § 83, bl. 35, in den regten of onverbogenen naamval met den uitgang
de schrijft, tegen alle regelen, door afkapping der e verbuigen moet. Wij houden het daarvoor, dat de uitgang der be-
{==88==} {>>pagina-aanduiding<<}
drijvende deelwoorden, in den regten naamval, end zonder e is, en stellen het aan des Hoogleeraars oordeel ter beproeving voor, of hij zulke woorden, als beteekenend, onbeduidend, vergrootend, die dikwerf verbogen en onverbogen voorkomen, niet in den regten naamval zonder e schrijven zou?
Eindelijk is nog een klein verschil van weiland het door siegenbeek goedgekeurde gebruik van eenen Nominativus absolutus (want wij weten het nergens anders voor te houden) in sommige gevallen, welke wij echter niet genoeg bepaald vinden. Men zie bl. 94, in § 180, alwaar de Hoogleeraar wel de waarschuwing geeft, van de volzinnen niet, door middel van de bijvoegelijke naamwoorden en deelwoorden, zamen te trekken, wanneer meer dan één onderwerp in den volzin voorkomt: b.v. de eerste redenaar uitgesproken hebbende, trad een ander op; maar vervolgens dezelfde schrijfwijze in een enkel geval goedkeurt, namelijk in twee voorbeelden van wagenaar. Wij hebben voor den netten Vaderlandsche-Historieschrijver zoo veel achting als iemand; maar zien niet, waarom zijn voorbeeld het los nederzetten in den eersten naamval van een onderwerp, dat geen Predicaat achter zich heeft, dat dus taalkundig in geene betrekking tot de rede staat, immer zou goedmaken. Of is er in den zin: het gezag der Romeinen dus hand over hand toenemende, werd Cesar van de Eduen gebeden, in der daad niet hetzelfde gebrek, dat in het boven aangehaalde voorbeeld is asgekeurd?
De bovenstaande aanmerkingen hebben wij hier te liever medegedeeld, omdat wij meenden, dat het van eenig belang konde zijn, de Heeren siegen beek en weiland, beide geachte en gezaghebbende vraagbaken en voorgangers, door het opgeven van deze en dergelijke kleine verschillen, tot derzelver vereffening uit te lokken.
Maar wij vinden in dit werk van den Heer siegenbeek daarenboven eenige onnaauwkeurigheden of kleine misslagen, waarop wij de vrijheid nemen onze aanmerkingen te maken.
Het woordje het, bl. 9, § 10, als lidwoord beschreven, is dat niet, maar een persoonlijk voornaamwoord: de derde persoon van voorwerpen, welker namen het onzijdige geslacht bezitten, wordt door het, gelijk die van mannelijke

{==89==} {>>pagina-aanduiding<<}
en vrouwelijke naamwoorden door hij en zij beteekend. Dit blijkt daaruit, dat het mannelijke en vrouwelijke lidwoord de nooit zonder een naamwoord kan gebruikt worden, en dus, naar den aard van het woord, het onzijdige even min. In het regent, het sneeuwt enz. beteekent het den derden persoon, die in het onz. geslacht staat, omdat men het geslacht van den werkenden persoon (het geheelal, de natuur of iets derg.) niet weet; waarom men deze soort van werkwoorden niet dan oneigenlijk de onpersoonlijke noemt. Zie weiland, bl. 140.
Rec. ziet ook niet in, waarom de bevelen mijns vaders niet zoo goed zou zijn als - - van mijnen vader, op bl. 15.
Het overtollige gebruik van die, door siegenbeek, bl. 24, § 53, en ook door weiland, goedgekeurd, houden wij altijd voor een gebrek, en wij zien niet in, hoe, in het aangehaalde voorbeeld, de nadruk daardoor zou vermeerderd worden.
In het voorbeeld, op bl. 25, r. 7: gene (Pieter) weigert steeds hun te gehoorzamen, moet staan hen in den vierden naamval. Misschien is het eene drukfout; misschien een Latinismus: maar zeker is het, dat gehoorzamen een bedrijvend werkwoord is, en dat, als Pieter zijne ouderen gehoorzaamt, dezen gehoorzaamd worden. Op dezelfde bladz. r. 21 staat de niet opgemerkte drukfout geliefste zonder d.
Gelijk de Schrijver op bl. 41, in § 93, met grond leert, dat men schrijven moet: hij leerde den jongeling de aardrijkskunde; zoo behoorde hij ook, op bl. 36 onderaan, geschreven te hebben: hij leert den kinderen lezen, omdat het lezen door hem den kinderen geleerd wordt, of den kinderen geleerd wordt te lezen.
Over de regte plaatsing van het woordje om, voor de onbepaalde wijze der werkwoorden met te, schijnen goede schrijvers het nog niet eens te zijn, en geeft ons de Heer siegenbeek de begeerde opheldering niet. Zelfs komt het ons voor, dat hij in dit stuk dwaalt in het voorbeeld: Ik ben bereid, gezind, genegen, verpligt u dien dienst te bewijzen, bl. 37, § 87; alwaar het woordje om, naar ons oordeel, vereischt wordt. Rec. is welligt niet in staat, om zijn gevoelen klaar genoeg uit te drukken, of met de vereischte gronden te ondersteunen: doch hij wil met weinige

{==90==} {>>pagina-aanduiding<<}
woorden hetzelve in het midden brengen. Hij meent, namelijk, te hebben opgemerkt, dat het woordje om daar behoort, waar er van het voorgaande woord (van welke soort ook) tot het volgende werkwoord eene betrekking is als tot een doel; en hij heeft voor zich eenen toets, waaraan hij beproeft, of het woordje om, volgens zijne aangenomene grondstelling, moet achtergelaten of gebruikt worden: en die toets is de verandering van den volgenden zin of zinsnede, door het voorzetten van tot, en het gebruiken van het daarbij behoorende werkwoord in den vorm van een zelfstandig naamwoord Waar dit geschieden kan, daar is betrekking tot een doel; daar moet om gebruikt worden, en omgekeerd niet. Men passe dit toe op de voorbeelden van den Heer siegenbeek, in § 87 bijgebragt. Men kan niet zeggen: Ik begeer, verlang, wensch tot het spreken met hem; ik denk tot het gaan vaar buiten, omdat dit spreken en gaan het onmiddellijk beheerschte voorwerp van het begeeven, verlangen, wenschen en denken is: maar men kan wel zeggen: Ik ben bereid, gezind, genegen, verpligt tot het bewijzen van dien dienst aan u, omdat dit bewijzen, als het ware, het doel is, waartoe de bereidvaardigheid enz. zich uitstrekt. Keurt men dezen regel goed, dan is het gebruik van om, in het voorbeeld, op bl. 40, § 90, aangevoerd, - het was mijn oogmerk, om u te gemoet te gaan, bezwaarlijk goed te keuren, dewijl het te gemoet gaan niet zoo zeer het doel als wel het onmiddellijke
voorwerp van het oogmerk te noemen is, of, zoo men wil, het was het oogmerk zelf.
Nog een paar kleine aanmerkingen houde de geleerde schrijver ons ten goede.
In de leer der verbinding van een werk- met een zelfstandig naamwoord wordt op bl. 40, § 91, zeer wel geleerd, dat, wanneer het zelfstandige naamwoord door het werkwoord beheerscht wordt, de verbogene naamval ter aanduiding van die beheersching gebruikt wordt: maar verkeerdelijk wordt er bijgevoegd: ‘waar deze aanduiding te kort schiet, (bedient men zich) van voorzetselen;’ waarbij tot een voorbeeld gegeven wordt: hij klaagde over de traagheid van Karel. Hierop merken wij vooreerst aan, dat de woorden: waar deze aanduiding te kort schiet, de zaak niet duidelijk voorstellen, zoo als zij is; immers is het niet om

{==91==} {>>pagina-aanduiding<<}
de ongenoegzame aanduiding der beheersching, dat men zich, in de hier bedoelde gevallen, van voorzetselen bedient, maar omdat er eene andere soort van beheersching plaats heeft. Namelijk (en dit is onze tweede aanmerking) in het aangetogene voorbeeld, hij klaagde over de traagheid van Karel, heeft het werkwoord, gelijk alle onzijdige, eigenlijk geene beheersching, omdat de werking op geen voorwerp overgaat; althans geene onmiddellijke: en welk een eenvoudige regel zou er niet te maken zijn van de leer, dat het zelfstandige naamwoord of voornaamwoord, hetwelk als het voorwerp der bewerking voorkomt, alsmede dat, hetwelk, als een middellijk beheerscht voorwerp, door een voorzetsel in betrekking tot het werkwoord geplaatst is, in den vierden naamval staat!
Het schiet ons nu niet te binnen, of de in zijne spelling zoo naauwkeurige schrijver ook elders woorden, die gedeelten van eigennamen zijn, met eene kleine letter vooraan schrijve: b.v. de Ruiter, bl. 75, 158: maar het komt ons voor, dat er nog al redenen voor het tegendeel pleiten.
Zoo hebben wij dan eenige aanmerkingen met vrijmoedigheid medegedeeld, waartoe alleen onze opregte achting voor den schrijver, en het verlangen, om over eenige nog onbesliste punten zijne ophelderingen te mogen verkrijgen, ons hebben aangespoord. Het is waar, dezelve hebben op het eigenlijke onderwerp van het boeksken, de woordvoeging, doorgaans geene onmiddellijke betrekking: maar zij raken de Nederduitsche taal, zij betreffen vragen over deze taal, waarover de Heer siegenbeek hier schrijft, en met zoo veel regt schrijven mag.
Over het hoofdonderwerp van dit schoolboek hadden wij minder te zeggen, omdat de Heer weiland hoofdzakelijk gevolgd is. De meeste verandering vonden wij achteraan, in de leer der volzinnen, welke men hier, naar onzen smaak, beter bearbeid vindt. De eenvoudige en duidelijke, en daardoor schoone stijl van den Heer siegenbeek is bekend; wij hebben denzelven, in dit opzigt, altijd bewonderd; en hij toont, in zijne aanmerkingen over de voornaamste gebreken in het zamenstel van volzinnen, dat hij deze zijne uitmuntendheid niet slechts aan zijn' gunstigen natuurlijken aanleg en juist oordeel, maar ook aan eene welgeregelde beoe-
{==92==} {>>pagina-aanduiding<<}
fening van dit gedeelte der taalkunde te danken heeft. Dewijl eene geringe vlek, op een zoo schoon aangezigt, ons wel niet ergert, maar toch leelijk afsteekt, voegen wij eene enkele aanmerking, zoo op den stijl van den Heer siegenbeek zelven, als op zijne lessen over deze en gene bijzonderheden der woordvoeging, nog ten slotte bij al de vorige bedenkingen.
Zeker is het geene natuurlijke woordschikking: Niet zoo algemeen nogtans en volstrekt is deze regel (bl. 55, § 126): maar kan dezelve als eene sierlijke, welluidende of afwisselende omzetting wel gebillijkt worden? Zoo de schrijver hier, ter afwisseling, van den verhalenden stijl al eens verkoos af te gaan, zoo konde dit geschieden, zonder de woorden algemeeen en volstrekt, die bij elkander behooren, door nogtans vaneen te scheiden, hetwelk voor ons oor eene ondragelijke hardheid heeft. Waarom nogtans niet liever achter het werkwoord geplaatst?
Hetgeen de schrijver in § 145, bl. 66, leert, is waar, en wel voorgedragen: maar eene beschrijving van een ondergeschikt lid van den volzin, aldaar in het voorbijgaan gegeven, durven wij gerust tegenspreken: dat is niet een lid, 't welk (wij schrijven liever met weiland hetwelk) met een voegwoord aarvangt; want niet alle zinleden, die met een voegwoord aanvangen, zijn ondergeschikt: b.v. die met maar, want (gelijk wij met vele voorbeelden uit hooft zouden kunnen bewijzen); noch beginnen ook alle ondergeschikte leden met een voeg-, maar vele met een betrekkelijk voornaamwoord.
Het voorbeeld, op bl. 70, § 3, bijgebragt, gruwen derhalve deed enz., is in ons oog verre, van eene proeve eener goede woordschikking te zijn.
De Hoogleeraar houde het ons ten goede, dat wij, eindelijk, in eenen, door hem als fraai en kunstig geregeld geprezenen volzin, op bl 91 onderaan, eene groote fout meenen te vinden, die ons al terstond bij de eerste lezing in het oog viel. Zij is deze, dat daarin een bezittelijk voorraamwoord geplaatst is voor het zelfstandige, hetwelk den bezitter beteekent. Dit veroorzaakt, voor den min geoefenden lezer, die aan allerlei omzettingen niet gewoon is, eene duisterheid, welke men altijd zorgvuldig te vermijden heeft,

{==93==} {>>pagina-aanduiding<<}
Rec. althans voor zich, die des geachten schrijvers spelkundige regels, en vooral dien regel, schrijf zoo als gij spreekt, altijd bewonderd en in zijn schrijven terstond gevolgd heeft; die des Heeren siegenbeeks sch iften te hooger schat, omdat zij in een' eenvoudigen, ongekunstelden stijl zijn opgesteld, bemint in het algemeen de omzettingen niet, achtende, dat het eenvoudige ook in de stijlvorming het kenmerk van het ware en schoone is, en dat men, om wel te spreken, moet spreken zoo als men denkt.




Puntdichten van P.G. Witsen Geysbeek. IVde, Vde en VIde Boek. Te Amsterdam, bij P.G. en N. Geysbeek. In gr. 8vo. f 1-16.:

De Schrijver heeft zijne belofte gestand gedaan, en de aangekondigde drie Boeken, ieder van honderd stuks Puntdichten, spoedig geleverd. De verzameling, uit zeshonderd dichtstukjes bestaande, is dus hiermede voltallig.
Hetzelfde oordeel, over de drie eerste Boeken elders geveld, willen wij ook op de drie laatsten mede hebben toegepast, en wij mogen nu van het geheele Werk zeggen, dat het veel fraais, veel lezenswaardigs bevat. De Heer witsen geysbeek heeft getoond eene bijzondere geschiktheid te hebben voor dit vak van poëzij. Hij heeft, zoeder twijfel, veel vernuft. Het ontbreekt hem niet aan verkregene kundigheden. Hij is met het werktuigelijke der Hollandsche poëzij genoegzaam bekend, en men kan zien, dat het hem gemakkelijk van de hand gaat en geene moeite kost.
Intusschen kunnen wij niet ontveinzen, dat wij thans door de stukken zijn overtuigd geworden, dat onze beschroomdheid over het spoedig vervaardigen en spoedig leveren van nog driehonderd stuks puntdichten maar al te gegrond is geweest. Deze Leverantie bij het stuk, dit spoedig vervaardigen en spoedig uitgeven moge van des Schrijvers vlugheid en vaardigheid een voldingend bewijs opleveren, het is voor deszelfs waren en duurzamen roem zoo wel, als voor de kunst zelve, allerverderselijkst. Het is waarlijk jammer, dat de Heer witsen geysbeek en de genen, die hij te dezen aanzien heeft

{==94==} {>>pagina-aanduiding<<}
geraadpleegd, in de kenring der stukjes niet met meernaauwgezetheid zijn te werk gegaan en een grooter aantal hebben uitgemonsterd. Dan, gedane dingen nemen geenen keer, en de Lezer moet zich getroosten, om uit een getal van zeshonderd de, in der daad geestige en uitmuntende, zingedichten te zoeken, die des Schrijvers roem in dit vak duurzaam vestigen. Dit is, voorzeker, zeer onaangenaam, en in dit geval niet te verschoonen; daar de Heer witsen geysbeek te veel kieschen smaak bezit, om het kaf van het koorn niet te kunnen onderscheiden.
In het mededeelen van enkele proeven, zullen wij ons voor de feil des Schrijvers trachten te hoeden. Met voorbijgaan van de, in deze drie Boeken voorkomende, middelmatige stukjes, onthalen wij de Lezers van ons Tijdschrift alleen op de volgende, in ons oog, in der daad keurige en uitstekende Epigrammen, zonder hierdoor bijzonder te willen aanduiden, dat wij dezelve juist voor de besten houden.

	‘Op het portret eener geblankette.
Neen, dit portret gelijkt geenszins Elizabeth, 
Maar zij, integendeel, volkomen dit portret. 


	Tegen de babbelzucht.
Wilt ge u verdrietlijkheên besparen, 
Zorg dat ge uw deur altijd voor nieuwsverhalers sluit: 
Geloof me, een man of vrouw, die (menig zal 't ervaren) 
Veel nieuws brengt in een huis, draagt ook veel nieuws 'er uit. 


	Anecdote.
ô Wee! daar komt de duivel aan! 
(Riep laatst een boer, verschrikt, toen hij zijne excellentie, 
Die achterop een' moor had staan, 
Naar buiten rijden zag) nu is 't met ons gedaan! 
Een wandlaar uit de residentie 
Sprak: Ja, voorzeker deze koets 
Voert, twijfel daar niet aan, den droes: 
Wie kan hem zonder schrik beschouwen! 
'k Heb hem zoo wel als gij gezien, maar niet te min 
Ik twijfel of wij wel denzelfden daarvoor houên; 

{==95==} {>>pagina-aanduiding<<}

't Is niet, dit moogt gij vrij vertrouwen, 
De zwarte er achterop, maat 't is de blanke 'er in. 


	Matrozen rhetorica.
“Ja, moederije!” sprak bootsman Kees, 
Op lossen toon en half beschonken, 
“Jouw zeun viel over boord, en is in zee verdronken; 
Huil maar zoo niet: het helpt geen snees.” - 
“Och, wat je zegt! zoo jong ging reeds 
Mijn Jan den weg van alle vleesch?” 
Riep, bitter schreijend', Trijntje Honken. 
“Jandome! neen, dat heb je mis,” 
Hervatte Kees, “hij ging den weg van alle visch.” 


	Laatste zorg.
“Ik zie, uw eene been rigt gij reeds naar den hemel, 
En ligt ook 't ander op.” Dus troostte Van der Zemel 
Vrouw Hilletje in haar uiterste uur. 
“Wat zegt gij?” sprak de sloof; “help mij dan wat verleggen: 
Wat zou de wereld toch wel zeggen, 
Indien ik stierf in dit postuur!” 


	Het ware punt.
De weêrhelft van mijn' buurman Klaas 
Had mij bij zich verzocht; en dit heeft hij vernomen: 
Nu is zijn gramschap niet te toomen... 
- Natuurlijk; want stel u in zijne plaats. 
- Juist omdat ik zulks deed, maakt hij al dit geraas.’ 

Op Geneesheeren en Recensenten schijnt de Heer witsen geysbeek het bijzonder gemunt te hebben. Gelukkig voer beide, dat de Schrijver geen dolksteken, maar speldeprikken geeft. De eersten zijn voor zulke prikjes, uit hoofde van hun beroep, niet vervaard, en de laatsten.... Nu, nu, er zijn onder deze Heeren, die van het jus talionis meesterlijk weten gebruik te maken. Wij voor ons vergenoegen ons met ons te bedienen van de vrijheid, die de Schrijver goedgunstiglijk aan zijne Lezers in het laatste puntdicht toestaat.


{==96==} {>>pagina-aanduiding<<}

Alphonsine, of de knatuurlijke Dochter. Door Mevr. De Genlis. Naar den derden druk uit het Fransch. Iste Deel. Te Leeuwarden, bij de Wed. J.P. de Boy. In gr. 8vo. 217 Bl. f 2-4-:

Wij gelooven en hopen ook niet, dat dit Werk in onze taal den derden druk beleven zal, en het mag wel alleen de naam van de Schrijfster zijn, die het eenen drukker vinden deed; ten zij misschien het tweede en, gelukkig, laatste Deel iets meer geven mogt voor verstand en hart. Tot nog toe hebben wij alleen het afzigtelijk onnatuurlijk karakter van den Graaf van Moncaldo, de mishandeling zijner schoone en door zijne schuld toch ook misdadige vrouw, welker natuurlijke dochter geheel ongedacht en onverwacht met haar te voorschijn komt uit het onderaardsch verblijf, waaruit zij bij den dood van haren echtgenoot werd verlost. Deze dochter is Alphonsine, waarvan wij tot nog toe verder niets vernemen. Het overige van dit Deel is opgevuld met de geschiedenis der liefde en zwakheid der Gravin, haar verdwijnen uit de maatschappij, de gevangenis van den pagie, met welken zij gevlugt was, deszelfs verlossing, en het aan hem gepleegd bedrog door eene oude, uitgeleerde, maar toch milddadige en menschlievende hoer, enz.; historietjes van zoodanigen aard, en op die wijze voorgesteld, dat zij waarlijk niets hebben, dat haar den Hollandschen Lezer zeer aanprijst. De geschiedenis van Don Pedro, den vader van Alphonsine, zijne vorige liefde voor Lady Sara, enz. willen wij, hoe onwaarschijnlijk die ook zij, gaarne uitzonderen. Deze Don Pedro, de broeder der tweede echtgenoote van den Graaf, is kort na zijne geliefde verdwenen; van hem ontvangen wij zeker ook in het vervolg nader berigt. - Het verbaast ons, voor het overige, dat eene anderzins zoo verdienstelijke Vrouw, als Mad. de genlis onbetwistbaar is, zich tot het vervaardigen van zoodanig Werk verledigen kon.


{==97==} {>>pagina-aanduiding<<}

Beoordeeling.

Joannis Christiani Friderici Meister, Commentatio philosophica &c.

Dat is:
Wijsgeerige Verhandeling van j.c.f. meister, Raäd des Konings van Pruissen, en gewoon Hoogleeraar in de Regten aan de Universiteit van Frankfort aan den Oder, over de Vrage: Vermits der Burgerlijke Maatschappije veel aangelegen is, dat het regte denkbeeld, gebruik en kracht van den Eed bepaald worde, alzoo eenige nieuwe Wijsgeeren denzelven wraken, niet slechts als weinig geschikt tot beteugeling van ontrouw, maar ook als eene bijgeloovige, godslasterlijke, met de menschelijke vrijheid strijdige, en voor het gezellige leven nadeelige plegtigheid; wordt er gevraagd, wat hieromtrent de gezonde Rede bevele? Welke Verhandeling in den jare 1810 den Eereprijs van het stolpiaansch legaat behaald heeft. Waarbij nog eene andere Verhandeling over dat zelfde onderwerp gevoegd is van joannes christophorus schwab. Te Leyden, bij S. en J. Luchtmans. 1811. In gr. 4to. Behalve de Voorrede, 126 bl. f 1-16-:
Heeft iemand der wijsgeeren tegen het einde der jongstverloopen eeuwe zich eenen naam gemaakt, het is de vermaarde Koningsberger kant. De nieuwigheid zijner leerbegrippen, in vreemde bewoordingen gehuld, trok eigenaardig veler aandacht, en baarde bij dezen hoogen lof en verwondering, bij anderen, wien het ingewikkelde en diepzinnige zijner voordragt mishaagde, ongunstige vermoedens wegens 's mans bedoelingen. Onder het ge-
{==98==} {>>pagina-aanduiding<<}
tal zijner opgeworpen stellingen was ook die omtrent den Eed, bij hem beschouwd als eenen uitvloed des bijgeloofs, eene plegtigheid beide onregtvaardig en verderfelijk voor de maatschappij. Dit, gevoegd bij het vermenigvuldigd gebruik, ja ook misbruik van den Eed, in de meeste oorden van Europa, bragt te wege, dat men aan het nut en de noodzakelijkheid dezer godsdienstige verrigting meer dan ooit begon te twijfelen. Reden genoeg, waarom Heeren Curatoren over het Legaat van wijlen stolp goedvonden, over dit belangrijk onderwerp eene vrage uit te schrijven, in welker beantwoording zij, blijkens den titel van het boekdeel, dat voor ons ligt, en haren inhoud opgeeft, niet ongelukkig slaagden. Een tweetal Verhandelingen toch, uit Duitschland ingezonden, werd der uitgave waardig gekeurd; en bleken dezelve het werk te zijn van Geleerden, in aanzienlijken stand geplaatst. De eerste van die droeg den gouden eereprijs weg, aan haren opsteller, den Hoogleeraar meister, toegewezen. Hij is het, van wien blijkt, dat hij bevorens, door de uitgave van een en ander geschrift over den Eed, en de voordragt van een nieuw en gematigd gevoelen wegens die godsdienstige verrigting, zich in zijn vaderland roem verworven had. Dit boezemt onwillekeurig eene goede verwachting in, nopens den arbeid van eenen man, gemeenzaam met de taak, die hij bewerkt en aan het oordeel der Leydsche Geleerden onderworpen heeft, en noopt ons tot een uitvoeriger verslag
aangaande dit allezins aangelegen stuk.
Hij splitst zijne Verhandeling in twee Afdeelingen. In de Iste verklaart hij het gemeen gevoelen wegens den Eed, waarvolgens God zou worden ingeroepen tot getuige en wreker der gedane verzekering, strijdig te zijn met gezonde rede, en den wijsgeer onwaardig; en maakt dit stuk tevens den inhoud uit van het Iste Hoofddeel zijns werks.
Men bespeurt ligt, dat hij te dezen, en den Eed in dien zin opvattende, niet vreemd is van den Kantiaanschen denktrant. God, den Alwetenden, tot getuige

{==99==} {>>pagina-aanduiding<<}
in te roepen, en daartoe als te willen nopen, heeft, zijns inziens, geene houding; de kleenheid onzer zaken en de hoogheid van het Opperwezen veroorloven zulks niet: ook keurt hij het belagchelijk, eenen getuige te noemen, van wien men vooraf zekerheid heeft, dat hij zich op geenerlei wijze zal verklaren. Te zeggen dat zulks in eenen oneigenlijken zin, met eene voorwaar ongepaste bedoeling, en als bij wijze van spreken gedaan wordt, keurt hij den wijsgeer mede onwaardig, en heeft voor dezen geenen grond, om daarop eene geheiligde verpligting te bouwen.
Verder, evenwel, wijken zij, naar 's mans oordeel, van waarheid en goede rede af, die beweren, dat God van hem, die zweert, tot eenen wreker van meineed gesteld wordt. ‘Wat beteekent dit?’ vraagt hij, ‘of waartoe deze inroeping der Goddelijke wrake? Zal de zweerder daardoor nieuwe straffen op zich laden, en vooraf bespreken? Of wil hij de welverdiende en me der daad dreigende zich alzoo te meer verzekeren? In beiderlei zin is het even beuzelachtig.’ Ziet daar het antwoord van meister, die, wederom op gelijken voet, uit den aard der zake, en met sterker redenen, van de onvoegelijkheid derzelve voor zondige stervelingen ontleend, dusdanige uitlegging en gebruik van den Eed verwerpt; ja ten slotte zich beroept op het gevoelen der oude wijsgeeren, met name van cicero, bewerende, dat zij de inroeping van God tot getuige figuurlijk opgevat, en het beangstigend denkbeeld eener Goddelijke wrake onder de valsche en bijgeloovige volksbegrippen omtrent den Eed gerangschikt hebben.
In de IIde Afdeeling, die tot het einde der Verhandelinge doorloopt, en wel met den aanvang van Hoofdd. II., bereidt onze Schrijver den grond voor zijn gevoelen met de wonderspreuk te wederleggen der Stoicijnen, bewerende, dat alle zoude even misdadig te rekenen was. Wij achten het overbodig, den Schrijver te dezen voor onze Lezers te volgen, overtuigd, gelijk wij hen ach-
{==100==} {>>pagina-aanduiding<<}
ten, van hetgene cicero zelf, te midden van zijn pleit voor gemelde paradox, niet af konde te gevoelen, dat er onderscheid is tusschen ligtere en zwaardere zonden. Wij besluiten des met meister, dat het gewigt der verpligting toeneemt, naar gelang de schuld der overtredinge zwaarder zijn zoude: weshalve ook eene plegtige belofte met herinnering aan de kracht der verbindtenis tot waarheid, en met duidelijke voorstelling van het schandelijke en heillooze der ontrouw, reeds meer heilig en verpligtend zich voordoet, dan waar zoodanige zedelijke bevestiging, welke volgens hem den Eed nabij komt, ontbreekt. Dus ingezien, heeft alvoorts de Eed, wat nieuwere wijsgeeren stellen mogen, niets nadeeligs voor de zaak van waarheid en deugd, welke hij daarentegen moet schragen en begunstigen in elke zamenleving van menschen, gebrekkig als doorgaans hunne zeden, ook in dezen, zijn.
Zoodanige nieuwe verbindtenis tot waarheid en trouwe is veel meer onontbeerlijk te achten in het gerigt; zonder dat het misbruik van dit middel in het dagelijksch leven voor eene beschaafde maatschappij te duchten valt, vermits men daar, in het gezag van overheden, een zekerder middel, dan de Eed immer geven kan, aantreft, om de onwilligen tot het nakomen hunner beloften te noodzaken.
Voortgaande op dezen grond te bouwen, treedt de Hoogleeraar (Hoofdd. III.) tot de nadere ontwikkeling zijner denkwijze omtrent den Eed en diens heiligheid. Onzes inziens te hoog loopende met de beginselen der Kantiaansche schole wegens de bewijzen voor het bestaan van God, mogen wij twijfelen, of zijn begrip wegens de verbindende kracht van den Eed veel afdoen zal bij zoodanige nieuwerwetsche (Neologische) wijsneuzen, (want den naam van wijsgeeren zijn zij onwaardig) die twijfelen aan het bestaan van een Goddelijk wezen, en de hoogste volmaaktheid in der daad voor iets denkbeeldigs houden. Doch dit als nog in het midden latende, en de erkente-
{==101==} {>>pagina-aanduiding<<}
nis van God, op welke gronden het zij, vooruitstellende, geeft dit geloof voorzeker den vromen eenen verderen prikkel ter deugd, die aan de voorschriften der zuivere zedeleer niet weinig klems geeft, en tot het streven naar die hoogste volmaaktheid aanzet, welke men der Godheid toekent. De vrome en godvreezende man toch huivert bij elken stap, waardoor hij afwijken zoude van en ongelijk worden aan de Goddelijke natuur, en, hoe meer hij zich naar dezelve vormt, te meer gevoelt hij zijnen Hemelschen oorsprong en toenadering tot de volmaaktheid. Ziet hier dan, volgens meister, het wezen en de heiligheid van den Eed, door hem omschreven, als eene godsdienstige verrigting, waarbij die zweert, belijdt in dat oogenblik zijne verpligting ten volle door te zien, niet slechts uit de kennis der Goddelijke natuur en deugden, maar ook uit aanmerking van de wijze verordening der zedelijke wereld; ja derwijze ook overtuigd te zijn van het noodzakelijk verband en den menigerlei zamenhang der waarheid en trouwe met de vroomheid en eerbied voor God, dat tegen de eersten niet kan gehandeld worden zonder tevens de laatsten te verzaken, en zonder het hart geheel te sluiten voor alle inspraak van zedelijkheid en godsdienst.
Alzoo heeft 's mans nieuwere denkbeeld omtrent den Eed niets aanstootelijks, maar stemt volmondig in met de leer van het gezond verstand en wijsbegeerte; als zijnde een laatste en geheiligde waarborg voor waarheid en trouwe. Het schadelijke, dat men vreest, van den vloek, of het inroepen der Goddelijke en menschelijke straffen, valt hierbij weg: en, zoo men slechts de vrijheid der genen ontzie, die op godsdienstige gronden, of wel uit twijfel, zich den Eed niet kunnen veroorloven, is het geene wraakbare bepaling derzelve, wanneer zich iemand in zijne daden rigt naar eerlijke en op het hart werkende drangredenen buiten eenig onregtmatig geweld. Te vergeefs ook, en, naar het schijnt, uit onkunde in regtszaken, vraagt kant, ‘wat het zij, dat iemand verpligte

{==102==} {>>pagina-aanduiding<<}
geloof te geven aan eenen zwerenden? of wel te gelooven, dat een ander een waar godsdienstig gevoel hebbe?’ Immers de Eed wordt dan eerst en tot nadere verzekering van waarheid gevorderd, wanneer de man, die denzelven doet, reeds behoort en verdient geloofd te worden.
Gevoelende inmiddels dat zijn wijsgeerig begrip omtrent den Eed te weinig berekend is voor al den volke, oppert onze Schrijver (H. IV.) de vrage, ‘of het niet oorbaar zij, het gemeen gevoelen aangaande de Goddelijke wrake in stand te houden?’ waarop hij antwoordt, dat men het allengs behoort uit te roeijen, en middelerwijl in zoo verre te lenigen, dat het met waarheid en rede zamenga. Vervolgens laat hij zich over eene en andere plegtigheid bij den Eed, en deszelfs gewone bewoordingen, uit; achtende, dat deze, als geenerlei vervloeking insluitende, mogen behouden worden; maar beter keurende, dat de hand op de borst gelegd, of ten hemel verheven, dan een drietal vingeren, als een onbetamend zinnebeeld der Drieëenheid, bij den Eed worde opgestoken. Eindelijk een en ander vraagstuk omtrent den Eed overwegende, bepaalt hij dien bijkans geheel tot regterlijke zaken, vermeent dat het zweren bij het aanvaarden van eereposten en bedieningen behoorde asgeschaft te worden, even zeer als de Eed van zuivering wegens vermoeden van schuld, acht allen gedwongen Eed, gelijk bezworen beloftenissen om eenig kwaad te volbrengen, van geene verbindende kracht, ook in het laatstgezegde geval misdadig te zijn, en wil, dat, in den tegenwoordigen tijd der ligtzinnigheid, niet minder de zedelijke dan godsdienstige verpligting van den Eed, inzonderheid bij wijsgeeren, zal voorgesteld en aangedrongen worden.
Eindelijk sluit onze Schrijver zijne Verhandeling, met (Hoofdd. V.) een beknopt en bondig overzigt te geven van de geschiedenis van het Eedzweren, en der wijsgeeririge gevoelens daaromtrent in onderscheiden tijdvakken. Eene geleerde en ter staving van des Heeren meisters

{==103==} {>>pagina-aanduiding<<}
denkwijze bij uitstek schoone proeve, doch welke niet toelaat dat wij daarop stilstaan; waarom wij den meer ervaren Lezer derwaarts moeten henenwijzen. Liever zeggen wij nog met een woord ons gevoelen omtrent deze te regt bekroonde en in velerlei zin uitnemende Prijsverhandeling, welke, hoe keurig doorgaans bewerkt, evenwel niet vrij te pleiten is van sluitredenen en bewijsgronden, op de betwistbare beginselen der Kantiaansche Wijsbegeerte rustende. Van hier dat de Schrijver ons toeschijnt te veel gewigts te hechten aan de zedelijke verzekering, welke een Godloochenaar, in plaats van Eede, zou mogen afleggen, op grond der geheiligde verpligtingen tot waarheid en trouwe; alsof deze niet los en bij uitstek wankel moesten staan bij hem, wien het aan het beginsel der wijsheid, de vreeze des Heeren, ontbreekt!

(Een beknopt verslag der tweede Verhandelinge in het volgende stuk.)




Het betamelijk en godsdienstig gebruik van het Lot, bijzonder in Kerkelijke zaken. Overeenkomstig Bijbel en gezond verstand, bewezen, enz. door C. van Epen, Leeraar der Hervormden te Wolvega. Te Amsterdam, bij J. Aarinksen. 1811. In gr. 8vo. 106 Bl. f :-15-:

Men herinnert zich het gebeurde met den Eerw. van epen, en de opspraak, die eene door hem in 't openbaar verrigte loting, over het al of niet aannemen eener op hem uitgebragte beroeping, alom heeft gegeven. In eene kort daarna uitgekomene brochure werd door een' ongenoemden de volgende vraag vrijmoedig onderzocht en beoordeeld: Mag een Kerkeraad, bij het maken van eene kieslijst, en het doen van een beroep; mag een Predikant, bij het aannemen of afwijzen van eene be-
{==104==} {>>pagina-aanduiding<<}
roeping, gebruik maken van het Lot? (*) Daartegen komt nu van epen op. Hij erkent de bescheidenheid, waarmede dit stukje, over het geheel genomen, is opgesteld; maar, wel verre van overtuigd te zijn van eenigen beganen misslag, verantwoordt hij zijn gehouden gedrag, op eene wijze, die 's mans gezond verstand en kunde eere aandoet. Hij volgt zijn Tegenschrijver, dien hij meent te kennen, voet voor voet, oordeelt de zaak in verschil daarin slechts oppervlakkig behandeld te zijn, heeft tegen alle bijgebragte redenen, tot veroordeeling van het gebruik van het Lot, in de voorgestelde gevallen, zijne weldoordachte tegenredenen, en tracht het door zichzelven verrigte allezins goed te maken. Hetgeen het gezond verstand ons zegt, dat wij, alle mogelijke middelen, om met oordeel te beslissen, beproefd hebbende, onze toevlugt tot het Lot nemen mogen en moeten, dit wordt, zijns oordeels, bevestigd door de bekende uitspraken van salomo, Spreuk. XVI:33. XVIII:18. en het dadelijk gebruik van het Lot, met blijkbare goedkeuring der Godheid. Over alle hiertoe betrekkelijke plaatsen, uit de geschiedenis der Israëliten, en wel voornamelijk over de handelwijze der Apostelen, bij de verkiezing van een
mede-Apostel, Handel. I:23-26, verschillen 's mans denkbeelden wijd en breed van die zijns Tegenschrijvers. Hij beschouwt dan het regt en godsdienstig gebruik van het Lot, als gegrond op den Bijbel, geheiligd door het voorbeeld der Apostelen en andere wijze en godvruchtige Christenen, overeenstemmend met het gezond verstand, nuttig in onderscheidene gevallen, noodzakelijk in sommige, en God-verheerlijkend, als het godsdienstig gebruikt wordt: waarom het dan ook het Christendom, hoe verlicht het zich ook achten moge, waarlijk tot eer en voordeel kan strekken.
Niet alles, wat hij, tot bewijs van dit gevoelen, in 't midden brengt, is even gewigtig. Nergens is ons de

{==105==} {>>pagina-aanduiding<<}
Schrijver zwakker voorgekomen, dan in de verdediging van de wijze, waarop hij de zaak, in het openbaar, door het Lot heeft laten beslissen. En wij hadden wel gewenscht, dat hij zich, tot dat einde, niet bediend had van een uittreksel uit de Dictata van zijnen voormaligen Leermeester, wijlen den Leydschen Hoogleeraar rau, over de Moraal. Zeker zou die waardige man, indien hij nog leefde, zoodanig gebruik van het door hem aan zijne leerlingen gedicteerde, zonder in acht neming van de hem anders eigen geweest zijnde kieschheid in stijl en taal, zeer euvel hebben opgenomen. Dat te doen, na het overlijden van een Professor, die zich daarover niet meer beklagen kan, is nog minder te verschoonen.




De vraag: zouden de Aartsvaders vóór Mozes wel zoo oud zijn geworden, als men zich gemeenlijk verbeeldt? onderzocht in eene Verhandeling, in de Haagsche Maatschappij voor Natuur- en Letterkunde, onder de zinspreuk: Diligentia; door Carel Philip Sander, oudsten Leeraar der Luthersche Gemeente te Rotterdam, enz. Te Rotterdam, bij J.P. Kraefft. 1811. In gr. 8vo. 50 Bl. f :-9-:

De Eerw. sander betwijfelt in geenen deele de Mozaische berigten, en geeft ook gaarne toe, dat de menschen in de vroegste tijden vrij langer hebben geleefd dan in de volgende, waarvan hij ook meer dan eene reden opgeeft; dan dat het verschil zoo groot zou zijn, als men, de jaren aan de latere gelijk stellende, gelooven moet, is voor het minst hoogstonwaarschijnlijk, en niemand kan, bij deze onderstelling, de bedenkingen van sander en anderen, naar ons inzien, voldoende beantwoorden. Bij het aannemen, echter, van kortere jaren, waarschuwt de Eerw. Schrijver voor uitersten, en ver-
{==106==} {>>pagina-aanduiding<<}
mijdt dezelve; hij bewijst, overtuigend genoeg, hoe verschillend de berekeningen waren in onderscheidene tijden en bij onderscheidene vroegere volken, en merkt op: alhoewel Mozes in zijne eigen verhalen, of die van gebeurtenissen in zijnen tijd voorgevallen, de Egyptische tijdrekening, van jaren van twaalf maanden, volge, zoo zou men daaruit te onregt besluiten, dat hij dit ook deed bij vroegere gebeurtenissen, waarvan hij de berigten bij anderen vond. De Schrijver vermeent dan te mogen onderstellen, dat men de jaren vóór den Zondvloed op 4, van daar tot Peleg op 6, verder tot Abraham op 8, tot Jozefs komst in Egypte op 10, en dan tot den uittogt en vervolgens op 12 maanden moet berekenen. Eene en andere bedenking tegen deze berekening tracht hij op te lossen, en, ofschoon men niet volkomen met hem moge instemmen in iedere bijzonderheid, zoo zal men echter bij de lezing van dit geschrift overtuigd zijn, dat de Eerw. Schrijver den goeden weg inslaat, en men de hoofdzaak als voldongen mag rekenen; zoo dat de bedenking tegen het Mozaisch verhaal, en alzoo tegen de waarde der H. Schrift, uit den ongeloofelijk langen duur van het leven der Aartsvaderen, en iedere daarmede verbondene onwaarschijnlijkheid, alle hare kracht verliest. Weshalve wij den geleerden Schrijver opregtelijk onzen dank betuigen voor dezen zijnen niet zeer
gemakkelijken en niet zeer aangenamen arbeid, dien wij deswege ook in handen van vele onzer jonge lieden wenschen. Zekerlijk had zoodanige bedenking bij den man van eenige studie reeds zeer weinig gewigt; maar dit klein geschrift, dat ook door zoodanig eenen met genoegen zal worden ingezien, voorziet ook te dezen aanzien in de behoeften van den mingeoefenden.


{==107==} {>>pagina-aanduiding<<}

Prolusio Speciminis Medici inauguralis de Camphorae natura et genuino effectu: erud. examini submittit W.T. Hoff. Harderovici 1810. pp. 26. 4to.

Dat is:
Voorafspraak eener Geneeskundige Procve over den aard en de eigenlijke uitwerkselen van de Kamfer.
Wij zijn zeer verlangend te zien, wat de proeve, waarvan dit stukje den voorsmaak geven moet, zal opleveren. Wij hebben tot hiertoe gewacht, maar er is nog niets van verschenen. In het algemeen schijnen des Schrijvers denkbeelden, naar aanleiding van het onderwijs van Prof. krauss, daar heen te loopen, dat hij de Kamfer als een middel beschouwt, hetwelk de werkingen des ligchaams overstemt en vermindert, en een geringer leven in het geheele gestel te weeg brengt. Hij onderscheidt daartoe de oorspronkelijke werking der geneesmiddelen van die, welke daarvan een gevolg is; hij beweert, dat de eerste bij de Kamfer zoo schielijk overgaat, dat zij geene duurzame verandering in het gestel te weeg brengt; dat dus de tweede vooral in aanmerking komt; en dat de waarnemingen der beroemdste Geneeskundigen dit genoegzaam staven. Wij achten het onnoodig, des Schrijvers meening verder open te leggen; daar hij de bewijzen, waarop hij dezelve grondt, nader zal moeten ontwikkelen, indien zij eenigzins gelden zullen. De aard van de Kamfer, als een vlugtig en doordringend middel, toont duidelijk aan, dat zij de levenswerkingen des ligchaams moet opwakkeren en aanvuren; en dat daarop eene ontspanning en vermindering dier werkingen volgt, is aan dit middel niet meer, dan aan alle andere vlugge prikkels, eigen. De bijgebragte voorbeelden spreken ook meest alle van de Kamfer in sterke giften gegeven, wanneer dezelve voorzeker overprikkelt, afmat en zwakte te

{==108==} {>>pagina-aanduiding<<}
weeg brengt. Doch dit heldert noch den aard, noch de eigenlijke werking van dit middel in het minste op, en het is niet in staat, den ervaren Geneesheer huiverig te maken, om de Kamfer als een prikkelend en het leven vermeerderend middel aan te wenden.

Levensbijzonderheden van eenigen der meest vermaarde Mannen van den tegenwoordigen tijd, door Karel Stein. Aangevuld tot op heden. Te Haarlem, bij F. Boh. 1811. In gr. 8vo. 388 Bl. f 3-5-:

Levensbeschrijvingen vallen, om zeer wel bekende redenen, niet noodig hier op te halen, in vrij algemeenen smaak. Nimmer is men, van vroeg af, tot heden, in het opstellen en mededeelen daarvan achterlijk geweest. Over gebrek in dezen heeft niemand te klagen. En. om allen grond van klagten over schaarschheid weg te nemen, wacht men, gelijk voorheen gewoonlijk plagt te geschieden, thans den tijd niet af, dat de personen hunne levensrollen volspeeld hebben. Dit was het geval in schiller's Levensbeschrijvingen van eenigen der meest beroemde en beruchte Mannen, meerendeels van onzen tijd, waarmede de Uitgever dit tegenwoordig werk eenigzins in verband brengt. Het eerste Deel des laatstgemelden werks beoordeelende, merkte men op, dat Levensbeschrijving geen voegelijke titel was voor personen, die nog dadelijk leefden en op het groot tooneel der wereld bezig waren. Van deze laatsten wilde men den minderen titel van Levensberigten gebezigd hebben (*). Genoegzaam wordt aan dezen wenk voldaan, met de benaming van Levensbijzonderheden.
Verre de meesten der in dit boekdeel voorkomende personen zijn nog in levenden lijve. Te regt merkt de Voorberigt-schrijver aan, dat een groot gedeelte van het

{==109==} {>>pagina-aanduiding<<}
publiek, welk thans meer dan ooit deel neemt aan de voorvallen van onze dagen en de gebeurtenissen op het groote wereldtooneel, wenscht de personen, die eene bijzondere rol gespeeld hebben of nog dadelijk daarop uitblinken, eenigzins van naderbij te leeren kennen, dezelve op hunne loopbaan te volgen, omtrent hunne vroegere lotgevallen en daden nader onderrigt te zijn, en vooral, in een kort bestek, de merkwaardigste bijzonderheden bijeen te vinden, welke in onderscheidene verstrooide berigten verspreid zijn.
Aan zulk een verlangen poogde de Heer karel stein te voldoen in een Hoogduitsch werkje, door dien Schrijver als teekeningen of silhouetten, niet als uitvoerige schilderijen, opgegeven. Hij bepaalde zich tot het vroegere leven en de vorige daden der uitstekendste mannen, en de gebeurtenissen, die dezelven kenschetsen, in een kort begrip op te teekenen; de latere daden der merkwaardige mannen, van welken hij spreken wilde, daarlatende.
Intusschen moest, naar het onzes inziens regtmatig begrip des Voorredenaars, de Nederduitsche uitgave van deze Levensbijzonderheden, zou zij anders aan het oogmerk voldoen en de goedkeuring onzer Landgenooten wegdragen, zoo volledig mogelijk zijn, en de berigten dus tot den tegenwoordigen tijd vervolgd, bijgewerkt en aangevuld worden. Deze aanvullingen, meestal over de jaren 1809 en 1810 loopende, zijn door eene daartoe geschikte hand bewerkt; en mogen wij tevens verklaren, dat het taaleigen van het oorspronkelijke hierbij op geene aanstootelijke wijze afsteekt.
De Duitschers treden eerst op, en de voorste in dezen is de Aartshertog karel, Generalissimus der Keizerlijke Oostenrijksche Legers. Van den Generaal mack vindt men eenige stukswijze levensberigten. Karel wiehelm ferdinand, Hertog van Brunswijk, Koninklijk Pruissisch Generaal Veldmaarschalk, wordt vollediger geschetst. Hollanders zouden misschien wat meer van

{==110==} {>>pagina-aanduiding<<}
diens togt in Holland, ten jare 1787, verlangd hebben, dan zes regels; ook zou dit eene betere evenredigheid gegeven hebben met de andere vermelde daden eens Veldheers, met welken de Heer stein zeer is ingenomen. - De twee laatst vermelde Duitschers zijn fredrik wilhelm, Hertog van Brunswijk-Oels, en ferdinand van schill. Eerstgenoemde ontkwam, zegt de Schrijver, bij zijne laatste onderneming in Duitschland, gelukkiger de menigvuldige gevechten en gevaren, waarin hij zich bevond, dan schill, met welken hij deswege alleen voor een oogenblik kan worden gelijk gesteld, voor zoo verre zij beiden als aanvoerders van een Vrijcorps, ofschoon onder zeer verschillende omstandigheden, optraden; maar de Hertog handelde met meer voorzigtigheid, schranderheid en standvastigheid: van daar ook, dat hij zijn doel, om zich in velligheid te stellen, hetwelk hij zich welberaden had voorgesteld, bereikte, nadat hij, in eenen tijd van veertien dagen, half Duitschland al vechtende was doorgevlogen. Hij zocht en vond, gelijk bekend is, te Londen eene wijkplaats. - Van schill ondergaat, na het loffelijk vermelden van zijne vroegere daden, eene sterke veroordeeling. ‘Wanneer,’ zegt de Levensbeschrijver, ‘een onbevooroordeeld waarnemer eenen oogwenk op het vroegere leven van schill slaat, op zijn gedrag te Colberg en in den omtrek, en dan op zijnen ondergang, zoo moet hij over de verdwaasdheid van eenen mensch treuren, van wiens vaderlandsliefde en moed men geregtigd was iets te verwachten. En had hij, voor zijn persoon, iets ondernomen, waarvan de gevolgen noodlottig moesten zijn, zoo had men daarvoor nog eene soort van verontschuldiging mogen opzoeken: maar dat hij eene menigte van menschen, die, op zijn woord afgaande,
hun lot aan het zijne verbonden, in het ongeluk bragt, blijft altijd onvergeeslijk.’ Hij komt hier meer uit hoofde van het opmerkelijke en treffende in zijne geschiedenis voor, dan wel om derzelver eigenlijke geschiedkundige

{==111==} {>>pagina-aanduiding<<}
waarde. Ten slot betuigt de Schrijver, of liever de aanvuller van schill's Levensgeschiedenis: ‘Hoe roemrijk ook het gedrag der Hollanders en Denen onder aanvoering van de Generaals gratien, ewald en carteret zij geweest, met welk een onverschrokken moed zij den aanval gedaan, het gevecht voortgezet en voleindigd hebben, hoe veel dit geval ook weder hebbe toegebragt om den lof der Hollandsche krijgslieden te bevestigen, kan men echter niet genoeg betreuren, dat het te onderbrengen van schill en de zijnen zoo veel bloeds hebbe gekost, en dat zoo vele braven daaraan hun dierbaar leven hebben moeten opofferen. Immers hadden de Hollanders bij dit gevecht te betreuren het verlies van den Lieutenant-Generaal carteret, van de Lieutenant-Kolonels batenburg en dolleman, van de Kapiteinen bourgeois, meylink, en van den Lieutenant meyers. Verscheiden officieren van rang werden gekwetst, en over het geheel hadden de Hollanders dertig onder-officieren aan dooden en honderd drieen-vijftig gekwetsten. Terwijl deze actie den Denen twee officieren en drie soldaten kostte, welke sneuvelden, en zij zeven-en twinitig officieren en zeven-en-veertig soldaten aan gekwersten hadden.’
Groot is het aantal der Franschen, dat hier ten voorschijn treedt: met het noemen der namen zullen wij ons grootendeels moeten vergenoegen, hoe zeer ook uitgelokt om het een en ander over te nemen. Wij ontmoeten hier joachim, Koning van Napels en Sicilie; den Prins van Benevent, Vice-groot-kiezer, (talleyrand-perigord) van wien de Schrijver deze karakterschets geeft: ‘Talleyrand bezit even zoo groote bekwaamheden als veel omvattende inzigten, even zoo veel wakkerheid als kennis der Europeesche Staten, even zoo veel stevigheid van karakter als staatkundige scherpzinnigheid. Bijna tien jaren lang was hij onafgebroken Minister der buitenlandsche betrekkingen in eenen staat, die in den beginne vele vijanden had, en die er thans

{==112==} {>>pagina-aanduiding<<}
bijna geene meer heeft. Zijn geest schept even zeer behagen in stoute ontwerpen, als dezelve alle de sluiphoeken van het menschelijk hart doorziet en zich ten nutte weet te maken; en wanneer er zich eene zee van zwarigheden voor hem opdoet, zoo schijnt zulks zijnen geest nog zoo veel te meer kracht te doen verspreiden, en tot het gebruik van alle die bekwaamheden uit te noodigen, waarmede hem de natuur zoo rijkelijk heeft begaafd. Thans kan men bijna het spreekwoord laten gelden: wien napoleon een ambt geeft, die moet tevens een man zijn, die goede hersenen, kracht en wakkerheid van geest heeft, en uitgebreide kundigheden bezit.’ - Verder komen hier voor, de Hertog van Bassano, Minister Secretaris van Staat, (h.b. maret); de Hertog van Frioul, Groot maarschalk van het Paleis en Divisie-Generaal, (du roc); alexander, Prins van Neufchatel en Wagram, Vice-Connetable, (berthier); karel jan, Kroonprins van Zweden, (bernadotte); de Maarschalk, Hertog van Auerstadt, Prins van Eckmuhl, (davoust); de Hertog van Belluno, Maarschalk van het Rijk, (victor); de Hertog van Dalmatie, Maarschalk des Rijks, (soult); de Hertog van Dantzig, Maarschalk van het Rijk, (lefebvre); de Prins van Eszlingen, Hertog van Rivoli, Maarschalk van het Rijk, (massena); de Hertog van Elchingen, Maarschalk van het Rijk, (ney); de Hertog van Treviso, Maarschalk van het Rijk, (mortier); de Hertog van Montebello, Maarschalk van het Rijk,
(lannes); de Hertog van Castiglione, Maarschalk van het Rijk, (augereau); de Maarschalk brune; de Hertog van Reggio, Maarschalk van het Rijk, (oudinot); de Hertog van Abrantes, (junot); de Hertog van Taranto, Maarschalk van het Rijk, (macdonald.)
De veelvuldigheid der lotverwisselingen en het beklimmen van hooge waardigheden door velen der hier vermelde Franschen geven den Heere stein gelegenheid,

{==113==} {>>pagina-aanduiding<<}
om, bij den aanvange, ter afwisseling, veelal zeer gepaste algemeene aanmerkingen vooraf te zenden. Schoon van allen veel te vermelden viel, is echter het Levensberigt van dezen veel uitvoeriger dan van genen. De Hollandsche Lezer vindt gewis zijne aandacht sterkst getrokken bij de namen van zoodanige Fransche Krijgsbevelhebbers, als hier te lande zich onthouden en in 's lands lotgevallen deel genomen hebben. De Nederduitsche Uitgever, twijfelen wij niet, heeft bij sommigen der zoodanigen aanvullingen gevoegd: ten opzigte van dezen en genen zou men veelligt iets meer verlangd hebben.
In de derde en laatste Afdeeling ontmoeten wij Engelschen en anderen. Vooraan staat de Admiraal nelson, Baron van den Nijl en Hertog van Bronte. Niemand, die ook aan vijanden regt laat wedervaren, zal dien Engelschen Vlootvoogd den naam van Zeeheld betwisten. Dan, elk zou gaarne iets meer weten, wegens 's Zeevoogds gedrag te Napels en de krijgskundige rol, welke hij voor Koppenhagen speelde, dan hier vermeld wordt. - Twee beroemde Engelsche Ministers van Staat, william pitt en charlfs fox, treden vervolgens op, gevolgd door den Admiraal sidney smith; waarop weder een Secretaris van Staat, george canning, ten voorschijn treedt.
De Russisch-Keizerlijke Generaal van benningsen is de éénige, die uit het Noorden ten tooneele verschijnt; zoo ook de Prins de la Paz, Don emanuel godoy de alvarez, de éénige Spanjaard, en thomas jefferson, President van het Congres der Vereenigde Staten van Noord-Amerika, de éénige uit dat werelddeel. Niet wel kan men zich sterker bij elkander afstekende Staatsmannen voorstellen, dan dien Spanjaard en dezen Amerikaan. Hun lot is even onderscheiden, als hunne karakters verschillende. De Prins de la paz pronkt met een aantal eertitels, die eene geheele bladzijde in dit boek beslaan; hij viel van de grootste hoogte in Spanje in de diepste laagte neder, en bragt er te naau-
{==114==} {>>pagina-aanduiding<<}
wer noode het leven af. Thomas jefferson, die met george washington, franklin, john adams, de moeijelijkheden en gevaren der Amerikaansche omwentelinge in alle tijdvakken gedeeld heeft, blijkt in alle opzigten een waardig opvolger van washington te zijn. Schoon met partijschappen te strijden gehad hebbende, hebben zijn verstandig gedrag als staatsman, zijne letterkundige bekwaamheden, zijne wijsbegeerte en zijne vriendelijkheid hem de achting van iederen edelaardigen en vaderlandlievenden burger verworven. Hij heeft in de Vereenigde Staten geenen mededinger. Ten jare 1807 was hij het moede, langer aan het hoofd der regeringe te zijn; bij de aanstaande verkiezing van eenen Voorzitter, kon hij niet bewogen worden, als mededinger op te treden. Dan, ook hierin was hij washington gelijk, dat hij in dat geval alleen, wanneer Amerika in oorlog mogt worden ingewikkeld en het vaderland hem volstrekt noodig hebben mogt, weder zijne krachten en
zijn leven aan de goede zaak wilde wijden.
Na dit bijgebragte zal wel niemand twijfelen, of wij keuren deze Levensbijzonderheden overwaardig om bij de beste schriften van dien aard geplaatst te worden.

Quelques traits de la vie privée de Frédéric Guillaume II, Roi de Prusse, par A.H. Dampmartin. (Plusieurs en ont parlé, mais peu l'ont bien connu. Volt.) Paris, Renard, 1811. gr. 8vo. 388 pag.

De mortuis nil nisi bene! Met regt merkt reinhard ergens aan, dat dit gezegde, ten strengste gehandhaafd, de geheele Geschiedenis vernietigen zou. Waar men toch ieder moest prijzen, zou de lof geheel van zijne beslemming ontaarden, en niemand zou meer waar en valsch kunnen onderscheiden. De oorzaken der gebeurtenissen lagen dan geheel in een ondoordringbaar

{==115==} {>>pagina-aanduiding<<}
duister verscholen, en de reden van het spoedig verval der groote staten bleef een onoplosbaar geheim. Zoo min het verval des Romeinschen Rijks onder de opvolgers der antonijnen, als der Frankische Monarchij onder de nazaten van karel den grooten, of der Spaansche Alleenheersching ten tijde der afstammelingen van karel V, zou ons in de oorzaken blijken. Of frederik willem II van Pruissen ook onder deze klasse behoore, moge de onzijdige nakomelingschap beslissen. Groote en gewigtige bezwaren althans brengt de Geschiedenis tegen hem in. De man, die den schat des grooten frederiks, ten behoeve des Staats vergaêrd, in weinig jaen onwaardig verspilde, die de krijgsmagt deerlijk liet vervallen, de onstaatkundigste verbindtenissen sloot, en schier nimmer te velde toog, dan om geslagen te worden, was althans geen groot, - en de man, wiens voorbeeld alle springveren des Staats door weelde en wellust verslapte, wiens verachtelijke staatkunde een edel Volk uit de rol der Natiën wischte, 't welk eerst op de stem van den Held onzer Eeuwe lierrees, - was voorzeker geen goed man.
De Schrijver van het voor ons liggende werk is van een ander gevoelen. Zoo daarin meer zamenhang heerschte, zou men het gevoegelijk Apologie of Eloge de frédéric guillaume II kunnen noemen. Hij volgt dien Vorst van zijne geboorte tot aan zijn graf, schildert de vooringenomenheid van deszelfs oom, den grooten frederik, (wien de Schrijver in 't voorbijgaan niet verzuimt, in een doorgaans vrij ongunstig licht te plaatsen) tegen dezen zijnen vermoedelijken opvolger; - de afgezonderde levenswijze van den Kroonprins; de minachting, welke hem de hovelingen, en, op derzelver voorbeeld, de vreemdelingen betoonden, om zich bij den Koning aangenaam te maken; 's Vorsten zucht voor de letteren, zijne mildheid, aangename omgang, kloeke ligchaamsgestalte, ja zelfs zijne talrijke minnarijen, worden hier zóó gunstig, zóó verschoonend, in zulke verfraai-
{==116==} {>>pagina-aanduiding<<}
jende of toch verzachtende bewoordingen vermeld, dat men overal den Lofredenaar, zeer zelden den Geschiedschrijver, opmerkt. Omtrent de gunstelingen des Kroonprinsen, naderhand des Konings, bischofswerder, rietz, en vooral de beruchte Gravinne van lichtenau, heerscht dezelfde inschikkelijkheid. Hoogstprijsselijk moge de beweeggrond dezer vooringenomenheid, dankbaarheid voor genotene weldaden, wezen, (de Schrijver moet, blijkens vele plaatsen in dit werk, ten tijde der Emigratie in Pruissen eene schuilplaats en minzaam onthaal gevonden hebben) maar den Geschiedschrijver, als zoodanig, mag geene weldaad omkoopen, geene verongelijking verbitteren; sine irâ et studio, deze zinspreuk van den grootsten Geschiedschrijver moest die van allen wezen.
Dan, wanneer de staatkundige bedrijven van frederik willem II. ter bane komen, is onze Schrijver minder met zijn' Held vooringenomen. De onderneming tegen Holland in 1787 stapt hij zeer kort over, echter met een' afkeurenden wenk. Den togt tegen Frankrijk in 1792 beschouwt hij, van de zijde des Konings, in een ongemeen voordeelig licht. ‘Frederik willem, zegt hij, luisterde niet naar de stem van hatelijke personele gewaarwordingen; en hij was de eenige der strijdende of handelende Vorsten, die zulks niet deed. Doorgloeid met de deugd, bezield met de geestdrift dier dagen, waarin moed, eer, regtvaardigheid en kiesche min ten zetel rezen, in één woord, als een waardig ridder, trok hij zijn zwaard als een dier oude Kampioenen zonder vrees of blaam. Zijn hart klopte van vreugd op het denkbeeld, dat hem zoo streelde, van de kluisters eens Monarchs te verbreken, .... het vuur zijner verbeelding tooide eenige dier kiesche en edelmoedige opwellingen des harte met rijkgekleurde uitzigten, en met bevallige bloemen,’ enz. Wij gelooven, dat de meeste dier uitdrukkingen veel beter op den toenmaligen, in der daad zeer romanesk gestem-
{==117==} {>>pagina-aanduiding<<}
den, Koning van Zweden, gustaaf III, zouden passen die door den dood alléén belet werd, Legerhoofd der eerste Coalitie te worden.
Bij gelegenheid dier Coalitie, en van haren eersten veldtogt, ontmoeten wij hier eene anecdote, die, wel bevestigd zijnde, den onlangs overledenen Hertog van Brunswijk in een waarlijk bespottelijk licht zou plaatsen. Nadat de Emigranten de verovering van Frankrijk als eene zaak van geen belang, als een' blootelijk zegevierenden optogt, door het aanstaande toevloeijen van menschen uit alle klassen tot de legers der Bondgenooten, hadden doen voorkomen, en schier niemand meer hieraan twijfelde, zou de Hertog zich dus hebben doen hooren: Ik voorzie met leedwezen, dat wij geheel geene hinderpalen zullen ontmoeten; ik had, ten behoeve van het algemeene nut, wel gewenscht, dat de Bondgenooten zekeren tegenstand mogten vinden. De Franschen hebben een lesje noodig, en mogen dat wel duur genoeg betalen, opdat het hun degelijk heuge! - Wie, die zulke snoeverij met de uitkomst vergelijkt, kan zich van een' medelijdenden glimlach onthouden?
De handelwijze met Polen, zoo lijnregt tegen alle beginselen van goede trouw, eerlijkheid, en zelfs van gezonde staatkunde, aandruischende, gispt onze Schrijver met reden zonder verschooning. Echter is zijn verslag derzelve zeer onvolledig; hij vermeldt niet eens de in bezitneming van Danzig en Thorn, en doet het voorkomen, als of de oogmerken van Rusland, en dien ten gevolge der beide andere Hoven, tegen Polen, zich eerst in 1793 te Grodno hadden begonnen te ontwikkelen, daar toch de tegenomwenteling door de Confederatie van Targowicz en Russische legerbenden reeds in 1792 beslist was. De Schrijver spreekt zoo min van den opstand der reeds verdrukte Polen in 1794, als van den edelen kosciusko. Dan, het is billijk, dat wij dit werk, volgens den titel, slechts als trekken uit frederik willem's bijzonder leven beschouwen.

{==118==} {>>pagina-aanduiding<<}

's Konings talrijke verbindtenissen, zoo als echtgenoot als minnaar, komen hier, gelijk wij reeds zeiden, in het gunstigste licht voor, en de Schrijver zoekt frederik willem, vooral in zijne betrekkingen tot de Sekse, als meer beklagenswaardig dan schuldig te doen voorkomen. De Geschiedenis moge ook hier weder beslissen! De grond des Konings tot afkeer van zijne tweede echtgenoote, eene Prinses van Hessen-Darmstadt, die de Schrijver zelf als bij uitstek deugdzaam en beminnelijk schildert, kwam, echter, volgens hem, daarop neder, dat zij zich naar 's Konings smaak niet genoeg optooide!! - Ook hier ontmoeten wij weder eene anecdote, die, zoo al niet den Held des Schrijvers, ten minste der menschheid, en vooral der schoone sekse, tot eer strekt. Mejuffrouw bethman, dochter van den rijken Frankfortschen Bankier van dien naam, boeide frederik willem, tijdens zijn verblijf in die stad. Overtuigd, dat hare deugd hem buiten de mogelijkheid stelde, haar immer als maîtresse te bezitten, bood de Koning haar zijne hand aan. Het meisje, de ongelijkheid van stand berekenende, had de grootheid van ziel, aan de hoogste verzoeking, die de vrouwelijke ijdelheid kan bekoren, - van koopmansdochter tot Koningin op te klimmen, - vasten weêrstand te bieden, en was toch zoo verre van pruderie verwijderd, dat zij aan hare standvastige weigering, door de verpligtende wijze derzelve, het onaangename geheel wist te ontnemen. - Het laatste gedeelte des werks maakt ons met eenige karakters van Grooten en Emigranten, waaronder vrij onbelangrijke, bekend, en verliest het, in gewigt voor de Geschiedenis, verre bij een welgeschreven en naauwkeurig tasereel van Berlijn onder de regering van frederik willem II, bladz. 185 - 238, met insluiting der berigten over 's Konings lusthuizen.
Gaarne zouden wij hieruit eenige wetenswaardige bijzonderheden en piquante anecdoten ontleenen, verbood zulks niet ons bestek.
Wat de voordragt betreft, de Schrijver heeft den ech-
{==119==} {>>pagina-aanduiding<<}
ten Franschen proza-stijl, - dien stijl, door de montesquieus, buffons, rousseaus en barthélémys tot den hoogsten rang onder de nieuwere talen verheven, - niet volkomen in zijne magt Zijne overal doorstralende zucht, om ook de eenvoudigste en natuurlijkste zaken kunstig en langs omwegen uit te drukken, doet hem gedurig tot gemaaktheid, somtijds zelfs tot onverstaanbaarheid, vervallen. Pijnigend b.v. voor het nadenken is de volgende zinsnede, (bl. 28). Faible soulagement à la fatigue d'une admiration trop constante, on cherche à se persuader que le mortel qui la commande peut être surpassé; 't welk eenvoudiglijk dus uitgedrukt: L'unique consolation pour le mérite inférieur, c'est de ternir l'objet de tous les hommages par une comparaison qui tend à le degrader, althans verstaanbaarder zou wezen.
Wij eindigen dit verslag met de volgende niet zeer bekende anecdote uit het voor ons liggende boek, 't welk in geenerlei opzigt met het even zoo doorwrochte als uitmuntend geschrevene en waarlijk geschiedkundige werk van den Heere de segur, over hetzelfde onderwerp (*), kan naar den prijs dingen.
‘Zoolang poniatowsky op den troon figureerde, zwoegde Polen onder het juk des Russischen Gezants, waartoe de hooghartige Alleenheerscheresse onder alle hare Hovelingen den meest trotschen had uitgekozen. 's Mans hoogmoed was, zonder eenige bewimpeling, in zijne trekken en houding te lezen. Zekere Prins hendrik van reuss, ten Hove voorgesteld zijnde, werd door het voorkomen des Gezants misleid, en groette hem voor poniatowsky (den

{==120==} {>>pagina-aanduiding<<}
Koning). Hij gevoelde zich eenigzins beleedigd door den toon, waarop de Russische Graaf hem zijne misvatting deed begrijpen; des avonds, aan de speeltafei van den Monarch zittende, werpt hij, in plaats van hartenheer (koning), hartenboer (knecht) op tafel: Prins, zegt poniatowsky, gij hebt de kaart niet opgespeeld, die gij zegt. Ik verzoek uwe Majesteit om verschooning, was het autwoord; ik ben van daag onbegrijpelijk verstrooid; dat is nu heden reeds de tweede maal, dat ik den knecht voor den koning aanzie.’





Medea, Treurspel, naar het Grieksch van Euripides; in Jambische verzen gevolgd door N.G. Van Kampen. Met ophelderende aanteekeningen. Te Haarlem, bij F. Bohn. 1811. Ingr. 8vo. XXXI. 96 Bl. f 2-4-:

Zoo gaarne als wij den volijverigen van kampen den verdienden lof toekennen, dat hij alleen door eigene oefening en vlijt zich bekwaam heeft gemaakt om door nuttige schriften zijne landgenooten te stichten en te vermaken, zoo zeer doet het ons leed, in het oordeel, door anderen reeds over hem uitgesproken, te moeten toestemmen, dat hij, met het vertalen van de meesterstukken der ouden, eene taak op zich heeft genomen, waartoe zijne krachten niet volkomen toereikende zijn. Hiertoe wordt in der daad vereischt eene, niet oppervlakkige, maar diepe taalkennis, gepaard met uitgebreide oudheidkunde, en vooral ook kritische scherpzinnigheid om de verschillende lezingen van den oorspronkelijken tekst te beoordeelen, de besten daaruit te kiezen, en de onderscheidene verklaringen der uitleggers, zoo daaraan, als aan de gronden der taal, te toetsen: vereischten, waaraan niet voldaan kan worden, dan door iemand, die zich geheel, of althans voornamelijk, aan de beoefening der oude talen, met alles wat daartoe behoort,

{==121==} {>>pagina-aanduiding<<}
heeft overgegeven. Vandaar dan ook, dat de eerste proeve van onzen Schrijver, waarmede hij de zedelijke schoonheden uit de schriften der oude Romeinen getracht heeft in onze moedertaal over te brengen, hoe loffelijk ook 's mans doel ware, in vele opzigten de berisping van kundige boekbeoordeelaars niet heeft kunnen ontgaan, als hebbende hij daarin, uit gebrek aan de bovengenoemde kundigheden, de meening van den oorspronkelijken schrijver te meermalen kwalijk begrepen. Zoo veel te hagchelijker voor hem was dus de onderneming, om eenen Griekschen Dichter, en wel eenen Tooneeldichter, als euripides, die schier niet minder dan de kunde van eenen de groot vereischte om wél vertaald te worden, door eene vertaling aan zijne landgenooten bekend te maken. De beoordeelaars van deze zijne medea hebben dan ook reeds vóór ons het gebrekkige van dezen arbeid duidelijk genoeg aangetoond; en wij zouden ons dus ontslagen kunnen achten van de moeite, om dit door andere stalen nog verder te bewijzen, zoo wij niet vreesden voor het verwijt, dat wij, gemakshalve, blootelijk door eene magtspreuk de waardij van dezen arbeid zochten te verkleinen. Wij zullen dus, ten einde onze lezers in staat te stellen om zelven te oordeelen, slechts het begin van dit Tooneelstuk, zoo getrouw als ons mogelijk is, uit het oorspronkelijke in ondicht vertalen, en daarop de dichtmatige overbrenging van den Heer van kampen laten volgen. Wat betreft de verschooningen, welke de vertaler, ten aanzien van dit gedeelte, in zijne voorrede heeft bijgebragt, de gegrondheid van dezen zullen wij op het slot kortelijk onderzoeken.

Alleenspraak van de voedster van Medea.

O dat nooit de hulk Argo, tusschen de Cyanéische Symplegades door, naar het Kolchische land ware gevlogen! dat nooit de omgehouwen pijn in de wouden van Pelion gevallen ware, noch de riemen waren gekomen in

{==122==} {>>pagina-aanduiding<<}
de handen dier wakkere mannen, die het gouden vlies voor pelias kwamen halen! Dan zou mijne vorstin medea niet naar de getorende steden van Jolcos gevaren zijn, in 't hart gewond door liefde voor jason. Dan had zij niet de dochters van pelias overreed haren vader te moorden, noch (vlugtende) hier te Korinthus een verblijf gezocht, met gade en kroost: waar zij, wel is waar, de achting won der inwoneren van het land harer vreemdelingschap, en haren jason in alles gedienstige hulpe bewees: en dit is zeker de grootste zaligheid van den echt, wanneer de vrouw in geen ding den wil van haren man wederstreeft. Maar nu is al die liefde in haat verkeerd, en de teederste betrekkingen zijn doodelijk gekrenkt; daar jason zijne eigene kinderen en mijne vorstin verzakende, eene koninklijke echtkoets heeft beklommen, en getrouwd is met de dochter van kreon, die de oppervorst is van dit land; terwijl de ongelukkige medea, dus gehoond, om wraak roept over het schenden van de eeden, en van de heiligste trouw, door het geven van de regterhand beloofd, en de Goden tot getuigen roept van de ondankbare behandeling, haar door jason aangedaan. Geen voedsel willende gebruiken, weigert zij het ligchaam alle verzachting van smart, en smelt onophoudelijk weg in tranen, sedert dat zij de ontrouw van haren gemaal heeft vernomen. Zij slaat hare oogen niet op, wendt hare blikken niet van den grond; en is, even als eene rots, of als de golven der zee, doof voor de vermaningen harer vrienden. Slechts nu en dan wendt zij tusschen beiden haren blanken hals om, wanneer zij met inwendig beklag denkt aan haren geliefden vader, aan haar vaderland en het (ouderlijke) huis, welk alles zij verliet om herwaarts te reizen met eenen man, van wien zij zich thans bedrogen ziet. Nu doet haar ongeluk haar beseffen, wat men verliest,
wanneer men zijn vaderland verlaat. Zij heeft eenen afkeer van hare kinderen, en kan die met geene goede oogen aanzien. Ik vrees voor haar, dat zij

{==123==} {>>pagina-aanduiding<<}
ontzettende ontwerpen koestert; want hare driften zijn geweldig, en zullen niet dulden, dat zij haar leed met gelatenheid drage. Ik ken haar, en ben beducht, dat zij, heimelijk in het slaapvertrek sluipende, haar kroost het doodelijk zwaard in de ingewanden zal stooten, of den koning met den nieuwgetrouwden man vermoorden, en zich daardoor nog zwaarder lijden op den hals halen: want verschrikkelijk is hare woede, en wee elk, die den haat van haar op zich heeft geladen. Maar daar komen de kinderen van hunne ridderlijke oefeningen terug. Zij weten nog niets van het ongeluk hunner moeder: want het jeugdige hart denkt om geen leed.
Zie hier nu, hoe dit stuk dichtmatig door den Heer van kampen vertaald is:

Hoe kond (voor kondet) ge, ô Goden, dulden, dat de kiel, 
Gehouwen uit het woud van Pelion, 
De onzaai'ge kiel, bevracht met zoo veel leeds, 
Ter verre kust van Kolchos henenvloog, 
Op dat de rijke vacht, geheel van goud, 
Het werk der schrandre manschap loonen zou? 
Helaas! had nooit ons strand dit volk aanschouwd! 
Dan waar medea, mijn Gebiedster, nooit 
Gestevend naar het trotsch Thessaliën, 
In 't hart gewond door jason's liefdedrift. 
Dan had zij dit Corinthe niet bewoond, 
Met Echtgenoot en kind'ren, noch haar komst 
Der veege stad geluk en heil gebragt, 
Terwijl ze in alles jason's liefde zoekt. 
O welk een zegen is van meer waardij, 
Dan dat de vrouw nooit met haar' Echtvriend twist! 
Doch nu wordt al haar min in haat verkeerd, 
Nu jason Gade en kind'ren zelfs verraadt, 
Bekoord door 't Huwlijksbed der Koningstelg, 
Van creons dochter, Heerscher van deez' grond; 
Terwijl medea, die rampzalige, 
Met luide stem den diergezworen eed, 
Den heil'gen handdruk en de onschendbre trouw, 
En alle Goden tot getuigen roept, 

{==124==} {>>pagina-aanduiding<<}

Hoe schand'lijk hij haar teedre liefde loont. 
Daar ligt zij, overstelpt van droefenis, 
Terwijl 't geknakte ligchaam hulp verzaakt, 
En slijt haar' dagen in een' tranenvloed; 
Hoe rigt zij 't oog, het wezen, naar den grond, 
En luistert, ongevoelig als een steen, 
Of als een zeegolf, niet naar vriendenraad; 
Bij wijlen slechts wendt zij den blanken hals, 
En treurt, verteerd door innerlijken rouw, 
Om haren dierbren vader en zijn huis, 
Om 't vaderland, dat zij verraderlijk 
Ontweek, voor hem die haar nu snood verächt. 
Rampzalige! thans leert haar 't ongeluk 
De waarde van het zoete vaderland. - 
Zij haat haar kind'ren zelfs; geen vrolijkheid 
Kan hun gezigt haar schenken; ja ik vrees, 
Dat soms een heillooze aanslag in haar borst 
Zich wentele, - want streng is hare ziel, 
En nooit vergeeft zij, 't geen men haar misdeed. 
Ik ken haar! Mogt zij slechts in stilte niet 
Geslopen in 't Paleis, het scherpe staal 
In 's Konings boezem wringen, die zijn kind 
Aan jason schenkt; een nieuwe bron van leed! 
Gewis, ze is fel van aard, en de overhand 
Behaalt de vijand, die haar tart, niet ligt. 
Maar ziet! haar kind'ren stappen herwaarts aan; 
De onschuldigen! Zij weten van geen kwaad 
Dat hare moeder treft; het kinderhart 
Is vrij van kwelling en van zielsverdriet. - 

En nu verzoeken wij onze lezers, deze beide vertalingen met ons tegen elkander te vergelijken, wanneer zij, gelijk wij vertrouwen, duidelijk zullen ontdekken, dat de Heer van kampen zijnen schrijver, hier willekeurig verkort, daar veranderd, en elders kwalijk begrepen heeft. In de zes eerste verzen missen wij al aanstonds de Symplegades, die gevaarvolle rotsen, welke, volgens het oordeel van den vertaler in de inleiding, behooren tot die nietsbeduidende bijzonderheden, welke de voordragt te langwijlig maken: maar heeft dan een vertaler het regt

{==125==} {>>pagina-aanduiding<<}
om te oordeelen, wat gepast of niet gepast is, en zou die dat beter weten, dan de schrijver zelf? Voor ons zijn die rotsen geenszins een nutteloos bijvoegsel, dewijl zij juist het gevaarvolle aanwijzen van dien togt, die nogtans zoo weinig nuts en zoo veel leeds veroorzaakt had. Ook de uitdrukking: ‘waren de riemen niet gekomen in de handen enz.’ is weggelaten, doch daartegen heeft de vertaler er eenen geheelen regel ingelascht, die in het oorspronkelijke niet wordt gevonden. ‘Helaas! had nooit ons strand dit volk aanschouwd!’ zoo dat de beschrijving in kortheid niets gewonnen heeft. Dan, veel onverschoonlijker nog, in ons oog, is de weglating van den moord van pelias, door 's grijsaards eigene dochters, op instoking van medea, gepleegd; welke weglating de vertaler daarmede verdedigt, dat zulk een schandelijke moord de belangstelling in de heldin van het stuk te veel zou verzwakken. De wijsgeerige en menschkundige euripides begreep dit zekerlijk geheel anders, en oordeelde te regt, dat deze omstandigheid het ongeluk van medea ten top voerde, daar zij in hare ellende nog ook een schuldig geweten met zich voerde. In vers 12 en 13 heeft of de vertaler het oorspronkelijke niet wel begrepen, of is althans ongelukkig geslaagd in het overbrengen. Het behoorde zekerlijk niet onder de ongelukken van medea, dat zij, zoo als de tekst luidt, in den beginne de achting der Korinthiers had weten te winnen, 't welk men nogtans uit de vertaling zou moeten opmaken; maar deze omstandigheid, gelijk ook medea's trouwe liefde voor jason, dienen daartoe, om tegen die eerste gunstige voorteekenen van haar verblijf te Korinthe de daarop gevolgde vreesselijke verandering van haren toestand te sterker te doen afsteken. Na vers 17 is, zonder eenige reden, en tot nadeel van het oorspronkelijke, weggelaten: ‘de
teederste betrekkingen zijn doodelijk gekrenkt.’ Bij vers 27, 28 en 29 vergelijke de lezer onze vertaling, waarin het oorspronkelijke getrouwelijk is gevolgd. De uitdrukking vs. 41,

{==126==} {>>pagina-aanduiding<<}
dat een heillooze aanslag zich wentele in haar borst, zouden wij niet als goed Hollandsch durven goedkeuren; en het volgende: streng is hare ziel, voor: hevig zijn hare driften, behaagt ons even weinig. Vers 44 en volgg. wordt alleen gesproken van den gevreesden moord des konings, daar in het oorspronkelijke te kennen wordt gegeven de vrees, dat zij of de kinderen, of anders den koning, en jason zelven zou vermoorden. Het eerste is niet volkomen duidelijk uitgedrukt; zoo dat wij zelve in 't eerst van gedachten waren, dat men voor den moord, door medea zichzelve aangedaan, vreesde; doch naderhand is ons de verklaring van den Scoliast waarschijnlijker voorgekomen, omdat kort te voren van de kinderen gesproken wordt. In allen gevalle is door de vertaling merkelijk aan het oorspronkelijke te kort gedaan. Vers 48 en 49 heeft de vertaler het oorspronkelijke slaafsch gevolgd; wij, in tegendeel, meenden hier vrijheid te hebben, om meer in den geest van onze moedertaal de woorden over te brengen. De spreekwijze, in den tekst gebezigd, is een Idiotismus, of eigendommelijkheid van de Grieksche taal, die meer te kennen geeft, dan de woorden schijnen uit te drukken, en die, woordelijk overgebragt zijnde, in onze taal veel te flaauw is.
Deze kleine proef zal, denken wij, genoegzaam zijn, om de waarde van deze vertaling te doen kennen, en wij twijfelen niet, of onze lezers zullen met ons verlangen, dat de onlangs geopende inteekening op eene andere vertaling van dit zelfde schoone Treurspel, door den Hoogleeraar ten brink ondernomen, door een genoegzaam aantal deelnemers begunstigd zal worden. Dat toch deze laatstgenoemde allezins de noodige vereischten tot zulk een werk bezit, is door proeven genoeg bekend.


{==127==} {>>pagina-aanduiding<<}

Le Parrain magnifique, Poëme en dix chants, ouvrage posthume de Gresset. A Paris chez Ant. Aug. Renouard. 1810. 8vo. VIII. 120 pag.

Dat is:
De luisterrijke Gevader, Dichtstuk in tien zangen; enz.
Het woord magnisique drukt in het Fransch eigenlijk uit iemand, die in pracht en uiterlijken luister overdadig en kwistig is: een karakter, dat op onzen grond uitheemsch en niet ingeboren is; waarom wij in de Hollandsche taal ook geen woord hebben, dat het eigenlijk uitdrukt. Wij vertalen het hier door luisterrijk, omdat prachtig van geen persoon gezegd wordt, schoon dit, op eene zaak toegepast (als een feest bij voorbeeld) juister zou zijn, doch niet als of dat Hollandsche het oorspronkelijke woord in zijne volle ruimte vervangen kon.
Het hier aangekondigde Fransch Dichtstuk komt voor als een nagelaten werk des beroemden Dichters gresset. Wij zouden het belezen Hollandsch algemeen ongelijk doen, indien wij noodig achtten dezen geestigen Schrijver, den Franschen bijzonder dierbaar, en die ook, bij onzen Landaard, ondanks de verscheidenheid van Nationalen aanleg van geest en smaak, steeds geliefkoosd is, bij dit ons berigt, in de soort zijner dichterlijke verdienste bekend te maken. Ieder ten minste, die Fransch leest, kent zijnen ver-vert, in Amsterdam even zoo wel als in Parijs, en weet dien op prijs te stellen. Of echter dit stukje, gelijk bij de uitgave verzekerd wordt, waarlijk aan gresset toebehoore, hierover zouden wij zeer ongaarne beslissen, en dit oordeel behoort veelligt aan geboren Franschen-alleen, als afhangende van duizenden fijnheden van taal, uitdrukking, en toespeling, die aan vreemden van geboorte en noodwen-
{==128==} {>>pagina-aanduiding<<}
dig minder gemeenzaam met alle bijzonderheden, die daarbij in aanmerking komen, ontslippen en voor hun verloren zijn. Wij twijfelen dus, en zonder hierover eene stem uit te brengen, erkennen wij eenvoudig, meer over te hellen, om dit werk als eene navolging van den stijl van gresset, dan als eene eigen vrucht zijner genie aan te merken. Zelfs komt ons de navolging in de eerste zangen meer zigtbaar, meer naauwkeurig gezocht, en met minder vrijheid en losheid voor, dan het later gedeelte, hetgeen meer oorspronkelijkheid en meer eigen uitstorting van den geest des schrijvers schijnt te ademen, en waarin hij of 't ware een stouter penseel voert. Dan, hoe het hiermede zij, men zal het met genoegen lezen, en inzonderheid die gedeelten, waarin het verhaal niet zoo zeer in de omkleeding der uitdrukkingen belemmerd is, als in de eerste zangen somtijds plaats heeft, maar dien gang houdt en die rapiditeit, zonder welke ook de beste afschildering verloren gaat, en die door
boileau met regt zoo zeer wordt aangeprezen.
Het stukje, een boertig gedicht in tien zangen, is genoemd naar den hoofdpersoon, eenen tachtigjarigen Abt, een man, vol van zich-zelven en al wat men geestelijken hoogmoed plagt te heeten, die door een zijner onderhoorigen bij den doop van een kind tot gevader gevraagd (Peter zegt men bij ons in de gemeene volksspraak), zich daarin met eene kleingeestige zuinigheid gedraagt, waarvan zich de Dichter het hoofdvoorwerp zijner luim en bespotting gemaakt heeft. De benoeming is dus eene ironie, en dient om door de verwachting, die zij ontstaan doet, de bekrompenheid van den held des te meer te doen uitsteken; en ten einde haar nog meer door een geestig kontrast op te luisteren, wordt er een zekere Mr. Pommier bijgevoegd, Maire van een klein steedtje, vol eerzucht, en die zich had voorgesteld bij deze plegtigheid, als den Abt vervangende, door eene rijke pracht en ruimschotigen toestel te schitteren. - Men ziet uit deze opgaaf alreeds, dat het voorval (dat niets onnatuur-
{==129==} {>>pagina-aanduiding<<}
lijks, niets vreemds, en niets ongewoons behelst, doch waarvan al de verdienste in de geestige voorstelling en de ongedwongenheid van stijl en versmaat bestaat) uit gressets leeftijd genomen is, en eene fijn hekelende afbeelding van de levens- en denkwijze der Fransche geestelijkheid en der kleine magistraatspersonen van die dagen behelst, waarvan nu de oorspronkelijken niet te vinden zijn. Men moet zich derhalve bij de lezing van 't Dichtstuk in die tijden verplaatsen, en voor hun, die het Frankrijk van alstoen niet gekend hebben, verliest het noodwendig zeer veel van zijn schoon en is het van minder belang. Wij zullen hier noch het meesterlijk gemaalde karakter van den Abt in zijne huisselijke houding, noch dat van zijnen ouden knorrigen bediende, la Jeunesse genoemd, noch ook dat van gemelden Pommier, uittrekken; men moet deze personen in het stuk zelve zien handelen, en men zal niet nalaten de Natuur te herkennen, zoo men slechts
met die klasse van menschen bekend is geweest, waaruit de Portraits genomen zijn. Voortresselijk inzonderheid is de behandeling van het gesprek des Abts met zijn plaatsbekleeder in de zaak, ter regeling van de doopkosten, waarin alles met de teederste nuances gekleurd is, en de goede Mr. Pommier zich hoogstjammerlijk in zijne hoop op figuurmaken te loor gesteld ziet, ja, na afschassing van schier alles wat geld kost, om in zijn eigen oog niet belagchelijk te worden en zijn fatsoen op te houden, de volstrekt noodzakelijke uitgaven voor een gedeelte uit zijn eigen beurs goed moet maken.
Men kan van ons geen uitvoerig berigt wachten van den afloop en de schikking van zoodanig een luchtig Gedicht, als waarvan de inhoud allereenvoudigst is, en alles op de inkleeding aankomt. Maar wij zullen ouzen Lezeren een kleen proefje der uitvoering aanbieden, hetgeen wij uit den zesden zang nemen, en daarom verkiezen, omdat het een Satire op alle de standen van

{==130==} {>>pagina-aanduiding<<}
de robe van dien tijd vereenigt, en dus geene beleedigen kan.
De vorige zang behelsde de studie van Mr. Pommier, die, opgetogen van de glorie van den Abt in eene plegtige gelegenheid te vertegenwoordigen, alles bijeen had gezocht, wat slechts zou kunnen dienen om dat doopfeest luister bij te zetten, en daartoe ook terstond ontzaggelijke aanstalten gemaakt had. Deze zesde zang vertoont hem, na den nacht in vervoering van vreugd over dit zijn gelukkig lot slapeloos doorgebragt te hebben, gereed om den Abt zijn uitvoerig ontwerp over de plegtigheden en de kosten daarvan te gaan overgeven. Zijn rijtuig, waarmeê hij zich naar het oude gebouw, de woning des Abts, begeeft, wordt beschreven, zoo als ook de toerusting van zijn bediende, en eindelijk zijn eigen kleeding, en vervolgens zijn togt.

Monsieur Pommier est prêt: il a loué d'avance 
Une voiture et tous ses agréments, 
Chaise solide dont les ans 
Et divers voyageurs et divers accidents, 
Ont éprouvé la consistance; 
Quatre chevaux choisis, non dans l'adolescence 
De ces fougueux coursiers étourdis et brillants, 
Plein de sierté, d'ardeur, d'impatience, 
Qui respirant la slamme, et plus prompts que les vents, 
Verseroient le grand Turc, et gagneroient les champs; 
Mais des chevaux majeurs, ensants d'obéissance, 
Revenus depuis très long-temps 
De l'âge des égarements, 
Et mûtis dans l'expérience. 
Leurs crins rares et courts sont nattés et garnis 
De pompons où le rose et le blane sont unis. 
Symbole de la circonstance, 
Chef-d'oeuvre du bon goût; car monsieur Pommier pense 
Que les couleurs et les chiffres du jour 
Doivent entreiacer les roses de l'amour 
Avec les lis de l'innocence: 

{==131==} {>>pagina-aanduiding<<}

Enfin, pour prévenir tous les événements 
D'une indiscrete pétulance, 
Il a pris un cocher, un postillon prudents, 
Exempts d'ambition et des goûts de l'enfance, 
Tous les deux stylés dès long-temps 
A conduire au doux pas d'une sage prudence. 
Tous les deux en cocarde, en longs cheveux flottants, 
Sans apprêts et sans violence, 
Poudrés par la nature et la neige des ans, 
En habit bourgeois, en gants blancs, 
Et faits pour rassurer par leur air d'indolence. 
Joignez à ce train neuf son vieux petit laquais, 
Historié de même, en redingotte brune, 
A larges boutons verts, de grosseur non commune, 
Et vous connoîtrez tous les traits 
Du char qui va porter un maire et sa fortune. 
Dans un si leste et si beau train, 
Où le sond ne perd rien aux graces de la forme, 
Quel sera le digne uniforme 
D'un député pour plaire, et d'un vice - parrain? 
Qu'on est heureux d'avoir les dons de la figure 
Quand on doit se trouver dans de certains instants! 
N'importe, il ne faut point négliger sa parure, 
Ni paroître ignorer le bon goût de son temps. 
Monsieur Pommier a vu Paris, et nos charmants 
De la haute magistrature; 
Il a de leurs travers saisi les plus frappants. 
Plus apprêté, plus droit que les beaux présidents, 
Il part pour sa grande aventure, 
En grand habit de cour, avec les ornements 
Que l'art peut ajouter aux dons de la nature: 
Perruque qu'on croiroit sa propre chevelure, 
Bel habit noir du jour, petit manteau bien plat, 
Cravate qui bannit l'air triste du rabat; 
Des manchettes sans prix, élégante chaussure, 
Boucles de diamants, distinctive parure 
Des merveilleux de son état; 
Enfin aussi brillant que l'on brille au sénat, 
Et poudré jusqu'à la ceinture, 
Des graces, du bon air, il conserve l'éclat 

{==132==} {>>pagina-aanduiding<<}

Dans la rondeur et la carrure 
D'un vériable magistrat. 
Il réunit dans toute sa personne 
L'air empesé d'un docteur de Sorbonne, 
La vieille gravité d'un conseiller d'état, 
A cette confiance, à cet air de conquêtes 
D'un nouveau maître des requêtes. 
Déja je vois passer avec poids et fracas 
Sa chaise, qui ne sinit pas; 
Car il a l'avant-train, et marche l'entre-pas, 
Suivant le style et l'ordre de bataille 
Du processionnal et galant appareil 
Que l'on voit les jours de conseil, 
De Sevre, à pas comptés, cótoyant la muraille, 
Embellir longuement le chemin de Versaille. 
Il brûle d'arriver, fermement convaincu 
Que Monseigneur l'attend avec impatience, 
Et qu'en triomphe il va se voir reçu 
Par les gens de Son Excellence, 
Dont pourtant il n'a pas l'honneur d'être connu. 
Près de toucher au terme, il s'annonce d'avance; 
Au feu de ses coursiers, trop long-temps suspendu, 
Il permet le grand pas, jusqu'iei défendu; 
Les souets retentissants troublent la paix profonde 
De l'auguste séjour; l'air au loin est ému; 
Les chiens, sortant en groupe à ce bruit imprévu, 
Poussent des cris affreux, et l'écho les seconde. 

Wij voegen hier zijne aankomst bij op een grond, waar men geene rijtuigen gewoon was.

Cependant le char vole, et le brillant élu 
Entre: soudain suit à la ronde 
Tout le colombier éperdu, 
Toute la basse-cour; Claudine et Radegonde, 
Voyant sur leurs canards tant d'effroi répandu, 
Souhaitent que le ciel consonde 
Le cocher, l'équipage, et le nouveau venu. 
Sans connoître personne, il rit à tout le monde 
Avant que d'être descendu; 

{==133==} {>>pagina-aanduiding<<}

Il s'essnie; il descend: saut-il croire aux présages? 
Sur une ame élevée ont-ils quelque pouvoir? 
N'apercevant par - tout que de sombres visages 
Qui semblent à regret le voir, 
Pour la premiere fois son air riant s'altere; 
Le plaisir dans son sang cesse de circuler; 
Une épouvante involontaire 
Le fait frissonner et trembler 
Sur l'antique perron du palais qu'il révere. 
Tel Pélée, atrivant au temple du Destin, 
Fut frappé d'un effroi, d'un tremblement soudain. 
Tel un petit novice avec crainte s'avance 
Au moment de chanter une leçon au choeur, 
Et reçoit, en gardant une humble contenance, 
La bénédiction de son supérieur. 





Scribleriana. Door J.A. Weiland. Te Amsterdam en Rotterdam, bij Immerzeel en Comp. 1811. In gr. 8vo. VIII en 155 bladz. f 1-16-:

Titel, motto, voorrede en opdragt duiden reeds het oogmerk aan, dat de Schrijver zich met de uitgave van dit werkje heeft voorgesteld. Hij wil, namelijk, op eene boertig-geestige wijze eenige belangrijke onderwerpen behandelen, en door middel der Satyre nuttig zijn en vermaken. Deze manier van schrijven mist zelden haar doel, bijaldien slechts de Auteur de vereischte geschiktheid tot dezelve heeft. Weinigen kunnen er zich met vrucht van bedienen; schoon bijna ieder meent, dat hij aardig kan zijn, zoo dra hij het slechts wil zijn. Wie het, intusschen, aan de noodige bekwaamheid tot dusdanigen schrijftrant mangelt, verveelt in stede van te behagen, en er is naauwelijks een onverdragelijker wezen, dan een Redenaar of Schrijver, die, het koste wat het wil, geestig wil zijn en ons zijne zoogenaamde aardigheden opdist, zonder zelf een greintje vernuft te bezitten. Onder deze klasse behoort de Heer weiland in geenen deele. Men ziet duidelijk, dat hij aanleg en geschiktheid heeft voor den schrijftrant, door hem gebezigd. Zijne aardigheden zijn met Attisch zout besprengd.

{==134==} {>>pagina-aanduiding<<}
Hij is bedeeld met de gave, die de Duitschers eigenaardig door witz uitdrukken, heeft eenen fijnen, zuiveren smaak, schrijft eenen goeden, beschaafden stijl, drukt zich doorgaans op eene gemakkelijke wijze uit, en is daarenboven in het bezit van de echte bron, waaruit ieder geestig Schrijver behoort te scheppen, en zonder welke hij op den duur oppervlakkig en laf wordt, studie namelijk. Om op eene komieke manier te schrijven, behoeft men wel geen eigenlijke geleerde te zijn; doch men behoort in de mensch-, karakter- en volkenkunde bijzonder bedreven, en in het uitgebreide veld der wetenschappen, die alle tot elkander in zeker verband staan, geen vreemdeling te zijn.
Dat ons oordeel over deze lettervruchten van den Heer weiland niet te gunstig is, zal de Lezer zelf ontwaren, indien hij zich slechts het boeksken aanschaffe. Wij durven hem, bij voorraad, verzekeren, dat hij zich, zoo hij anders smaak voor dergelijken schrijftrant hebbe, door deze lektuur eenige aangename oogenblikken zal verschaffen. Het is niet wel mogelijk, de wezenlijke waarde van dit geschrift in eene gewone aankondiging te doen kennen. Alles, wat wij doen kunnen, is, er den hoofdzakelijken inhoud van op te geven, en er eenige regels, tot een staaltje van des Schrijvers stijl, uit over te nemen.
De Schrijver draagt het werk op aan zichzelven - een trek, die ons juist niet bijzonder geestig toeschijnt. De titel zal sommigen eenigzins vreemd voorkomen; doch de Heer weiland geeft des voldoende redenen. Hij wilde zich, namelijk, als Schrijver beroemd of berucht maken. Om dat oogmerk te bereiken, moest het boek worden gelezen, en om daarin te slagen, heeft het een' vreemden titel. Hetgeen alledaagsch is, wordt niet ingezien, en het ware opschrift: Redevoeringen, gehouden in de Rotterdamsche Asdeeling der Maatschappij van fraaije Kunsten en Wetenschappen, zou het werk in den stroom van redevoeringen, predikatien enz. gewis doen verloren gaan. Dan - het is niet alleen door den titel, het is ook, en wel voornamelijk, door de keus der onderwerpen en de wijze van derzelver behandeling, dat de Schrijver zich van den gewonen Redenaar onderscheidt. Het eerste stuk, hier voorkomende, draagt ten opschrift: Geschied- Oudheid - Staatkundige en Wijsgeerige Re-
{==135==} {>>pagina-aanduiding<<}
devoering over de Pruiken. De Inleiding is luimig. Het is, volgens den Schrijver, een allernoodzakelijkst vereischte eener diepgeleerde Verhandeling, zoo als deze is, dat dezelve, zoo veel mogelijk, in verschillende deelen en onderdeelen gesplitst worde, opdat de lezer of toehoorder spoedig den draad des geheels kwijt rake, zich hier of daar aan eenige flikkering van vernuft blijve vasthouden, en daarna het geheel beoordeele. Hij splitst zijne Verhandeling in twee afdeelingen. ‘In de eerste (zegt hij) zullen wij den oorsprong, de soorten en lotgevallen der pruiken in verschillende tijdperken nagaan, en alzoo, in de oudheid en geschiedkunde, alles, wat er ooit omtrent dit gewigtige en geleerde onderwerp is gedacht of geschreven, van de oudste tijden der Egyptenaren tot aan den tegenwoordigen leeftijd, ontvouwen. In de tweede afdeeling zullen wij de pruiken uit een wijsgeerig oogpunt
beschouwen, dezelve bovennatuurkundig behandelen, en de nuttigste lessen ter bevordering van geluk uit de wijsgeerte der pruiken afleiden.’ Na eenige fraaije aanmerkingen over het gewigt van zijn onderwerp te hebben gemaakt, gaat de Schrijver over tot de vraag: wie zou wel het eerst eene pruik hebben gedragen, en van welk haar zou dezelve gemaakt zijn? ‘o Gij lekker beetje (roept hij uit) voor ons geschied- en oudheidkundigen! die eenen vrijbrief hebben, om met even zoo groote zekerheid over de kaptafel, over het tooisel, en de reukvlesjes (fleschjes) eener schoone in Memphis onder de regering der pharao's te kunnen spreken, als of wij zelven (zelve) aldaar voor saletjonker gespeeld en de lokken der schoonen gekruld hadden!’ De Schrijver is van meening, dat de pruiken waarschijnlijk haren oorsprong hebben van de Egyptische Godin isis. Hij doet verder onderzoek naar de redenen, die de Egyptenaars mogen gehad hebben, om hunne Godin met eene pruik te versieren; handelt wijders over het dragen van pruiken bij de Grieken en Romeinen, en hoe zij in de mode geraakten bij de Franschen, onder lodewijk XIII; spreekt daarna over het godgeleerd verschil, dat in de 17de eeuw met vrij wat hevigheids gevoerd werd, over het geoorloofde of ongeoorloofde van het pruiken dragen door Christenen. De pruiken behielden evenwel het veld, en rezen,

{==136==} {>>pagina-aanduiding<<}
gedurende het grootste gedeelte der 18de eeuw, tot hêt toppunt harer grootheid; waarbij wordt opgemerkt, dat men bijna aan de pruik het beroep des gepruikten kon erkennen. De soorten der onderscheidene pruiken worden opgegeven. De Franschen vooral hebben er veel werk van gemaakt. Lodewijk XIV. had alleen achtenveertig hofpruikmakers enz.
In de tweede afdeeling worden de pruiken uit een wijsgeerig oogpunt beschouwd. Wij kunnen er slechts weinig van aanstippen. - Het doel van alle onze handelingen is het streven naar geluk. Grove en buitensporige daden, die inbreuk maken op de algemeene gelukzaligheid, worden gestraft: maar duizend audere handelingen der menschen, die zoo wel den gelukstaat in het algemeen, als het geluk van ieder in het bijzonder ondermijnen en verdelgen, worden niet gestraft. De waarheid en het voorstaan van dezelve wordt opgegeven, als iets, dat ieder oogenblik onze rust en ons geluk verstoort. Sints eeuwen heeft men te vergeefs getracht dit ontuig te vernietigen. De rampen en onheilen, door haar gesticht, worden vermeld. Deze toestand heeft den Schrijver doen uitzien naar middelen, door welke het gebied der waarheid geheel en al uit den kring der beschaafde volken zou kunnen geweerd worden. Het middel, door weiland gevonden, bestaat hierin: dat ieder' burger, op de zwaarste straf, worde bevolen, om altijd die gezindheid, die kunde, die geleerdheid, dat vernuft enz. in zijnen medeburger te erkennen, waarmede deze begeert versierd te zijn. Hiertoe zijn uiterlijke kenteekenen noodig. Schijn en wezenlijkheid moeten voor zaken van gelijke beteekenis doorgaan. Des Schrijvers pruiken-systematisch ontwerp komt hier op neder: 1o. Het spreken en voorstaan van waarheid worde op doodstraf verboden; en 2o. Elk burger zij verpligt zeker uiterlijk kenteeken te dragen, hetwelk die hoedanigheid van geest of ligchaam uitdrukt, waarmede hij zich begaafd of versierd wil rekenen; terwijl, volgens dit ontwerp, alle blinden in verzekerde plaatsen bewaard, of gebannen moeten worden. Voor dit uiterlijk teeken nu is niets beter, niets geschikter, dan eene pruik.
De voordeelen, die des Schrijvers ontwerp voor de Finantien des Lands zal opleveren, worden breedvoerig ontwikkeld,

{==137==} {>>pagina-aanduiding<<}
De Staat hebbe het monopolie der pruiken. Deze worden gemaakt, even als de zegels, van verschillende prijzen, naar gelang van het karakter, de geleerdheid, deugd, schoonheid enz. welke zij moeten uitdrukken. De voordeelen, die de schatkist uit dit ontwerp zal trekken, en de rust en het geluk, die voor ons allen uit hetzelve zullen voortvloeijen, worden geschetst. ‘Wanneer wij eenmaal (lezen wij) ons naar onzen stand gepruikt hebben, al bezitten wij niets dier hoedanigheden, waarvan onze pruik het kenteeken is, wie zal ons durven lasteren, wie zal ons zeggen, dat wij niet deugdzaam, niet schoon, niet geleerd zijn, zonder op 't oogenblik door het geregt vervolgd, opgepakt en als waarheid-spreker ten voorbeelde van een ieder te worden gestraft? Welk recensent zou het wagen, eenen Schrijver aan te vallen, zoo deze voor zijn werk slechts copie authentiek zijner geleerde pruik voegde?’ enz. Hij eindigt met eene aanspraak aan de pruikmakers en zijne medeleden. Tot de eersten zegt hij, onder andere: ‘Treurend ga ik thans nog uwe verlatene werkplaatsen voorbij, dewijl een traan van medelijden met het menschdom in mijn oog opwelt. Waar eertijds ridder of vorst met blozende wangen op het venster stond, met de deugdzaamste, de schoonste pruik versierd, zie ik nu nog eene ellendige wankleurige mutsebol met eene ravenzwarte naturel, uitgevonden om het penningsken aan de schatkist te onthouden. Zijt echter goedsmoeds enz.’
De tweede Redevoering handelt over de Stokpaarden. Schoon hierover reeds meer geschreven is, moeten wij toch erkennen, dat wij het stuk met genoegen hebben gelezen, en er vrij wat oorspronkelijks in meenen ontdekt te hebben. Des Schrijvers doel is, aan te toonen: dat de geheele wereld nooit iets anders geweest is, dan eene groote manége of rijschool, waarin wij allen met onze stokpaarden op verschillende wijzen ronddraven, - dat zij dit nog is en blijven zal. De behandeling van dit onderwerp is bij uitstek fraai. De stokpaarden worden verdeeld in drie klassen. De eerste klasse bevat slechts één stokpaard, dat der geheele wereld; de tweede de stokpaarden der volken, en de derde de stokpaarden van ieder mensch op zichzelven. Bij de beschouwing der laatste klasse, waaruit wij voornemens zijn iets

{==138==} {>>pagina-aanduiding<<}
voor onze Lezers over te nemen, voert de Schrijver onderscheidene stokpaarden ten tooneele, van verschillenden aard. Wij kiezen daaruit het volgende: ‘Het stokpaard, 't geen (herwelk) zich thans aan ons voordoet, is zwart en van den tand. - Tooneelmeester! breng het weg, en zonder het af van alle anderen, want het is onverdraagzaam. Laat ons liever dat stokpaard op het tooneel onzer verbeeldinge roepen, 't welk door zijnen meester uit oude wapenborden en blazoenen is gesneden, - van boven tot onderen omhangen met stamboomen, familiestukken, oude herkomsten; - laat zijn meester ons aantoonen, dat zijn ros den Bucephalus van Alexander of den Ronzinant van den Ridder della Mancha, of het paard van Troje tot stamvader heeft; - het is en blijft altoos paard - en, zoo de afstammeling van zulke beroemde ouders soms merkelijk in hoedanigheden verschilt, waarom zou het hem niet vrijstaan, op het kapitaal van den roem zijner voorouderen te teren; daar hij zelve (zelf) geene fondsen heeft? - Wie rijdt daar ginds heen (,) afgezonderd van alle anderen, op dat stokpaard, 't welk zoo veel overeenkomst met eenen muilezel heeft? aan den gescheurden mantel zou men het den rijder aanzien, dat hij een wijsgeer was, bele(e)digde hij met den stok van zijnen muilezel niet een ieder, die niet zoo reed (rijdt) als hij. - Tooneelmeester (,) breng dit stokpaard en (dezen) rijder weg, zoo ik u verzoeken mag, bij het zwarte stokpaard, want zij zijn aan elkanderen (elkander) gewaagd. De stokpaarden der juffers, Tooneelmeester! - Neen, mijne Toehoorders! men houde deze beschrijving mij ten goede. Den fraaijen isabelkleurigen telganger met wapperende manen (,) met het (den) kostbaarste (n) vrouwenzadel, zullen wij slechts over ons tooneel laten traverseren; wie waagt zich aan eene ontvouwing der geheimen van de stokpaardige natuur der berijdsters? - ook de zachtmoedigste telganger heeft de magt om achteruit te slaan.’ - Het slot luidt
dus: ‘Wanneer ik eenen catechismus over de stokpaarden en onze stokpaardige natuur schreef, zou mijne laatste vraag in dezelve deze zijn: En wat leeren wij uit dit alles? Dat onze natuur stokpaardig is, dat de geheele wereld gelijk is aan eene

{==139==} {>>pagina-aanduiding<<}
Manége, waarin wij allen ronddraven, - dat wij echter onze stokpaarden niet hebben, om hunne nukken en sprongen op te volgen, en ons gelijk te stellen met de bewoners van dat land in de reizen van gulliver, waar de menschen de slaven hunner paarden zijn, maar dat wij onze stokpaarden enkel bezitten, om hier (,) volgens de lessen der rijkunst, in den grond de Manége te leeren.’
De derde of laatste Redevoering heeft ten onderwerp: De ware wijsbegeerte (wijsgeerte) des levens. Zij heeft twee afdeelingen. De eerste behelst eene zielkundige beschouwing van den mensch, en de tweede de grondtrekken van de ware wijsgeerte des levens, geput uit de natuur der menschen. Het resultaat van alles is (want ons bestek gedoogt niet, dat wij er meer van zeggen) dat de ware wijsgeerte des levens bestaat in de bevordering van ieders eigen individueel belang, met verwerping van alles, wat daarmede strijdt - in het volstrektste egoisme. Ook deze Redevoering behelst veel aardigs; alhoewel de beide vorigen, naar ons oordeel, gelukkiger zijn uitgevallen. Het onderwerp der laatste schijnt ons ook voor eene satyrieke behandeling minder geschikt. De proefneming in de ontleedkunde der zielen (bladz. 130 en volg.) is een der fraaist bewerkte gedeelten uit deze Verhandeling, en daarenboven een zeer gelukkig idée (zoo het oorspronkelijk is) dat vooral bij de voorlezing van het stuk eene ongemeene werking moet gedaan hebben. Veel minder heeft ons de vergelijking der menschen met de spinnekoppen bevallen. Zij is ook te lang uitgerekt, en dan nog niet eens naar eisch volgehouden, daar de Schrijver bij de behandeling van de Rede, de aartsvijandin van ons ik, genoodzaakt wordt het spinnengeslacht geheel te laten varen. Voorts komt de uitdrukking: ikkiaansche dikgat, ons voor den kring van Toehoorders en Toehoorderessen, in welken de Redenaar sprak, veel te plat voor, en het: de zieke is thans redelijk wel naar tijdsomstandigheden, en laat bedanken voor het vragen - is triviaal en te veel verbruikt voor eenen oorspronkelijken Schrijver; terwijl wij, eindelijk, den Heere weiland moeten aanraden, om zich nog wat meer
toe te leggen op het zuiver schrijven zijner moedertale. - De verdienstelijke Auteur houde ons deze aanmerkingen ten goede, en onthale ons spoedig eens weder op de vruchten van zijnen luimigen geest!





{==140==} {>>pagina-aanduiding<<}

Korte zedelijke Anecdoten en Verhalen, uit verscheidene Fransche, Hoogduitsche, Engelsche en Italiaansche Schrijvers bijeenverzameld, door Chemin Dupontés, Hoogleeraar in de Talen, Letter, Geschied- en Aardrijkskunde, te Parijs. Het Fransch vrij gevolgd door A. Fokke Simonsz. Te Amsterdam, bij Doorman en Comp. 1811. In kl. 8vo. 308 Bl. f 1-16-:

Deze vertellingen moeten, naar het oogmerk des verzamelaars, drenen tot voorbeelden ter navolging, om eene historische voordragt bij monde of geschrifte wel in te rigten. Daartoe heeft de Heer dupontés dezelve voor de kweekelingen zijner schole bijeengebragt. Hij wil er hun oordeel en siijl door vormen, en verzekert ons van den gelukkigen uitslag. De Heer fokke bestemt deze vertaling tot hetzelfde gebruik, en daarenboven tot eene aangename en zedelijk nuttige lecture. Ook vindt hij deze opstellen geschikt om ze weer in de thans zoo noodige Fransche taal over te brengen, maar raadt dan tevens om derzelver overzetting met het origineel te vergelijken, omdat hij, bij de vertaling, den aard onzer tale moetende in acht nemen, meermalen van de Fransche phrasen heeft moeten afwijken. De bedoelingen des Schrijvers en des Vertalers beiden zijn ongetwijfeld goed, en het werkje is ook niet geheel ongeschikt om dezelve te bereiken. Met dat al komt het ons voor, dat het daartoe nog veel geschikter wezen kon. Alle verhalen in zulk eene verzameling kunnen niet even belangrijk wezen, en zijn het dus ook in deze niet. Over 't geheel genomen, verwekken zij echter belangstelling genoeg. Verscheidene van dezelve zijn wel ingerigt en loopen natuurlijk af, maar andere hebben ook zoo veel onwaarschijnlijks, dat jonge lieden dit ligtelijk kunnen opmerken, en er ten minste geen voorbeeld aan moeten nemen. Om van de Toovergodinnen en tooverringen niet te spreken, die, wel aangebragt, somtijds eene goede werking doen kunnen, maar toch altijd onnatuurlijk blijven en veelal wel gemist kunnen worden, zouden wij vele andere proeven van onwaatschijnlijkheid kunnen aanvoeren. Is het, b.v., waarschijnlijk, dat eene moeder, het in hare keuze hebbende, om aanzien en schoonheid, maar

{==141==} {>>pagina-aanduiding<<}
tevens ongeluk - of geringheid en leelijkheid, maar tevens vrede en vergenoegdheid aan hare dochter te bezorgen, zonder bedenken het eerste boven het laatste kiezen zou? En moet de jeugd zulk eene keuze van eene moeder voor mogelijk houden? - Is het waarschijnlijk, dat een vriend, de waarde van een schilderstuk, dat hij meermalen bij zijnen vriend aan den wand ziet, kennende, hem daar echter niet van verwittige, eer hij er zich voor eene benzeling van ontdaan hebbe? - Is het waarschijnlijk, dat kinderen, die reeds goed kunnen lezen, en, op een eenzaam eiland geworpen, zichzelven onderhouden kunnen, tevens nog zoo onnoozel zijn, dat zij geen het minste besef van den dood hebben, en, niettegenstaande de moeder hun haar sterven voorspelle, zich verbeelden, dat zij slaapt en van kwaadheid niet wil antwoorden, tot dat zij zien dat de wormen haar opeten? Bij deze voorbeelden zouden wij menigvuldige andere kunnen voegen. - Van den zedelijken kant zijn deze verhalen niet te verwerpen. Bijna alle bevatten zij, of geven ten minste aanleiding tot nuttige lessen Die lessen zijn echter meestal slechts lessen der wijsheid, uit de natuurlijke gevolgen van goed en kwaad afgeleid, meer dan lessen van deugd en godvrucht, gegrond op derzelver eigene voortreffelijkheid en op de voorschriften en volkomenheden van het Opperwezen; schoon die toch niet geheel en al ontbreken. Indien zij tevens meer zoodanige waren, zouden zij in ons oog van veel meer krachts en waarde zijn, vooral voor het jeugdige hart, waarop die gronden meer werken, dan alle berekeningen der zelsliefde, en waardoor het tevens veelmeer wordt veredeld, en die het niet te vroeg of te sterk kunnen worden ingeboezemd. Met dat al zij ook lessen der wijsheid belangrijk, en deze vinden wij hier somtijds treffend voorgesteld. Inzonderheid heeft ons zeer b haagd de geschiedenis van Francisco en Pedro, twee kinderen van Napels, die reeds vroeg koophandel dreven; in welke geschiedenis de waarde van eerlijkheid in den
handel, boven alle eerlooze slimheid, natuurlijk en aardig geteekend wordt.
De Nederduitsche vertaling van dit werkje is slechts zeer matig. Er zijn vrij wat spelfouten in; van Gallicismen is het niet vrij, en men treft zelfs enkele plaatsen aan, die naauwelijks verstaanbaar zijn. Met zoo veel overhaasting en on-
{==142==} {>>pagina-aanduiding<<}
naanwkeurigheid moest toch geen Vertaler te werk gaan, vooral bij geschriften voor jonge lieden, tot vorming van hunnen stijl bestemd. - Ter vertaling in het Fransch hebben wij veel betere opstellen dan deze, en vinden in dezelve geene bijzondere geschiktheid.

Verlustigirgen en Spelen voor de beschaafde Jeugd. Naar het Hoogduitsch van J.C.F. Gutsmuths. Naar den tweeden zeer vermeerderden Druk. Met Platen. Te Haarlem, bij A. Loosjes, Pz. In 12mo. 308 Bl. f 1-10-:

Dit werkje rekenen wij de opmerking van iederen opvoeder en vriend van het aankomend geslacht overwaardig; zoo wel door de verhalen als spelen, die hier worden opgegeven, wordt kunde en bekwaamheid bevorderd, en alles is verlustigend. Wij mogen alzoo de verhalen ter lezing en de spelen ter beoefening van goeder harte aanprijzen; terwijl het van zelve spreekt, dat vader of meester, naar de vatbaarheid zijner kweekelingen, de keuze doet, het boekje voor zich houdt, vooral om het onderscheiden spel, en alzoo, nog al lang, telkens met iets nieuws leerzaam vermaken kan.
Ter proeve zij het volgende spel: Het weggeloopen paard. ‘Men had op den eersten Maart reeds zoo dikwerf zich met spelen bezig gehouden, dat bij de oudsten de lust verminderd was, zij verkozen althans ditmaal hunne kleine handwerken. De vrolijke willem nam voor met de kleinsten een grap te hebben.
Op, kleine jongens! riep hij: wij willen eens vrolijk zijn, zet u in een kring! Ik zal keteltrommel- of paukslager zijn, elk passe op zijn' schouder! Op het oogenblik was de kring gemaakt.
Hij verklaarde hun met weinige woorden den eenvoudigen loop van dit spel, en begon zijne rol. Met een beklagelijk gezigt, verhaalde hij, op eene regt grappige wijze, hoe hij zijn paard ongelukkig verloren had. Hij vertelde al even boertig, hoe het er hem had afgesmeten en zandruiter gemaakt, op het laatst begon hij te zingen:

“Ik had een koning van een paard, 
Dit paard is heen geloopen, 

{==143==} {>>pagina-aanduiding<<}

Het was wel honderd daalders waard, 
Ik kan geen ander koopen. 
Waar liep, men zeg het mij met een, 
Waar liep, waar liep mijn paard toch heen?” 

Thans liep hij met een tamelijk snellen gang den kring rond, met de opgeheven pauk in de hand, gestadig vragende, waarheen, waarheen? Naar Augsburg zeide de een, naar Brunswijk de ander, naar Constantinopel de derde, en zoo vervolgens het a, b, c, volgende.
Hierop nam willem zijn afscheid, en liep met spoed de kamer uit, om zijn paard te zoeken. Maar naauwelijks was hij weg, of hij stond weer in het midden van den kring. Hoort kinderen! gij hebt mij wel steden in overvloed opgegeven; maar gij hebt u niet bemoeid, om mij te zeggen, waar ik ze vinden moet, en het wil mij maar niet bijvallen. Waar ligt dat Augsburg, dat Brunswijk, dat Constantinopel? in welk land? Ieder noemde hem het land, waarin zijne stad gelegen was, maar hij gaf menigen paukslag, daar er vele verkeerde landen werden opgegeven. Eindelijk had hij den kring doorgeloopen, nam weder een boertig asscheid, en rende op nieuw heen, met toezegging, dat alles nu wel beter gaan zou. Dan weinige oogenblikken daarna verscheen willem al weer. Ditmaal, zeide hij, ben ik een groot eind verder gekomen, den geheelen trap af, tot onder in huis toe; (de geheele kring lachte) maar kindertjes! daar moest ik weer ophouden. Ik wist niet, of ik de voordeur, of de tuindeur uit moest, of door het keukenvenster klimmen. (Allen lachten.) Kinderen gij helpt mij slecht te regt. Landkaarten heb ik niet, hoe zal ik dan te weten komen, in welk eene streek een land ligt? Niet meer dan een oud kompas heb ik, (hier trok hij eene kleine doos uit zijn zak) dit kon mij in allen gevalle de wereldstreken aanwijzen. Een ieder zegge mij dan, in welk eene streek zijn land ligt. Met deze vraag ging hij op nieuw den kring door; en de pauk had nog veel meer te doen, dan te voren.’
Voor alle lustige willemen, waar zij te vinden zijn, die hunne kleinere speelmakkers lustig willen vermaken, is dit eenvoudig, maar vrolijk spel, regt geschikt.
Van de 36 Raadsels, die dit boekje mede bevat, geven wij de volgende, waarvan het eene een tol, het andere den dood beteekent:

{==144==} {>>pagina-aanduiding<<}


‘Ik ben een nietig ding, dat luchtig henen zweeft; 
Verkeerd gespeld, waar al wat leeft 
Om juicht of beeft.’ 


‘Iets, dat het oog met afschuw ziet; 
Iets, dat men t'allen tijd ontvliedt; 
Iets, echter, dat men zonder schromen 
En nacht en dag poogt bij te komen, 
En dat, of links of regts gespeld, 
Zich altijd voor onze oogen stelt.’ 


Lettergeschenk voor vlijtige Kinderen. Tweede aanmerkelijk vermeerderde Druk. Te Groningen, bij J. Oomkens. 1811. In 12mo. 120 Bl. f :-5-8

Uit een Voorberigt blijkt, dat deze tweede druk van de hand des Heeren van heyningen bosch eene zeer aanmerkelijke uitbreiding heeft ontvangen. Het is in der daad een werkje, dat, bij den geringen prijs, verdient velen kinderen in handen gegeven te worden. De versjes zijn vloeijend, meestal gepast van onderwerp, en regt lief; de verhalen zijn onderhoudend en leerrijk; de raadsels zeer geschikt tot opscherping van het verstand; in het kort, alles verdient, in het algemeen, uitnemenden lof. Intusschen heeft men zich, voor Kinderen schrijvende, meer dan ooit in acht te nemen. De minste zinstorende druksout is voor hen een onoverkomelijke hinderpaal. De minste vreemde uitdrukking - en hoe ligt verleidt de gemeenzaamheid van den stijl tot woorden, slechts hier en daar in gebruik - is hun een steen des aanstoots. De minste onwaarschijnlijkheid of strijdigheid met het dadelijk leven en gebruik wordt vaak door hen opgemerkt. En vooral, de minste onvoorzigtigheid heeft gevaarlijke gevolgen. Om alleen van het laatste iets naders te zeggen: behoort men, tegen kinderen van eene vrouw, aanzienlijke vrouw zelfs, en vooral moeder sprekende, hetzelve een slecht wijf te noemen? vooral, waar geen schendig misdrijf, maar dwaze en zoo gemeene hoovaardij de grond dezer verachting is.
Dit zij niet gezegd dan ter volmaking van dit en soortgelijke boekjes voor de jeugd. Wat menschelijk werk zou geene kleine gebreken hebben? Lof en dank voor een zoo waardig geschenkje, is het slot gelijk het begin onzer aanmerkingen.





{==145==} {>>pagina-aanduiding<<}

Beoordeeling.

Christelijke Godgeleerdheid naar de behoefte van dezen tijd. Door J.H. Regenbogen, Doct. en Prof. in de H. Godgeleerdheid, Kerkelijke Geschiedenis en Uitlegkunde des Bijbels, aan 's Lands Universiteit te Franeker. Te Workum, bij F. Annes. 1811. In gr. 8vo. 480 Bl. f 3-:-:

De Christelijke Godsdienst, voor iederen tijd, en land, en volk bestemd, is even zeer voor den menschelijken geest bruikbaar en gewigtig, welk eenen trap van meerdere of mindere beschaving en verlichting dezelve dan ook moge bereikt hebben. Reeds van voren eischt men dit in een algemeen en duurzaam genees- of hulp-middel voor den menschelijken geest, en bij de proef blijkt het ook, dat die Godsdienst, altijd en in alle standen, de edelste menschen vormt. Men voelt, ook reeds van voren, dat zoodanig uitwerksel, algemeen voor allen, geenszins kan worden daargesteld door uitvoerige en ingewikkelde redenering en betoog, of zoodanig zamenstel, waarbij veel omslag, diep nadenken en groote belezenheid of geleerdheid vereischt wordt; de ondervinding bevestigt het ook; het zijn de heilige oorkonden van het Christendom, hare eenvoudige leeringen, hare hoogst belangrijke uitspraken en verzekeringen, voor allen verstaanbaar, in geschiedenissen doorgaans ingekleed; - hoewel wij ook gaarne zeer veel op rekening zetten van het eigendommelijke onzer H. boeken, en de daarmede gepaard gaande, overtuigende en heiligende, Goddelijke kracht, welke wij vertrouwen dat ieder Christen erkent, bij al het verschil in het denkbeeld, dat men aan deze kracht gezind is te hechten. De H. Schrift laat, onzes inziens, genoegzame ruimte aan den menschelijken geest, naar de onderscheidene mate van ie-
{==146==} {>>pagina-aanduiding<<}
ders talent en den trap van verlichting in ieder tijdvak en bij iederen bijzonderen mensch; de hoofdzaak van wezenlijk vertroostende en heiligende kennis blijft altijd den vasten grondslag, leidt altijd tot het groote doel, hoezeer dan overigens de loop der denkbeelden ook verschille, en in bijzondere personen en tijden anders worde gewijzigd. Het kan niet anders bij eene Goddelijke openbaring voor redelijke wezens, ten opzigte van hetgeen altijd het belangrijkst voorwerp blijft van een ieders nadenken, en den krachtigsten invloed hebben moet op een ieders werkzaamheid. Groote en in het
oog loopende eenheid in grondbeginselen voor geloof en verwachting, zekere algemeene hoofdpunten, en volstrekt hetzelfde zedelijke doel, (zonder dit vervalt het Goddelijke;) tevens wederom de hoogstmogelijke verscheidenheid van gezigtspunt, bij verdere ontwikkeling, uitbreiding en toepassing, naar den bijzonderen stand, betrekking, enz. (zonder dit vervalt het menschelijke, het voor den mensch berekende, algemeen bruikbare;) ziet daar het karakteristiek vereischte in zoodanig Goddelijk boek, en waaraan de ondervinding leert dat onze Bijbel volkomen beantwoordt. Overeenstemming en verscheidenheid zullen, naar ons inzien, de Christenen altijd vereenigen en verdeelen; ten zij wij eene nadere openbaring ontvingen, die bestond uit enkel, en voor elk kenbaar Goddelijke, magtspreuken, welke aan nadenken en eigene redelijke werkzaamheid in het geheel geene ruimte liet, en alzoo wel spoedig, een en andermaal herlezen, voor het verstand niets meer wezen, en dan ook wel weinig of niets op het hart meer werken zou. De wezenlijke Godsdienstleer bepaalt zich dan, naar ons inzien, tot weinige hoofd- en grond-waarheden, (over welker getal en meerdere of mindere waarde men ook al onderling verschillen kan,) van zoodanigen aard intusschen, dat zij steeds aan den geest eenen vasten leiddraad en overvloedige stoffe tot ontwikkeling en nadenken opgeven, en zich naar ieders bijzonderen staat gebruiken en wijzigen laten tot de groote bedoeling: zedelijkheid,

{==147==} {>>pagina-aanduiding<<}
hoop, en troost. Het meer bekorten en vereenvoudigen van de leer des Godsdiensts baant den weg tot meer algemeene overeenstemming, namelijk in den éénen zin en geest van onderlinge liefde, en tot het één, algemeen, heilig doel; hoedanige overeenstemming werkelijk plaats had in de allereerste Christen-tijden; maar welke zeer verschilt van zoodanig eene, waardoor ieder vroeger of later verschillend gezigtspunt en meening eens vooral zou beslist zijn, het verder doordenken op de erkende waarheid belet, en de menschelijke geest aan banden worden gelegd, die wij voor de veerkracht onzer ziel, en alzoo tevens voor de meest verhevene en vruchtbare wetenschap, hoogst nadeelig rekenen. Die den menschelijken geest zijne werkzaamheden verbieden wil, doet ons geenen dienst; maar hij, die denzelven van onvruchtbare bespiegeling afleidt, en aan iedere bespiegeling eene vruchtbare wending geeft. Die aan den menschelijken geest vrije werkzaamheid toestaat, doet dwaas, wanneer hij echter vordert dat allen alles eveneens zullen zien en beoordeelen; dit is in het belangrijk vak der Godgeleerdheid zoo wel, als in dat der Wijsgeerte, volkomen waarachtig.
Het behoort niet tot ons tegenwoordig onderzoek, of men het menschkundig zeker houden moet, dat de Christenen, behoudens den band van onderling vertrouwen en liefde, zich altijd, naar hunne verschillende meeningen, in onderscheidene Kerkgenootschappen zullen blijven verdeelen: de band van onderling vertrouwen en liefde is voorzeker tot eene nadere vereeniging het voorafgaand vereischte; en zal ooit de tijd van geheele ineensmelting daar zijn, dan zal echte Christelijke godzaligheid, Evangelische deugd meer algemeen in iedere afdeeling, niet alleen het doel, maar werkelijk het sieraad geworden zijn van het groot aantal belijders: één is onze Meester; en zoodanige braven houden nu reeds elkanderen voor hooggeschatte, zeer lieve broeders in Christus.
Wij durven voor deze inleiding op verschooning rekenen, daar dezelve van eene in zoo verre onpartijdige be-
{==148==} {>>pagina-aanduiding<<}
oordeeling van het werk voorhanden bewijs kan geven, als dezelve blijken doet, dat de beöordeelaar ver vervreemd is van den kettermakenden geest, en het den Schrijver in geenen deele euvel neemt, dat hij zoo gedurig en zoo grootelijks afwijkt van de aangenomen leer in het Kerkgenootschap, hetwelk hij als Hoogleeraar dient, hetgeen hij ook (eer hebbe zijne openhartigheid!) nergens bewimpelt; terwijl wij meenen, dat de beöordeeling van het al of niet geöorloofde van zoodanige vrijheid van denken, of liever openlijk schrijven, krachtens vroeger aangegane verbindtenissen, niet behoort tot de regtbank van dit ons Tijdschrift, maar dat wij aan de Hoogleeraren, Leeraren en Onderlingen van de Hervormden hunne stem in Classicale en Synodale vergaderingen te dezen aanzien moeten laten vrij en onverlet.
Ter zake dan: wij zijn het al aanstonds met den Schrijver eens, als hij zegt in het Voorberigt, dat in het zamenstel der Godgeleerdheid (bij alle de onveranderlijkheid der waarheid) verandering ontstaan moet, van wege de meerdere ontwikkeling van den menschelijken geest met den voortgang des tijds; maar hij zal ons ook toegeven, vertrouwen wij, dat daaruit nog geenszins volgt, dat de leerstukken zelve moeten veranderd worden of omgekeerd; dit moet van elders blijken, en hetgeen de Hoogleeraar in het werk voordraagt, blijft een punt van onderzoek. Dat de godgeleerde Nederduitsche zamenstellen, gelijk dat van j. mark en zelfs van a. buurt, en soortgelijke, niet meer voldoen aan de behoefte van dezen tijd, geven wij mede gaarne toe; maar daaruit volgt nog niet, dat die van muntinghe, van voorst - en, al vroeger, van broes, en soortgelijke - met de door hem genoemde gelijk gesteld moeten worden, en dat eene vertaling van dezelve voor den Hollandschen Lezer, minder dan dat van den Hoogl. regenbogen, aan de behoefte van dezen tijd zou voldoen. Dat een aantal verstandige lieden, die door eene verstandige opvoeding beschaafde zinnen gekregeu

{==149==} {>>pagina-aanduiding<<}
hebben, zich met de begrippen der oude Godgeleerden niet meer vereenigen, en dikwijls geheel het godsdienstig onderzoek daarom ter zijde schuiven, willen wij mede gelooven; maar dat zij dit door gebrek aan iets beters moeten doen, betwijfelen wij zeer; en wij gelooven niet, dat de Hoogleeraar met een groot aantal Leeraren bij de Hervormden, den aard en de wijze van hun onderrigt, de leerboeken, die zij gebruiken, en dikwijls ook ten medegebruike (al zijn die somtijds ook uit een ander Kerkgenootschap voortgekomen) aanprijzen, met hunne openbare voordragt der geloofs- en zedeleer, enz. zoo geheel onbekend kan zijn, dat hij hiertoe dit zijn werk zou houden voor een onmisbaar iets; ten zij hij overeenstemming met zijne gevoelens beschouwen mogt als het eenig behoedmiddel tegen Deisterij en Neologie voor den welopgevoeden en beschaafden mensch; in welk geval wij de vrijheid zouden nemen, wel zeer van hem te verschillen, en hem het tegendeel in een aantal voorbeelden van geheel anders denkenden kunnen aanwijzen. Dat datgeen, wat het eigenlijk pit en merg is van het Evangelie, (doel, strekking, zouden wij liever schrijven,) in (sommige) oudere leerboeken te veel uit het oog verloren werd, zegt de Hoogleeraar, en, helaas! niet zonder grond; maar als hij nu volgen laat: dat de groote vraag, die hier bij de beoordeeling van dit stuk moet te pas komen, deze is: is God, wiens gelukzaligheid voor geene vermeerdering of vermindering vatbaar is, het hoofddoel van alles, of zijn het zijne redelijke schepselen? dan zien wij niet, dat deze tegenoverstelling zoo volstrekt noodig is; en als hij er eindelijk bijvoegt: is het hoofddoel van Jezus, te verlichten
en op te leiden tot eene deugd, die overvloediger is dan die der Schriftgeleerden en Pharizeërs, of is het om te dienen als een voorbeeld van Gods straffende geregtigheid? dan voelen wij ons gedrongen aan te merken, dat hij vecht met eene hersenschim; dat niemand, zoo ruw en onbekookt, het laatste zonder het eerste beweert; en dat het

{==150==} {>>pagina-aanduiding<<}
ons hier, gelijk ook elders in het werk, blijkt, dat het maken van een juist dilemma des Hoogleeraars zaak niet is. Hiermede stappen wij af van het Voorberigt.
Het werk bevat XIV Hoofdstukken: 1) Over den Godsdienst in het algemeen. 2) Over den geopenbaarden Godsdienst. 3) Over de H. Schrift. 4) Over God en zijne eigenschappen. 5) Over de schepping der wereld. 6) Over de Goddelijke voorzienigheid. 7) Over de Engelen. 8) Over 's menschen oorsprong en voortreffelijkheid. 9) Over de zedelijke onvolmaaktheid des menschen. 10) Over den persoon des Verlossers. 11) De geschiedenis van Jezus. 12) De verlossing van Jezus. 13) Christelijk geloof en deugd. 14) Gelukzaligheid in dit en het toekomend leven. Deze orde vindt, vertrouwen wij, bijval, en het alles rangschikken onder deze hoofdbijzonderen, het uitmonsteren van het een en ander, dat in oudere en ook in latere opstellen nog wel een afzonderlijk hoofdstuk, en dikwijls nog wel een lijvig hoofdstuk is, draagt althans onze goedkeuring weg. De bijzondere onderdeelen zullen wij niet opgeven; wij hebben daarvoor geene ruimte; want, alhoewel wij over dit werk veel liever referenten aan ons Publiek, dan wel Recensenten waren, meenen wij dat de aard van ons Tijdschrift, hetwelk anders geene groote plaats voor het Theologisch vak inruimen kan, nu gebiedend vordert, dat wij onze beöordeeling niet geheel en al terughouden over een werk, dat uit de pen komt van eenen Hoogleeraar der voorheen hier te lande publieke Kerk, en hetwelk thans het onderwerp is van zoo menig gesprek, daar het zoo sterk de aandacht trekt; terwijl onze Lezer tevens ook wel eene proeve verlangt van onze meer of min gematigde denkwijze in het godsdienstige, en daaruit den invloed berekenen kan, dien deze denkwijze natuurlijk heeft op ons geschrijf, ook dan, als wij in het vervolg geschriften in dit val slechts met weinige woorden kunnen aanmelden en
beoordeelen.
Zekere Old-ouderling der Hervormde Kerk gaf in

{==151==} {>>pagina-aanduiding<<}
1809 een werkje uit over de zonde en de verlossing van dezelve door J.C., hetwelk mede vrij wat opzien gaf; de gevoelens van den Hoogleeraar regenbogen, de loop van zijne denkbeelden, geheel zijne wijze van redenering, en zelfs kleine bijzonderheden, zijn zoo overeenkomstig, dat wij waarlijk vermoeden, dat of die Oldouderling aan de voeten van den Hoogleeraar, of zijn Hooggel., in zijne eerste jeugd, aan de voeten van dezen Old-ouderling gezeten hebbe; in welk laatste geval wij in het bekende: quo semel est imbuta recens servabit odorem testa diu, de oplossing vinden, hoe de Heer regenbogen, bij alle zijne volgende studie en onderzoek, en bij zijne tegenwoordige Professie, zoo geheel met deze denkbeelden ingenomen blijft, en zoodra hij op deze onderwerpen komt, als 't ware op zijn stokpaardje zit, en somtijds een weinig driftig en zelfs bijtend wordt. Dat hij over deze onderwerpen vooral con amore schrijft, zal niemand bij de lezing over het hoofd zien. Dit zij intusschen zoo als 't wil, wij moeten 's mans denkbeelden opgeven.
Het zedelijk kwaad is, volgens des Hoogleeraars duidelijke woorden, alleen in de bepalingen van onze natuur gegrond, bl. 186. Overal straalt dit gevoelen door; bij de behandeling van de schepping der wereld, bl. 159, lezen wij reeds: ‘Gelijk de elementen der wereld met elkanderen in een eeuwigen tweestrijd zijn, om zoo het leven en de beweging te bewaren door de gansche natuur; gelijk stormen en onweders, die alles schijnen te verwoesten, uitloopen op de daarstelling van het plan des wijzen Scheppers: zoo gaat het ook in de menschelijke natuur, waar twee krachten elkanderen in evenwigt houden: de geest strijdt tegen het vleesch. Het verstand met alle zijne beginselen staat tegen over de eigenliefde met alle hare begeerten en driften: deze zijn als de winden, die ons over den oceaan des levens moeten voeren, maar welker invloed gestadig door de rede moet tegengewerkt en geleid worden.’

{==152==} {>>pagina-aanduiding<<}
Hoofdst. IX wordt het intusschen opzettelijk door hem beweerd, gestaasd, en met alle kracht verdedigd. De Hoogleeraar verwerpt niet alleen het woord en denkbeeld van erszonde, alle toerekening, middellijk of onmiddellijk, van de eerste zonde der menschen; maar hij verwerpt geheel het denkbeeld van eenige besmetting, of zedelijk bederf, en wat maar van dien aard is; (wel te verstaan aangeboren bederf;) zoo iets, zegt hij, is tegen de H. Schrift en strijdt tegen de deugden van God. Onze zinnelijke natuur, die de grond is van alle zonden, ontvangen wij wel van Adam; maar Adam ontving deze natuur juist zoo, bij de schepping, van God. ‘Hoezeer ook sommige menschen verdorven zijn door de zonde, zij zijn niet dus geboren; zij zijn het, gelijk zij ziekworden; zij zijn er vatbaar voor;’ bl. 295: meer dus niet. ‘Wij moeten toezien, dat wij niet voor gebrek en onvolmaaktheid houden datgeen, wat het niet is;’ bl. 301. De eerste zonde van Adam was ook zoo erg niet; zij is gelijk aan die, waarin de beste menschen soms vervallen; in dezelve was geen doel, geen opzet tegen God; zij kwam voort uit onbedachtzaamheid en overhaasting. Die misstap was naauwelijks begaan, of werd betreurd; terwijl echte teekenen van boetvaardigheid het hart der overtreders vervulden. Daarenboven, die overtreding was in het plan van God: ‘Niet om Adam en zijne nakomelingen met vloek en schuld te overladen, dan wordt alles eene verschrikkelijke wreedheid, maar om hem door ondervinding en schade te doen kloek worden, om hem voorzigtigheid te leeren, opdat hij in het vervolg zijne neigingen beter mogt beheerschen, en tegen de verzoekingen op zijne hoede zijn. Hier handelt God als een vader met zijne kinderen.’ enz. ‘De mensch leert
geen gaan, zonder dat hij eerst valle; hij leert geene deugd, zonder de kracht der verzoeking te kennen; en hoe kon hij deze beter leeren kennen, dan door de ondervinding, die, gelijk het verhaal zegt, hem leerde goed en kwaad

{==153==} {>>pagina-aanduiding<<}
kennen?’ - ‘Wie weet, hoezeer die misslag, welken hij terstond betreurde, hem behoedzaam gemaakt, en hem in 't vervolg voor vele zonden, welke hij anders zou begaan hebben, bewaard hebbe?’ enz. bl. 278. Dat de zonde zoo algemeen is, komt van de kindschheid van ons verstand, het miskennen en misbruiken van den Godsdienst, en de kracht van kwade voorbeelden. ‘Zoo behoeven wij derhalve niet in het verafgelegen Paradijs te zoeken, hetgeen wij digt bij vinden kunnen.’ enz. - Bekeering, of vernieuwing des gemoeds, komt letterlijk nog te pas bij die genen, welke aan eene zondige levenswijze gewend zijn, en deze of gene kwade drift over zich lieten heerschappij hebben. ‘Dezulken, die van hunne jeugd af aan de beginsels der deugd getrouw geweest zijn, zonder tot slechte gewoonten of wandaden te vervallen, kunnen niet vermaand worden tot eene bekeering van doode werken, hoezeer zij anders nog van het ware doelwit der Christelijke roeping, of van regt Evangelische heiligheid, mogen verwijderd zijn.’ bl. 443. De Lezer gevoelt van zelve, dat in het denkbeeld van straf der zonden de Schrijver nu ook van zijn Kerkgenootschap verschilt, en dat hij geene eeuwige straffen erkennen zal.
Zijne denkbeelden van de verlossing door Jezus Christus staan met de genoemden in verband; en het moet zelfs eenigermate bevreemden, dat hij het woord verlossing nog behoudt, en spreekt van het Goddelijk plan ter herstelling van het menschelijk geslacht: hulp, opvoeding, veredeling, zou, naar ons oordeel, eene betere uitdrukking bij het gevoelen van den Schrijver zijn. Tot het verlossingswerk behoeft de Hoogleeraar de hooge Godheid van den Zoon natuurlijk nu ook zoo stellig niet: zijn Kerkgenootschap drukt zeer de noodzakelijkheid van eenen Goddelijken borg, in den sterksten zin; dan, het is bekend, dat men ook het dragen van de straf in het lijden van Jezus vinden, en de leer der verzoening ten sterkste voorstaan en verdedigen kan, al

{==154==} {>>pagina-aanduiding<<}
gaat men ten aanzien van de hooge Godheid in Jezus ook niet verder, dan de Hoogleeraar doet: ‘Jezus,’ zegt hij, bl. 334, ‘is de Zoon van God, meer dan eenig mensch of Engel; hij is van den hemel op aarde gezonden, toegerust met alle die bekwaamheden, welke er in den Verlosser des menschelijken geslachts vereischt worden: het ware evenbeeld der Godheid, de volmaaktheden zijns Vaders stralen in hem door, die, met hem ten naauwste vereenigd, alles door hem werkt, en maakt dat hij den zijnen eene oorzaak is van wijsheid, van regtvaardigheid, van heiligmaking en verlossing. (I Cor. I:30.’) Dan, van het lijden en dragen van op de zonden bedreigde straf door den Verlosser, van toerekening van Jezus verdiensten, van eigenlijken offerdood, borg zijn voor zondaren, (wel borg van het veel betere verbond,) van het zich in de plaats stellen voor ons, het noodig zijn van Jezus dood, uit hoofde van Gods regtvaardigheid of van zijne bedreiging, of ook uit hoofde van de zedelijke orde in de wereld, in één woord, van alles, wat voldoening of verzoening heet, weet de Hoogleeraar niets; hij verzet zich ten sterkste tegen zoodanige gevoelens. Echter heeft hij veel met Jezus, als Verlosser, op. Hij spreekt en handelt uitmuntend over de verdienste, d.i. het belangrijke van Jezus leer, voorbeeld, vernedering en dood, en verhooging. Ten aanzien van het verdienstelijke van Jezus lijden en dood, toont hij aan: 1) Dat Jezus lijden en sterven het grootste bewijs is van Gods vergevende vaderliesde. (Jezus stierf immers op hetgene hij geleerd had.) 2) De lijdende en stervende Jezus geeft aan de zijnen den sterksten spoorslag tot getrouwheid en gehoorzaamheid aan God. (Niets moet ons meer
verbazen, dan de getrouwheid van Jezus, zijne gehoorzaamheid ter dood toe; die beschouwing geeft den zwakken, zinnelijken mensch, die zoo vaak wankelt tusschen deugd en ondeugd, sterkte en kracht.) 3) De lijdende en stervende Christus heeft het Joodsche stelsel van plegtigheden, 't welk staande ge-
{==155==} {>>pagina-aanduiding<<}
houden werd ten koste der deugd, en de verwachtingen van een aardsch rijk vernietigd. 4) En bijzonder is het verdienstelijke van Jezus lijden en sterven daarin gelegen, dat hij onder al dat lijden zulk een voorbeeldig gedrag gehouden heeft. ‘Wanneer wij op deze vier stukken behoorlijk acht geven, en de kracht van Jezus kruis aandachtig overwegen, dan blijkt het (meent de Schrijver) dat hij een volkomen Zaligmaker is, die de zijnen geworden is eene oorzaak van wijsheid, regtvaardigheid, heiligmaking, en verlossing; die de zijnen dadelijk ontheft van de zonde en hare droevige gevolgen, en zulke beginsels van deugd, van Gods- en menschenliefde inboezemt, welke hen voor waar geluk in dit en het toekomend leven vatbaar maken.’
Dit is het gevoelen te dezen aanzien van den Hoogl. regenbogen; en wat zullen wij daar nu verder van zeggen! - Die het ten aanzien van de verdorvenheid onzer natuur met zijn Hooggel. eens is, zal zich ook wel met zijn begrip over de verlossing kunnen vergenoegen; maar die in het eerste verschilt, zich meer en dieper bedorven houdt, over zonde en straf en straffende regtvaardigheid van God anders denkt, heeft, dunkt ons, aan de verlossing, zoo als de Hoogleeraar die voorstelt, niet genoeg. Hetgeen zijn partij in dezen nog aanvoert, en waarmede hij niet onbekend kan zijn, overtuigde zijn Hooggel. niet; en wij gelooven ook niet, dat die partij, door 't geen hij aanvoert, en dat van elders reeds genoegzaam bekend was, zal overreed zijn. Het toetsen van 's mans wijsgeerige en schristuurlijke bewijzen, het toetsen van het al of niet voldoende van 's mans weerlegging, het omhalen van alles, wat partij nog uitzonderen en nog zeggen kan, is eene taak, die wel niemand hier van ons vergen zal; het zou ook niet veel afdoen; ieder ziet en toetst toch op zijne wijze, en zoo had men dan slechts ons gevoelen, dat niemand ten regel is. Wij weten wel, dat juist dit geschilstuk bij het Hervormd Genootschap van het grootste belang gehouden wordt voor de

{==156==} {>>pagina-aanduiding<<}
Christelijke deugd en ons toekomend geluk; dan, God is toch eindelijk over hem, die dwaalt, eerlijk dwaalt, de eenige regter. Wij gelooven, dat partijen, ook ten aanzien van dit geschil, wederzijds zich nog wel een weinig kunnen naderen, en dat men ook hier alzoo verschillen kan, dat de liefde blijve.
Wij hebben intusschen nog eene en andere aanmerking over geheel het werk op het hart; dan, daar onze beoordeeling reeds zoo uitvoerig werd, verschuiven wij die tot een volgend Nommer van ons Tijdschrift. Dit, echter, moeten wij hier nog bijvoegen, eer wij nu de pen nederleggen. De Schrijver zegt: ‘dat die misdaden, van welke de menschelijke natuur ijst, en van welke onze grootste steden, in welke de begeerlijkheid, de moeder van alle misdaden, haren zetel gevestigd heeft, ons dagelijks de akeligste tooneelen zouden opleveren, bijaldien de menschelijke natuur in haren aard boos was, nu eene zeldzaamheid zijn.’ Wij danken God daarvoor, en wenschen hartelijk, dat ieder, die van Godsdienst en Christendom spreekt of schrijft, hoe hij dan ook over zonde en verlossing denke, het Evangelie altijd moge beschouwen en gebruiken als het krachtige middel tot tegenstand van iedere zedeloosheid, en, het zij men zich dan de eer van God of menschengeluk als hoofddoel voorstelle, hierin en eer van God en menschengeluk zal vinden. Wij verblijden ons, dat de ondervinding leert, dat de prediking der leer van erfzonde, toegerekende geregtigheid van Christus enz, zelfs in den meest oud-orthodoxen zin, (men veroorlove ons dit woord) dien nadeeligen invloed niet heeft ten aanzien der zedelijkheid, welken de voorstanders van des Hoogleeraars gevoelen wel vreezen; en omgekeerd, (wij zeggen dit even zeer met overtuiging) dat 's mans gevoelen de menschen niet brengt (gelijk men zich van den anderen kant wel voorstelt) tot zulk eene weinig strenge, al te toegevende zedeleer, die men naar 's menschen vermogen berekend houdt, noch de menschen alzoo vormt tot

{==157==} {>>pagina-aanduiding<<}
hoogmoed en eigenwaan, als iedere dengd zou vernietigen; noch ook, bij meerdere zelfkennis, den mensch eindelijk brengt tot wanhoop, immers tot het verlies van allen troost, en alzoo van allen moed ten goede! - Men wachte zich zorgvuldig voor uitersten. - En dit moge voor ditmaal genoeg zijn.

Verhandeling van J.C. Schwab, over den Eed; uitgegeven door het Stolpiaansch Legaat.

(Vervolg.)

Beter, dan het werk des Hoogleeraars, geviel ons, ten aanzien van minderen vooringenomenheid met de betwistbare beginselen der Kantiaansche schole, de Verhandeling van den Wurtembergschen Geleerde j.c. schwab, schoon zij in andere opzigten, als nieuwigheid van leere, en uitvoerigheid van bearbeiding, voor de bekroonde hebbe onder te doen: ‘Den Eed’ omschrijft hij ‘als eene verzekering, vergezeld gaande met de aanroeping van God.’ Hij breidt dit denkbeeld verder uit, tot eene levendige voorstelling van het Opperwezen en diens volmaaktheden, met woorden of teekenen uitgedrukt. Niets onwaardigs, bijgeloovigs, Godonteerends, strijdigs met de menschelijke vrijheid, of nadeeligs voor de zamenleving, toont hij aan dat er te vinden is in gezegde plegtige verrigting. God als getuige aan te roepen, stoot hem niet, mits men niet aan de letter hange, of daarin meer zoeke dan de herinnering aan deszelfs Alomtegenwoordigheid en Alwetendheid onder het afleggen der verzekeringe. Het denkbeeld der inroeping van Gods wrake bij meineed keurt hij, schoon in zachtere bewoordingen dan de Heer meister, even zeer af, althans in den zin eener uitdaging, minder in dien van levendige voorstelling der Goddelijke Regtvaardigheid. Ook bij hem is de Eed een zeer geschikt middel in regtszaken

{==158==} {>>pagina-aanduiding<<}
tot wering van leugen en ontrouw. Vervolgens treedt onze Schrijver met de grootste naauwkeurigheid en klem van redenen toe ter ontzenuwing der tegenwerpingen van kant; ja bewijst, dat de grond van deszelfs dwaling en wanbegrip omtrent den Eed te zoeken is in de hoofdstellingen van deszelfs bespiegelende wijsgeerte, die aan de voorwerpen des verstands geen wezenlijk, en van onze voorstelling onafhankelijk, bestaan toekent, maar dezelve loutere denkbeelden acht te zijn, die wij verzelfstandigen en tot wezens maken. Dit geldt dan ook omtrent God, eene soort van onding, of wezen onzer rede, waarbij het dus ongerijmd en louter bijgeloof is te zweren, aan hettelve volmaaktheden toe te kennen, en daarvan straffe te duchten. Alleen wanneer gij aan dit denkbeeld der hoogste volmaaktheid, naar 's wijsgeers zedelijk bewijs, een dadelijk aanwezen toeëigent, dan eerst wordt het een beginsel van gedrag. Bij anderen heeft het geen dadelijk bestaan, en kan dus, volgens kant en meister, van de zoodanigen niemand daarbij zweren; hoewel, naar het begrip des laatstgenoemden, ook de Atheist behoore te zweemen naar die denkbeeldige volmaaktheid, en alzoo op zedelijke gronden de waarheid kan staven door eenige meest plegtige voorstellingen zijner dure verpligtingen.
Schwab, daarentegen, doet de kracht en betamelijkheid van den Eed gevoelen voor allen, die God voor een werltelijk en bij uitnemendheid bestaand wezen, en de oorzaak aller dingen, erkennen; en leidt hem deze aanmerking tot het onderzoek, of een Atheist behoore te zweren, dan wel zijn ongeloof aan den dag te leggen? waarop het antwoord valt, dat deze eene maatschappij moet vaarwel zeggen, in welke hij ter goeder trouwe niet kan blijven leven; en dat hij, desniettemin in haar midden zich onthoudende, bij oproeping tot den Eed alleen zijnen tweestrijd zichzelven te wijten heeft, en voor zich te beoordeelen, wat hem te doen sta in gezegden neteligen toestand.

{==159==} {>>pagina-aanduiding<<}

Daarna lost de Schrijver eene andere meer zijdelingsche tegenbedenking van kant tegen den Eed op, die beweert, ‘dat de levendige voorstelling en overtuiging van Gods aanwezen zich niet laat huwen met de vrijheid der menschen, en drangredenen, van zulke voorstelling ontleend, voor de zuiverheid van zedelijke beweeggronden nadeelig zouden zijn.’ Maar men hebbe te onderscheiden tusschen eene slaafsche en kinderlijke vreeze, en drangredenen, die van buiten inkomen, niet te verwarren met zoodanige, als van zedelijken aard zijn. Voorts, hoewel er is onder de beweeggronden der menschelijke daden, die minder of meerder lof verdienen, zijn deze nogtans alleen kwaad of ook onzuiver te achten, die tegen de wet der zeden geheel of ten deele inloopen; terwijl voorts de strengheid der Kantiaansche leere, allen invloed van bijkomende neigingen en bedoelingen wrakende, weinig berekend is voor onze zwakheid, en strijdig met den Godsdienst van Jezus, die belooningen voorstelt en straffen dreigt. Dit brengt te wege, dat de Schrijver voortgaat zijne gedachten te uiten over de plaats, Matt. V:33-37. en de gevoelens der Kerkvaderen omtrent den Eed; waarover hij kortelijk, dan met voldoende klaarheid, zijne meening, strijdig met de letterlijke opvatting, voordraagt: en voorts over het misbruik van den Regterlijken Eed sprekende, geeft hij te dezen eenige zeer nutte bepalingen of regelen op; sluitende ten laatste zijne Verhandeling met voorbijgaande melding zijner denkwijze over de bewoordingen en plegtigheden bij den Eed, en een uitvoeriger onderzoek nopens de straffe van den Meineed, en derzelver noodzakelijkheid voor de maatschappij.
In de hoofdzaak dus, en in hetgene te bewijzen was, stemt de dubbele arbeid dezer uitheemsche Geleerden, door een Vaderlandsch Genootschap met den druk en gouden Eerepenning vereerd, volkomen overeen; dat, namelijk, de Eed onontbeerlijk, en, met wijsheid gebezigd, geenszins nadeelig, maar nuttig is voor elke be-
{==160==} {>>pagina-aanduiding<<}
schaafde zamenleving. En wat de nieuwe uitlegging van deszelfs zin door den Heer meister betreft, bij eene naauwkeurige vergelijking van zijne gevoelens met die van schwab zal men ontwaren, dat de gematigde denkwijze van dezen nagenoeg daarmede instemt; althans bij de waarneming, dat eerstgenoemde ook de voorstelling der Goddelijke volmaaktheden als het groote doel van den Eed beschouwt. Zijne misschien te sterke vooringenomenheid met de gronden der Kantiaansche leere, waarvan schwab geheel zuiver is en zich met kracht tegen verzet, maakt het voorname verschil uit.
Dan, genoeg om de waarde van dit boekdeel onze Lezers te doen kennen, en hun aan te prijzen, als uitnemend berekend naar de behoeften van dezen tijd, die, willende prijs stellen op den roem van Wijsgeerte, haar hoogste sieraad, den Godsdienst en godsdienstige verrigtingen, dwaasselijk op kleenen prijs stelt.
Wij eindigen met onzen dank te betuigen aan Heeren Curatoren van het Legaat van wijlen stolp, aan welken wij de aanleiding en uitgave dezer stukken verschuldigd zijn.




Caspari Georgii Caroli Reinwardt, Oratio de Chemiae et Historiae Naturalis studiis recte instituendis, habita publice die 5 Novembris 1810. etc. 4to.

Dat is:
Redevoering over de beste wijze om de Scheikunde en de Natuurlijke Geschiedenis te beoefenen.
Deze, ter aanvaarding van het Hoogleeraarambt aan het Amsterdamsch Athenaeum, uitgesprokene Redevoering van den reeds met roem bekenden Hoogl. reinwardt hebben wij met veel genoegen gelezen, en vinden in dezelve voor beoefenaren der natuurkundige we-
{==161==} {>>pagina-aanduiding<<}
tenschappen den weg aangewezen, dien zij, ter bereiking van hun doel, moeten bewandelen. Hoe zeer dan ook die weg niet nieuw zij, maar reeds door andere leidslieden is afgebakend, blijft het toch immer belangrijk, denzelven bij herhaling door der zaak kundigen aangewezen te zien. Der Akademische jeugd in het bijzonder wordt deze Redevoering door ons ter lezing aanbevolen, opdat zij niet, door wankelbaarheid en onstuimigheid van gemoed, alle zekere en langdurige onderzoekingen verachten, noch overal in het wilde ronddwalende, zich eene eigene wereld scheppen, en de dingen niet beschouwen zoo als zij zijn, maar zoo als hunne weelderige verbeelding hun dezelve afmaalt: iets, waartegen de Hoogleeraar waarschuwt; trachtende zijn Ed. bijzonder aan te toonen, dat men, door eene opmerkzame beoesening van de geschiedenis dezer wetenschappen, de oorzaken der dwalingen, als beletselen van derzelver voortgang, kan ontdekken, en, door zich met die mannen bekend te maken, welke daarin uitgemunt hebben, tevens zoo wel de wijze, waarop die dwalingen begaan, als de voorschriften, hoe zij te vermijden zijn, leert kennen. Daarbij worden de voorwaarden opgegeven, welke voor de beoefening dezer wetenschappen een vereischte uitmaken, en de weg aangewezen, dien men daarin te bewandelen hebbe; prijzende de Hoogl. daartoe eene op ondervinding berustende analogie ten sterkste aan, wel te onderscheiden van zulk eene breidellooze stoutmoedigheid, welke zich tot het uitdenken of uitvinden van de oorzaken der dingen bepaalt. Het nut, eindelijk, dat in de beoefening dezer kunsten, zoo wel voor de beschaving van het verstand, als tot aankweeking van zedelijke beginselen, voor de jeugd gelegen zij,
maakt, met de gepaste en gebruikelijke aanspraken, het slot dezer Redevoeringe uit, welker verspreiding, door een Nederduitsch gewaad, wij als zeer doe matig beschouwen.





{==162==} {>>pagina-aanduiding<<}

Longinus over de Verhevenheid. Uit het Grieksch vertaald, door Matthijs Siegenbeek. Te Leyden, bij L. Herdingh. 1811. In gr. 8vo. VIII. 135 Bladz. f 1-5-:

De Hoogleeraar siegenbeek, na in de tresselijke Voorrede tot zijne uitgave der Proeven van Nederduitsche Dichtkunde beweerd te hebben, dat de beoefening der Ouden, en de toepassing hunner schoonheden op onze taal, een der voornaamste trappen geweest was, langs welke zich onze voorouders in de schoone zeventiende eeuw, vooral in hare eerste helft, zoo hoog in het gebied der Letterkunde verheven hadden, volgt dat edel spoor, en voldoet aan zijne roeping, om den jongen Nederlander de inwendige schoonheden onzer tale te doen kennen, onder andere ook op eene zeer waardige wijze door het overgieten in dezelve van eenige der edelste gewrochten van Griekenland. In zijne Verhandeling over den rijkdom en de voortreffelijkheid der Nederduitsche tale (*) deelde hij een vrij aanzienlijk gedeelte uit eene der Redevoeringen van demosthenes tegen philippus mede; algemeen bekend zijn 's mans vertalingen uit de Ilias, en nu zien wij ons weder op een ander lettergeschenk uit de Oudheid door hem vergast, op het meesterstuk van ware, zaakrijke kritiek, de Verhandeling van longinus over het Verhevene. (Dus toch zouden

{==163==} {>>pagina-aanduiding<<}
wij den titel liever overbrengen, dan over de Verhevenheid, welk woord ook in een' physieken zin gebruikt wordt, terwijl in onze taal het Verhevene juist datgeen uitdrukt, wat de Kunstregter van Palmyra bedoelde.) Wij aarzelen niet, openhartig ons gevoelen te zeggen, dat deze onderneming des Hoogleeraars ons voorkomt, ruim zoo gelukkig geslaagd te zijn, en te hebben moeten slagen, als zijne navolgingen uit homerus. Altijd blijft het toch eene hagchelijke onderneming, den alouden naïven Bard in onze kunstige, meer of min stijve Alexandrijnen te kleeden, wier nieuwerwetsche dos wel ons, doch niet hem fraai staat. Ook weet men, dat zelfs aan pope deze onderneming in zeker opzigt mislukte. Doch hier, waar onze Landgenoot tegen min onoverkomelijke zwarigheden te worstelen had, hier, waar de kunstregter den kunstregter doet spreken, is, onzes inziens, de overbrenging doorgaans ongemeen gelukkig geslaagd. Wij zullen onzen min geletterden Lezer eenig denkbeeld van de waarde van dit klein, doch keurig werkje trachten te geven, en daarop eene enkele aanmerking, en aanhaling uit hetzelve, laten volgen.
Na de ineensmelting, om zoo te spreken, van Grieksche en Latijnsche Letterkunde onder het Romeinsche Keizerrijk, ontmoeten wij vooral drie uitmuntende Oordeelkundigen in proza, dionysius van Halicarnassus, quintilianus, en longinus. De laatstgemelde, schoon veel later dan de beide anderen, en in eene eeuw levende, waarin, gelijk hij zelf erkent (*), alles tot verbastering neigde, schoon minder uitgewerkt dan eerstgenoemde, en veel minder methodick dan de Latijnsche kunstregter, overtrof daarentegen, zoo veel wij uit het kleine, deerlijk geknotte overschot zijner gewrochten reeds ontdekken kunnen, beide de anderen in hooge vlugt van genie. Niet, als of quintiliaan

{==164==} {>>pagina-aanduiding<<}
niet ook vol kracht en gevoel ware; des moge de hartverscheurende inleiding tot zijn zesde Boek, cicero volkomen waardig, zijn welsprekend en sierlijk Hoofdstuk de ornatu in het achtste Boek getuigen. Maar zijne voorschriften omtrent kleinere, tot de Redekunst betrekkelijke onderwerpen, die voor ons schier geheel zonder toepassing zijn, en zijne ongemeene uitvoerigheid, maken hem, althans voor eene geheele vertaling, volstrekt ongeschikt. De smaak van dionysius is zuiver en kiesch; vele zijner oordeelvellingen zijn voortreffelijk; jammer maar, dat overdrevene vaderlandsliefde hem aandreef, herodotus ten koste van thucydides te verheffen, en daardoor omtrent dezen laatsten zeer onbillijk te worden, 't welk zijne onzijdigheid, ook in andere gevallen, doet verdenken. Longinus, daarentegen, vrij van kleingeestige vooroordeelen, niet afdalende tot voorschriften omtrent het uiterlijke des redenaars, en schaars tot zulken omtrent het werktuigelijke zijner zinsneden, beschouwt, als een hooger wezen, uit het verhevene standpunt, waartoe hij is opgerezen, slechts het echte, het ware schoon, waarvan hij het Ideaal in die hoogere gewesten met zijnen geliefkoosden Schrijver, plato, schijnt aanschouwd te hebben. Het verhevene, waarover hij schreef, lag in zijnen grooten geest, die zich ook in zijn leven en sterven niet verloochende. Getrouw aan de door hem gekozene partij, verbleekte hij niet, waar zelfs eene zenobia zwichtte, en schande boven den dood koos (*). - Met dat al doet deze hooge vlugt longinus niet tot winderige gezwollenheid vervallen; men weet, dat de kiesche boileau, als
kunstregter de horatius der Franschen, onder andere ook door de vertaling van onzen Schrijver den wansmaak der cotins en predons zocht te weren. De getrouwe en oordeelkundige beoefening van dit gedenkwaardig overblijfsel der Oudheid, waarin men slechts met leedwezen, het zij door vele verlorene stukken, het

{==165==} {>>pagina-aanduiding<<}
zij door den minder methodieken geest des Schrijvers, weinig orde vindt, moge dan nu ook onzen Nederduitschen Lezer, minder met de grondtaal bekend, ten baak en gids in het streven naar ware verhevenheid strekken!
In de overzetting der voortreffelijke en algemeen bekende plaats uit homerus, waar de Schimmenvorst ontroerd opspringt, en ducht, dat zijn duister gebied door de aardbeving zal worden opengescheurd en aan het daglicht vertoond, drukt de Heer siegenbeek (bl. 4c.) zich dus uit:

Der schimmen bleeke vorst, door bangen schrik beroerd, 
Sprong van zijn' zetel op, en sloeg luidkeels aan 't krijten. 

Wij kunnen niet ontveinzen, dat de meestgewone beteekenis van het woord krijten in onze taal ons hier van pluto een jammerlijk denkbeeld geeft, 't welk geenszins aan het schrikverwekkende ἴαχ bij homerus beantwoordt. Veel gelukkiger getroffen komen ons de onmiddellijk volgende aanhalingen uit de Ilias voor, waar neptunus door woud, en gebergte, en zee, en zeegedrogten met schrik en eerbiedenis begroet wordt.
In het 15de Hoofdstuk (bl. 61) vertaalt de Heer siegenbeek het woord φαντασια van longinus door beelden. Het is waar, ook boileau gebruikt hier het woord images, 't welk met ons beelden volkomen overeenstemt; doch komt het ons voor, dat hier het woord verbeelding ruim zoo geschikt zou wezen. Immers door beelden verstaan wij doorgaans alle eenigzins volgehoudene overdragten (Metaphora's), leenspreuken, of zelfs vergelijkingen; waarvan het blijkbaar de bedoeling des Schrijvers hier niet is, te spreken. Maar hij bedoelt gewis, dat de Dichter of Redenaar, door sterke verbeelding weggesleept, zelf schijnt te zien, hetgeen hij zijnen Lezer voorstelt; gelijk uit de daarop volgende voorbeelden duidelijk blijkt, en in welken zin ook wij meermalen het woord Fantasie gebruiken.
Misschien zouden wij nog hier en daar eenige kleinig-
{==166==} {>>pagina-aanduiding<<}
heden kunnen gispen; dan dit werkje heeft zoo veel innerlijke waarde, dat het vitzucht mogt schijnen, hier met een naauwlettend oog de vlekken bijeen te zamelen. Besluiten wij liever met een staaltje uit deze vertaling van longinus bij te brengen, 't welk onzen lof van den Schrijver bij hen, die ons aan overdrijving mogten schuldig keuren, zoo wij vertrouwen, genoegzaam regtvaardigen zal Wij kiezen daartoe het vier-en-dertigste Hoofdstuk, bl. 110:
‘Wat is het dan, (van plato en demosthenes sprekende) wat is het dan, 't welk die goddelijke Schrijvers heeft aangezet, om, met versmading van eene zich tot alles uitstrekkende naauwkeurigheid, steeds het verhevenste na te jagen? Onder vele andere bedenkingen heeft, geloof ik, vooral deze hen bezield, dat de natuur den mensch geenszins als een laag en onedel schepsel heeft aangemerkt, maar integendeel, ons in dit leven en op dit wijduitgestrekte wereldrond, als op eene groote schouwplaats, inleidende, om alle hare werkingen en deelen opmerkzaam gade te slaan, en zelve met eene vurige eerzucht werkzaam te zijn, onze zielen dadelijk eene onverdoofbare liefde voor al wat grootsch en ten onzen aanzien goddelijk is, heeft ingeplant. Dit is oorzaak, dat voor de menschelijke beschouwing en de vlugt van zijnen geest zelfs de geheele wereld niet toereikend is, maar zijne gedachten dikwerf de grenzen der hem omringende natuur overschrijden; en, wanneer iemand alomme in het menschelijk leven rondziet en acht geeft, hoe het groote en schoone (*) in alles den voorrang hebbe, zal hij spoedig ontdekken, waartoe wij geschapen zijn. Van daar dat wij, als door ze-
{==167==} {>>pagina-aanduiding<<}
kere natuurlijke aandrift, geenszins kleine rivieren, hoe helder en nuttig ook, maar integendeel den Nijl, den Ister, (Donau) den Rijn, en veelmeer nog den Oceaan bewonderen; van daar dat wij niet over het vuur, door ons ontstoken, hoe zuiver eene vlam het ook behoude, maar over de groote hemellichten, schoon dikwerf verduisterd, opgetogen en verbaasd staan, noch het eerste meer bewonderenswaardig achten, dan die
vreesselijke kolken van den Etna, welks monden uit de diepte steenen, ja geheele rotsen opwerpen, en somwijlen stroomen van louter onderaardsch vuur uitstorten. Omtrent dit en al, wat van gelijken aard is, laat zich met regt zeggen, dat het nuttige en noodzakelijke voor den mensch ligt verkrijgbaar is, maar dat integendeel datgene, 't welk onverwacht en buitengewoon is, altijd zijne verwondering gaande maakt.’







Een Zomer in het Noorden; of Reize rondom de Baltische Zee, door Denemarken, Zweden, Rusland en een gedeelte van Duitschland. Naar het Engelsch van John Carr, Esq. IIde Deel. Te Leeuwarden, bij de Wed. J.P. de Boy. 1811. In gr. 8vo. 404 Bl. f 3-6-:

Allen, die het eerste Deel dezes werks lazen, verlangden zeker naar het tweede. Den zoo zeer onderhoudenden Reiziger verder te vergezellen, was hun wensch, en wij mogen zeggen ook de onze. Met genoegen ontvingen wij het tweede en laatste Deel; en willen wij onze Lezers voor eenige oogenblikken in het vermaak doen deelen, van met carr, als 't ware, te reizen. Wij zien vooruit, dat velen ons zullen beschuldigen, zoo weinig, en dan nog als ter loops, uit dit werk aangestipt te hebben; dan wij mogten niet meer, en hebben

{==168==} {>>pagina-aanduiding<<}
aan onze taak voldaan, wanneer wij het werk deden kennen, wanneer wij de begeerte, om het te lezen, opwekten.
Niet uitlokkend van wege de plaats- en volksbeschrijving is Russisch Lapland, 't welk dit Deel opent; dan 's Reizigers weg liep daar door henen. Doch vergoeding in overvloed verkrijgen wij met de aannadering en komst te Petersburg. Bij carr's komst aldaar ‘was het een schoone dag; geen wolkje zweefde aan den helderen hemel; de prachtige Newa met hare blaauwe golven rolde majestueus daar henen, terwijl een talloos tal der schoonste schepen en roeivaartuigen op hare uitgestrekte oppervlakte zweefde. Het starend oog, dat met verbazing de loopbaan van dezen heerlijken stroom, wiens boorden ter wederzijden met eene kaai van granietsteen zijn opgetrokken, poogt te volgen, verliest zich in eene onafzienlijke reeks van trotsche paleizen en prachtvolle gebouwen, en wordt door den schitterenden glans der zich op eenigen afstand verhessende koepels en torens der Grieksche kerken verblind, welke alle met het fijnsie goud belegd zijn.’ (!) De breede en lange straten dezer met zoo veel regts beroemde stad krielden van rijtuigen, en waren vervuld met een bont mengsel van voetgangers, uit alle werelddeelen, in hun verschillend kostuum. Overal ontmoet men een ongeloofelijk aantal groote en prachtige paleizen, grootendeels in den Italiaanschen smaak gebouwd, van baksteen, met pleister overstreken.
Petersburg, de hoofdstad van een Keizerrijk, dat genoegzaam de helft van Azie en een aanzienlijk gedeelte van Europa in zich bevat, steekt, naar het oordeel van carr, inzonderheid daarin uit, ‘dat zij het resultaat van eene in hare soort eenige, van eene allezins reusachtige onderneming is. Genoegzaam in iedere andere stad meet men derzelver toenemende welvaart naar derzelver toenemende inwendige verbetering en verfraaijing af. Doch zulk eene versraaijing geschiedt slechts trapswijze. In een klein donker steegje verheft zich een

{==169==} {>>pagina-aanduiding<<}
trotsch paleis, terwijl in tegendeel in eene heerlijke straat het oog plotseling door eene morsige woning van een' gemeenen kroeghouder beleedigd wordt. In Ruslands hoosdstad heeft men tijd noch moeite gespaard om deze wansraltigheid voor te komen, en het grootsche ontwerp in zijn geheel daar te stellen: want hetgeen de onverbiddelijke dood den grooten peter belette ten uitvoer te brengen, hebben zijne opvolgers, en vooral katharina de II en de tegenwoordige Keizer, met zeer veel smaak en met de grootste aanmoediging bijna volkomen tot stand gebragt; ja, ik durf zeggen, dat deze bewonderenswaardige stad, dit Noordsche Palmyra, met zulke reuzenschreden tot hare volmaaktheid nadert, dat de reiziger, die, na verloop van slechts zeer weinige jaren, haar bezoekt en bewondert, in verrukking uitroepen zal: het genie, 't welk het plan heeft ontworpen, heeft het ook volvoerd!’ - De beschrijving van de bijzondere deelen dezer stad strekt ten stavenden bewijze van deze algemeene aanmerking.
Onze Reiziger was over de inwoners, even als over de stad, in 't algemeen voldaan. Kort na zijne aankomst had hij reeds reden om uit te roepen: ‘Eere zij der gulle Russische gastvrijheid! Met volle regt heeft men haar zoo hoog verheven; zij verdient het in alle opzigten.’ En, na veelvuldiger ondervinding, mogt hij schrijven: ‘De gastvrijheid van dit land overtreft die van alle andere landen zeer verre. Zoodra hier een vreemdeling in het een of ander aanzienlijk huis geintroduceerd is, onderrigt de familie hem terstond nopens de dagen, op welke zij hare vrienden ontvangt, en verzoekt hem allerminzaamst, zich insgelijks onder het getal derzelven te willen rekenen. En zulk eene uitnoodiging is ongeveinsd en hartelijk; doch wordt zeer zelden herhaald. IJdele pligtplegingen en ijskoude etiquettes kent men hier in de gezellige verkeering niet.’
Meer dan de Engelschen doorgaans, althans in hunne reisverhalen, toont carr omtrent de sekse geheel niet

{==170==} {>>pagina-aanduiding<<}
onverschillig te wezen. In den zomertuin wandelende, vond hij onder de dames, welke alle à la mode de Paris gekostumeerd waren, eenige weinige schoonheden: ‘doch,’ laat hij volgen, ‘om geen wierook op het verkeerde altaar te doen strooijen, moet ik er tevens bijvoegen, dat het alle Poolsche schoonheden waren. - Een jong officier van de Keizerlijke garde naderde eene dezer belles, kuste haar de hand, en ontving, toen hij zijn hoofd weder ophief, van haar eenen kus op zijne wang. Deze manier van groeten, die ik naderhand bevonden heb hier algemeen in gebruik te zijn, draagt mijne volkomene goedkeuring weg - zij is de bevalligste, die men zich kan verbeelden: het is de beleefdheid, door de innemendste en zuiverste galanterie veredeld. Diepe buigingen en statige strijkaadjen zijn er ijskegels tegen,’ enz.
In 't algemeen schetst carr het karakter der Russen niet ongunstig, en wil, dat de Russen voor de Engelschen de grootste hoogachting hebben en hen boven alle vreemdelingen stellen. Dan, hierop dient de Vertaler hem met eene aanmerking, om te bewijzen, dat zij de eenigste gepriviligeerde vreemdelingen niet zijn (*). De Hollanders zijn er van Czaar peters tijd hooggeacht geweest; men zou het gevalletje van den Hollandschern schipper, door carr smakelijk verhaald, met vele soortgelijke kunnen vermeerderen. Hoog wordt door onzen Schrijver de Politie te Petersburg geprezen. ‘Anderzins is de tegenwoordige Keizer van de wezenlijke grondgebreken der wetgeving van zijn land ten volle overtuigd, en een zijner hartelijkste wenschen strekt zich daar henen, om, zoo spoedig het gewigt der zaak het slechts vergunt, het Russische volk met een geheel nieuw wetboek te verrijken. Het voorloopig ontwerp tot zulk een wetboek, 't welk katharina de II met eene weidsche praal en eene indrukmakende plegtigheid den

{==171==} {>>pagina-aanduiding<<}
afgevaardigden uit alle de deelen van haar rijk ter beoordeeling voorleide, en waarin zij beweerde, allen haren onderdanen, van Lapland tot de Kaspische zee, en van de Baltische zee tot den Chineeschen muur, billijke wetten gegeven te hebben; een wetboek, dat zelfs den lof van den grooten frederik, en, 't geen der Keizerin nog oneindig dierbaarder was, van voltaire mogt wegdragen, - dit ontwerp, zeg ik, is in zijne geboorte gesmoord, en men heeft er tot hiertoe geene partij van getrokken.’
De vorstelijke pracht, welke eenigen der Russische grooten in hunne levenswijze ten toon spreiden, gaat bijna allen geloof te boven. Ten staal diene, ‘dat de Graaf van scheremetoff een Hotel te Petersburg heeft, 't welk hij bij gedeelten aan verscheidene der aanzienlijkste familien verhuurt, en de daaruit voortvloeijende huurpenningen, die, naar men mij verzekerde, jaarlijks bijna 20,000 roebels beloopen, worden door dien in vollen nadruk edelen edelman onder zijne behoeftige natuurgenooten verdeeld. Behalve een niet minder prachtig Hotel te Petersburg, waar hij doorgaans zijn verblijf houdt, bezit hij op den weg naar Moscou nog eene gansche stad, Paulowa genaamd, die 2500 huizen en 5 kerken bevat. In deze stad, wier inwoners alle lijfeigenen van den Graaf zijn, wordt een vrij beduidende handel op de Kaspische zee gedreven. Niet verre van daar ligt een heerlijk land goed van dezen Russischen Croesus, waar op een kasteel staat, 't welk in grootte en pracht voor dat van Versailles geenszins behoeft te wijken. - Velen zijner lijfeigenen, die hem allen als hunnen vader beminnen, aijn zeer vermogende lieden. In hunne woningen bewondert men de schoonste ameublementen, op hunne tafels dekostbaarste zilveren serviezen, en in hunne geheele huishouding alle kenteekenen eener versijnde luxe. - Ofschoon nu deze Graaf schier onnoemelijke inkomsten heeft, bevond hij zich echter, door zijne overdrevene weldaden, meermaals in verlegenheid. Evenwel - te zijner eere zij het

{==172==} {>>pagina-aanduiding<<}
door mij geboekt - nimmer poogt hij zijne uitgeputte kas door het hem toekomende regt van het hooftigeld zijner boeren aan te vullen.’
Verscheiden Adelijken hebben honderd bedienden; en men verzekerde carr, dat een hunner een nog veel grooter aantal in zijnen dienst had. De Vertaler brengt uit raupach eene opheldering bij wegens dit groot aantal bedienden, 't welk de Russische grooten omgeeft. Een groot huis vormt hier een kleinen staat. Van de menigte liverei-bedienden, over welke men zich in een Hotel verwondert, zijn er velen, die ieder hun bijzonder handwerk of ambacht verstaan, en, ten dienste van hunnen Heer, voor eene kleine bezolding werken. Elders merkt carr op, dat ook sommigen der Russische grooten hunne slaven in hunne aszonderlijke schouwburgen, zoo wel op het tooneel als in het orkest, gebruiken, die daar soms uitmuntende talenten aan den dag leggen.
Wel luchtig voorgesteld, doch in der daad droevig, is het huwelijksgeluk onder de zoogenaamde grooten in dit rijk: ‘het is, volgens carr, eene ephemerische plant, die zelden langer dan één jaar duurt, of laat ik liever zeggen, die binnen het jaar opkomt, bloeit en sterft. Men trouwt, men liefkoost elkander, men kibbelt en krakeelt met elkander, en scheidt eindelijk van elkander, om weder vrij en gelukkig te zijn; en dit alles dikwerf in den tijd van slechts twaalf maanden. Daar echter de Russische weeten geene huwelijksscheiding erkennen, hebben zulke echtgenooten, die elkander moede zijn, er een ander huismiddeltje op uitgevonden, dat hen even goed, zoo niet beter, van elkanders lastig gezelschap ontheft. Man en vrouw verkiezen, namelijk, ieder eene bijzondere woonplaats, de een in Petersburg, de ander in Moscou, welke zij tevens zeer geregeld ieder halfjaar met elkander verwisselen; zoodat zij beiden beurtelings nu in deze dan in gene residentie hun verblijf houden, zonder voor het overige elkander in het geringste hinderlijk te zijn.’
Eene geheele afdeeling schikt carr om den val en

{==173==} {>>pagina-aanduiding<<}
dood van paul den I. te vermelden; de narigten zegt hij ontvangen te hebben van een persoon, die zelf getuige dezer vreesselijke katastrophe was, doch dien hij even zoo min noemen mag, als hij reden heeft om diens waarheidsliefde in twijfel te trekken. Den Vertaler dunkt, dat het karakter diens Russischen Monarchs in een te gunstig daglicht gesteld is.
De volgende afdeeling, die het Taurische paleis onder meer andere bijzonderheden beschrijft, zal meer genoegen geven; dit is het allerprachtigst gedenkstuk van de prachtminnende katharina de II, aan haren gunsteling potemkin, door haar den Taurier bijgenaamd, geschonken. Na zich verbaasd te hebben over de hier ten toon gespreide kostbaarheid, zal men zich op nieuw verbazen wegens het onthaal dier Vorstinne in dit paleis haars gunstelings. Het is te breed ter overneming, doch zeer sraai beschreven, en doormengd met anecdoten uit den mond van den Heer gould, een Engelschen Keizerlijken Tuinier.
Onderhoudend door veelvuldige afwisselingen is dit werk. De nationale baden, met welke wij ons niet wel zouden kunnen vereenigen, schoon er alles zeer eerbaar toegaat, beschreven hebbende, bezigtigt carr het Michailowsche paleis, de marmeren Kerk, de Akademie der Kunsten; dan bovenal behaagde ons het togtje te water met den Kapitein elphinstone naar Kamenoy Ostrow, een klein Landgoed, het lievelingsverblijf des tegenwoordigen Keizers.
De Hermitage en het Winterpaleis verschaffen te regt veelvuldige schrijfstoffe, zoo ook het paleis, 't welk katharina de II. voor haren gelukkigen gunsteling, Prins gregorius orlow, deed stichten, en het gesticht voor adelijke en burger-jufsertjes, nevens andere van eene allergunstigste strekking onder den invloed der Keizerin-weduwe, alsmede het vondelingshuis. Juist bevond zich de Heer carr te Petersburg bij het feest, gegeven bij het huwelijk van de Groot-vorstin maria

{==174==} {>>pagina-aanduiding<<}
met den Erfprins van Saxen-Weimar, waarvan de beschrijving ons, op het levendigste, de Noordsch-Aziatische pracht vertoont. In het paleis Strelna werden de vreugdebetooningen herhaald. Bij de bezigtiging van dit paleis vinden wij eene kwistigheid van den buitensporigsten aard bij de Russische grooten vermeld. De Graaf alexis orlow deed vier beroemde schilderijen door hackert vervaardigen van de overwinning op de Turken bij Tchesme behaald. Wanneer de schilder, met de schets van deze tafereelen bezig, verklaarde nooit een brandend schip gezien te hebben, en dus min of meer verlegen te zijn, hoe hij de kopij van zoodanig een ontzettend tafereel getrouw op het doek zoude overbrengen, beval orlow dadelijk een Russisch linieschip van 74 stukken ledig te maken en in brand te steken, om den kunstenaar gelegenheid te geven, deze vertooning in natura te zien!
Het uitstapje naar Kroonstad doet men met genoegen mede. Vervolgens toeft men in de Akademie der Wetenschappen, en bezigtigt Czarsko-Zelo; een paleis, 't welk aanleiding geeft tot het vermelden van bijzondere voorvallen van wijdverschillenden aard, te veel om op te noemen.
Eerst op bl. 337 neemt carr afscheid van Petersburg, waarover dus dit boekdeel meest loopt. Nerva wordt bezocht, Lijsland doorgetrokken, Dorpat niet ver geten, kortelijk iets van Koerland, Mietau, Polen en Memel gezegd. Door een treurig oord, langs zeer slechte wegen, komt hij te Koningsbergen, Elbingen, Marienburg en Dantzig. Veelal is het niet meer dan doortrekken, met kleine reisontmoetingen. Te laatstgemelder stede is het verblijf eenigzins langer. De schouwburg voldoet hem; maar hij vaart uit tegen den koopmansgeest en de geringe gastvrijheid aldaar. Dit verblijf van woekerzucht en ongastvrijheid, gelijk hij het noemt, verlaat hij, om het met verrukking voor Berlijn te verwisselen. Hier vindt hij in der daad meer voldoenings; dan wij zeggen met den Vertaler: ‘hetgeen de Heer carr ons van

{==175==} {>>pagina-aanduiding<<}
Berlijn mededeelt, is waarlijk vrij sober en dor.’ Hij verwijst ons naar de Reis van onzen Landgenoot bongardt, die er zich bijna gelijktijdig met carr bevond. De Vertaler, opdat wij dit ten besluite zeggen, maakt hier en daar aanmerkingen, en, schoon niet altoos ter stavinge van 's Schrijvers meening, steeds in diens geest, wat de voordragt aanbelangt.

Oeuvres de A.-M. Le Mierre, de l'Académie Française, précédées d'une Notice sur la Vie et les Ouvrages de cet Auteur. Par René Perin. II Tomes. Paris, chez Maugeret fils &c. 8vo.

De voornaamste werken van den Heer le mierre bestaan uit Treurspelen. Om dezelven elk afzonderlijk te beoordeelen, bestaat geene reden hoegenaamd. Het geheel, de trant of manier, zou hiertoe alleen kunnen in aanmerking komen. Onze Landgenooten toch kennen zijn geliefkoosd (*) stuk, de Malabaarsche Weduwe, en weten dus, dat hij geen geheel getrouw navolger van corneille en racine is.

{==176==} {>>pagina-aanduiding<<}

Tot dit einde, nu, vinden wij in de vooropgaande Notice van den Heer perin, - een stuk, met kennis van zaken en genoegzame onpartijdigheid eschreven, en daarenboven met belangrijke bijdragen gestaafd, - eene uitweiding, welke tevens voor de gansche geschiedenis des Franschen, en bij gevolg des Europischen tooneels, vrij gewigtig kan schijnen. Zie hier eene vertaling derzelve.
‘Sedert verscheiden jaren was eene omwenteling op het tooneel voorgevallen. Het Theatre Français, te Parijs onder lodewijk XIII opgerigt, werd oorspronkelijk, en gedurende eene eeuw, niet dan door dezulken bezocht, die de letteren beoefenden, of openlijk bekend stonden dezelven te beminnen, en er hunne liefste uitspanning van te maken. Zoodanige aanschouwers kwamen op het tooneel geene tijdkorting, of beuzelende uitspanning, zoeken: zij stelden zich een edeler vermaak ten doel; dat, namelijk, van de belagchelijkheden, de dwaasheden van den menschelijken geest behendig geteekend, de voorname hartstogten wel ontwikkeld, in eene welluidende taal uitgedrukt, en bovendien door de betoovering eener schoone voordragt verhoogd te zien. Zij begaven zich naar den schouwburg, als schilders of lief hebbers naar eene galerij van schilderijen, om te beoordeelen, goede werken te waarderen, en het vermaak te genieten, dat eene gelukkige uitdrukking der natuur ons altijd verschast. De luister, dien de meesterstukken van corneille, van racine, van moliere, eensslags over het Fransche tooneel verspreidden, had niet kunnen nalaten de algemeene belangstelling op te wekken, en nieuwe aanschouwers te trekken, zoo niet de godsdienstige geest, die Frankrijk gedurende de dertig laatste jaren der regering van lodewijk XIV beheerschte, het grootste gedeelte der burgerij van den schouwburg had teruggehouden, gelijk de gewoonte haar nog lang daarna terughield. Maar, naarmate de denkwijze veranderde, nam de smaak voor het tooneel, zich

{==177==} {>>pagina-aanduiding<<}
niet meer bedwongen voelende, in alle standen, hand over hand, toe. Men moest toen de zalen vergrooten; en ongelukkig waren de nieuwe aanschouwers, die zich tot vuiling van derzelver ruimte aanboden, of onbekend met de letterkunde, of droegen van dezelve slechts een ligt waas. De nieuwsgierigheid alleen lokte hen. Tot hunnen geest te spreken, was geen genoegzaam middel om hen te boeijen; men moest tot hunne oogen spreken, hen roeren, ontzetten, verteederen. - Van nu af aan moest eene verandering op het tooneel plaats grijpen. De knoop en de fabel der stukken waren tot hiertoe enkel als een middel beschouwd om de karakters te doen uitkomen of de hartstogten te doen werken, welke de schrijver te schilderen bedoelde. Thans moest men, door eene tegengestelde zorg, alle zijne oplettendheid besteden aan de fabel; deze werd de hoofdzaak, de schildering der hartstogten en karakters slechts bijwerk, en elk schrijver, die naar de eer der vertooning stond, moest zich schikken naar den smaak van het publiek, het eenige kompas, dat de tooneelisten mogten kennen. De Heer le mierre meende zich hieraan te moeten onderwerpen, zonder nogtans de voetstappen der groote meesters uit het oog te verliezen.’
Onder de zeven stukken, hier voorkomende, en door perin in het Voorberigt allen uiteengezet, naar hunne lotgevallen beschreven, en beoordeeld, komt één voor, uit onze Vaderlandsche geschiedenis ontleend, en echter, zoo veel wij weten, onder ons niet zeer bekend geworden. Het is de dood van oldenbarneveld. De loop van het stuk is nagenoeg deze. Maurits spreekt met zijnen vertrouwde, aderson, (aarsen) over het eindigen van het bestand, de vrees dat men het verlengen zal, zijn oogmerk om door den krijg hooger te stijgen, zijn voornemen om barneveld op eene of andere wijze uit de voeten te helpen, en zijn plan om daartoe de godsdienstige twisten te gebruiken. Vervolgens komt barneveld met zijne vrouw, deze met stouten-
{==178==} {>>pagina-aanduiding<<}
burg, de een en de ander met maurits, beurtelings op het tooneel. In de gevangenis wordt de Pensionaris eerst door den Prins bezocht, die, verzeld van eenige aanzienlijke getuigen, hem tot afstand te vergeefs zoekt te bewegen; dan door stoutenburg, die, ter gevangenis ingebroken zijnde, hem in den beginne tot vlugten, en vervolgens tot zelfmoord, even vruchteloos zoekt over te halen. Eindelijk de latere poging om maurits af te maken, de bede der moeder om zijne vergiffenis, de dood zelf van barneveld, en de verijdeling nogtans van 's Prinsen ontwerp, door de verlenging van het bestand. Dit alles komt hier, of met der daad, of bij berigte, ten tooneele, en valt meestal voor in de voorzaal of het portaal van maurits verblijf. - Op dit stuk, dat vrij wat opgang heeft gemaakt, waren de voorname aanmerkingen, veronderstelling van te veel geschiedkunde, vervolgens te veel staatkundige redenering, en eindelijk te weinig tegenwerking bij de hoofdpersonen,
beiden, schoon uit verschillende beginselen, bedaard, en dus onderling meest redetwistende; terwijl stoutenburg, opzettelijk aangebragt om dit eentoonige af te wisselen, daartoe te weinig, als voorname personaadje, uitkomt. Wij zouden er nog al het een en ander kunnen bijvoegen. Over het geheel wil het ons niet behagen. De waarheid is misschien te bekend, om de verziering te kunnen dulden. Ook zal een vreemdeling den Hollander, zijne aloude geschiedenis en gansche denk- en handelwijze, bezwaarlijk zóó teekenen, dat het den laatsten behage. De groote Treurspeldichters hadden welligt den besten grond, hunne onderwerpen meest uit de fabeleeuw te putten. En, wil men in dezen nieuweren tijd de klassieke of gewijde oudheid voorbijgaan, wil men latere, Europische, gebeurtenissen schetsen, dan gelooven wij het best te zijn, dat elk zich, nagenoeg, op zijn eigen grond houde.






{==179==} {>>pagina-aanduiding<<}

Dichtoefeningen door W. Greeven, IIZ. en D. Bax. Te Rotterdam, bij W. Locke. In gr. 8vo. 102 Bladz. f :-18-:

Die Heeren Dichters (dachten wij, bij het lezen der voorrede van dit werk) zijn toch wonderlijke wezens; nederig, zeer geringe gedachten van zichzelve hebbende, en hunne eigene voortbrengselen weinig waarde toekennende. Hoe veel verschillen zij niet (de besten, namelijk, want er zijn ook arrogante knapen onder) van andere auteurs, die, schoon altijd in prozaisch slijk rondkruipende, zich vrij wat op hun schrijversberoep laten voorstaan, en hunne werken in het licht geven, omdat zij zich verbeelden het publiek er mede te zullen leeren, stichten of vermaken. Het spreekwoord: elk meent zijn uil een valk te zijn, is op eene groote menigte van poëten maar in het geheel niet toepasselijk. Daar komen nu weder de Heeren greeven en bax met hunne dichtoefeningen te voorschijn, en men zou denken, dat zij van huune zaak wel heel zeker moesten zijn.... men bedriegt zich! Zedigheid, echte dichterlijke zedigheid, zoo als het behoort te zijn, en geen zweem van snorkerij of ijdel gezwets treft men hier aan. Ach! het is waarlijk aandoenlijk, menschen, die toch meestal ijdel, verwaand en met een verfoeijelijk egoisme besmet zijn, op zulk eenen bescheidenen en nederigen toon tot het publiek te hooren spreken. Zij twijfelen zelve, de Heeren greeven en bax twijfelen zelve; of hun bundeltje wel éénige kunstwaarde moge bezitten. Zij besloten, niet dan na eene voegzame overweging, eene proeve te nemen, of de voortbrengselen hunner kunstvlijt ook in een' meer uitgebreiden kring (oorspronkelijk waren zij bestemd voor het letterbeoefenend gezelschap: door vriendschap werkzaam) aan het beschaafd en kunstminnend gedeelte des algemeens zouden behagen. Zij betrouwen met regt op de kunstbevorderende aanmoediging van hen, in welker edele en onvergelijkelijk
rijke moedertaal zij de vruchten hunner bezighoudende? uitspanningen hebben ingekleed. Zij zijn bewust, dat hunnen? arbeid op geenerlei volmaaktheid (hoe nederig!) eenigen regtmatigen aanspraak heeft, enz. enz. Waarlijk! dit voorberigt doet den jeugdigen Schrij-
{==180==} {>>pagina-aanduiding<<}
veren eer aan. In zoo weinig regels zoo veel te zeggen! Zoo weinig aanmatiging.... wat zeggen wij? zulk eene geringschatting van zichzelve bij zoo vele kunstverdiensten! Zulk een nederige titel bij zulk eénen uitgébrelden kunstsmaak! Zulk een klein boekske en zoo vele verschillende soorten van poézij! Zoo veel verscheidenheid en zoo véel overeenstemming! Zoo veel.... zoo weinig! en toch.... maar reeds genoeg! De Dichters zullen reeds een zeker aangenaam gevoel in hun binnenste ontwaren, dat bun zegt; ‘Onze verbeelding, met al het vuur onzer jeugd, heeft ons niet te veel geschetst.’ Wij zelve toch loopen reeds onze beoordeeling voornit, en wij mogen, bij voorraad, het beschaafd en kunstminnend gedeelte des algemeens verzekeren, dat deze dichtoefeningen al eene zeer zonderlinge waarde hebben. Wij twijfelen geenszins, of zij zullen algemeen behagen, daar ieder Lezer er nog al iets voor zijnen bijzonderen smaak in zal aantreffen. Ja! de verscheidenheid, die in den bundel heerscht, is zonder wederga, en al is dan ook al geen enkel afzonderlijk stuk volmaakt (en eilievel wat menschelijk werk is ook volmaakt?) men ziet toch duidelijk, dat de Heeren greeven en bax aanleg, smaak, geschiktheid en .... (dat wel het voornaamste is) de noodige vrijmoedigheid bezitten, om alles te behandelen, wat hun voorkomt - de hooge ode, het heldendicht, het leerdicht, de romance, teedere, smachtende, warme minnedichtjes en geestelijke liedekens! alles! alles! En die verscheidenheid
trest men niet slechts in de onderscheidene dichtstukken aan, maar zelfs in de onderscheidene coupletten en regels van een enkel dichtstuk, die, al naar dat het den Dichter in zijne kraam te pas komt, nu eens zoetvloeijend daar henen rollen, dan eens met horten en stooten nederploffen; nu eens, hoog en stout, zich tot de wolken verheffen, dan weder, laag en bekrompen, langs de aarde kruipen; nu eens de verhevenheid van.... dan eens de platheid van.... Komaanl laat ons van eenige uitstekende plaatsen, die ons zijn voorgekomen, een kort verslag geven!
De opdragt, aan den Hoogeerwaardigen Heer j. scharp, is reeds bijzonder treffend, en moet elken Lezer, die een greintje smaak heeft voor het verhevene, dat in aanspraken en uitroepingen schuilt, gunstig vóórinnemen.. Men

{==181==} {>>pagina-aanduiding<<}
zie slechts den aanhef: ‘Aan U steunpilaar van den Christelijken Godsdienst. Aan U zou der Wetenschappen’ enz. Hoe krachtig! hoe zwierig! hoe heerlijk overeenkomende met het slot of de aandoenlijke toepassing! Jammer is het, dat de Heer bax (de Lezer moet weten, dat het stuk met een B. geteekend is) deze opdragt niet in rijm hebbe gesteld! ô! Hoe veel fraaije en krachtige epitheta zouden er dan nog niet door den dwang van het rijm zijn bijgekomen! Doch het is in proza ook al wel.
Het eerste stuk, dat wij hier aantreffen, is van den Heer greeven. Aan de Dichtkunst. Regt geschikt, om aan het hoofd van zulk eenen bundel gesteld te worden. Kort en krachtig. Vooral doet hier eene overheerlijke werking het (zoo oorspronkelijk) poëtisch razen en uitvaren tegen den vuigen nijd en de afgunst. De Dichter vloekt (en met regt, waarlijk!) het monsterdier,

uit de afgrond voortgesproten, 
Dat Liefde tot de kunst, zoo roekeloos miskent. 
De bliksem van Jupijn, verdelge vrij zijn' loten 
En 't vrije kunstvernuft ziet aan zijn rijk het end. 

Nu fineekt de Dichter, door eene treffende wending, de edele maagd om vergeving, dat hij haar koor ontheiligt,

Door 't vloeken op een rot, dat kunst noch vlijt ontziet: 

En aanstonds zoékt hij de lieve maagd te bekoopen, zeggende:

Maar o! mogt uw gezag' ons voor haar? gif beveil'gen, 
Ik dubbelde den lof, die thans mijn hart u biedt. 

Dadelijk, echter, smeekt hij haar weder om vergeving; maar ditmaal niet, omdat hij tegen een rot vloekt, maar omdat hij het wagen durft

De hulde van (zijn) hart (haar) ned'rig op te dragen, 
Dat aan (haar) Tempelkoor als 't ware is vastgeboeid. 

In nog twee volgende coupletten smeekt hij de dierbre maagd, dat zij hem haar' hulp moge laten ontmoeten, op zulk

{==182==} {>>pagina-aanduiding<<}
eenen hartbrekenden toon, dat men het wel aan het volgend dichtstuk kan bemerken, dat de dierbre maagd de zoete vleitaal niet onverschillig hebbe aangehoord. Het is een Lierzang, waarin dezelfde Dichter den Heer h. tollens ver.... ver.... eeuwigt wel niet, maar ver-laagt toch ook niet: want de glorie van tollens is voor geene verlaging vatbaar. Hoe het zij, hij bezingt tollens. De aanhef van den Lierzang is hooggestemd-verheven. Er komen onderscheidene schoone coupletten in voor. Tot eene proeve:

Geen vleizucht kent mijn zang vermogen, 
Dat? steeds der dicht'ren toon verneerd! 
Neen, 'k durf op ed'ler doelwit bogen, 
Een doelwit, dat de kunst vereerd. 
Ik zing ter eer van hem den grooten, 
Die aan het kruipend stof ontschoten, 
Luchtklievend naar de wolken stijgt; 
En vaak, met zelfgevormde vleug'len, 
Zich heffend wars van perk en teug'len, 
Apoll' op eigen grond bedreigt! 

Nu volgt een vrolijke, trippelende Lentezang van den Heer bax. Wij zingen mede:

Wat blijdschap, wat vreugde, de koude is verdwenen, 
Wij worden door 't koesterende zonlicht beschenen, 
Wiens? kracht door den winter was palen gesteld. 
‘O Lente! gij brengt ons aan 't eind onzer smarten,’ 
Dus juichen thans de armen, met blijdschap in 't harte, 
‘Daar gij ons, O schoone! verademing spelt.’ enz. 

Even hippelend en trippelend is het Feest van den Zomer van den Heer greeven.

Reeds hipp'len en tripp'len, op velden en wegen, 
Pomona en Ceres ons lagchende tegen 
En spreiden hunn' schoonheid op 't Aardrijk ten toon; 

‘Hunn'?’ oho! is het anders niet? De dames zullen het niet kwalijk nemen, dat zij, voor eene enkele reis, eens voor Goden worden aangezien. ‘Ja - maar - het

{==183==} {>>pagina-aanduiding<<}
gaat toch wat te ver. Ziel ieder Schrijver behoeft juist wel geen siegenbeek of weiland te zijn, maar zulke grove en menigvuldige feilen tegen de taal, spelling en interpunctie; zulke buitensporige zonden tegen rijm, maat, versificatie, die soms wonderlijke Synchysis, en dat zoo gedurig voorkomende verzuim van de Synaloepha, dat’.... Houd op maar! wat weten de Heeren greeven en bax van Synchysis en Synaloepha? wat gaat hun zulk een nietig ding, als de taal is, aan? Laten horatius, boileau en wie niet al? wetten voorschrijven; laat de laatste, kinderachtlg genoeg, uitroepen:

Sans la langue en un mot, l'Auteur le plus divin 
Est toujours, quoi qu'il fasse, un méchant Ecrivain: 

wij roepen, op onze beurt, uit:

Wat ook boileau en andre vitters mogen zeggen, 
Zij zullen nimmer het genie aan banden leggen; 
De regels van de kunst zijn dienstig voor 't gemeen.... 
De Dichter scheurt als rag die banden straks vaneen. 

Regt aardig, bevallig en naif is een minnedichtje van bax: Het verloren kransje. De herder Doris had een kransje voor Kloris; blij van zin, dacht hij haar te ontmoeten en met dien krans te begroeten, en dan.... kusjes te plukken? dit spreekt van zelfs! neen! nog meer! haar keursje open te rukken, en, hijgende aan haar' boezem, 't streelendst zoet der min te smaken! Hoe frisch, hoe warm geschilderd!

IJlings vloog op fiksche beenen, 
De verliefde herder henen, 
Naar den groenen heuveltop; 
Maar, door 't al te schielijk loopen (straks vloog hij nog op zijne beenen.) 
Was het kransje hem ontkropen, 
Schulvende uit zijn borst geslopen, (dat schalksche kransje, dat zoo schuiven gaat!) 
Zonder dat hij 't eens bemerkte, 
En een ander nam het op. 

Men kan het overige wel raden. De herder raakt aan 't schreijen; Kloris lagcht er om, en spreekt hem moed in:

{==184==} {>>pagina-aanduiding<<}


Beiden gingen naarstig zoeken 
Achter heggen, struiken, hoeken; 
't Kussen deed hunn' moed verkloeken, enz. (ja! wat het kussen niet al vermag!) 
Het slot is regt teeder. 

Eene Romance van den Heer greeven is zoo nieuw van vinding, als teeder van uitdrukking. Graaf Albrecht had naauwelijks zijne Ega in de armen gedrukt, de vrucht van zijne liefde voor 't eerstmaal geplukt, of reeds was de schoone hem gruwzaam ontrukt (op wat wijze, vernemen wij niet.) Een meisje bleef hem overig. Het kreeg vele vrijers. Maar één was slechts de uitverkoren. Het was Siegsried. Hij deed veel moeite, om de schoone Bertha te verkrijgen, en nam zelfs zijn domicilium in den omtrek van Albrecht's slot. Er zal een ridderlijk steekspel worden gehouden. Op den wenk van Albrecht, vliegt Siegfried er heen, en - overwint. ‘Maar 't ijzeren noodlot grimt woedend hem aan.’ Het oorlog begint te woeden. Siegfried gaat op reis. Teeder afscheid tusschen hem en Bertha. Hij sneuvelt. Bertha sterft van rouwe. En?.... meer niet, Lezers! Deze Romance dingt om den prijs met burger's Pfarrers Tochter von Taubenhain, naar de vertaling van bilderdijk. Enkele coupletten uit beide schijnen zelfs eenige overeenkomst te hebben. Zoo ontmoeten zich de schoone geesten! Men leze slechts:

Maar Bertha gilt ijs'lijk in wanhoop hem na, 
En kan zich van weedom niet regten 
Maar stort in vertwijfling en woede? daarheen 
Nu raakt zij verwilderd nog harder? dan steen, 
En rijt zich onzinnig den boezem van een 
En rukt zich het haar uit de vlechten. 

De Harddraver van bax is treffend en leerzaam. Een Lierzang, Nederlandsch Grootheid, is in den gewonen trant. Wij kunnen niet alles vermelden, wat ons fraai en uitstekend is voorgekomen. Bijzonder heeft ons behaagd het fraaije compliment, dat de Heer greeven in dezen Lierzang aan tollens maakt. Zie! het is toch edelmoedig, dat men de waarde van een' kunstgenoot, die dezelfde stof

{==185==} {>>pagina-aanduiding<<}
heeft behandeld, erkent; en het verraadt echte kunst, dat men den lof van dien kunstgenoot er zoo ongezocht en losjes weet in te vlechten. De Dichter spreekt van willem I. en zingt:

Geen Lofgedicht, hoe hoog verheven, 
Schetst' ooit dien grooten man naar 't leven, 
'k Sluit tollens uit ('k sprak hier te ras) 

Het dichtstuk: Mijn Vaderland, van denzelfden, is akelighartverscheurend. Wat kan toch, dachten wij, een geboren Dichter niet al maken van een onderwerp, dat anders zoo droog en arm is! Maar, zoo als gezegd is, het stuk is al te treurig. Lezers, die zwakke zenuwen hebben, moeten het overslaan. Hoort maar eens:

Reeds heeft de nijvre hand des stuurmans 't roer verlaten, 
Tot speling van de golf - de mast stort krakend neer, 
Daar splijt de vege kiel! - waar is nu redding meer? 
Waar uitzigt in den nood, wat kostlijks is geborgen, 
En jamm'rend in 't gevaar, gedrukt door ramp en zorgen, 
De boot zoo veel het kan met 't overschot gelâan. 

Het dichtstuk, Herinnering, is regt akelig:

Herinnering! schenkt Uw' bittre teugen, 
In de alsem, die wij zwelgen in, 
Herroep de tijden in 't geheugen; 
Der martlaars voor hun vrijheids min, 
Toen 't vloekgespan de hel ontsprongen, 
De dolken in hun boezems wrongen; 
Maar troffen 't op de hartaar mis; 
Toen 't deinzend neerland zonk te gronde, 
De Satan zelve eens waarde in 't ronde, 
In alva's gruwbre beeldtenis. 

Hoe krachtig! hoe stout berijmd! en hoe vloeijend en gemakkelijk uitgedrukt! Dat heet schilderen! En daarop volgt een couplet, waarin het geperste bloed der vaderen bruischend door de ontspande aderen vliet, den dood in 't nokkend hart weerstaat, en weder op de hartaar in de ijzere armspier, die dwingelandij en heerszucht tart, stroomend neder bonst. En

{==186==} {>>pagina-aanduiding<<}
zoo is het geheele stak, vol van de fraaiste beelden: van Satan, duivlentrots, van legerhoopen, die het bloed persen met ijzere treden, van halfontaamde strotten, enz.
Het Tafereel des Oorlogs is mede zeer akelig en treurig, zoo als trouwens het onderwerp medebrengt. De episode van Leonard en Selië doet hier, inzonderheid, eene treffende werking. Selië was de bruid van Leonard.

Verbeelding schiep voor haar, waarin zij zich verheugde, 
Onschetsbre zaligheid. 
 
Dan hier steeg 's oorlogs woen als dwingeland ten zetel 
Prest jongeling en man, geen onderscheid van wie 
Men rukte ook Leonard, o Godheid hoe vermetel! 
Uit de armen van Selie. 
 
Men bragt dien jongeling waar helsche vuren branden 
Door wraakzucht aangestookt, zeer ver uit haar gezigt; 
Ze ontving op 't laatst, Mijn God! de lier ontzinkt mijn handen 
Het doodelijk berigt. 

Het stukje, Bemoediging, even als het voorgaande, van bax, is niet zoo hoogdravend, als vele andere stukken; en misschien zullen sommigen, die geen echt poëtisch vernuft bezitten, het daarom voor het beste uit den geheelen bundel houden. Elk zijn smaak. Wij zeggen er niets van, even min als van: Leonard op het kerkhof te .... dat zeer droevig en sentimenteel is, zoo als men verwachten mogt.
Zoo komen wij dan, eindelijk, met ons verslag, tot de godsdienstige uitboezemingen van den Dichter bax, die hier het gewijde speeltuig met zwier en kracht behandelt. Ja! deze geestelijke liedekens overtreffen alles, wat in den bundel voorkomt. 't Is zelfs jammer, dat zij door de nabijheid van zoo vele wereldsche gedichten eenigzins ontheiligd worden. ô! Zij zijn zoo stichtelijk! Dat is nog de echte trant! de oude tale Kanaäns, die helaas! uit zoo vele nieuwerwetsche gezangen verbannen wordt! Ach! ach! ach! zingt, gij allen, die deze taal verstaat! zingt maar! gij zult er wel een wijs op vinden; zulke gezangen laten zich van zelfs zingen: ieder woord is muzijk. Zingt toch:

Waar is die held, die in het vechten 
Met zwaard en bulderend kanon, 

{==187==} {>>pagina-aanduiding<<}

Verzeld van dappre oorlogsknechten 
Zoo als mijn Jezus zege won? 
 
Pas was de sluljer, die hier boven 
Den nacht om 't aardrijk had gespreid, 
Door 't morgenkrieken weg geschoven 
Of Jezus triomseert na strijd 
Ik hoor, o dood! uw' grendels kraken, enz. 
 
Zijn (Jezus) waarde is al te oneindig groot; 
Die 't eigen grafboei kon verscheuren 
En toen des afgrends ijzeren deuren, 
Voor eeuwig op het nachtslot sloot. 

Men merke op, dat dit een van 's Dichters geliefkoosde beelden is. Zoo zingt hij elders:

O Jezus eindloos groot! 
Gij hebt de deur der hel voor eeuwig toegestoten, 
En die des hemels ons door uwe magt ontsloten, 
Verwinnende den dood. 
 
Ja, zingt! heft aan! 
 
Nu Mozes sluijer opgebonden, 
God geeft op 't handschrift van de zonder 
Bij Jezus dood aan 't kruis gescheurd, 
‘Voldaan’ aan schuldigen te lezen, 
En nu de heilvorst is verrezen, 
Heeft ieders zielsoog uitgetreurd. 

Deze obligatie en kwitantie, zoo regt dichterlijk in het vers gebragt, brengt den Heer bax volkomen in vuur. Hij gaat zelfs wat te ver, en roept in echt poëtische, en dus eenigzins onverstaanbare, taal uit:

O, mogt ik zoo mijn' snaren dwingen, 
Als 't vuur dat in mijn boezem gloeit, 

Dan zoude het jood en onjood niet alleen, maar zelfs de Engelen aan zijne lier boeijen; ja! zegt hij,

{==188==} {>>pagina-aanduiding<<}


'k Zou dan een grootscher toon beginnen, 
Dien mij geen Seraf af zou winnen 
Al voert hij gouden cijmbelspel; 

Maar de Dichter komt nog in tijds tot inkeer, en dat is wel gelukkig: want die toon zoude ook een geweldig gedruisch hebben gemaakt. Hij rekent zijn dichtvuur in, en maakt er zich met eene poëtische wending af:

Maar, schoon mij d'onmagt hier doet blozen, 
Eens toch zal ik hun zang verpoozen, 
Wanneer 'k de hemelsnaren stel. 

Evenwel, men kan dat dichterlijk vuur geen oogenblik vertrouwen. Zoo schijnt het te smeulen en geheel uitgedoofd.... en zie! daar barst het op eens weder in lichte laaije vlam los. Dus gaat het ook bij den Heer bax. Reeds in het volgende dichtstuk begint hij al weder de Engelen over hun zingen te moeijen. Eerst bootst hij hun kunstrijk lied met zwakke (ja, wel zwakkel) toonen na. Nu, dat is wel: maar dan roept hij, terwijl men nog niets kwaads is vermoedende, op eens uit:

Zwijgt Englen, legt uw citers neder! 

doch komt ook dadelijk weder tot inkeer, geeft in eenen adem (men merkt het, de Dichter is hier wat in de war) contra-order, en beveelt:

hervat uw citers weder; 
Wij zingen in één koor. 

De Dichter blijft echter orchestmeester, en zegt, op een' zeer verhevenen toon:

Komt Englen! 't gaat u voor. 

Dan genoeg! Wij hebben onze Lezers deze gezangen, naar wij vertrouwen, genoegzaam doen kennen. (Aan het laatste stuk, Rondeel, wagen wij ons niet. Het zoude, bij de minste aanraking, te veel verliezen, en zoo iets moet niets verliezen.) Wie lust hebbe om te zingen, die zinge! Onze stem begint reeds heesch te worden. En wij nemen hiermede

{==189==} {>>pagina-aanduiding<<}
afscheid van de Heeren greeven en bax en van hunne dichtoefeningen; betaigende, ten slotte, dat het ons, in der daad, hartelijk leed doet, dat het prurken-ontwerp van der Dichteren Stadgenoot, weiland, (waarvan wij in het vorig No. van ons Tijdschrift verslag gaven) nog niet is ingevoerd. Wanneer men eens zulk een genie-pruikje had! Wat dunkt u, mijne Heeren?....




Christclijk Handboekje voor Dienstboden. Met eene Opdragt aan onze Huisvaders en Huismoeders. Door G. Benthem Reddingius, Th.D. en Predikant te Assen. Te Groningen, bij W. Zuidema. 1811. In 8vo. 106 Bl. f :-10-:

Eenvoudig, hartelijk, en woorden van waarheid en gezond verstand. In geschiedenis ingekleed, zou ons zoodanig geschrift echter meer bevallen; het zou dan meer gelezen worden, en alzoo meer goeds kunnen stichten. Overigens ziet men bij de opgave van den inhoud, dien wij hierlaten volgen, dat, hoe geleidelijk het ook geschreven zij, vrij wat had kunnen bijeengevoegd (pligt, gebrek, en hulpmiddel, b.v.) en daardoor herhaling en langwijligheid vermijd worden. Het werkje handelt: I. Van de voorregtan vna den dienstbaren staat: 1) Een onbezorgd leven; 2) de zegen van het Christendom, (dat de slavernij vernietigde;) 5) gelegenheid om veel goeds te doen, (dienstbaren zijn zeer nuttige leden der maatschappij.) II. Pligten der dienstboden: 1) Eerbied voor hen, die zij dienen; 2) gehoorzaatnheid; 3) hulpvaardighcid; 4) trouw; 5) stilzwijgendheid; 6) zich wachten voor het misbruik maken van de zwakheid der heeren en vrouwen; 7) tevredenheid; 8) geduld; 9) liesde en eensgezindheid met de mededienstboden; 10) dit alles doen uit het geloof. III. Gebreken, die bij de dienstboden kunnen plaats hebben: 1) Onvergenoegdheid; 2) onwilligheid; 3) eigenwijsheid; 4) onbedachtzaamheid; 5) slordigheid; 6) veranderlijkheid; 7) baatzucht; 8) praatzucht; 9) te groote zucht naar vermaak; 10) speelzucht; 11) wellust; 12) pronkzucht; 13) ontrouw; 14) trotschheid op eerlijkheid; 15) geveinsdheid. IV. Lessen voor dienstboden, ter bevordering van hun bestendig geluk: 1) Een verstandig oordeel vellen over goede en slechte diensten; 2) zich wachten voor gedurige verandering; 3) iets overhouden en sparen van hun

{==190==} {>>pagina-aanduiding<<}
loon; 4) niet te vroeg huwen; 5) niet te hoog van 't geluk van andere standen denken, en zich voor blindelings navolgen wachten; 6) terwijl men dienstbaar is, al wat goed en nuttig is zoo veel mogelijk leeren; 7) altijd in zijne hezigheden welwillende vlijt betoonen; 8) het welzijn der kinderen in het gezin vlijtig behartigen; 9) toezien op zijne verkeering; 10) altijd godsdienstig zijn.
Wij wenschen, dat het boekje in handen der genen, voor welke het geschikt is, komen zal, en veel goeds uitwerken!

Nederduitsch Spel- en Taalkundig Woordenboek. Iste Stukje. A-B. Te Leyden, bij D. du Mortier en Zoon. In gr. 8vo. 154 Bladz. f 1-5-:

Een voor alle brekabeenen, die zonder staf of kruk geenen stap kunnen doen, bruikbaar boeksken, hetwelk wij echter begrijpen, dat den zamensteller, die de Heeren weiland en siegenbeek tot voorgangers en leidslieden had, geene moeite hoegenaamd, behalve het werktuigelijk schrijven, kan gekost hebben. In het doorbladeren (want wie kan een boek van deze soort gezet doorlezen?) hebben wij niets ontmoet, dat ons ophield of eene bijzondere opmerking scheen te eischen; en alzoo ga dan het Woordenboek naar de schrijstafel van allen, die door siegenbeeks regelen en weilands voorbeeid nog niet geleerd hebben, hoe de gewone en gemeene Nederduitsche namen en woorden te spellen, te buigen en te vervoegen.
Wij voor ons zouden, in plaats van dit of soortgelijk stuk, eene door eene kundige hand vervaardigde verhandeling, over eenige nog onbesliste vragen in de spelkunde en ettelijke bijzonderheden de woordvoeging betreffende, met meer genoegen zien in het licht verschijnen.

Eerste Beginselen der Hollandsche Spraakkunst. Voorgesteld in Vragen en Antwoorden, ten diensten der Scholen. Door Albertus Vermey, Onderwijzer in eene der Stads-Scholen te Leyden. Te Leyden, bij D. du Mortier en Zoon. In 8vo. 51 Bladz. f :-3-8

De Onderwijzer vermey vervaardigde dit boekje voornamelijk tot zijn eigen gebruik in zijne school; hij achtte zulk

{==191==} {>>pagina-aanduiding<<}
een werkje, voor kinderen, die de eerste beginselen met moeite leeren, eene behoeste, die door het kleinere werk van weiland en door den arbeid van niemeyer nog niet vervuld was; hij heeft geen volledig onderwijs in den geheelen omvang der Spraakkunst geschreven, gedachtig dat zijn werkje voor eerstbeginnenden bestemd was; en zijne ondervinding van de noodzakelijkheid, om de kinderen te doen van buiten leeren, is oorzaak, dat hij den vorm van vragen en antwoorden gekozen heeft: - zie daar den hoofdzakelijken inhoud van een Voorberigt, hetwelk, dewijl het werkje daaraan zeer wel beantwoordt, het doel, den aanleg en de waarde van dit boeksken genoegzaam doet kennen.
Hetzelve is verdeeld in twintig lessen, waarin van de voornaamste punten, tot de woordgronding behoorende, het noodige gezegd is: van de woordvoeging niets; hetwesk wij goedkeuren.
Onder het lezen hebben wij een paar aanmerkingen gemaakt. Waar de Schrijver, op bl. 15, zullende opgeven, in welke gevallen het zelfstandige naamwoord in den eersten naamval staat, onder andere zegt: ‘als het voorkomt als lijdende,’ en tot een voorbeeld bijbrengt: ‘de man lijdt pijn;’ daar heeft hij of niet doorgedacht, of zich ten minste dubbelzinnig uitgedrukt. Taalkundig komt hier pijn, niet de man, als lijdend voor. Dacht de Schrijver, omdat hij hier niet van de vormen of soorten der werkwoorden handelde, zoo te mogen spreken; dan drukt hij zich voor den lezer, die aan taalkundige termen gewoon is, en voor den leerling, die daaraan gewoon moet worden, op eene wijze uit, die denzelven verbijsteren moet. Behalve dat zulk eene optelling van de gevallen, waarin een naamwoord, volgens de beteekenis en den zin, in den eersten naamval moet staan, een oneindig en daarom een ongerijmd werk zou zijn. Immers waarom ook niet: ‘als het voorwerp’ (niet het woord) ‘als beminnend, hatend, loopend, riekend enz. voorkomt?’ - Doch waarom den leerlingen niet liever op eene eenvoudige en verstaanbare wijze geleerd, dat het onderwerp der rede altijd in den eersten naamval staat?
De beschrijving der lidwoorden op bl. 17, als ‘woorden, die eene zaak algemeen of bepaald voorstellen,’ is niet goed, omdat zij in het geheel geene zaak voorstellen. - Wij meenen met dit alles het boekje op geen lagen prijs

{==192==} {>>pagina-aanduiding<<}
te stellen: integendeel denken wij, dat het met vrucht zal kunnen gebruikt worden.

Nieuw Nederduitsch A.B. Spel- en Lees-boekje. Naar de nieuwe Spelling, ten dienste der Scholen. Vierde druk. Met Plaatjes. Te Utrecht, bij J. van Schoonhoven. In 12mo. 58 Bl. f :10-:

Een zeer aardig boekske, dat ook blijkt heel veel aftrek gehad te hebben. Wij twijfelen echter, of het zoo rijkelijk ten gebruike der scholen zal zijn aangewend. Daartoe is het en te uitvoerig, en te kostbaar. Het eigenlijk spelende leeren gaat hier ook zoo goed niet. De kinderen zouden zich onderling wel vermaken met de mooije prentjes, maar wij twijfelen, of zij er veel van prositeren zouden. Veel geschikter is het voor het huisselijk onderwijs; want men vindt er veel bijeen, en behoeft niet telkens naar een nieuw boekje uit te zien. Voorop gaat eene voorrede aan de ouders, 24 bl. lang, bevattende aanwijzingen om een kind gemakkelijk lezen te leeren; zeer doelmatig. Dan volgen de letters, met een driedubbel stel weluitgevoerde plaatjes er naast; hier hebben wij soms getwijfeld, of deze plaatjes ook van vroegeren datum waren, omdat men van eenen zaakkundigen dezer dagen naauwelijks zou verwachten, dat hij de vreemde letter x, waarvoor men geen enkel voorwerp wist te vinden, evenwel eene plaats zou geven; dat hij, en wel op de eerste lijst, de c als k zou doen voorkomen, er een kolommetje naast teekenende; of zelfs dat de uitspraak der s door eene ster en schelp zou worden aangewezen, waarvoor het nieuwere onderwijs de zaamgestelde klanken st en sch natuurlijk plaatst. Nog een stelletje platen, bij de eerste getallen. Voorts lettergrepen, halve en vervolgens heele woorden, gesprekjes, eenvoudige onderrigtingen, verhaaltjes, versjes van van alphen; alles volkomen in den kindertoon. Wij herhalen dan; voor huisselijk onderrigt, voor geschenkjes, is dit werkje zeer aan te prijzen. Vele ouders zijn toch ook met het nieuwste onderwijs niet zoo bekend. En dan valt er waarlijk niets ten nadcele aan te merken. Het oude Aa, Be,
Ce, met de gewone uitspraak, in de gewone orde en het gewone aantal, is er wonder wel uit te leeren. Ja, voor 25 jaren zou het een meesterstukje hebben moeten heeten.





{==193==} {>>pagina-aanduiding<<}

Beoordeeling.

Christelijke Godgeleerdheid naar de behoefte van dezen tijd. Door den Hoogleeraar J.H. Regenbogen, f 3-:-:

(Vervolg.)

Het deed ons bij de lezing van dit werk waarlijk leed, dat wij hier en daar, bij sommige bijzonderheden, en dikwijls ook in kleinigheden, zoo veel vonden aan te merken. Nu een Hoogleeraar der Hervormden openlijk optreedt, zijne afwijking erkent, en zich tot het schrijven zet van zijn eigen godgeleerd zamenstel, moesten wij iets ontvangen, van alle kanten door hem nagegaan en getoetst, met de meeste zorg bearbeid, en tot in de minste kleinigheden overeenstemmende. Dan, de Hoogleeraar schijnt dit werk met de grootste haast en als in éénen adem weg geschreven, en het ook, zonder eenige herziening, ter drukpers overgegeven te hebben, zoo als het hem uit de pen is gevloeid. Van hier de aanhaling nu en dan van tekslen, welke men, zoo maar op 's Hoogleeraars enkel gezag, ten bewijze niet gereedelijk kan laten gelden, en alzoo ligtelijk aanleiding geven, dat men ook elders aan de uitlegkundige bekwaamheid van den Professor in de Uitlegkunde zou twijfelen. B.v. zoo voert zijn Hooggel. I Cor. VI:2 (Weet gij niet dat de Heiligen de wereld zullen oordeelen?) in het voorbijgaan eens aan, ten betooge dat Paulus in het vervolg op eene Christelijke overheid rekende; en bl. 208 heeft hij, bij de melding, dat de Engelen uitgezonden worden, met aanhaling van den tekst, het woordje weleer er cigendunkelijk ingevoegd. Droefheid naar God, II Cor. VII:10, legt hij bl. 117 uit, door van God bedroefd en bestraft te worden; en het schijnt voor het minst, dat men het hooi, slroo en stoppelen, werk dat verbrand wordt,

{==194==} {>>pagina-aanduiding<<}
(I Cor. III:12) als waarheden, hoewel dan min wezenlijke waarheden, zou mogen aanmerken.
Zoodanige bewijzen van te groote overhaasting meenen wij ook wel eens daar te vinden, waar de Hoogleeraar meer zorgvuldig scheen te arbeiden, en voor het minst de moeite nam om den tekst eens na te slaan. B.v. bladz. 298. Ziet ik ben in ongeregtigheid geboren, enz. Ps. LI:7 raakt, zegt hij, David in persoon, en kan even zoo weinig toegepast worden op het gansche menschdom, als die verklaring, door welke hij gezegd wordt een man naar Gods hart te zijn. (Nu ja! men kon dit toestaan, indien men nergens anders in de H. Schrift aanleiding kreeg om aan bederf der menschelijke natuur te denken, of 's mans geschiedenis grond gaf om iets zoo geheel bijzonders van zijne geboorte te vermoeden.) ‘Indien deze woorden naar den letter worden opgevat, leveren zij of eenen volslagenen onzin op’ (q.e.d.) ‘of moeten als te zijner verschooning bijgebragt beschouwd worden,’ enz. (Maar wie heeft nog ooit die woorden als ter verschooning van David beschouwd, alhoewel men eene aangeborene bedorvenheid daaruit bewere?) ‘In zonden geboren te zijn, beteekent een bij uitstek groot zondaar zijn.’ Joh. IX:34. (Hier schijnt de vraag, vs. 1: wie heeft er gezondigd, deze of zijne ouders, dat hij blind zou geboren worden? des Hoogleeraars aandacht ontslipt te zijn.) Dat voorts de uitdrukking: het gedichtsel van 's merschen hart is boos van zijne jeugd af aan, zigtbaar behoore tot een zeker tijdvak van groot zedenbederf, en alleen toepasselijk is op eene zekere soort van ontaarde lieden; dit gestelde had voor het minst een enkel woord gevorderd ter wegneming van de bedenking, dat deze woorden Gode in den mond gelegd worden, zoo wel na als voor den vloed.
Wij houden dit voor een klein verzuim, daar de Hoogl. beide de teksten, Gen. VI:5 en VIII:21, zelf aanstipt. Het is almede eene slordige onnaauwkeurigheid, dat, bij het ophelderen van de Paradijs-geschiedenis, als een geschied-
{==195==} {>>pagina-aanduiding<<}
verhaal in den stijl der oude wereld, bladz. 271 en volg., de woorden van God: ik zal vijandschap zetten tusschen u en deze vrouw, enz. in het geheel niet worden opgemerkt.
Vele andere onnaauwkeurigheden schrijven wij mede aan overhaasting toe. Zoo zwijgt, b.v., de Schrijver, onder het artikel: de Godsdienst algemeen onder de volkeren, geheel van mogelijk vroegere overlevering; echter, eenige bladzijden verder, slelt hij het mogelijk, dat vele godgeleerde begrippen, bij de Heidensche volkeren in omloop, in de openbaring hunnen oorsprong hebben, en door overlevering tot hen zijn gekomen; en wel zoo, dat de Godheid aan het menschdom in zijne kindschheid zich hebbe geopenbaard. - Hij verwerpt ook daarom het bestaan van booze geesten, omdat hij niet begrijpen kan, hoe dezelve gerekend kunnen worden de gedachten en wilsneigingen der menschen te kennen en op dezelve te werken; hij schijnt hier te vergeten, dat hij aan de goede Engelen een ligchaam heeft toegekend, en dat dit dan ook bij gevallene Engelen (hun beslaan erkend zijnde) wel het geval moet zijn; en, over de Godheid sprekende, had hij zelf gezegd, dat wij den aard en de natuur der werkingen van eenen onstoffelijken geest niet kunnen doorgronden. - Bij het betoog van het genoegzame van den natuurlijken Godsdienst, stapelt hij wanneer op wanneer; zonder er, naar het schijnt, op te hechten, dat juist het mogelijke van deze voorwaarden in geschil is met partij. - Het zedelijk bewijs der latere wijsgeerte voor het beslaan van God kunnen wij ook niet, zoo als het hier wordt opgegeven, voor dat van em. kant laten gelden; en bij het aanvoeren van het bewijs uit de wonderen voor den geopenbaarden Godsdienst verdiende het gevoelen van gezegden wijsgeer, immers in eene Godgeleerdheid naar de behoefte van dezen tijd, ook wel eenige melding. - Bij de opgave van den inhoud van den besten Godsdienst, bl. 110:
‘God is de Vader, zijn Zoon Verlosser, en ons leven is eene

{==196==} {>>pagina-aanduiding<<}
voorbereiding voor de eeuwige gelukzaligheid;’ schijnt de H. Geest in de pen gebleven, van wien de Schrijver toch elders melding doet. - Bij de leer aangaande Vader, Zoon en H. Geest bepaalt zich de Hoogleeraar eeniglijk bij de hoofdzaak, op welke het hier voornamelijk bij den Christen aankomt, en tot dezelfde bewoordingen, met welke deze voorgedragen wordt in een werkje van h.c. bergen; met de uitlegging of ontwikkeling laat hij zich verder niet in, en verledigt zich eeniglijk tot de opgave van den tegenwoordigen staat des geschils; welke opgave, naar ons inzien, niet volledig is, en doorweven met 's mans bedenkingen, nu tegen dit, dan tegen een ander gevoelen, zonder dat wij des Schrijvers eigen gevoelen kunnen opmaken; verkiezende hij eindelijk liefst te berusten in hetgeen hij als hoofdzaak, zonder eenige ontwikkeling, had opgege en, ('t geen zeker het gemakkelijkst, en ook voor eenen eenvoudigen leek misschien wel het beste is: maar waartoe dan die verdere omhaal, die, op deze wijze, maar tot onrust en twijfeling leidt?) om niet verantwoordelijk te zijn voor de harde beschuldiging van het maken van een Driegodendom: welke beschuldiging, zoo ver wij weten, echter geen der anders denkenden gegrond houdt. Indien men in des Hoogleeraars zamenstel zoodanig gevoelen verwacht, hetwelk uitlegkundig Bijbelsch en wijsgeerig duidelijk is, zal men zich in zijne verwachting bedrogen vinden.
De Hoogl. zegt, bl. 4: het hoogste doel van God is de volmaking en het geluk zijner redelijke schepselen; wil hij, dat wij hem zullen kennen in zijne volmaaktheid en werken, het is om ons daardoor gelukkig te maken; en hierin vindt de Hoogl. het punt van toenadering voor de onderscheidene Christen-secten. - Dan, deze uitdrukking, en eene vroegere: die God dient, dient eigenlijk zichzelven, waarop hij gedurig terugkomt, is ook vatbaar voor misverstand. De Godgeleerden, zegt hij bl 105, hebben voorheen getwistover het hoogste oogmerk van God of het was het geluk van zijne voor geluk vatbare schepselen, dan of het

{==197==} {>>pagina-aanduiding<<}
was om door zijne schepselen geëerd en geprezen te worden? Wij zouden liever zeggen: of het was God of de mensch, God of het redelijk schepsel. En ons dunkt, dat men waarlijk deze denkbeelden met wel vaneenscheiden kan; beiden vinden wij in de H. Schrift. Wanneer wij redelijk nadenken over het hooge zedelijke Wezen, en deszelfs doel, wie twijfelt dan, of echte zedelijke waarde is de beste lof van God, en tevens het zaligst voorregt en dierbaarst genot van het voor zedelijkheid vatbaar schepsel? Maar leer eens, in eenen anderen zin, of zonder dat dit regt begrepen wordt, den mensch zich zijn geluk ten doel stellen, zoo geeft men hem den meest bedriegelijken toetssteen voor zijne verpligtingen. Hij gaat, derhalve, met het oog op Gods eer en wil, den veiligsten weg. Wij willen dan ook maar niet, zoo los weg, met den Schrijver, Gods regtvaardigheid bepalen te zijn ‘goedheid door wijsheid bestuurd;’ maar houden daarbij het hooge ideaal der zedelijkheid wel degelijk in het oog, en verliezen, als wij spreken van Goddelijke straf, en het oogmerk dier straf, ook dit oogpunt niet. Het is er intusschen zoo ver van daan, dat wij menschen-geluk met deze hooge zedelijkheid in God, en zijne bedoeling, in strijd zouden rekenen, dat zelfs eene uitdrukking van den Professor, aangaande den troost der Voorzienigheid, ons hinderde, daar hij zegt, ‘dat de Schepper voor het welzijn van enkele schepselen zoo veel gezorgd heeft, als het welzijn van allen toelaat.’ Wij erkennen, namelijk, in God zoodanig eene wijsheid en magt, welke hier nimmer een slagtoffer vordert maar door welke (al feilt ons doorzigt) algemeen en bijzonder belang zich op het naauwkeurigst vereenigd vindt. Veel meer geven wij dan onze toestemming aan des Schrijvers volgend gezegde: De Christen weet, dat de eeuwige
wijsheid en liefde voor hem die omstandigheden gekozen, en hem die mate van voor- en tegenspoed heeft toegewogen, welke zij voor hem de beste oordeelde.
Ligt kon men alzoo uit eene en andere uitdrukking een

{==198==} {>>pagina-aanduiding<<}
denkbeeld asleiden, waarvan de Schrijver geheel vreemd is. Nog eene proeve viel ons in het oog. Bij het melden van het meer of minder zware der zonde, zegt hij onder andere: ‘De zulken zondigen ongetwijfeld het zwaarst, die 't minst in staat zijn, de schade, door hun wanbedrijf aangerigt, te vergoeden.’ De beestachtige verleider der onschuld wordt echter, vertrouwen wij, door den Hoogl. niet minder strafbaar gehouden, omdat zijn rang of goud hem in staat stelt, de verleide en de vrucht van zijnen dierlijken lust tegen ellende en gebrek te beveiligen; noch ook de moordenaar, als hij met zijn geld weduw en wees des vermoorden helpen kan.
Dan, laten wij den schijn vermijden, alsof wij opzettelijk zoodanige onnaauwkeurige, min bekookte, uitdrukkingen hadden opgezocht; gaarne houden wij al het overige, met eene kleine NB. door ons bij het doorlezen geteekend, terug, en rekenen het aangevoerde bewijs genoeg, dat het waarlijk jammer is, dat zich de Hoogl. geene nadere en herhaalde overziening heeft gegund, bij welke wij geenszins twijfelen, of verre het meeste van dezen aard ware door hemzelven teruggenomen, immers nader omschreven, zoo al niet veranderd.
Het werk heeft ook, dit erkennen wij gaarne, zijne voortreffelijke zijde: wij merkten de edele zedelijke strekking der Godsdienstleer, het echte praktikale in iedere bijzonderheid, met dankbaar genoegen op; wij zien des Leeraars schrander doorzigt en scherpzinnigheid; het algemeen bevattelijke en geleidelijke der naauwkeurig aaneengeschakelde voordragt valt eenen ieder in het oog, en wij erkennen gaarne de voortreffelijke bearbeiding van meer dan eene hoofdleer en bijzonderheid. Niettegenstaande het straks gezegde, moeten wij de beschouwing der Goddelijke Eigenschappen, en het hoofdstuk over de Voorzienigheid, hier opmerken: ook dat over de Engelen verdient bijzondere melding; alhoewel wij voor ons zoo veel zwarigheids niet vinden in de erkentenis, zoo wel dan van kwade als van goede geesten, en geenszins nog

{==199==} {>>pagina-aanduiding<<}
door den Schrijver van het onschriftmatige of ongerijmde van dat gevoelen overtuigd zijn. Het volgende - als de slotsom van des Schrijvers opheldering van de geschiedenis van den val - willen wij uit hoofdst. IX afschrijven.
‘Dit geschiedverhaal, uitgelegd naar den stijl der oude wereld, heeft niets aanstootelijks voor de gezonde rede, geeft geenen den minsten grond voor alle de harde gevoelens, welke en de goedheid en de regtvaardigheid Gods zoo zeer verdonkeren. God is hier, gelijk altoos, Vader der menschen, begint het werk van de opvoeding zijner kinderen, brengt hen in het strijd- en oefenperk, zonder 't welk de mensch, die door oefening en ervaring moest kloek worden, geene deugd verkrijgen kon. De eerste proef mislukt zijnde, straft God, maar, als een vader, op eene weldadige wijze, die zijne gansche huishouding dus ingerigt heeft, dat hij zijne kinderen voor de eeuwigheid opvoedt, ten koste van hun aardsch geluk, terwijl hij ramp en smerte besteld heeft als een teugel voor uitspattende weelde. - Dit geschiedverhaal verdient naast de Scheppingsgeschiedenis met regt de tweede plaats in den Bijbel, uit hoofde van zijnen belangrijken inhoud, daar hetzelve het noodzakelijke en nuttige van de gehoorzaamheid aan Gods bevelen, en de rampzalige gevolgen van derzelver overtreding, voor het zinnelijk oog der Israëlieten, in een duidelijk licht plaatst, en teffens overtuigend doet zien, dat God de bestuurder is der menschelijke lotgevallen, en dat de mensch, osschoon een heer der aarde, in alles van den Goddelijken wil afhangt. - Voornamelijk is dit geschiedverhaal belangrijk, omdat in hetzelve de oorsprong der zonde, veel beter dan in eenig ander oud of nieuw wijsgeerig stelsel, verklaard wordt. De begeerlijkheid, door de zintuigen aan de (den) gang gemaakt, is de oorzaak der overtreding. Eene waarheid, die door de dagelijksche ervaring van elk mensch, en door de leer der H. Schrift, allerwegen bevestigd wordt.’

{==200==} {>>pagina-aanduiding<<}

Eindelijk, na het afhandelen van de leer der Voorzienigheid, vinden wij deze juiste opmerking: ‘Eene zaak van gewigt, welke te veel uit het oog verloren wordt, is deze, dat wij nier gewoonlijk de Goddelijke werking te zeer aan de menschelijke gelijk maken, en God aan den tijd onderwerpen. Bij ons menschen gaat overleg vooraf, dan beiluit, dan een omzien na (naar) middelen, dan volgt de werking, dan de instandhouding van ons werk. Zoo is het niet bij God, bij wien al het voorledene, tegenwoordige en toekomende te gelijk aanwezig is, bij wien wil en werk, besluit en uitvoering, ook schepping en voorzienigheid één is. - Genoeg is het voor ons, naar den mensch gesproken, God werkte toen en thans.’ En elders, bl. 139, bepaalt hij ons daarbij: ‘hoe zwak de menschelijke rede is, hoe haar alles begint te schemeren, zoodra zij uit den tijd in de verloopene eeuwige duurzaamheid, en uit het eindige tot de werking van den oneindigen, slechts éénen slap wil doen.’ Tastbaar waar, buiten twijfel! maar nu is de vraag, of de Schrijver altijd deze zijne eigene aanmerking genoegzaam in het oog hield, bij zijne redeneringen over de Goddelijke voorwetenschap, zijnen raad, voornemen, plan, en de zedelijke verantwoordelijkheid en vrijheid van den mensch. De Lezer houde het oog op deze opmerking; zij heldert vele moeijelijkheid op; en door dezelve komt alles toch eindelijk neer op het zijn en blijven van schepsel, diep afhankelijk schepsel, van een oneindig, goed, wijs, maar onbegrijpelijk God.
Opdat wij eindelijk van dit werk afstappen, - wij meenen (dit ontveinzen wij niet) deze Godgeleerdheid van den Hoogleeraar had zeer wel kunnen gemist worden door ons Hollandsch publiek: den ongeletterden geest zij óf te veel óf te weinig; sommigen te veel, die door dezelve bekend worden met geschillen, van welke zij in hunne eenvoudigheid zeer wel mogten onkundig blijven; anderen te weinig, daar het werk niet volledig is, en de gevoelens van 's Hoogleeraars partij dikwijls op zulk

{==201==} {>>pagina-aanduiding<<}
eene wijze voordraagt, dat deze daar geenszins mede zal te vrede zijn. De geleerde heeft er niets aan: alles, wat hij hier vindt, is hem reeds van elders bekend; hij leert dan nu alleen nog, wat Professor regenbogen gelooft, indien hem dit belangrijk zij. Tegen des Hoogleeraars bedoeling, kan zijn boek aanleiding geven tot harrewarrerij en gehaspel; wij hopen dit niet, en raden, dit geschrift neder te leggen bij dat van den Oldouderling. Eén nut moge het stichten; dat het eene waarschuwing zij tegen sommige, bij de Hervormden misschien nog geëikte, en dikwijls kwalijk begrepene uitdrukkingen; en dat men zich leere wachten voor zoodanige gezegden, waaraan de ongeoefende dikwijls denkbeelden hecht, en waaruit de geleerde gevolgen afleidt, welke in geenen deele bedoeld zijn. En dezen zegen willen wij over dezen arbeid des Hoogleeraars dan nu ook hartelijk wenschen!





Joannis Rudolphi van Eerde, Oratio etc. Dat is: Redevoering, over de verheven waarde en voortreffelijkheid, welke de Geschiedenis, vooral de Algemeene, door toedoen der nieuwere Schrijvers bereikt heeft; op den 15 van Zomermaand 1808 te Groningen uitgesproken, bij de huldiging tot gewoon Hoogleeraar, zoo der Algemeene als Vaderlandsche Geschiedenis, en der Romeinsche Oudheden. Te Groningen, bij D. Spoormaker. In 4to. 55 Bladz.

Terwijl de titel dezer Redevoeringe het jaargetal harer uitgave niet meldt, en sedert zij werd uitgesproken nu meer dan drie volle jaren verstreken zijn, meenen wij tot eigen verontschuldiging te moeten aanmerken, dat zij eerst onlangs in het licht verschenen is.
Door het verlies van den Hoogleeraar h. bosscha,

{==202==} {>>pagina-aanduiding<<}
naar Amsterdam verplaatst, leed gewis de Groninger Hoogeschole groot nadeel, 't welk zij door de keuze van den geleerden van eerde hoopt vergoed te zien. Als opvolger van zoo vermaarden voorganger, en van den grijzen ruardi, in gezegenden ouderdom nog rustende van zijn letterwerk, gevoelde eigenaardig de Redenaar zich ontroerd bij het aanvaarden van zijn beroep, en legt hij eene nederigheid aan den dag, hem vereerende.
Na zulken aanloop tot zijn onderwerp toetredende, wil hij geenszins verstaan worden, als zocht hij den lof der beste oudere Historieschrijvers beneden dien der lateren te stellen. Hij doet daarentegen aan dezen, hunne uitnemende bekwaamheden en meesterlijken schrijfstijl, alle regt bejegenen; ja beschouwt hen als de voorbeelden, naar welken zich de hedendaagschen behooren te vormen, willen zij aanspraak maken op uitmuntendheid. Alleen merkt hij aan, dat polybius, en na hem diodorus siculus, wegens de toenmalige uitgebreidheid van het Romeinsch gebied, eenigzins begonnen zijn eene Algemeene Geschiedenis voor het eerst op te stellen. Hierna sprekende van de verdiensten van den lateren tijd, kent hij met regt de eerste plaatse toe aan den beroemden jozef scaliger en izaak casaubon, mannen van de uitgebreidste geleerdheid, gezond oordeel en wijsgeerig vernuft, die de Geschiedenis bij uitstek hebben toegelicht door waar en valsch te schiften, en de verhaalde zaken tijdrekenkundig te toetsen. Na dezen maakt hij ook met lof gewag van den vermaarden Appingadamschen letterheld jakob perizonius, als die, benevens anderen, op het voorbeeld dier groote vraagbaken heest voortgewerkt. Hoezeer wij hier geene naamlijst van den Redenaar verwachten of verlangen mogten, bevreemdde het ons toch, dat de schrandere en wel ervaren denis petau, aan welken de Geschiedenis zoo veel te danken heeft, niet door van eerde is aangehaald, en gerangschikt onder de eerste en meest arbeidzame Tijdrekenkundigen. Dan, laat ons vervolgen. De verdeeling der Wereldgeschiedenis

{==203==} {>>pagina-aanduiding<<}
in IV Monarchijen, waartoe Daniëls voorzegging aanleiding gaf, heeft almede groot nut aangebragt, maar veroorzaakte tevens, dat de geschiedenis van andere minder bekende volkeren te zeer verwaarloosd is. Maar vooral begon men in dit vak met reuzenschreden te vorderen, nadat men de penningen, opschriften, en gedenkstukken van den alouden tijd, met vlijt onderzocht en raadpleegde, op het voetspoor der Benedictijner orde; ja ook de oude Aardrijkskunde, waarin zoo veel verwarring en duisternis heerschte, in klaarderen dag stelde, en met toepassing op ieder tijdvak ontwikkelde. Alle deze middelen werkten mede, om het geloof der oude Schrijveren, en het gezag der historische gedenkstukken, met de grootste juistheid te kunnen wegen en bepalen.
Voorts tot bijzonderheden komende, toont de Redenaar aan: van welken dienst bereids de beoefening der Oostersche letterkunde geweest zij, en wat van dezelve nog te hopen valt, om ons met de geschiedenis der Aziatische volkeren nader bekend te maken; hoe veel lichts over die der Kruistogten door den Benedictijner bertherau verspreid is, en hoezeer, behalve de Algemeene, ook de Vaderlandsche Historie der Europische volkeren van verdichtselen en fabelachtige overleveringen gezuiverd zij; erkennende hij te dezen den nuttigen arbeid van den Vrieschen ubbo emmius. Dus gaderde men meerdere bouwstoffe voor de Wereldgeschiedenis, dan immer den Ouden gebeuren mogt. Van hier werd in Engeland en elders door de geleerden een volkomener zamenstel van de lotgevallen der volkeren vervaardigd; en leide men zich, inzonderheid het eerst in Frankrijk, daarop toe, om de oorzaken, bedoelingen en gevolgen der verhaalde gebeurtenissen op te helderen en wijsgeerig te verklaren uit plaatselijke wetten, volkszeden, koophandel en toestand van bestuur, van kunsten en wetenschappen, en wat voorts van invloed zijn konde op den bloei en ondergang van staten. Ja te dezen, mag men zeggen, overtroffen de nieuweren zeer verre de aloude Geschiedschrijvers.

{==204==} {>>pagina-aanduiding<<}
Dus begon men nu wegens het geluk en ongeluk der natiën te oordeelen naar derzelver staatsgesteltenis, wetten, koophandel, rijkdommen en huishouding: zoodat men omtrent velen, wier krijgsdapperheid, burgerlijke deugd en beleid voormaals hoog geroemd werden, ter zake van derzelver wreedheid en mishandeling van overwonnen landen, een minder gunstig vonnis leerde vellen, ja vooral den gezegenden invloed des koophandels ontwaarde tot den bloei der natiën en uitbreiding van kunsten en beschaving. Maar inzonderheid hebben de handel en de reizen, op hoog gezag ondernomen naar afgelegen oorden en gewesten der aarde, het hunne toegebragt, om, in lateren tijd, de kennis van der volkeren gewoonten en zeden, met één woord de geschiedenis der menschheid, derwijze te vermeerderen, dat al de voorraad, door de Ouden te dezen opgelegd, daarbij niet te vergelijken valt. - Gaarne zouden wij den Redenaar eveneens volgen in zijne voordragt en betoog van het nut der Geschiedenis voor het gemeene leven, voor de Godgeleerdheid, Staatkunde, Regtsgeleerdheid en andere takken van wetenschap, voor de Volkeren over het geheel, en derzelver hooge Bestuurders meer bijzonder. Maar wij hebben ons welligt met een boeksken van zoo kleenen omvang, naar het gevoelen van eenige Lezers, reeds te lang opgehouden; en, schoon wij ook het aanbelang dezer Redevoeringe, die den Hoogleeraar vereert, en volledig bewijs zijner bekwaamheid aan den dag legt, konden aanvoeren voor onze wijdloopigheid, ons bestek zelve gebiedt ons, met deze vereerende getuigenis ons verslag te sluiten.


{==205==} {>>pagina-aanduiding<<}

Reize om de Wereld, gedaan in de jaren 1803 tot 1806, op bevel van Alexander den I, Keizer van Rusland, door den Kapitein der Keizerlijke Marine, A.J. von Krusenstern. Iste Deel. Uit het Hoogduitsch vertaald. Te Haarlem, bij A. Loosjes, Pz. 1811. In gr. 8vo. Behalve het voorwerk, 317 bl. f 2-18-:

Wanneer men met iemand op reis gaat, bovenal tot het doen eener reize van geen minder aanbelangs en duurs dan eene Reize om de Wereld, verlangt men zeker, en met overwigt van reden, het Opperhoofd te kennen, bij hetwelk men zich aan boord begeeft. Zamelen wij derhalve eenige trekken op, om den Zeekapitein von krusenstern te leeren kennen.
's Mans afbeelding, op den titel, geeft den eenigzins gelaatkundigen reeds een gunstig denkbeeld, en hij wordt, de reis lezende, verzekerd, dat hij niet mis geoordeeld heeft. Reeds sedert verscheiden jaren was de zeer beperkte toestand van Ruslands werkelijken handel een voorwerp van krusenstern's nadenken geweest; de wensch, om iets tot volmaking bij te dragen, kwam zeer natuurlijk bij hem op, schoon hij tevens de hoop moest opgeven van denzelven vervuld te zien, daar noch zijne kunde, noch zijne betrekking hem eenigen grond gaf om zich daarmede te vleijen. In den oorlog van 1793 tot 1799 op de Engelsche vloot dienende, trok het belangrijke van Engelands Oost-Indischen en Chineschen handel bovenal zijne opmerkzaamheid. Het scheen hem niet geheel onmogelijk, dat ook Rusland aan den handel ter zee op China en de Indiën deel konde nemen De voordeelen, door de Portugezen, de Hollanders en de Engelschen daarvan getrokken, vuurden zijnen ijver aan; en hij stelde het buiten twijfel, dat ook Rusland van dezen han-
{==206==} {>>pagina-aanduiding<<}
del, zonder juist vastigheden in die landen te bezitten, voordeelen zou kunnen trekken.
Een hoosdbeletsel van dezen handel was het gebrek aan manschappen, geschikt om ter koopvaardij te varen. De officieren van de Ruskeizerlijke oorlogsvloot waren de eenigste, die men daartoe zou kunnen gebruiken; en van dezen had geene, behalve eenige Engelschen, de Oost-Indische wateren ooit bezocht. Krusenstern besloot, zelf naar de Indiën te gaan. Met een Engelsch linieschip zeilde hij, in den aanvang des jaars 1797, naar Kaap de Goede Hoop, voorts met een fregat naar de Indiën, waar hij een jaar doorgebragt hebbende, met een koopvaardijschip naar China stevende, om de zoo gevaarlijke Chinesche zee te leeren kennen. - Tot duslange waren zijne gedachten alleen op den handel van Europisch Rusland op China gevestigd. Een Amerikaansch schip, van de noordwestkust met pelterijen te Canton komende, gaf aan zijne beschouwing van dit onderwerp eene andere en uitgebreider rigting, om den Pelterij-handel der Russen te verbeteren en uit te breiden.
Gedurende zijne terugreize van China stelde hij des eene Memorie op, om dezelve aan den toenmaligen Minister van Koophandel over te geven. Hierin slaagde hij niet naar wensch, en eerlang werd hem alle hoop, om in de uitvoering van zijn plan te slagen, benomen; dan, met de komst des tegenwoordig regerenden Keizers op den troon, begon zijne hoop te herleven. Een tweejarig verblijf in Rusland had hem omtrent vele zaken, tot dit ontwerp behoorende, meer lichts gegeven; doch het plan bleef hoofdzakelijk onveranderd. De invloed van Staatsdienaren, tot handel en zeevaart betrekking hebbende, deed dit nieuw ontwerp, 't welk veel tegenspraak en hindernis ontmoette, de Keizerlijke goedkeuring en medewerking wegdragen.
Von krusenstern, naar Petersburg opontboden, vernam, dat de Keizer hem beslemd had om het door hem ontworpen plan zelf uit te voeren. ‘Ik

{==207==} {>>pagina-aanduiding<<}
stond,’ schrijft hij, opdat wij hier des Zeevoogds eigene woorden gebruiken, ‘niet weinig verbaasd, toen ik dit hoorde: want in der daad ik had reeds bijna alle hoop opgegeven, dat mijne voorslagen ten uitvoer zouden gebragt worden, en ik verwachtte niets minder, dan dat men mij daartoe verkiezen zou. Ook was het thans bezwaarlijk voor mij geworden, om aan die keuze te voldoen. Eene beminnelijke echtgenoote had mij sedert eenige maanden tot den gelukkigsten man gemaakt, en ik hoopte eerlang vader te zullen worden. De vervulling van alle andere wenschen had mij niet gelukkiger kunnen maken. Mijn toestand was onafhankelijk, en ik was juist voornemens om den dienst geheel te verlaten, om stil en gerust, onder het genot van ongestoord huisselijk geluk, mijne dagen door te brengen. Dit geluk zoude ik vaarwel zeggen! Mijn gevoel hield mij terug, om het voor mij zoo eervol bevel, dat mij opgedragen werd, aan te nemen. Doch de Minister verklaarde mij, dat men er op rekende, dat ik het niet afslaan zoude, en dat mijn plan onuitgevoerd zou blijven, indien ik weigeren mogt de door mij voorgestelde reis te ondernemen. Ik was aan mijn vaderland een offer schuldig, en ik bragt hetzelve. Ik besloot tot de reis, en stortte daardoor een jaren langen kommer en lijden over het leven van mijne ongelukkige echtgenoote. Duizendmalen heb ik daarover mij verwijtingen gedaan. Konde ik ongevoelig blijven bij de tranen van eene teeder beminde wederhelft, die ik twaalf maanden lang dagelijks zag vloeijen? De bewustheid van voor mijn vaderland nuttig te kunnen zijn, dat altijd het doel mijner wenschen geweest was, deed mij standvastig bij mijn besluit volharden.’ - De Keizer poogde die opoffering zoo veel mogelijk te vergoeden. ‘Hij was,’ schrijst de dankbare krusenstern, ‘zoo goedgunstig geweest, om aan mijne vrouw de inkomsten van een landgoed, die jaarlijks 1500 roebels bedroegen, voor den tijd van twaalf jaren toe te
wijzen, ten einde mij - dus was de uitdrukking van den gevoe-
{==208==} {>>pagina-aanduiding<<}
ligen Vorst - gedurende mijne afwezigheid ten aanzien van mijne familie volkomen gerust te stellen: eene gunst, die mij verraste, en daarom te meerder waarde voor mij had, omdat zij ten bewijze diende, dat de Keizer gevoelde, dat eene weldaad, aan mijne vrouw bewezen, mij oneindig aangenamer zijn moest, dan die aan mijzelven was geschied.’
Dit zelfde voor pligt gevoelige hart des Scheepsvoogds zien wij met verstand en oordeel werken, in de keuze der schepen tot den togt en derzelver toerusting, in de keuze zijns togtgenoots, die het tweede schip zou voeren, en der manschap, in de zorgvuldige toebereidselen om voor de gezondheid en het genoegen zijns scheepsvolks te zorgen. Met één woord, men is, de toebereidselen tot de reis lezende, met krusenstern ingenomen, en onze achting groeit onder het reizen aan, bij veelvuldige en treffende gelegenheden.
Onder de toerustingen tot de reize verbreedde het plan; een nieuw voorwerp werd er aan verbonden, namelijk een gezantschap naar Japan, 't geen de Heer van resanoff zou bekleeden. Teffens wilde men die reis tot uitbreiding der wetenschappen doen dienen. Tilesius ging voor het vak der natuurlijke historie, Dr. horner als sterrekundige mede, met al den toestel tot waarnemingen. Op de Nadeshda, door krusenstern gevoerd, bevonden zich 85, en op de Newa 54 personen. Men had hem wel geraden om eenige buitenlanders onder zijn volk aan te nemen; dan hij kende te wel den geest der Russische matrozen,die hij boven alle buitenlanders, zelfs de Engelschen, de voorkeus gaf, om aan dien raad het oor te leenen. Op de beide schepen was geen buitenlander, behalve de Heeren horner, tilesius, langsdorff en laband, aan boord. De Newa werd door den Kapitein-Luitenant lisianskoy gevoerd. - Dit maakt den hoofdinhoud uit van het eerste hoofddeel.
Het II H. vermeldt het vertrek uit Rusland, de aan-
{==209==} {>>pagina-aanduiding<<}
komst en verrigtingen, zoo te Koppenhagen als in Engeland, waar zij alle vriendelijke en ondersteunende behandelingen aantroffen. - De vaart naar de Canarische eilanden en Brazilië maakt het III H. uit. Bij het inzeilen van den grooten oceaan, in een schoonen nacht, wanneer alle officieren tot 12 ure op het dek bleven, beschouwden zij dien als een gunstig voorteeken voor hunne lange reis. ‘Voor wien,’ vraagt onze krusenstern, ‘kon deze gedachte, deze wensch, die niet uit zorg voor eigene veiligheid ontstond, belangrijker zijn dan voor mij? Het scheen mij toe, dat het geheele beschaafde Europa het oog op ons gevestigd hield. De gelukkige of ongelukkige uitslag van mijne onderneming zou eigenaardig ten opzigte van mijn roem beslissen, en het mislukken van dezelve zou eene vlek op mijnen naam kunnen werpen, die natuurlijk ook mijn vaderland zou moeten trefsen. Zij, die Rusland zoeken te bedillen en deszelfs roem te verkleinen, zouden zich over eenen ongelukkigen uitslag luide verheugd hebben; en het mislukken der eerste proeve zou de Russen, voor langen tijd, hebben afgeschrikt, om soortgelijke ondernemingen te wagen. De zwarigheden van het aangevangen werk zweefden mij levendiger dan ooit voor oogen, en ik vond eindelijk mijne rust alleen in de reden, waarom ik tot de reis besloten had; in de verpligting om mij aan eene onderneming niet te onttrekken, ten aanzien van welke men gezegd had dat zij geheel niet gebeuren zou, indien ik de uitvoering niet op mij nam: om deze reden was het derhalve mijn pligt te gehoorzamen.’
Op Teneriffe was de behandeling allezins vriendelijk, zoo ook de verzorging van noodwendigheden: dan over de inwoners van Santa-Cruz is hij geheel niet voldaan; en geen wonder! zie hier het tafereel, 't geen hij er van ophangt: ‘Algemeene volks-ellende, de verregaandste zedeloosheid onder het vrouwelijke geslacht, en geheele scharen van dikke monniken, die, zoodra de avond valt, in de straten rondloopen, om aan hunne zinnelijke lus-
{==210==} {>>pagina-aanduiding<<}
ten te voldoen; zie daar de karaktertrekken van Santa-Cruz, welke eenen vreemdeling, aan zulk een gezigt niet gewoon, met medelijden en afkeer vervullen. Op geene plaats ter wereld vindt men misschien meer zulks terugstootende voorwerpen. Bedelaars van beiderlei kunne en allerlei ouderdom, in lompen gekleed, met allerlei afzigtige kwalen behebt, vullen de straten niet minder dan ontuchtige vrouwspersonen, dronken matrozen en uitgehongerde en misvormde dieven. Ik houd mij schier overtuigd, dat de lage klasse der inwoners bijna zonder eenige uitzondering zich aan dieverij schuldig maakt. Men verbeeldt zich waarlijk op een eiland in de Zuidzee verplaatst te zijn: want, ondanks alle voorzorgen, wordt men bestolen.’
Bij het doorsnijden van den evenaar, na eene vaart van dertig dagen sedert het vertrek van Santa-Cruz, dronken zij, onder een salvo van elf schoten, op de gezondheid des Keizers, onder wiens regering de Russische vlag voor de eerste maal in het zuidelijk halfrond waaide. Hij voegt er bij: ‘De gewone plegtigheid met Neptunus kon bij ons slechts zeer gebrekkig plaats hebben, daar niemand van de personen, die op het schip waren, behalve mij, ooit tot bij den evenaar was geweest. Evenwel werd een der matrozen, die eenig talent had tot het doen van eene soort van redevoering, en een potsemaker was, met den drietand uitgedost, om alzoo de Russen, bij hunne eerste komst aan gene zijde van den evenaar, te verwelkomen. Hij speelde waarlijk zijne rol ook zoo goed, als ware hij een oud ingewijde van den zeegod geweest.’ - Na veel moeite, bleek het zoeken naar het Eiland Ascensio vergeefs.
Het verblijf te Santa-Catharina, en het allezins heusch onthaal te dier Portugesche bezittinge, zoo zeer verwaarloosd, wordt in het IV H. beschreven. De koophandel werd aldaar zeer gestremd. Hoogst vruchtbaar en goedkoop was het aldaar.
Het vertrek van Brazilië en de komst in den grooten

{==211==} {>>pagina-aanduiding<<}
oceaan geeft de schrijfstofse voor het V H. Men beeft, de stormbeschrijvingen bij het omzeilen van Kaap Horn lezende. - Van den meridiaan van Kaap Horn tot de aankomst te Nukahiwa geeft het volgend hoofdstuk verslag, alsmede van het, om gewigtige redenen, veranderd plan der reize. De scheepswaarnemingen voor de zeevaart, door geheel de reize breed opgegeven, zijn hier van bijzonder veel aanbelangs. Bij de landing te Nukahiwa ontdekten zij een Engelschen matroos en een Franschman, daar sints eenigen tijd wonende, en door wier onderrigtingen zij veel van de bewoners en derzelver gebruiken leerden kennen: hiervan vinden wij melding in het VII H., 't welk het verblijf te Nukahiwa beschrijft, en ons de inwoners aldaar doet kennen. Schaars wordt deze plaats bezocht, en de berigten deswege verdienden des een breed verslag, 't welk vele bijzonderheden oplevert, die niet gunstig zijn voor deze wereldbewoners; schoon onze reiziger de veilgeving van vrouwen en dochteren, welke zeer in het buitensporige liep, meer aan de inhaligheid en dwang van mannen en vaders, dan aan derzelver eigene wellustigheid toeschrijft.
Eer krusenstern de geschiedenis zijner reize vervolgt, acht hij het niet overbodig, over de ligging der Washington-eilanden, waartoe het eiland Nukahiwa behoort, 't welk het grootste van deze groep is, alsmede over de zeden en gewoonten van derzelver bewoneren, mede te deelen, wat hij door behulp der twee Europeërs, daar ontmoet, heeft kunnen verzamelen. Een Kapitein van een Amerikaansch schip heeft dezelve in 1791 ontdekt, en er den naam van Washington-eilanden aan gegeven. Het VIII H. geeft eene aardrijkskundige beschrijving van die eilanden; waaruit onder andere blijkt, dat dezelve weinig voorraads van ververschingen en althans geene varkens opleveren. - Het IV H. geeft van de bewoners van Nukahiwa eene breedvoerige schets, welke, schoon de inwoners van dat eiland, waar de reiziger alleen geweest is, betrefsende, zoodanig is, dat men zich

{==212==} {>>pagina-aanduiding<<}
niet enkel een eilander van de Washington-groep, maar ook van de Mendoza-eilanden mag voorstellen, onder welke alle eene volkomene gelijkheid in taal, regeringsvorm, zeden en gebruiken plaats vindt.
Gaarne zouden wij hier vele opmerkenswaardige bijzonderheden overnemen; dan, plaatsgebrek verbiedt het ons. Des Scheepsvoogds algemeene aanmerking, echter, na dit ongunstig volkstafereel, vinde hier goeddeels plaatse. - ‘Uit deze schets van de Nukahiwers, die misschien overdreven schijnt, maar het echter niet is, zal men ligtelijk kunnen opmaken, dat zij noch maatschappelijke inrigtingen, noch godsdienst, noch eenig zedelijk gevoel bezitten; dat zij niets kennen dan de voldoening van hunne natuurlijke behoeften; met één woord, dat er geen spoor van eenige goede eigenschap bij hen te vinden is; dat zij derhalve ongetwijfeld tot het slechtste menschenras behooren, en men het ten minste niet te erg maakt, wanneer men hen wilden noemt. - In weerwil van de gunstigste schilderij, die men in de reizen van Kapitein cook, van de bewoners der Vriendschaps-, der Societeits- en der Sandwich-eilanden, vindt opgehangen; in weerwil van de geestdrift, met welke forster dezelve tegen allen verdedigt, die zich hier of daar veroorloven eene harde uitdrukking omtrent hen te bezigen, kan ik niet nalaten de bewoners van alle de eilanden dezes oceaans niet slechts voor wilden te verklaren, maar hen gezamenlijk, met zeer weinige uitzonderingen, onder die klasse van menschen te rangschikken, welke nog eenen trap lager staan dan het dier. Met één woord, alle zijn zij kannibalen. - De gunstige gedachten omtrent de Vriendschaps-eilanders zijn, sedert het voorval met den Kapitein bligt en het bezoek van dentrecasteaux, ook zeer verminderd; en zeker mag men beweren, dat zij te dezen opzigte eenen gelijken smaak hebben met hunne naburen op Fidjis en op Isles de Navigateurs.
Tot hiertoe zijn de Societeits-eilanders de éénige van alle, die men naauwkeurig kent, welke nog niet on-
{==213==} {>>pagina-aanduiding<<}
der deze verdenking liggen. Over het geheel zijn zij de zachtaardigste, de minst bedorvene, de menschelijkste van alle de bewoners des grooten oceaans; met één woord, zij zijn de gene, die het meest de geestdrift voor natuur-menschen hebben verwekt. Maar ook daar vermoordt eene moeder, met de vreesselijkste onverschilligheid, haar pas geboren kind, om slechts te kunnen voortgaan in hare zwelgerij; en de talrijke gezelfschappen der Arreoyes, die forster met zoo veel welsprekendheids verdedigt, bestaan dezelve niet uit buitensporigen, die alle den naam van vadermoorder verdienen? De overgang tot kannibalen is zeer ligt. Het is misschien slechts de buitengemeene vruchtbaarheid van hun eiland, die hen tot hiertoe bewaard heeft om beneden het dier te zinken.’
Het X en laatste H. dezes Deels verhaalt ons het vertrek van de Washington-eilanden en de aankomst van de Nadeshda te Kamtschatka. Dit hoofdstuk bestaat, gelijk eenige voorgaande, meest uit zeemanswaarnemingen, voor den algemeenen lezer van weinig aanbelangs, doch voor alle zeevarenden hoogst gewigtig. Met deze achterwege te laten, zou het werk verminkt geworden zijn. - De vertaling is in handen gevallen van eenen met de scheepvaart bekenden overzetter, en verdient allen lof. Van het tweede deel zullen wij eerlang verslag geven. Het geheele werk zal drie, ten hoogste vier deelen beloopen.


{==214==} {>>pagina-aanduiding<<}

Essai d'une Histoire des Révolutions arrivées dans les Sciences et les Beaux-Arts, depuis les temps Héroïques jusqu'à nos jours. Par P.G. de Roujoux, Sous-Préfet de Dôle. III Tomes. A Paris, de l'Imprimerie d'Adrien Egron. 1811. 8vo.

Dit boek geeft, in zekeren zin, vrij wat meer nog dan de titel belooft, maar daarom, in eenen anderen, veel minder. Dit kan als iets zeer algemeens en natuurlijks beschouwd worden. En in der daad, wij hebben er niets tegen, dat men het zoo vinde.
Heette het werk eenvoudig histoire des sciences, en niet des révolutions etc., wij hadden in hetzelve eene algemeene geschiedenis van alle wetenschappen en kunsten gezocht, maar hetzelve dan ook welligt ongelezen ter zijde gelegd. In het historieele moge een algemeen overzigt, onder den naam van algemeene geschiedenis, noodzakelijk zijn, wij moeten bekennen nog nooit een boek, dat dezen naam droeg, met doorgaand genoegen gelezen te hebben. Het eigenlijk algemeene ja, maar het bijzondere wil ons daar niet behagen. Niemand althans moet, zoo wij regt hebben, de geschiedenis der volken uit de geschiedenis der volken, maar wel uit de geschiedenissen van elk volk pogen te leeren, om vervolgens zelf het groot geheel zamen te stellen, of zich daartoe van zoodanige wenken en leiddraden te bedienen, als hem in het kortst mogelijk bestek voorkomen.
Gaat echter dit ons begrip, in het opgegeven geval, door, veel meer doet het zulks bij de beschouwing van kunsten en wetenschappen. Daar toch geldt het homo sum van terentius; alle menschen-geschiedenis, hoe oud, hoe afgelegen, hoe onaanzienlijk, is mij als zoodanig belangrijk, en althans verstaanbaar. Hier komen een aantal vakken voor, wier veranderingen, vorderingen

{==215==} {>>pagina-aanduiding<<}
enz. enz. mij niet zeer ter harte gaan, mij naauwelijks duidelijk gemaakt kunnen worden, of, uitvoeriger behandeld, vervelen. Zeide vader hippocrates reeds van zijne, op zichzelve staande, kunst, ‘dat ze lang en het leven daarentegen kort is,’ en is deze, zoo wel als elke andere, met den tijd eer langer dan korter geworden, wat wonder dan, dat wij doorgaans noodig hebben, ons, zoo niet tot een tak, althans tot een vak, tot eene soort van kennis of oefening te bepalen. Het is waar, men ziet wel gaarne eens in zijn buurmans tuin, wisselt met hem zijne gedachten en bevindingen, en leert alzoo eindelijk van alles medepraten. Maar alles, wat men gaarne doet, is daarom niet wenschelijk. Dit medepraten, dit van alles wat, en daarom juist van het geheel niets weten, is misschien maar al te zeer mode geworden. Althans, hetzelve door kort-begrip of algemeen overzigt te bevorderen, en alzoo het winderig hoofd gelegenheid te geven, door eenen schijn van wetenschap te bedriegen, en door schoonklinkende oordeelvellingen zich tot een blinden leidsman, ook van dezulken, wien het min aan gezigt dan aan zelfvertrouwen ontbreekt, op te werpen; hiermede kunnen wij ons, ofschoon wij hulde doen aan vlijt en doel der schrijveren, niet vereenigen.
Doch, laten wij, ten einde ons gevoelen eenigzins te staven, dit werk wat nader doen kennen. Hetzelve beslaat drie matige boekdeeltjes, en levert in dit bestek de geschiedenis van negen-en-twintig onderscheidene vakken, gedurende zestien verschillende tijdperken. In elk dezer vakken van wetenschap of kunst noemt en beoordeelt het, in elk tijdvak, de voornaamste auteurs zoo wel als werken, ja treedt hierbij somtijds in nog nadere bijzonderheden. Geneeskunde zoo wel als teekenkunde, b.v., elk met hare onderdeelen, oostersche en westersche, oude en nieuwe letterkunde, geschiedenis der allervroegste, der middeleeuwen, der tijden door ons beleefd; dit alles geeft slechts eenig denkbeeld van het veld,

{==216==} {>>pagina-aanduiding<<}
dat niet rondgereisd, of in weinige rigtingen doorsneden, maar, bedriegt men zichzelven niet, geheel doorwandeld en beschouwd wordt. Om nu niet te zeggen, dat eene algemeene kaart, vooral op eene kleine schaal, met de uitvoerigheid eener bijzondere behandeld, of duister, of gebrekkig, of - ja wel zeker - beide wordt; hoe is het mogelijk, zou men kunnen vragen, dat één man alles bij eigen bevinding kent, slechts in staat is de bevinding van anderen te beoordeelen, den tijd en de gelegenheid heeft dezelve naar hunne eigene opgave te beproeven, en alzoo niet dikwijls compilator, ja compilator compilatorum wordt?
Het zij nogtans verre, dat wij, door deze aanmerkingen, welke wij ook geenszins in vollen nadruk op het werk voorhanden willen hebben toegepast, de verdiensten van den Heer de roujoux zouden willen verkleinen. De stand zelf van dezen Schrijver verheft hem boven alle verdenking van, voordeelshalve, slechts een veelbelovend boek te hebben willen bijeenbrengen. Ook is de titel, gelijk wij reeds aanmerkten, strijdig met zoodanig ontwerp. De Heer roujoux - de voorrede zelve staaft dit vermoeden - had zeer veel gelezen, en zeer vlijtig aanteekeningen gehouden; zijn blik, vrijelijk rondwarende, overzag een zeer groot veld, overzag, met meerdere of mindere naauwkeurigheid, bijna het geheel der menschelijke kundigheden, en geraakte natuurlijk op de gedachte, ja in de verzoeking, dit, in orde en te boek gebragt, der lezende wereld mede te deelen. In der daad, deze wensch ligt dubbel in ons hart. Schoon geen vriend van algemeene geschiedenis, deed onszelven de lectuur, herinnering en vergelijking van bijzondere volkshistorien, in oogenblikken van mijmerende afgetrokkenheid, meermalen het ontwerp door de ziel zweven, uit de laatsten de eerste zamen te stellen.
Had de Schrijver zich intusschen kunnen bepalen tot hetgeen wij enkel verwachtten van den titel; had hij, zich niet dan met het algemeene bezig houdende, de voor-
{==217==} {>>pagina-aanduiding<<}
naamste omwentelingen in den staat der menschelijke verlichting en beschaving opgegeven; had hij ons haar doen verzellen van oud Egypte naar Griekenland, van hier naar Alexandrië en Rome, vervolgens onder de Arabieren, en eindelijk weer Europa in en door; had hij alle deze veranderingen uitvoerig en grondig, duidelijk en bevallig verklaard en opengelegd, wie zou zijn werk niet met gretigheid verslinden? Het ware dan, in der daad, iets zoo bijzonders als algemeens. Niemand zou zich kunnen beklagen, dat eene ongewijde en onbedrevene hand in zijn heiligdom greep; terwijl elkeen met genoegen ter harte nam, wat hem als mensch, als geleerde en kunstenaar, niet onverschillig kon zijn. - Maar, wanneer men een werk gelezen heeft, behoort men het niet naar den titel te beoordeelen. En alzoo twijfelen wij niet, of men verlangt hieromtrent eenige rekenschap van ons. Dan, wilden wij de details, de bijzonderheden, de opgave en schatting van schrijvers en kunstenaars beoordeelen, wij zouden voorwaar, na het gezegde als polyhistors en universeel-genies optredende, onszelven leelijk ten toon stellen. Men vergenoege zich dus met het meer algemeene. De verdeeling komt ons zeer doelmatig voor; de stijl is zeer wel naar het onderwerp berekend, en, waar dit het toelaat, niet zelden uitnemend fraai; en aan belangrijke en schoone aanmerkingen mangelt het wezenlijk niet. Maar, wie durft even zeer op volledigheid hopen? In der daad, wij zouden het motto (*) op den titel, van la fontaine ontleend, wel haast omkeeren, en zeggen: men kan het niet, ik geef er de proef van, geen min geleerde onderneme
het. - De Fransche litteratuur, dit is natuurlijk, speelt in de laatste deelen de hoofdrol. Spanje en Italië, en vervolgens ook Engeland, vertoonen zich op het groote tooneel; hoewel de laatste vrij wat in de schaduw van

{==218==} {>>pagina-aanduiding<<}
den hoofdpersoon staat. Duitschland komt mede een klein ondergeschikt rolletje spelen, en wordt dus natuurlijk niet altijd even minzaam bejegend. Maar ons arme Holland blijft stilletjes achter de schermen. Het is waar, in wetenschappelijke zaken, die dan ook veelal in het Latijn plagten behandeld te worden, (gelijk ook in de eigenlijke kunst) gaat het eenigzins anders toe. Hier worden, wel is waar, eenige doorluchtige namen genoemd, die dit ons onaanzienlijk geboortelandje eenmaal, als eene zon, over de geletterde en schoone wereld deden stralen; doch ook te dezen opzigte zijn wij niet geheel voldaan. - Wij, voor ons, doen gaarne ons best, de Fransche letterkunde onder de onzen meer en meer uit te breiden, en, zijn wij wel onderrigt, dan schijnt wederkeerig iets dergelijks plaats te hebben; ligtelijk leeren wij elkander dan ook met der tijd beter kennen en waarderen; moge dit een der gevolgen onzer naauwe verbindtenis zijn; hoe het uitvalle, de waarheid moet er bij winnen.
Maar, om eindelijk op de omwentelingen, of veeleer derzelver aanleidende oorzaken, te komen: uit hetgeen boven gezegd is, kan reeds blijken, dat wij hier meer uitvoerigheids en grondigheids verlangd hadden. Het een en ander, hier voorkomende, schijnt ons dan ook niet naauwkeurig te zijn. Zoo wordt, b.v., de hervorming - en dit kon men evenwel, na het bekroonde werk van villers, ook van onzen kundigen Schrijver verwachten - naauwelijks als een heilzame schok en rijke bron van vordering aangestipt, en dit zelfde daarentegen in het breede geroemd van de ontdekking van Amerika. Dat deze ontdekking in het vervolg, en op den duur, zeer belangrijk voor velerlei wetenschap is geworden, wie twijfelt daaraan? Maar dat deze gebeurtenis tot de spoedige, bijna geweldige, verdrijving der duisternis van de middeleeuwen zoo krachtig zou gewerkt hebben, in der daad, zoo lang geen kegenbogen of heeren dit in gelijken smaak, als ten opzigte der schrikvolie kruistogten,

{==219==} {>>pagina-aanduiding<<}
heeft waarschijnlijk gemaakt, zullen wij het bezwaarlijk gelooven.
Wij besluiten de beoordeeling dezes boeks, dat met het begin der Revolutie eindigt, (en welks overzigt door drie onderscheiden registers gemakkelijk gemaakt is) met dit troostelijk uitzigt voor de wetenschappen, door den Schrijver zelv' aan het slot geopend. ‘De schitterende dagen van Athene volgden den slag bij Thermopylae en den inval in Griekenland op den voet; de gelukkige regering van augustus grensde aan den tijd der openbare partijschappen en verbanningen; die van lodewijk XIV begon in het midden der burger-oorlogen (*). Deze nabijheden laten ons de uitgebreidste hoop, en vergunnen ons, de negentiende eeuw al bij voorraad eenen hoogen rang te verzekeren onder de roemvolste tijdperken.’




Les Martyrs, ou le Triomphe de la Réligion Chrétienne, par F.A. de Chateaubriand. II Tomes gr. 8vo, et III Tomes pet. form. A Paris, chez Le Normant.

Weinige werken maakten een zoo algemeenen en treffenden indruk, als het vroegere geschrift van den Heere de chateaubriand, Génie du Christianisme, 't welk niets minder bedoelde, dan eene letterkundige tegenomwenteling ten voordeele des Christendoms, en de vernietiging, althans verzwakking, van den indruk, door voltaire en de zijnen tegen den Godsdienst van Jezus Christus gemaakt. Hiertoe bezigde de behendige strijder niet de, althans in Frankrijk afgesletene, wapenen van regtstreeksch godgeleerd betoog: toegerust met eene zeldzame mate van verbeeldingskracht en met een diep gevoel, ontleende hij vandaar zijne schichten, om door overreding, meer dan door overtuiging, te zegepralen. Werkelijk

{==220==} {>>pagina-aanduiding<<}
gelukte hem zijn oogmerk bij zeer velen; en het onbegrijpelijk vertier van dit boek, deszelfs overzetting in de meeste Europische talen, moest tevens de eerzucht en het hart des Schrijvers streelen, en hem bemoedigen, om, langs den zoo gelukkig gebaanden nieuwen weg, verder voort te treden: want nog frisch was zijne kracht, nog op verre na niet uitgeput zijn pijlkoker. Hoe wegslepend ook geschreven, hoe zeer den Dichter verradende, het vroegere werk was toch meer eene Theorie, en juist daarvoor misschien te dichterlijk; maar wat zou het zijn, wanneer nu de schilder van Atala, in een eigenlijk Gedicht, de gronden, in het straks genoemde werk gelegd, bevestigde, en dus, gelijk zeker wijsgeer, den loochenaar der beweging door zijn' vasten gang logenstrafte? Chateaubriand heeft dit gedaan. Het voor ons liggende werk heeft juist dit doel.
Is hij daarin geslaagd? - Eer wij dit onderzoeken, moeten wij, in weinige woorden, het tooneel, het onderwerp, en den vorm des gedichts beschouwen.
Het tooneel is het uitgestrekte Romeinsche rijk, ten tijde van diocletiaan, den beruchten vervolger der Christenen, wien echter de Schrijver, zeer naar waarheid, veel minder schuldig heeft afgeschetst dan zijnen joneeren rijksgenoot galerius, den hoofdaanstoker der groote vervolging tegen de Christenen, welke, zoo immer eene vervolging, dat geloof met zijnen ondergang dreigde; zij zelve is het grootsche, ijsselijke onderwerp des gedichts, maar afgewisseld door eene menigte episoden, wier schimbaar verwarde draden eindelijk in den marteldood op het Amphitheater, van twee Christelijke gelieven, de eigenlijke helden van het stuk, ontknoopt worden. Een tijger verscheurt hen te gader! Maar de Hemel heeft hen tot de laatste martelaars bestemd. ‘Het echtpaar bloedgetuigen had naauw den palmtak der overwinning ontvangen, of midden in het zwerk prijkt een lichtkruis, zoo als het labarum, het pand van konstantijn's zege; de donder bromt

{==221==} {>>pagina-aanduiding<<}
over het Vatikaan, een' thans nog eenzamen heuvel, maar vaak door een onbekenden Geest bezocht; tot in de grondvesten davert het bloedtooneel; alle beelden der Afgoden vallen in het stof, en men hoort, zoo als weleer te Jeruzalem, eene stemme, die roept: De Goden vertrekken.’ - Hier eindigt, treffend en schoon, het gedicht; en wij kunnen niet begrijpen, hoe de Schrijver, in eene tweede uitgave, ten gevalle van sommige Lezers, achter deze woorden nog een bijna louter geschiedkundig slot heeft kunnen voegen, ter korte vermelding van konstantijn's optogt naar Rome, en de vernietiging der Afgoderij, welke toch ieder, die geregtigd is een Dichtstuk te lezen, reeds uit het boven aangehaalde begrepen had.
De vorm der Martelaren is dichterlijk proza. 't Is waar, zoo zeer deze manier, vóór ruim vijftien of twintig jaren, ook bij ons, in zwang was, zoo veracht is zij thans; en het is niet te ontkennen, dat geene schrijfwijze aan gevaarlijker en veelvuldiger misbruik onderhevig is. Maar zouden niet sommige gelukkige Geniën het juiste midden tusschen plat proza en winderig pathos, ook in ongebonden stijl, kunnen vinden? Of is misschien de Telemachus, zijn gessner's Dood van Abel en zijne Idyllen, bitaubé's Jozef en Bataven, geene Dichtstukken? Naar ons gevoel kan men veilig aan de Martyrs eene vereerende plaats op deze lijst toekennen.
Vele, zeer vele plaatsen zijn er, vooral in de anders zoo mislukte beschrijving des Hemels, in het derde boek, waar het proza van den Schrijver, gedragen op een' zeer vollen en rollenden rhythmus, wezenlijk gezang, verheven gezang is. Forscher en wilder rolt zijn toon in de beschrijving van den slag tusschen de Romeinen en Franken op het eiland der Batavieren; hier beantwoordt de gespierde numerus volkomen aan de woestheid der plaats en de schrikkelijke verhevenheid des on-
{==222==} {>>pagina-aanduiding<<}
derwerps, bovendien met de pracht der stoutste poëzij eigenaardig gestoffeerd. Elders vloeit de gebonden stijl des Schrijvers met ongemeene zachtheid en lieselijkheid; gelijk in de beschrijving van Messenië en op andere plaatsen, waar hij Grieksche landouwen en zeden, soms met oud-Grieksche eenvoudigheid, schildert.
Maar wij herhalen thans de vraag: Is nu door dit werk de waarheid voldongen, dat het Christendom, in een zelfde onderwerp met Grieksche fabelkunde wedijverende, den palmtak der overwinning uit de handen der Dichtkunst ontvangt? - Om hierin niet partijdig te oordeelen, moeten wij vooreerst in aanmerking nemen, dat het ontkennend antwoord hier in geenen deele het zuivere Christendom zou benadeelen; daar de Schrijver goedgevonden heeft, hetzelve te belasten met verscheidene bijdenkbeelden, die ook verstandige Roomschgezinden als overdreven zullen aanmerken. Wij zijn er verre af, een gedicht voornamelijk uit een godgeleerd oogpunt te beschouwen, gelijk door eenige Fransche tijdschriften, bij het verschijnen van dit boek, en ook door een Nederlandsch (welks bestek zulks echter medebragt) gedaan is; wij weten, dat dit volstrekt geen standpunt ter beoordeeling eens Dichters is; maar wij kunnen toch niet voorbij, hier aan te merken, dat de onmatige, genoegzaam goddelijke vereering, hier aan de nederige, bescheidene Moeder des Zaligmakers toegekend, en die zijzelve gewisselijk zou gewraakt hebben, bij de hooge goddelijke kracht, waarmede het Christendom Gods Eenheid predikt en de dwaasheid des Veelgodendoms vergruist, al te zeer afsteekt, en dezelve wezenlijk verlamt. Hier zondigt dus de Schrijver, door den geest zoo wel, als het stevigste wapen, van een' der strijders te miskennen en te veronachtzamen. Is het wonder, zoo deze zich daardoor op eene wijze bloot geeft, die hem de overwinning moeijelijk maakt? 't Is waar, misschien beschouwde de Schrijver juist den dienst van maria als een middel te meer, om tegen de bevallige plegtigheden en eerediensten der Heide-
{==223==} {>>pagina-aanduiding<<}
nen te worstelen; hij wilde de Madonna met de Venus doen contrasteren. Maar hij, bij wien de daden van eenen waren held, wat meer is, van eenen echten
Christen, gelijk zacharias (Zang VII), de taal van eenen eudorus in den Raad (Z. XVI), en het verheven besluit van dien zelfden eudorus (Z. XXII op het einde) de zege niet ten voordeele des Christendoms beslissen, - hij is ook te zinnelijk, om niet de Venus boven de Madonna te kiezen.
Ten andere worden, met eene blijkbare partijdigheid, schier alle Christenen hier als deugdzaam, en meest alle Heidenen (demodocus en weinige anderen afgerekend) als ondeugend, wellustig, wreed, ja als monsters voorgesteld. Dit was echter nooit, zelfs niet in de eerste eeuwen des Christendoms, het geval; en de onzijdige geschiedonderzoeker, hoe opregt een Christen ook, zal in vervolgers zelfs, die het uit noodlottige onkunde waren, zoo als een trajaan en marcus aurelius, modellen van menschelijke deugd bewonderen, en in martelaars zelfs, b.v. cyprianus, meer dan ééne zwakke zijde opmerken. Zulk eene eenzijdigheid in het gedicht waarschuwt den Lezer, dat de Dichter reeds zeer openlijk partij gekozen heeft, en dit maakt de begunstigde zijde bij hem verdacht; te meer, wanneer men ons blijkbare dwalingen des verstands, gelijk overdrevene zucht naar den marteldood en het monnikenleven, almede voor deugden wil doen houden.
Dan, misschien zouden deze kleinere gebreken verschoonbaar zijn, misschien geheel over 't hoofd gezien worden, wanneer het gedicht, in éénen vorm gegoten, een schoon harmonisch geheel uitmaakte, waarin de strijd der twee Godsdiensten, gelijk die van Europa en Aziē bij homerus, het groote beweegrad en het onderwerp van alles ware, doch niettemin, tusschen alle episoden heen, welke de Dichter mogt verkiezen aan te brengen, die gelijkvormigheid en rondheid van omtrekken vormde, welke alleen het hoogere genie, door kunstgevoel geleid,

{==224==} {>>pagina-aanduiding<<}
kan ten toon spreiden. Dan, dit is het geval hier niet. Het grootste gebrek des gedichts, in ons oog, is afstekende bontheid. De Schrijver wil zijnen Lezer de bovenzinnelijke, de geheele toenmalige beschaafde, en een gedeelte zelss der onbeschaafde wereld tevens vertoonen. Griekenland, Italië, Gallië, Germanië, Batavië, Britannië, Egypte, Klein-Azië, Palestina, Hemel, Hel en Vagevuur zijn de afwisselende tooneelen van dit niet bij uitstek lange gedicht. De zeden der aloude Grieken, ten tijde van homerus, spreiden zich onder de regering van diocletiaan ten toon. Meer naar waarheid is het bederf der toenmalige Romeinen, en vooral fraai de gebruiken en levenswijze der oude Franken geschilderd. Belangrijk is de Druïden-maagd velleda. Maar alle deze vertooningen drijven te schielijk voor ons gezigt voorbij; wij hebben den tijd niet, ons met dezelve eenigermate gemeenzaam te maken; en de overgang uit de raadsvergadering der fiere Duitschers naar de grot van hieronymus te Bethlehem, en uit Britannië naar Opper-Egypte, heeft eenigzins den schijn van alles te willen vertoonen wat men weet, en niets van 't geen men op zijne reizen gezien heeft (de Schrijver is werkelijk zeer bereisd, en heeft alleen ten gevalle van dit werk een' togt naar Griekenland en het Oosten ondernomen) onvermeld te laten.
Eene andere, hiermede in verband staande, eigenheid des Schrijvers is zijne liefhebberij, om overal, of het pas geve of niet, beroemde namen t'huis te brengen, het zij van menschen of plaatsen. Zoo zijn de beide helden des gedichts, de jongeling van philopoemen, het meisje zelfs van homerus afkomstig. Zeker Christen is een afstammeling van den Macedonischen perseus. De edele zacharias moet zijn geslacht van cassius rekenen. Augustinus en hieronymus verschijnen hier, op het graf van scipjo, bijna eene eeuw vóór hunnen werkelijken leeftijd; en augustinus en hieronymus zijn toch waarlijk zoo belangrijk niet

{==225==} {>>pagina-aanduiding<<}
voor een Heldendicht! eudorus behoudt cymodocea, reeds op 't punt van in de handen van hierokles te vallen, juist op het graf van leonidas; (het is waar, hier doet deze herinnering eene zeer schoone werking.) Deze blijkbare zucht, om partij te trekken van alle groote namen en gedenkstukken der Oudheid, is weder gekunsteld, vermindert de waarschijnlijkheid, en dus de illusie, voor een groot gedeelte.
Dit zijn, onzes inziens, de hoofdgebreken, welke dit anders zeer belangrijke werk ontsieren. Dan, dit gebrek aan orde en overeenslemming in het geheel, en aan dichterlijke waarheid in sommige gedeelten, wordt door eene menigte we slepend schoone plaatsen vergoed. Naar bijzonderheden, die fraai, bekoorlijk en zelfs verheven zijn, te oordeelen, zou dit stuk onder de dichterlijke gewrochten der latere tijden eene zeer eervolle plaats beslaan. Wij meenen niet beter te kunnen doen, dan, in een volgend verslag, het Dichtwerk geheel, doch kortelijk, door te loopen, en sommige der plaatsen, die ons meest van allen getroffen hebben, mede te deelen; waarbij de Lezer dan ook gedeeltelijk over de juistheid of onbillijkheid onzer geopperde meening over de onvolmaaktheden van dit stuk zal kunnen oordeelen.

(Het vervolg hierna.)




Winterbloemen van Mr. W. Bilderdijk. Iste Deel, Te Haarlem, bij F. Bohn. 1811. In gr. 8vo. IV en 128 bladz. f 3-12-:

De Heer bilderdijk heeft aan het hoofd van het Voorberigt deze dichtregelen gesteld:

‘Ziet hier weêr wat Najaarsbladen, 
Van mijn takken afgeschud, 
En den tuinschop opgeladen, 
(Zijn zij tot niets beter nut) 
Voor de mist- en vuilnisput. 

{==226==} {>>pagina-aanduiding<<}

Spreekt het vonnis uit, mijn vrinden, 
Van den ouden grijzen bloed, 
Laat u geen vooroordeel blinden, 
Zeg hem, of hij, kort en goed, 
Nu voortaan maar zwijgen moet? 
 
Sloegt gij anders ook geen oogen 
Op dit schraalvoorziene deel, 
'k Weet, gij doet het uit meêdogen 
Met zijn heesch gezongen keel; 
Ja, doorleest het wel geheel. 
 
'k Zal u voor die goedheid danken; 
Doch ontveinst den grijzaart niet, 
Of gij nog de dichtvuurspranken, 
Eenmaal eigen aan zijn lied, 
In dees dorre lovers ziet? 
 
Waarom zoudt gij 't toch bewimpelen? 
Heeft zijn oude Zanggodin 
In het voorhoofd nog geen rimpelen? 
Heeft ze nog geen spitsche kin 
Van een tanige Heidin? 
 
Bleef zij rustig op de beenen? 
Houdt zij nog een' goeden tred? 
Hoeft zij nog geen kruk te leenen? 
Zijn haar stappen fix en net, 
Schoon zij ze ook wat stijfjens zet? 
 
Geeft mij antwoord op die vragen; 
Want dit weinige is mij wel. 
Op de danszaal haar te wagen, 
Waar toch al te stout een spel 
Voor zoo'n drooge totebel. 
 
'k Zie gij aarzelt. - 'k Ben te vreden! 
Ja, ik heb u reeds verstaan. 
Vast! zij wordt wat stram van leden, 
En haar sprongen zijn gedaan. 
Goed! zij neemt haar rust voortaan.’ 


{==227==} {>>pagina-aanduiding<<}

Wij voegen er het volgende nevens:

Neen! het zijn geen Najaarsbladen: 
Bloemen zijn het, fraai van kleur, 
Vruchten, waar we ons in verzaden, 
Zoet en malsch en frisch van geur, 
De eerste pluk en de eerste keur. 
 
Vraagt gij 't vonnis van uw vrinden, 
Grijsaard met nog jeugdig bloed! 
Hier moogt ge onze hulde vinden, 
En wij zeggen, kort en goed, 
Dat gij verder zingen moet. 
 
Gretig sloegen wij onze oogen 
Op dees puikgedichten neêr .... 
En, verrukt en opgetogen, 
Lazen wij ze, keer op keer, 
Met vernieuwde geestdrift weêr. 
 
Dank niet! wij - wij moeten danken! 
Spreek van dorre lovers niet: 
Daar men de echte dichtvuurspranken, 
Altijd eigen aan uw lied, 
In dees geurge bloemen ziet. 
 
Waarom zouden wij 't bewimp'len? 
Uw bevalge Zanggodin 
Is (wie denkt hier toch aan rimp'len?) 
Fraai van voorhoofd, mond en kin, 
Blank als een Cirkasserin. 
 
‘Is zij rustig op de beenen?’ 
Neen! met bloem en krans versierd, 
Zweeft zij luchtig-dart'lend henen: 
Alles leest en bloeit en tiert, 
Als zij door de velden zwiert. 
 
Zie hier 't antwoord op uw vragen, 
Bilderdijk! misken het niet! 
Onze beê moge u behagen: 
‘Ach! onthoud uw hemelsch lied 
Toch voortaan aan Holland niet! 

{==228==} {>>pagina-aanduiding<<}

Zing! en speel met menschenharten! 
Kneed - doorwroet het ingewand, 
En verhemel pijn en smarten! 
Sla verbeelding in den band! 
Blijf de roem van Nederland!’ 

Onze Lezers vergenoegen zich met deze korte aankondiging! Zij schaffen zich deze heerlijke lentebloemen spoedig aan, om zich in derzelver schoonheid te verlustigen en derzelver balsemende geuren in te ademen! bilderdijk schenke ons ten eersten wederom een tuiltje, even frisch en geurig, als dit, even bevallig geschakeerd! Welk een smaak! welk een koloriet! - Dat hij toch niet klage over den last des ouderdoms, over mangel aan gevoel en warmte! dat hij toch de Godheid niet vertoorne, die hem zoo uitnemend en bestendig begunstigt!




Table de comparaison du Kilogramme et du poids d'Amsterdam, par J.H. van Swinden, Professeur à Amsterdam. Seconde édition. A Amsterdam, chez P. den Hengst et Fils. 12mo. f :-11-:

Vergelijkingstafel tusschen het Fransch gewigt, of Kilogramme, en het Amsterdamsch gewigt; door J.H. van Swinden, Hoogleeraar te Amsterdam. Tweede druk.

Het is bekend, dat sedert het jaar 1790 reeds, bij het Gouvernement in Frankrijk, in overweging genomen is, om een algemeen stelsel van Maten en Gewigten, op eenen eenparigen voet ingerigt, daar te stellen; en dat in 1799 te Parijs eene vergadering van geleerde mannen, uit verschillende landen te zamen gekomen, gehouden is, om dit stuk tot volkomenheid te brengen.
Tot die vergadering zijn ook, wegens Holland, afgevaardigd geworden de Heeren van swinden en aeneae. De eerstgemelde heeft, zoo wegens de voorbereidselen, die tot de uitvoering van dit ontwerp hebben plaats gehad, als wegens de verrigtingen dier vergadering zelve, om dat stelsel in werking te brengen, een uitvoerig verslag gegeven, in zijne uitmuntende Verhandeling over volmaakte Maten en

{==229==} {>>pagina-aanduiding<<}
Gewigten (*), waarbij de noodige afbeeldingen en vergelijkingstafels der maten en gewigten van verschillende landen gevoegd zijn.
Hoe zeer men overtuigd ware van de voortreffelijkheid des metrieken stelsels, hetwelk de eenheid van maten, gewigten en munten, op hetzelfde beginsel gebouwd, daarstelde, en van het gemak voor een ieder daaruit voortvloeijende, wanneer hetzelve in alle landen mogte ingevoerd worden, leed het echter tot den eersten van Sprokkelmaand des jaars 1809, eer het dadelijk besluit, om ook in dit land daarvan gebruik te maken, te voorschijn kwam. Van dat oogenblik af bevlijtigde de Hoogleeraar van swinden zich, om zijnen landgenooten eenen gewigtigen dienst te doen, en voor hen zoodanige onderscheidene Tafels op te stellen, waarin men met een opslag van het oog de verhouding van het Fransche gewigt, de munt en de maat, met betrekking tot de Hollandsche, konde ontwaren; wordende tevens door den voormaligen Minister van binnenlandsche zaken geauthoriseerd, om alles, wat daartoe noodig ware, van tijd tot tijd in het licht te geven, en te doen drukken bij p. den hengst en zoon; blijkens het berigt, geplaatst voor den tweeden druk der thans voor ons liggende Vergelijkingstafel tusschen het Fransch gewigt, of Kilogramme, en het Amsterdamsch gewigt, met eene verklaring in het Fransch en Hollandsch.
Dat de Heer van swinden, die bij de bovengemelde geleerde vergadering tegenwoordig geweest is, en het stuk van deszelfs eersten oorsprong af zoo naauwkeurig bestudeerd heeft, de man is, op wiens rekeningen men veilig staat moge maken, zal wel niemand ontkennen.
De eerste druk van dit boekje ras uitverkocht zijnde, besloot de Schrijver een tweeden uit te geven. Eene naauwkeurige herziening van alle de berekeningen heeft hem eenige ligte feilen doen ontwaren; deze heeft hij niet alleen verbeterd, maar tevens een gewigtig bijvoegsel gegeven, behelzende eene Tafel der prijzen, welke de waren, in de nieuwe gewigten uitgedrukt, zullen moeten kosten, wanneer derzelver prijs in oude gewigten bekend is.
De Tafel geeft de verhoudingen van het Fransche tot het

{==230==} {>>pagina-aanduiding<<}
Amsterdamsche gewigt van 50,000 Kilogrammes af tot Milligrammes toe; en die van het Amsterdamsche tot het Fransche gewigt van 100,000 ponden af tot één aas toe.
Wij kunnen ons niet onthouden, om, bij gelegenheid van het tegenwoordig verslag, ook een woord te zeggen van de volgende werkjes diens zelfden Schrijvers, tot onderrigt en gemak van elken handeldrijvenden ingezeten uitgegeven. Het eerste, dat, op het boekje thans voor ons, volgde, was: Onderrigt over de Fransche en Hollandsche Munten en derzelver vergelijking, met de noodige Tafels. In dit onderrigt wordt gehandeld over: 1o. het algemeen grondbeginsel van het Muntenstelsel des Franschen Keizerrijks; 2o. het algemeen grondbeginsel tot vergelijking der munten van verschillende landen; 3o. de toepassing van het grondbeginsel op de Fransche munten; 4o. de toepassing van het grondbeginsel op de Hollandsche munten; 5o. Vergelijking der Hollandsche en Fransche munten, met aanmerkingen daarover; 6o. Tarif der Hollandsche speciën, door Zijne Majesteit den Keizer en Koning bepaald. - Dit onderrigt is niet alleen nuttig om de Tafels tot herleiding van het Fransche tot het Hollandsche geld, en omgekeerd; maar wij moeten bekennen, nergens over ons muntwezen zoo vele belangrijke aanmerkingen gevonden te hebben, dan hier.
Daarop volgde, ten dienste van elk, die met de Ellemaat iets te doen heeft: Vergelijkingstafel tusschen de Ellemaat en den Mètre, mitsgaders derzelver prijzen, zoo in Guldens als in Francs. Hierin vindt men de vergelijkingen van de Amsterdamsche, de Haagsche en de Leydsche ellen met den mètre, benevens eene verklaring tot het gebruik der Tafels. En, tot meerder gemak, geeft men eene Vergelijkingstafel, in het koper gesneden, bij dit stukje afzonderlijk, uit; op welke alle de verdeelingen der elle en die van den mètre duidelijk aangewezen zijn.
Vervolgens gaf deze arbeidzame Autheur een Onderrigt over het gewigt, de gehalte en den prijs van Goud en Zilver, naar de Fransche en Hollandsche wetten en gebruiken; met de noodige Vergelijkingstafels voor het Trooisch- en het Karaat - gewigt met de Kilogramme; voor de gehalte en voor de prijzen in Guldens en in Francs.
In alle deze werkjes heeft de Hoogleeraar gezorgd, dat niemand behoeft verlegen te staan met het gebruik der Ta-
{==231==} {>>pagina-aanduiding<<}
fels, dewijl dezelve voorafgegaan worden van duidelijke onderrigtingen wegens de wijze, op welke dezelve ingerigt zijn; maar daarenboven vindt men er veel wetenswaardigs in, hetwelk elders te vergeefs gezocht zal worden.
Het nut, dat onze Landgenooten, en ook wij zelve, getrokken hebben uit den wel moeijelijken, maar ook zeer verdienstelijken arbeid des Heeren van swinden, heeft dit verslag verder doen uitbreiden, dan wij ons in het begin voorgesteld hadden; dan wij vertrouwen onzen Lezeren geenen ondienst gedaan te hebben, met hun het werk van eenen man, die onvermoeid bezig is om nuttig te zijn, te doen kennen; terwijl wij hartelijk wenschen, dat hij ziels- en ligchaamsvermogens moge behouden, om de verklaring van het geheele stelsel, in al deszelfs uitgebreidheid, tot gebruik der Hollanders, zoo ten einde te brengen, gelijk hij dezelve begonnen heeft; en dan hebben wij nog te wachten: Vergelijkingstafels tusschen de Hollandsche Vochtmaten en de Fransche, genoemd Litre en Hectolitre; de vergelijkingen der Korenmaten, waarvan in dit land zoo vele verschillende zijn, die tot één gebragt moeten worden; en eindelijk de Lengteen Landmaten van allerlei soort. Indien men ons wél onderrigt heeft, zullen onze wenschen binnen kort bevredigd worden.





Redevoering ter gelegenheid der Feestviering van het vijf- entwintig - jarige bestaan van het Amsterdamsche Eerste Departement der Maatschappij: Tot Nut van 't Algemeen, uitgesproken den 5den van Lentemaand, 1810. Door G.H. Lagers. Te Amsterdam, bij H. van Munster en Zoon. 1810. In gr. 8vo. f :-6-:

Gelijk men, na de toen kortvoorledene Feestviering der geheele Maatschappij, het houden en uitgeven dezer Redevoering geenszins nutteloos kan rekenen, zoo behoeft onze aanmelding van dezelve, hoewel de uitgave zich zoo veel vroeger dan ons Tijdschrift dagteekent, ook geene verontschuldiging, zoo uit hoofde van de innerlijke waarde van het stuk, als van de belangrijkheid der in hare soort

{==232==} {>>pagina-aanduiding<<}
nog éénige Maatschappij, welke het ons ten pligt maakt, te allen tijde mede te werken om dezelve te doen kennen in hare waarde. Beide de Amsterdamsche Departementen zijn stevige takken van den grooten en algemeen nuttigen boom, en alzoo het voorwerp onzer beste wenschen: ‘Groei welig, brei uw spranken uit, neem toe in schoonheid en vermogen!’ roepen wij met den Heer loots (wiens Vers te dezer gelegenheid achter de Redevoering geplaatst is) ook dit Departement van harte toe, en geven den Redenaar lagers gaarne den lof, dat hij de hem vereerende taak deftig en doelmatig heeft volbragt, en alzoo te dezer gelegenheid het zijne bijgedragen ter bevestiging en uitbreiding der dierbare Maatschappij.
De Redenaar betoogt: dat de Maatschappij Tot Nut van 't Algemeen eene blijkbare overeenkomst heeft met het Christendom, en vindt deze overeenkomst in het doel, de middelen, en lotgevalien. Geene volstrekte, op alle deelen toepasselijke, maar eene blijkbare overeenstemming wordt hier bedoeld, en alzoo is de Maatschappij eene echte en waardige telg van het Christendom, voor hetwelk de hoogachting van den Redenaar overal blijkbaar is; zoodat nergens het vermoeden bij de lezing kan opkomen, alsof de hoogere waarde van den krachtigsten, troostrijksten Godsdienst eenigzins door zijn gevoelen lijden kon. In het tweede deel wordt het betoogde aangewend ter aansporing tot 1) betamelijke vreugde, waar een onopgesmukt verhaal van het werkelijk door het Departement gestichte nut ten grondslag wordt gelegd; en 2) tot volharding in het begennen goede, en het ernstig voornemen, om, zoo mogelijk, nog meer te doen.
Deze Redevoering kan, naar ons gevoel, velen opwekken en aanmoedigen; en daar wij het tijdvak, waarvan de Redenaar als mogelijk gewaagt, waarin men de pogingen der Maatschappij Tot Nut van 't Algemeen te regt voor overtollig zou kunnen houden, den kleensten graad van mogelijkheid slechts toekennen, immers die mogelijkheid verschuiven tot een nog zeer afgelegen tijdvak in de toekomst, (een tijdvak, wanneer deze weldadige Maatschappij zou opgolost zijn, even als eene zaadkorrel, welke eene schoone plant voortbragt, die met zorgvuldigheid werd opgekweekt, en heilzaam gemaakt voor allen. Welk een schoone dood zoude dit

{==233==} {>>pagina-aanduiding<<}
wezen!) zoo zeggen wij hem hartelijk dank voor deze zijne poging om mede te werken tot het verhoeden van een' anderen dood en wenschen met hem: O! dat zij dezen nooit sterve! Men zoude hare grondbeginselen langzamerhand uit het oog kunnen verliezen; de zucht, om veel te willen doen, zoude den werkkring onzer Mantschappij verder kunnen uitstrekken, dan dezelve zich overeenkomstig hare oorspronkelijke inrigting behoort uit te strekken, en dan zoude zij sterven, alware het dat zij niet ophield te bejtaan. Maar neen, voegen wij er met den Redenaar bij, (en zijne tegenwoordige Redevoering, die van zoo vele andere waardige mannen bij soortgestjke gelegenheid, en ter vereering der nagedachtenis van den Oprigter dezer Maatschappij, verlevendigen en bevestigen ons deze vrolijke hoop,) die tijden zullen niet komen. - Onze nakomelingen zullen oogsten hetgeen wij zaaiden, en van dien oogst wederom de zaden ontleenen, uit welke vruchten voor hunne naneven zullen voortkomen. Zoo doende, zal onze Maatschappij zijn en blijven eene bron van verlichting en deugd voor de latere nakomelingschap. Zij zal, even als het onvergankelijke Christendom, blijven deelen in de gunstigste omstandigheden, in den luisterrijksten bloei, zoolang zij van hare overeenkomst met hetzelve niet zal afwijken.
De korte Aanspraak, waarmede de Voorzitter p. agron deze plegtigheid opende, is mede bij dit stukje gevoegd.

Emma. Door August Lafontaine. Iste Deel. Met Platen. Te Haarlem, bij F. Bohn. In gr. 8vo. 296 Bl. f 2-18-:

Wij ontvangen hier het treffend zonderling karakter eenes braven mans, die, in de liefde ongelukkig, nu ieder genot des harte opgaf, maar overigens waarlijk edel en groot, volgens grondregelen van het verstand, deugd en menschengeluk bevorderde. Door zijne groote rijkdommen van ieder onashankelijk, was hij de vriend van het land en den vorst, begeerde voor zich of de zijnen nimmer iets, hield zich juist daardoor staande en in achting, deed veel goeds, deed niemand vallen, was van allen ontzien, en van ieder, die in nadere betrekking tot hem stond, niettegenstaande zij-
{==234==} {>>pagina-aanduiding<<}
ne voorbeeldelooze koelheid, zoo wel bemind als geëerbiedigd. Naar zijn plan, moest Alexander, zijn jonge neef en erfgenaam, hetzelfde zijn voor den jongen vorst; waartoe hij hem voortreffelijk vormde. Dan, deze jongeling had zijne eerste dagen doorgebragt in den schoot van liefde en hartelijkheid, op een eenzaam landgoed; in zijne vroegste jeugd was hem daar een meisje gebragt door een engel uit den hemel, zoo als hij meende, denkelijk een kind van eene ongelukkige liefde. De beminnelijke Emma was intusschen met hem opgegroeid, en deze kinderen hingen aan elkanderen met geheel hunne ziel. De oom, toen hij Alexander, die kort daarop geheel een wees werd, tot zich nam, maakte deze Emma voor hem onzigtbaar, verhinderde met zijne koele bedaardheid iederen omgang, en had het met den jongeling reeds zoo ver, dat hij, in zijn hart zijner eerste liefde ontrouw, gronden zocht om zijn geweten in dezen gerust te steilen, en op het punt stond van te huwen met eene zeer edele dame, de beminnelijke Valeria, die hij hield voor eene natuurlijke dochter van den vorst, en een huwelijk met welke de oom bijzonder bevorderlijk hield tot zijn overigens edelmoedig en menschlievend plan. Zoo ver had de oom het reeds, toen het toeval Alexander en Emma bijeenbragt, de edele jongeling zijn ongelijk gevoelde, en ook voor Valeria niets meer geheim blijven kon. Zijn broeder, inmiddels, werkte op eene geheel
verkeerde wijze om Mexander van Emma te doen afzien; dan de jongeling stelde intusschen het meisje onder de bescherming van zijnen edelmoedigen oom: zij, ofschoon nog tot geen ander huwelijk over te halen, ontsloeg Alexander wel, maar deze zichzelven niet, en hing wederom aan haar met al het vuur van den eersten hartstogt, nu door het gevoel van zijn onregt en haar ongeluk versterkt. Valeria zal Emma even weinig toegeven in edelmoedigheid, als in beminnelijkheid. De oom, evenveel, geeft zijn plan niet op, maar gaat koel en bedaard steeds nader tot zijn doel. Een brief, intusschen, met de herinnering aan de beminde zijner jeugd, trof hem ontzettend, daar zij hem waarschuwde. ‘Eeden,’ zoo las hij onder andere, ‘vreesselijke eeden weerhouden mijne pen, binden mijne tong. Wat ik u zeggen mag, wil ik u zeggen. Gij trotseert het noodlot, omaat gij u on-
{==235==} {>>pagina-aanduiding<<}
wondbaar verbeeldt te zijn; - dat zijt gij niet. Gij trotseert het noodlot, omdat gij alleen gelooft te staan; - zoo staat gij niet.’ - Door dezen brief werd de baron hevig geschokt; doch na eenige minuten grimlachte hij, en zeide: ik waag alles voor mijn plan! alles! - Nu had hij zijn lot geworpen; de donkere wolk daalde neder op zijn leven.’ - Zoo eindigt dit deel, terwijl wij de gevoelige en beschamende les, die hem zeker wacht, in het volgende verlangend te gemoet zien, en, indien het werk zich gelijk blijve, wij bij de oplossing zoodanige wijsgeerte des levens verwachten mogen, die ons hetzelve onder de voortreffelijkste romans van dezen bevalligen Schrijver eene eerste plaats zal doen aanwijzen.
Ziet hier iets uit eenen brief van den jongeling over het karakter van den waardigen oom, die zijne liefde zoo in den weg was.
‘Hij had het geluk in zijn leven gezocht, slechts een te hoog geluk; hij had het leven eene deugd afgevorderd, welke een ideaal was. Zoo vervolgd door het ongeluk en bedrogen door menschen, die hij vertrouwde, wendde hij zich van het leven en van de menschen af, maar niet van de deugd. Hij eischte haar nog gestadig het meest van zichzelven; en wanneer hij haar niet meer op de onsterfelijkheid van onzen geest grondde, dan hield hij haar nogtans vast, en grondde haar wanhopend, en toch edel, op noodzakelijkheid, op het geluk des menschelijken geslachts. - Hoe nader ik tot mijn oom trad, des te meer moest ik hem beminnen, wel smartelijk beminnen, nogtans beminnen. Hij stond boven de puinhoopen van al zijne verwachtingen, boven de puinhoopen des eeuwigen aanwezens, moedig en edel. In de menschen zag hij niets dan de bloesems eenes booms. Er lag hem niet aan gelegen, welke duizenden er vielen, om voor de vruchten plaats te maken; doch de bloesems moesten uitwasemen en den boom versieren, ofschoon slechts de boom duurt, zoo als het geslacht der menschen, en niet de afzonderlijke mensch.’
En dus schrijft hij zelf:
‘Met ligte draden bestiert het noodlot, of - is het dat niet eens? Doch wij moeten eenen naam hebben voor de

{==236==} {>>pagina-aanduiding<<}
gevolgen der gebeurtenissen, welke wij niet begrijpen. - Met ligte draden bestiert het noodlot de lotgevallen der landen, der volken, der werelden, het groote schouwspel, op welks ontwikkeling juist de ondoordringbare nacht rust, even als op deszelfs begin. Wij staan, en beschouwen, zuchten en juichen, al naar dat voor ons hart uit het rollende rad eene smart of eene vreugde geilingerd wordt. Werkeloos staan wij daar, en bouwen zoo vlijtig aan ons dwergenleven, dat de voortloopende tijd, in de gestalte des doods, vertreedt, zoo als wij het bouwen.
Ik weet, met het gevoel der ontroering, dat van ons allen niemand, ook ik niet, iets voltooijen zal; want ik ken immers niet eens het doeleinde, waar heen het leven de menschen drijft; ik weet niet, wat wij moeten! o, Ik benijd zeer den mensch, die van den morgen tot den avond leeft, als besloot deze oogenblik de eeuwigheid binnen zijne grenzen, welke andere aanraken. Ik bespot den grootspreker, die den oogenblik tusschen de wieg en het graf het leven noemt, welks grenzen even zoo naauw bij elkander liggen. Ik bespot hem en benijd hem nogtans. Wee mij, dat ik het angstgeschreeuw des doods, de eenigste stem, welke zich in het leven hooren laat, bestendig hooren moet! Zie toch, hoe een koele morgen in bloeimaand millioenen levens vernietigt, de winter de geheele levende wereld der insekten verwoest! Want zijn wij dan alleen de levenden? Het leven is zoo kort! dit zeggen wij zoo onverschillig, als sprak men van de onverschilligste zaak; en - wat is ons aanwezen, waarover wij zoo koel het doodvonnis uitspreken! Verdeel den oogenblik in duizend jaren, rek het leven uit elkander, zoo als de Hindo's de jaren hunner Goden. Wat is het dan meer, dan het leven van een dag? Is het niet de eeuwigheid, zoo is het geheel niets. O, hoe komt het toch, dat de mensch dat zware ooglid niet optrekken kan, om te zien, hoe alles zoo geheel niets is, geheel niets, zonder de eeuwigheid! De eeuwigheid? Hoe! ik waag te hopen, wat ik niet denken kan? Ik noem het mijne, wat ik niet begrijp? Zoo is de mensch! de zot der Natuur, die hem met hoop voedt, om hem in haar zwaar juk, aan zijn zwaar dagwerk te spannen. Zoo is hij, en zoo ben ik

{==237==} {>>pagina-aanduiding<<}
ook. Ik span mij voor de zware kar des geluks, niet voor mij, voor anderen; en dat kan toch van oogenblik tot oogenblik mijn troost zijn.’
Eindelijk nog iets van Valeria's edele moeder, welke hij verzocht de hand te bieden tot zijn plan. Ziet hier hun gesprek:
‘Tot uw plan? Daarvoor behoede mij de Genius der menschheid! Ik heb geen ander plan dan Valeria gelukkig te maken. Is uw plan hiermede overeenkomstig, dan is zulks een toeval, dat ik liever niet had. Wat heeft het stille geluk mijner Valeria met uw reuzenplan te maken, dat schipbreuk lijden moet, omdat het de Voorzienigheid vooruitloopt.’
‘Sta echter toe, lieve vriendin, dat de Voorzienigheid geen ander plan hebben kan, dan het mijne!’
‘De Voorzienigheid! en gij! welk een razende hoogmoed! De Voorzienigheid heest de almagt tot haren dienst; en gij - niets dan den wensch voor het algemeen welzijn; voor de daad hebt gij slechts het hart, de liefde, welke gij waagt te verstoren. Gij kunt slechts afzonderlijken gelukkig maken; en gij - ik waarschuw u, omdat ik uwe vriendin ben - gij laat de afzonderlijken varen, om met eene hand van stof, met de onvermogende hand, naar het geheel te grijpen.’
‘Moet ik dan niet, lieve vriendin? wat doet gij dan anders?’
‘Ik? o ik bid u, vergelijk mij niet met u. Ja, ik wenschte alles, alles, wat gevoelt, gelukkig te maken; doch alleen omdat ik het bemin. En zoo maak ik de afzonderlijken gelukkig, waar ik kan. Gij zijt een deugdzaam onmensch! Uw hart, de menschelijkheid zal wraak vorderen. Uw neef is voor u niets, mijne Valeria niets. Verbonden moeten zij worden, denkt gij - niet om hen gelukkig te maken, maar voor iets dat gij gedroomd hebt. O, ik beef voor eene nadere verbindtenis met u!’





{==238==} {>>pagina-aanduiding<<}

Natuurlijke Zedeprenten, ten gebruike der Jeugd; met Versjes en Verklaringen opgehelderd, door A. Fokke, Simonsz. Te Amsterdam, bij J. van der Hey. In kl. 8vo. 88 Bl. f 1:5-:

Niet onaardige Plaatjes, te voren ook elders gebruikt, worden nu, met beknopte versjes, in de zoetvloeijende versmaat van Vader luyken, en beknopte zedelessen begeleid, der lieve jeugd aangeboden. De Heer fokke geeft voldoende reden, zoo van het verkiezen van dezen schrijftrant, als van de benaming van dit werkje; en wij gelooven zeker; dat hij zijn oogmerk, ‘eenig vermaak en eenig nut,’ met hetzelve bereiken zal. Een prenteboekje, zegt hij te regt, is nog altijd, bij al den voorraad van kinderboekjes, welkom. Ziet hier de voorwerpen: De Morgenstond. Het Landleven. Het afgevallen Ooft. De Zee. De Papegaai. De Visscher. De Hoenders. Het IJzer. Het Riet. De Vrijheid. De Bron. De Kruiden. De afgeplukte Bloem. De Starrenhemel. De vuurspuwende Berg. De oude Eikenboom. De Batavieren. Het Leger. De Zeegewassen en Delfstoffen. De Berg - rivier. De Arabieren. De Grijsheid. - Ter proeve, en om te doen beöordeelen, voor welken kinderlijken leeftijd het boekje geschikt is, slaan wij het open, en vinden: Het Riet. Boven het plaatje:

Wie 't zwak en buigzaam riet betrouwt, 
Heeft op een lossen grond gebouwd. 

Onder hetzelve: (het vertoont eene vrij onstuimige rivier, en een kind, dat in een met ooft geladen schuitje stappen wil, en zich daartoe, na aan den kant, in het riet waagt.)

‘Treed niet te ver ... voorzigtig, Piet! 
De Noordewind verheft zich weder; 
't Is daar niet veilig in het riet; 
Eén stap ... dan stort ge in 't water neder!’ 
Zoo roept, met zorg, de ervaren grijs, 
Beschroomd voor 's jenglings losse schrede, 
Daar hij, door ondervinding wijs, 
Een' dubblen grond heeft voor zijn rede. 
O mogt des wijzen trouwe raad 
In 't ijdel jeugdig harte zinken, 
En menig, die hem nu versmaadt, 
Niet straks in 't grondioos diep verdrinken! 

{==239==} {>>pagina-aanduiding<<}

Dan stond nog menig jongeling, 
Trots harden storm en onweersvlagen, 
Die nu zoo roekeloos verging, 
In 't prilste zijner levensdagen; 
Daar hij, op 't los bedrieglijk pad, 
Zijn' brozen schijngrond dorst vertrouwen, 
't Geen hem, verzonken in het nat, 
Ras deed zijn ligt geloof berouwen. 
Veracht dus, waar ge een grijsaard ziet, 
Zijn voorbeeld, raad of lessen met. 

‘Jonge lieden beseffen dikwijls het groot gevaar niet, waaraan zij zich blootstellen. Zie hier dezen onbezonnen knaap; hij wil, te midden van dien harden wind, eer de oude man met zijne schuit aan wal is, over het riet, dat hij meent vasten grond te zijn, heen loopen, ten einde de schuit te kunnen bereiken. Gelukkig dat de grijsaard het gewaar wordt, en hem nog bij tijds toeroept: Voorzigtig! blijf stil staan! dat riet is geen grond, daar zoudt gij, tusschen door, in 't water schieten.
Bejaarde lieden hebben ondervinding, en deze strekt hun voor eene zekere levenswijsheid; schoon zij ook anders, in hunne jeugd, niet veel geleerd hadden. Versmaadt dus, jongelingen, den raad der ouden niet; zij zijn wandelende boeken, waaruit men veel leeren kan. Rigt uw gedrag altijd naar hun voorbeeld; het staat jonge lieden altijd wel, de voorzigtigheid en behoedzaamheid der ouden na te volgen. Let ook wel op hunne lessen, en betracht dezelve; want zij zijn door eene veeljarige ondervinding beproefd, en op de proef goed bevonden.
Immers, wat wordt er toch van jonge lieden, die hun eigen zwak verstand te veel betrouwen? zij kennen de wereld en derzelver verleidingen niet, wijl zij er naauwelijks in komen rondzien, en dwalen in dezelve om, even als een reiziger in eene stad, waarin hij zich nooit te voren bevonden heeft. Even zoo noodig nu als het dezen is, een' wegwijzer mede te nemen, die hem de naaste en beste wegen toont, het schoone en goede der stad aanwijst, en hem de plaatsen, waar het niet vergund is te wandelen, doet vermijden, even zoo zeer heeft een aankomend jongeling, die nu in de wereld als het ware zijne intrede doet, den raad en de lessen van bejaarde lieden noodig, ten einde de groote kunst te leeren, om zonder schade wijs te worden.’

{==240==} {>>pagina-aanduiding<<}

Hoezeer wij, over 't geheel, de versjes van den Heer fokke tot het bedoelde einde zeer geschikt achten, vinden wij toch hier zoo min, als ergens elders, den stillen, zachten, kinderlijknaïven toon van den, in zijne soort, éénigen luyken weder.

Almanak voor Vrouwen door Vrouwen. f :-18-: En:

Almanak van Vernuft en Smaak. (Beiden voor het Schrikkeljaar 1812.) Te Amsterdam, bij de Wed. J. Dóil. f :-18-:

Het vak der Jaarboekjes, of Almanakken, werd bij ons, gewoon dezelve bloot als noodzakelijke Tijdwijzers aan te merken, altijd minder ter harte genomen, dan bij buitenlanders, met name Franschen en Duitschers, die daarvan sints lange als 't ware een stuk van luxe, immers van mode en smaak, hadden gemaakt. Vanhier, dat deze boekjes, slechts tot het aanwezen van éénen jaarkring - een ganschen leeftijd, intusschen, in het oog der staag wisselende Mode! - bestemd, steeds de openlijke vermelding in eenig Recensiewerk, als der opmerkinge onwaardig, ontgingen. En wat toch viel er ook te zeggen van een boekske, voor kantoor en keuken, naar het scheen, hoofdzakelijke verordend en geschikt? - In de laatste jaren, echter, hebben ook de, in elke huishouding onontbeerlijke, Almanakken de aandacht van het schrijvend en dichtend gedeelte onzes publieks getrokken, en daardoor weldra eene meer vereerende en welverdiende plaats, onder begunstiging vooral der Jufferschap, bekomen. De Uitgeefster der beide boven genoemde Jaarboekjes bragt tot deze hervorming inzonderheid het hare toe; en het is hierom zoo wel, als van wege den inhoud en de uitvoering zelve, dat wij met genoegen de wederverschijning derzelven voor dit loopende jaar onzen Lezeren aankondigen; te meer, daar de uitgave, door toevallige verhindering, tot dus lange ongelukkig is vertraagd. Wij wenschen haar niettemin een toereikend debiet, daar de boekjes ons toeschijnen zulks niet minder dan het vorige jaar te verdienen. Men vergenoege zich met dit algemeene. Eene strenge kritiek achten wij hier ongepast, en eene meer bijzondere beschouwing strijdig met den aard en het bestek van ons Tijdschrift.





{==241==} {>>pagina-aanduiding<<}

Beoordeeling.

Leerredenen, door J.H. van der Palm. IIIde Deel. Te Amsterdam, bij J. Allart. 1810. In gr. 8vo. f 3-:-:

Door den stilstand in de geregelde uitgave van de Alg. Vaderl. Letteroefeningen, uit de bekende verschikkingen gesproten, is mede het verslag van dit derde Deel dezer voortreffelijke Leerredenen tot een' anders onbehoorlijk langen tijd uitgesteld. Intusschen is reeds een nieuwe bundel verschenen. Dit een en ander dringt ons dan nu te meer tot spoed en bekorting; daar wij toch ook, wat de hoofdzaak betreft, óf slechts onzen vroegeren lof met andere woorden zouden hebben te herhalen, óf van de Leerredenen zelve uittreksels moesten geven, waarvan wij ons, door den verloopen tijd, immers wel mogen ontslagen rekenen. Wij konden het dan voor als nu wel laten bij de algemeene betuiging, dat ook deze bundel voor geenen van de beide voorgaanden behoeve te wijken, noch in het belangrijke der stoffen, noch in het keurige der bewerking: maar wie vertoeft niet gaarne bij de herinnering aan het edelst genot, en roept daarbij niet menigen verheffenden en stichtenden indruk met dankbaarheid in zijnen geest terug? Daartoe diene het overzigt van de volgende lijst der Leerredenen, die wij slechts met eene enkele aanmerking zullen verzellen. 1) Tafereel van Jezus lijden. Tekst: Joh. 1:29b. 2) De strijd en zegepraal van den Christen: 2 Tim. IV:7, 8a. 3) Abrams uittogt uit zijn vaderland: Genes. XII:1-9. 4) Het voorregt der openbare Godsdienstoefening: Ps. LXV:5. 5) Jezus Koningrijk op aarde: Titus II:14. 6) Job in zijnen voorspoed: Job I:1-5. 7) Job in zijnen tegenspoed: Job II:10. 8) Job in zijne boet-
{==242==} {>>pagina-aanduiding<<}
vaardigheid: Job XLII:5, 6. 9) Abrams geloof: Genes. XV:6.
De keuze der onderwerpen is het eerste, wat den meester kenmerkt; en wie vindt hem niet hier daarin weder, het zij men dezelve van de godgeleerde of meer praktische zijde beschouwe? Maar, wat hem kroont, is, wanneer hij door de behandeling die beiden weet te vereenigen, gelijk zij, uit het hoogste, dat is godsdiendienstige, oogpunt beschouwd, één zijn. En dat van der palm met allen ernst naar deze hoogste kroone streeft, daarin bevestigde, dit bewees ons deze bundel duidelijker nog dan de vorigen. Om uit allen slechts één te noemen, hoe zeer strekt daarvan ten bewijze de laatste Leerrede, wier indruk ook welligt daarom het levendigst bij ons is. Ja! - riepen wij telkens onder het lezen uit - had men zóó altijd over het geloof gesproken, of sprak men er nu reeds algemeen zoo over, als een gemoedsbestaan, Gode even behagelijk als den mensch betamende, op beider natuur en betrekking gegrond en daaraan juist beantwoordende, en daarom ook de eenige zuivere bron van al wat in den mensch deugd genoemd wordt; wie zou dan niet met den Redenaar in dit geloof het gewigtigst hoofdstuk in de gansche Godsdienstleer, ja het wezen van den Godsdienst zelven erkennen? wie niet, met hem, door zijn eigen gevoelen het oordeel toestemmen, 't welk God zelf, zoo als hij bl. 359 zegt, over zulk een geloof velde, wanneer Hij het Abram tot geregtigheid rekende?
Wiens hart, met één woord, stemt niet ten volle in met alles, wat hier, als uit het hart der Openbaring, gesproken is, en voelt zich nu eens hoog verrukt, wanneer ook ons die zelfde sterrenhemel, dien God voor 4000 jaren aan zijnen gunsteling toonde, als zinnebeeld en getuige van diens eeuwige liefde, magt en trouw, die drie vaste gronden des geloofs, door den Redenaar getoond wordt; dan weer diep verootmoedigd en verteederd, wanneer hij het volgende verneemt, bl. 362.

{==243==} {>>pagina-aanduiding<<}
‘Zoo worden de zwakheden van Gods kinderen, en wat zij dagelijks tegen den God hunnes Verbonds misdrijven, door elke volgende daad van kinderlijk geloof, uit het boek der gedachtenis uitgewischt!’
Maar juist om deze, naar ons inwendig gevoel, zoo ware, echt Bijbelsche en geheel Christelijke voorstelling van het geloof, moest ons eene uitdrukking op de volgende bladz., waar hetzelve een bijpad genoemd wordt, om den weg der deugd, of tot de gunst van God, te verkorten of gemakkelijker te maken, te meer stooten. Is dan dit geloof nog weer iets anders dan de deugd, dan die geregtigheid zelve, die voor God geldt, derzelver inwendig wezen, en deze daarvan niet slechts het uitwendig bewijs?
Zij, op welken ieder oog gevestigd is, wier voorbeeld vaak wegsleept en als gezag geldt, behooren in der daad dubbel op hunne hoede te wezen, dat vorm en inhoud altijd in overeenstemming zijn, en zich van alle uitdrukkingen te onthouden, die met de waardigheid der zaak en het heilig doel des gewijden redenaars ook maar schijnen kunnen te strijden.
Mogen wij daaronder ook niet de volgende in de eerste Leerrede, bl. 37, rekenen? - ‘Toen Jezus uitriep, het is volbragt, wist hij, dat de laatste quadrantpenning onzer schuld betaald was: - de pen van David en Jesaias had het, voor vele eeuwen, in alle deszelfs graveerselen geteekend.’
Ook de grootste meester heeft altoos een zeker vak, waar hij, zoo als men zegt, geheel te huis is, en zich, als in zijn element, met volle vrijheid en lust bewegende, zijne gansche kracht ontwikkelt. Ja, dit bewijst zijn meesterschap, schoon tevens de menschelijke beperking. Bij van der palm zouden wij het de aaneenschakeling van het oude met het nieuwe, van het voorledene met het tegenwoordige noemen: hij weet de oudheid, in hare verschillende tijdperken, als voor ons te doen herleven, zoo dat wij er onze eigen natuur altijd

{==244==} {>>pagina-aanduiding<<}
slechts in eene andere gedaante wedervinden; en aldus handhaaft hij, met de daad zelve, ook zonder opzettelijken toeleg, de eer der gewijde oorkonden op de eeniglijk voldingende wijze, als de openbaring dier gemeenschap tusschen God en het menschdom, welke, schoon min of meer bedekt naar de vatbaarheid der menschen en tijden, altoos slechts eene en dezelfde zijn kan, maar die alleen geheel zigtbaar en volkomen geopenbaard is door het waarachtige Licht, dat gekomen is in de wereld.
Maar zoude het van der palm ook niet wel eens gaan als andere groote oudheidkundigen, die het oude met het nieuwe vermengen, in plaats van het eene door het andere op te helderen; of die de orde der dingen omkeeren, het nieuwe uit het oude willen verklaren, en aldus aan het Oude Verbond reeds het licht des Christendoms leenen? Althans de vierde Leerrede wekte bij ons, niettegenstaande hare overige voortreffelijkheid, deze aanmerking bijzonder op, welke intusschen ook op die over Abraham en Job toepasselijk is.
Wilden wij voorts de eigenaardige schoonheden ook van dezen bundel opgeven: de meesterlijke verklaring der schriftuurteksten, de juist gevatte en helder ontvouwde kracht der beelden en spreekwijzen, de natuurlijke afleiding der onderwerpen uit zamenhang en bedoeling, de treffende overbrenging van dezelve op het dadelijk leven en de ervaring onzer dagen, de ontelbare wegslepende plaatsen en verrassende wendingen, waar de kunst zelve de taal der natuur spreekt, de korte maar des te krachtiger toepassingen, waar alles bijeengetrokken wordt, om het, ten slotte, nog eenmaal op het hart te drukken; wij zouden van elke Leerrede in 't bijzonder moeten spreken: want, de eene verheffende, zouden wij duchten de overigen te verongelijken. Ook hier is dus wederom het besluit: men leze en herleze; men beproeve alles, en ieder behoude voor zich het goede, en voele zich opgewekt, om te streven naar het beste!


{==245==} {>>pagina-aanduiding<<}

Leerredenen over de blijmoedigheid van geest en de rust des gemoeds, volgens de grondstellingen van het Christendom; voor Christenen uit den beschaafden stand. Door R. Eylert den jongen, thans Leeraar bij het Hof te Potsdam. Uit het Hoogduitsch. Iste Deel. Te Groningen, bij W. Zuidema. In gr. 8vo. VIII. 235 bl. f 1-16-:

‘Zoodra men zich, ernstig en bedaard, aan den zachten en heilzamen invloed van den Godsdienst overgeeft, dan overmeestert eene geheel bijzondere, hoogere stemming onze ziel, die ons vast verzekert, dat, in de heilige verborgenheden van ons wezen, iets bestaat, hetwelk hartelijk naar eene vereeniging met de bron van alle goed verlangt. Christelijke godsdienstige voorstellen zijn bestemd om deze zielsgesteldheid op te wekken en aan te kweeken, om den toehoorder en lezer, uit het dagelijksche spoor van gewone denkbeelden, op hoogere standpunten te leiden, waar zich een ruimer uitzigt, voor het meer verhelderd oog, aanbiedt, waar zijne krachten, om met vreugde regt te doen, versterkt, en zijne heiligste hoop en uitzigten vernieuwd worden.’ - In deze woorden, uit het voorberigt van het voor ons liggende werk ontleend, schetst de Eerw. eylert het ideaal van eene Christelijke Leerrede, dat hij in de navolgende overdenkingen heeft zoeken te bereiken. In hoe verre hij, onzes bedenkens, hierin is geslaagd, hopen wij door eenige algemeene aanmerkingen over dezelve te toonen.
Naar ons oordeel bekleeden deze Leerredenen eene eerevolle plaats onder de menigte van godsdienstige schriften, welke de vaardige vertaalpen sedert eenige jaren ons publiek heeft aangeboden. Zij zijn niet alleen zeer geschikt, om in Christelijke huisgezinnen met ware stichting gelezen te worden, maar kunnen ook tot eene

{==246==} {>>pagina-aanduiding<<}
vruchtbare lectuur voor jonge Predikanten verstrekken, en, door de vergelijking met andere, soortgelijke werken, eenen heilzamen invloed hebben op derzelver verdere vorming voor het gewigtig ambt, dat zij hebben aanvaard. Wij meenen dezen lof genoegzaam te wettigen, door eene korte opgave, zoo van de onderwerpen, als van derzelver behandeling.
1) De Godsdienst van Jezus beschouwd als het krachtigste middel tot eene bestendige rust des gemoeds: over Joann. XIV:27. 2) Van welk een groot gewigt het voor onze deugd en voor de rust van ons gemoed is, dat wij onze liefde tot het aardsche onderwerpen aan onze liefde tot God: Matth. VI:24. 3) De Godsdienst van Jezus, als het krachtigste middel tot eene zeer heilzame verheffing van onzen geest beschouwd: Efez. V:18. 4) Het H. Avondmaal beschouwd als een maaltijd van geruststelling: Luk. XXII:14-20. 5) Over de innerlijke en naauwe verbindtenis, waarin Christenen met elkander staan: Rom. XII:4, 5 en 6. 6) Over den indruk, dien godvruchtige menschen op ons maken: Luk. XXIV:32. 7) Hoe meer wij onze afhankelijkheid van God gevoelen, zoo veel te onafhankelijker worden wij van de wereld en van de menschen: Psalm LXXIII:25. 8) Wat kunnen en moeten wij doen, om het heilzaam gevoel der afhankelijkheid van God in ons te verwekken: Handel. XVII:27, 28. 9) Algemeene ophelderingen en gronden van geruststelling, bij het onbegrijpelijke en duistere, dat wij dikwijls in Gods bestuur waarnemen: Rom. XI:33, 34. 10) Hoe vinden wij rust voor onze zielen? Matth. XI:28-30. - Deze onderwerpen worden op eene wijze behandeld, welke den Schrijver minder als uitlegkundige, dan als helderen denker, als welsprekenden en sierlijken kanselredenaar voordeelig onderscheidt. Men ontwaart overal eene warmte, die van een diep gevoel voor het hoogste en heilige, voor deugd en godsdienst getuigt, en ten duidelijksten bewijze verstrekt, dat alles van harte komt, en ter harte

{==247==} {>>pagina-aanduiding<<}
gaat. De ontwikkeling der onderwerpen, de rangschikking der deelen is doorgaans juist en gemakkelijk, en dit zoo wel, als de natuurlijke leiding der gedachten, de zorgvuldige oplettendheid op kracht en schoonheid van stijl en taal, veroorzaakt eene ongemeene duidelijkheid.
Hetgeen ons in deze Leerredenen minder behaagt, bestaat in het volgende. - Vooreerst komen de onderwerpen ons te algemeen voor. Het zijn niet altijd treffende waarheden, welke hier de aandacht bijzonder opwekken en bezig houden; niet altijd belangrijke oogpunten, waaruit het Christendom wordt voorgesteld. Wij zijn van oordeel, dat zulke algemeene beschouwingen van de heilleer des Evangeliums, als b.v. de 1ste, 2de, 3de, 9de en 10de Leerrede bevatten, op den kansel weinig afdoen, dewijl zij buiten den mensch omgaan, niet in het leven dringen, en geene andere, dan even algemeene, en dus krachtelooze toepassingen ten gevolge kunnen hebben.
In de ontwikkeling en verdeeling van het thema schikt de Eerw. Schrijver zich te veel naar de manier van den beroemden reinhard, die in alles zijn modél schijnt te zijn. Deze slaafsche navolging van eene, in zeer vele opzigten uitmuntende preekmethode, veroorzaakt somwijlen stijfheid en gebrek aan eene juiste en natuurlijke leiding der denkbeelden.
De stijl komt ons ook doorgaans te gekunsteld voor, niet kort en gedrongen genoeg, en overladen met sieraden. Van daar de veelvuldige pleonasmen, en de gedurige bijvoeging van epitheta, zelfs daar, waar ze geheel overbodig zijn.
De vertaling is doorgaans getrouw en naauwkeurig. Echter is de color dicendi, onzes bedunkens, nog zeer Duitsch. Onder de wonderlijke misslagen behoort: ‘Slechts de hel zinkt weg.’ (bl. 121.) Het lijdt geen' twijfel, of in het oorspronkelijke staat het woord Hülle (hulsel), hetgeen de Vertaler voor Hölle (hel) heeft aangezien.


{==248==} {>>pagina-aanduiding<<}

Christelijk Magazijn, enz. IVden Deels 2de Stuk. Te Hoorn, bij J. Breebaart. In gr. 8vo. f :-14-:

De Eerw. beets zet nog steeds dit Magazijn voort, waardoor menige goede en belangrijke gedachte, ter bevordering van Christelijke verlichting en Evangelische deugd, in omloop gebragt is. Niet alles evenwel, wat daarin is opgenomen, heeft evenveel waarde; en dit stukje inzonderheid is ons, over 't geheel, niet zeer belangrijk voorgekomen.
De wijsgeerige en historisch uitlegkundige bedenkingen over de wonderwerken des Zaligmakers, van k.c. flatt, uit deszelfs Magazin fur Christliche Dogmatik und Moral, drittes Stuck, Tub. 1797, overgenomen, behelzen slechts het eerste en kleinste gedeelte eener Verhandelinge, die, om ze wel te verstaan en te beoordeelen, in dit zelfde stuk in haar geheel had moeten geplaatst zijn. De voorstanders van het meest aangenomen begrip omtrent de wonderwerken van Jezus, onder welken de Tubingsche Hoogleeraar ook wil gerangschikt zijn, zullen ten minste uit dit brokstuk niet veel inlichting krijgen, waarvan het resultaat hier op nederkomt: ‘Het is niet te bewijzen uit de rede, dat de wonderwerken van den Zaligmaker onmiddellijke en bovennatuurlijke werkingen van God zijn; doch evenmin kan men het tegendeel bewijzen. Beschouwt men dezelve echter uit het oogpunt van derzelver doelmatigheid, dan is het met de zuivere rede meest bestaanbaar, dezelve te beschouwen als verschijnselen, die door God tot een zeker zedelijk doel bestemd waren, en waarin alle als in één punt zamenvloeijen. Dit toegestaan, zou men, ten opzigte van de bedoeling, nog in tweestrijd kunnen zijn: doch de heiligheid van God gedoogt niet, dat de mensch opzettelijk op het dwaalspoor gebragt worde; en dit be-
{==249==} {>>pagina-aanduiding<<}
list ten voordeele van het door Jezus zelf opgegeven doel: de werken, die ik doe, getuigen van mij, dat mij de Vader gezonden heeft.’ Die dit vatten kan, vatte het!
In de Gedachten van j.k. over het getal der Engelen bij de opstanding van Christus, blijft de Schrijver, volgens het oordeel van den Redacteur zelven, te veel bij beuzelingen, en hecht hij te veel op deze en gene kleine onderscheidingen, welke bij de verschillende verschijningen plaats gehad hebben. Hij onderscheidt de twee Engelen bij Johannes en Lukas van den Engel des Heeren bij Mattheus, en toont, in zijne geheele wijze van schrijven, weinig bekend te zijn met hetgeen over deze stof, door vroegere en latere Geleerden, veel juister en bondiger is in het midden gebragt. - Eigenaardig ware dus de vraag: waarom het gansche stukje dan hier opgenomen?
Omtrent de Gedachten van den Eerw. van der ploeg, (Creveld, 1804) over eene algemeene vereeniging onder de Protestantsche Christenen, treden wij in geene bijzonderheden.
De Proeve eener verklaring van Hebr. XII:22-24. bevat niets nieuws. Uit de Scripta van g.c. knapp, en eene onlangs over deze plaats uitgegevene Leerrede van den Hoogleeraar rau, zou de Steller deze Proeve nog wel wat hebben kunnen verbeteren.
In het laatste stukje over Mozes geboorte en lotge vallen, tot op den tijd, toen hij geroepen werd, om Israël te verlossen, en de wijsheids Gods in dezelve, met opzigt tot het doel met dien man, hebben wij ook geene nieuwe denkbeelden, of nieuwe oogpunten van deze zoo dikwijls door kundige mannen, ook in onze taal, behandelde geschiedenis, aangetroffen.






{==250==} {>>pagina-aanduiding<<}

Practisch Overzigt van de voornaamste Gezondheidsbronnen van Duitschland; door C.W. Hufeland. Uit het Hoogduitsch vertaald, door E.J. Thomassen À Thuessink. Te Groningen, bij J. Oomkens. 1811. In gr. 8vo. VIII en 202 bl. f 1-10-:

Onder de vermogendste hulpmiddelen der Geneeskunst mag men met regt de Gezondheidsbronnen rangschikken. De Natuur heeft in dezelve geneeskrachten gelegd, welke die der krachtigste kruiden en sterkste delfstoffen verre overtreffen. Kranken, die jaren lang te vergeefs verligting in hun lijden verwachtten, in wier ongesteldheden alles, wat het vernuft kan uitdenken, was beproefd en aangewend, en die nergens baat bij gevonden hadden, ontvangen hunne gezondheid hier uit de handen der Natuur zelve; en daar de sombere tempels van Esculaap den kranksten huiverig maken om er hulp te vragen, lokt hier de weldadige Natuur zelfs den gezonden uit, om van eene plaats der ellende een lusthof van genot te maken. Hier toont zij, hoe veel zij doen kan met geringe middelen, en hoe weinig de mensch in slaat is, datgene na te volgen, wat zij doet. De minerale wateren leveren aan het scheikundig onderzoek zulke eenvoudige resultaten op, dat men, daarop afgaande, een wantrouwen moet krijgen aan derzelver geneeskrachten, en niets ligter achten, dan om dezelve na te maken. En welke verbazende uitwerkselen brengen zij te weeg! uitwerkselen, welke geen door kunst nagemaakt water ooit te weeg bragt. De spheer van hunne werking op het menschelijk ligchaam is dus veel uitgestrekter, dan men uit de theorie zoude opmaken, en het wordt voor den Geneesheer allerbelangrijkst, dezelve uit een praktisch oogpunt te beschouwen.
Het is met dit inzigt, dat ons de beroemde hufe-
{==251==} {>>pagina-aanduiding<<}
land, in eenige stukjes van zijn alom geacht Journal, bekend gemaakt heeft met eenige der voornaamste Gezondheidsbronnen van Duitschland. Hij heeft daarin alleen gesproken van die bronnen, welke hij uit eigen ondervinding kende, en daardoor aan dit werk eene grootere praktische waarde gegeven. Er is toch bijna geene bron, of dezelve heeft haren geschiedschrijver en lofredenaar gevonden; doch het mangelde aan eene oordeelkundige vergelijking van dezelve door iemand, die de krachten van deze of gene bron in verschillende kwalen, of van verschillende bronnen in dezelfde kwaal, uit ondervinding wist; en wij vinden daartoe in dezen arbeid van den verdienstelijken hufeland belangrijke bijdragen. Wij zijn dus ook den Heere thuessink voor de vertaling van dit werk grooten dank verschuldigd.
In het eerste hoofdstuk vinden wij eenige algemeene aanmerkingen omtrent de kennis en het gebruik der minerale wateren. Om derzelver geneeskrachten juist te kunnen beoordeelen, is het scheikundig onderzoek niet genoegzaam; de Geneesheer moet daarbij derzelver werking op het zieke ligchaam zelf beproeven. De kracht van het water is, in het algemeen, grooter, dan men uit de scheikundige kennis der bestanddeelen meestal zoude opmaken. In het gebruik der minerale wateren moet men vooreerst op den verschillenden aard van hetzelve, het gestel van den zieken, zijne kwaal en de hardnekkigheid van dezelve letten; men moet vervolgens met het gebruik van het water lang genoeg aanhouden, daar verouderde ongemakken dikwijls eerst na herhaalde badkuren wijken; men moet niet denken, dat de werking des waters altijd gedurende het verblijf aan de bron zigtbaar is; dikwijls ziet men het weldadig gevolg eerst maanden daarna; men moet derhalve den zieken, van het bad teruggekomen, niet uit het oog verliezen, maar als iemand behandelen, die een veelvermogend geneesmiddel genomen heeft. Ook de leefregel der zieken, gedurende en na den brontijd, is van de hoogste aangelegenheid.

{==252==} {>>pagina-aanduiding<<}
Daartoe behooren vooral eene gelijkmatige gemoedsgesteltenis, eene zachte beweging in de versche lucht, matige rust, ligtverteerbaar voedsel, geregeldheid in alle ontlastingen. De hoeveelheid van het water en de tijd, waarop men het moet gebruiken, vorderen mede de aandacht des Geneesheers.
De keuze van de bron, waarhenen men zijnen zieken zenden wil, moet door de kennis van derzelver bestanddeelen en werking bepaald worden. De bronnen, waarover in dit werkje gehandeld wordt, kan men gevoegelijk tot vier klassen brengen; namelijk staalwateren, zwavelwateren, alkalische en zoute wateren. Onder de eerste behooren Pyrmont, Drieburg, Schwalbach, Töplitz, Egra en Fachingen. De drie eerste komen genoegzaam in werking overeen, doch het derde is minder krachtig. Het zijn koolstofzure staalwateren, welke bijzonder in ware zwakheid en uitputting van krachten, in verslijming en waterachtige gesteldheid des bloeds, en in de daaruit ontstaande ziekten, werkzaam is. Het Egrader- en Fachinger - water bevat daarenboven zoute bestanddeelen, welke hetzelve tevens oplossend en buitengemeen weldadig maken in allerlei verstoppingen van den onderbuik. Het Töplitzer wordt, uit hoofde van deszelfs alkalische bestanddeelen, ook vooral in jichtkwalen heilzaam bevonden. Bij alle deze wateren, moet men vooral voorzigtig zijn, wanneer er volbloedigheid en ophooping van bloed in fijnere organen plaats heeft. - Tot de zwavelwateren behoort de voor dertig jaren ontdekte bron te Nendorf, en die van Eilzen. Dezelve zijn in het algemeen zeer voordeelig in kwalen, welke uit een' verhinderden omloop des bloeds in het onderlijf, uit teruggedreven uitslag en andere scherpte, vooral uit het misbruik des kwikzilvers ontstaan. - Het heete alkalisch Karlsbad verdient den roem, welken het sints eeuwen gehad heeft. Het is een der beste middelen in verstoppingen van den onderbuik, in de kwalen der nieren en piswegen, en in toevallen van jicht. Doch het moet met veel voorzigtig-
{==253==} {>>pagina-aanduiding<<}
heid gebruikt worden, dewijl het sterk verhit en ontbindt. -
De zoute bronnen, en vooral het zeebad, verdienen in klier- en slijmziekten den voorrang; het laatste werkt tevens als een middel, hetwelk de huid zeer versterkt en te gelijk de levensgeesten opwekt.
Behalve de waarnemingen van hufeland, vinden wij hier de bijvoegselen van een' Ongenoemden, welke in denzelfden geest gestemd zijn en eene en andere belangrijke waarneming behelzen. De Heer thuessink heeft, in korte aanteekeningen, de voornaamste Schrijvers aangewezen, bij welke men uitvoeriger berigten omtrent de behandelde bronnen vinden kan.




Les Martyrs, ou le Triomphe de la Réligion Chrétienne, par F.A. de Chateaubriand.

Tweede Recensie.

Na eene aanroeping aan de (Heidensche zoowel als Christelijke) Muse, opent zich het Gedicht in Messenië. Demodocus, een afstammeling en Priester van homerus, was op het eiland Kreta juist in het gewijde boschje, waar plato's drie grijsaards hunne zamenspraken over de wetten hielden, (een nieuw bewijs der voorheen gemelde eigenheid des Schrijvers, om overal op beroemde namen toespelingen te maken) door zijne vrouw epicharis, met cymodocéa, de heldin des Gedichts, beschonken. Naderhand in Messenië tot Opperpriester van zijn' Stamheer verheven, voedde hij zijne geliefde dochter, de schoonste en edelste harer zusteren, tot eene waardige Priesteresse der Zanggodinnen op. Eens, op een feest van diana, als reivoerster, der maagden gezang en dans bestuurd hebbende, en met hare voedster naar huis keerende, verdwaalt zij op het gebergte. Zij ziet, te midden van hare vrees, een' slapendenjongeling, houdt hem voor endymion, in een' helderen nacht onder den Griekschen hemel door luna bezocht; - hij ontwaakt.

{==254==} {>>pagina-aanduiding<<}
‘Zijt gij,’ hervat hij op de bevende vraag van het meisje, of hij niet de jager van Latmus ware, ‘zijt gij niet een Engel?’ - ‘Een Engel?’ hervat de dochter van demodocus.
Hier begint de botsing der twee Godsdiensten. De Christen, dien cymodocéa voor zich ziet, is eudorus, zoon van lasthenes, een der aanzienlijkste ingezetenen van Messenië. Zonderling zijn de gesprekken der beide jonge lieden in het naar huis keeren, waarin zij uit den Veelgodendienst, hij uit Bijbelsche begrippen redeneert. Bij den tempel gekomen, verdwijnt de vreemdeling; dan demodocus, ontevreden dat zijne dochter haren geleider de gastvrijheid niet heeft doen genieten, wil dit goedmaken, en verzelt haar zelf naar de woning van lasthenes. De toebereidselen tot den togt zijn geheel in den trant van homerus, 't welk de dichterlijke waarheid niet toelaat; immers de Schrijver schijnt niet bedacht te hebben, dat de menschen der Eeuw van diocletiaan niet meer de natuurmenschen van homerus waren. Voor 't overige is, deze onwaarschijnlijkheid daargelaten, de stijl in deze gansche beschrijving zoet als honig, en de Dichter heeft zijnen grooten Meester de kunst afgezien, om in zijnen demodocus gedeeltelijk den ouden, gullen, spraakzamen en liefelijk overredenden nestor te doen herleven.
Nu worden wij op eens uit deze Homerische wereld in een Christelijk huisgezin met aartsvaderlijke zeden verplaatst. Lasthenes ontvangt demodocus, en geleidt hem te midden zijner familie, juist bezig met den oogst. Kort en deftig, doch vriendelijk, zijn hunne antwoorden aan den spraakzamen ouden. Één vooral heeft ons getroffen, schoon, voor die tijden, niet geschiedkundig waar. ‘Welke werkzame en getrouwe slaven!’ roept demodocus uit. ‘Deze maaijers zijn mijne slaven niet,’ is het antwoord van lasthenes; ‘mijn Godsdienst verbiedt de slavernij; ik heb hun de vrijheid geschonken.’

{==255==} {>>pagina-aanduiding<<}

Een nieuw bezoek wisselt het tooneel af; dat van den grijzen cyrillus, - niet den wreeden dwingeland van Alexandrië, en drijver der Ephesische kerkvergaderinge; neen, een martelaar onder Keizer valeriaan, die echter, schoon nog de lidteekenen van de getuigenis aan zijn ligchaam dragende, den dood ontsnapt was. Hij kwam de boetedoening van eudorus bewonderen, (die voorheen gevallen, thans, onder voorbeeldig berouw, weder opgestaan was) en wilde deszelfs geschiedenis uit zijn eigen mond hooren.
Na een landelijk maal vergadert men aan de zamenvloeijing van den Ladon en den Alpheus. Hier zingt cymodocéa, in eenen heerlijken avondstond, en op het schoonste tooneel, de wonderen der Fabelkunde, en wel op eene des onderwerps niet geheel onwaardige wijze. Zoo veel te meer trof het ons, dat eudorus, die haren toon door de wonderen der Openbaring vervangt, zoo verre beneden zijn onderwerp blijft, en zich met eene vlugtige, vaak ondichterlijke, aanstipping van sommige Bijbelsche geschiedenissen vergenoegt, zonder, gelijk hij had kunnen doen, job en jesaias tegen homerus over te stellen, en zonder met één woord van hem te gewagen, wiens daden voor den grootsten Dichter een waardig onderwerp zijn, gelijk zij de verhevenste Geniën der Schilderkunst bezielden.
In den nacht bidt cyrillus, door een' droom aan 't peinzen geraakt, dat God, wanneer er nog slagtoffers noodig zijn, hem voor het heil van zijn volk daartoe moge kiezen. Dit gebed rijst ten Hemel, waarvan hier eene zeer zonderlinge beschrijving volgt, wier aanvang ons aan den bezielden Hemel van lavater (in deszelfs Uitzigten in de Eeuwigheid) herinnerde, gelijk het vervolg aan de zelfstandige Ideën van plato. Heerlijke plaatsen, nogtans, biedt dit zelfde derde boek ons aan, naast eene geheel mislukte beschrijving der Drieëenheid, waar het Wezen aller wezens, voor wien alle werelden niets dan een stofje zijn, voorkomt als in een

{==256==} {>>pagina-aanduiding<<}
Printenbijbel, op een wereldkloot, met het kompas in de hand! de Zoon .... Doch neen! geven wij geene stof aan den spotter, om het Allerheiligste, 't welk hij zoo gaarne met menschelijke beelden van het Heilige verwart, te lasteren.
Wie zou, als hij de volgende plaats leest, denken, dat dezelfde man in éénen zang van zijn Gedicht de gemelde ongerijmdheden, en denkbeelden als deze kon vereenigen?
‘Hoe kan de zwakke, ongelukkige mensch van de hoogste gelukzaligheid spreken? Weten wij, vlugtige, droevige schimmen, wat het zij, gelukkig te wezen? Wanneer de ziel van den geloovigen Christen zijn ligchaam verlaat, gelijk de kundige stuurman de broze kiel, die de baren verzwelgen, zoo kant zij alleen het ware geluk. Het hoogste goed der zaligen is de kennis, dat dit mateloos heil ook eindeloos is; eeuwig zijn zij in den liefelijken staat van een' mensch, die eene deugdzame daad, of die een heldenstuk verrigt; van een uitstekend vernuft, in 't baren eener grootsche gedachte; van den man, die de verrukking der gewettigde liefde, of de zaligheid der vriendschap geniet, door tegenspoed beproesd. Neen! in het hart dier gelukkigen zijn de edele driften niet gesmoord, maar veredeld; broeders, echtgenooten, vrienden, beminnen elkander dáár nog; zij leven, die zoete gevoelens, in God, als het brandpunt, vereenigd, die op hen zijne grootheid en eeuwigheid weêrkaatst. - De geschikten ten eeuwigen leven, om den Koning der Koningen te beter te vereeren, bezoeken zijne wonderbare gewrochten; de schepping, die zij uit onderscheidene oogpunten des Heelals beschouwen, biedt hun verrukkelijke tafereelen. Dus, om groote dingen met kleine te vergelijken, dus overziet de reiziger de prachtige velden van den Indus, Delhi's en Carhemire's rijke valleijen, met paarlen bedekt, welriekend van ambergeur, waar de zachtkabbelende ba-
{==257==} {>>pagina-aanduiding<<}
baren aan den voet der bloeijende kaneelboomen sterven.’
Wij hebben ons bij deze drie zangen iets langer opgehouden, om daarin den geest en de houding des Gedichts eenigermate te doen kennen. In de volgende kunnen wij ons meer bekorten.
Eudorus begint nu, aan de vergaderde Christenen, waarbij zich ook demodocus en cymodocéa gevoegd hebben, zijn verhaal, hoe hij, als gijzelaar naar Rome vertrokken, daar hiëronymus, augustinus, beiden toen in alle buitensporigheden der jeugd verzonken, alsmede den Prins konstantijn leert kennen. Hij verzelt zijne vrienden en het hof naar Napels, welks prachtige omstreken keurig beschreven worden. Vervolgens doet een geval met de Keizerin prisca en hare dochter valeria den jongen Griek, gelijk zij, van Christendom verdacht, (schoon hij reeds, in den arm der weelde, zijne beginselen vergeten had) naar het leger in Gallië verzenden. Het leger trekt op, om de Franken, toen in het eiland der Batavieren gevestigd, te bestrijden. De beschrijving van dit gevecht is overschoon, gelijk wij reeds boven aanmerkten, en alleen ons bestek verbiedt ons de mededeeling van eene plaats daaruit ter proeve. - De Franken worden, na een' langen strijd, door de Romeinen geslagen; slechts een hooge springvloed, die tot volkomene overstrooming wordt, belet hunnen ondergang, en doet de overwinnaars afdeinzen. In deze verwarring wordt eudorus afgesneden en voor dood op het slagveld gelaten; een onbekende doet bem bijkomen, en geneest zijne wonden door kennis aan de kruiden; het is de slaaf zacharias, een Christen, die door eene grootsche zelfopoffering zich tot die slavernij gedoemd had, en dezelve gebruikte, om zielen voor den besten Godsdienst te winnen. Jammer, dat deze Godsdienst hier weder met zoo veel bijgeloof ontluisterd voorkomt! Wij kunnen echter niet voorbij, den volgenden schoonen trek over te nemen: ‘De
stoïsche moordenaar van ce-
{==258==} {>>pagina-aanduiding<<}
sar verklaart, na een kort, vrij, magtig en roemrijk leven, dat de Deugd slechts eene hersenschim is; de liefderijke leerling van jezus christus, die oud, arm, onbekend en een slaaf is, roept uit, dat er niets hier beneden wezenlijk is dan de Deugd.’
Hierop volgt eene beschrijving van de Raadsvergadering der Franken, een avontuurlijke togt heel naar de Zwarte Zee tot aan het graf van ovidius, en eindelijk de bevrijding van eudorus, om aan constantius vredesvoorslagen te doen. - Thans wordt zijn verhaal verpoosd door de beginselen der liefde tot cymodocéa, en van dit meisje voor den edelen jongeling, schier op dezelfde wijze als desdemona voor othello, en gelijk duizende meisjes voor een dapperen en bereisden jongeling. Satan wil van deze liefde tot zijne oogmerken gebruik maken; en bij die gelegenheid beschrijft de Dichter de Hel, welke bij hem geheel geene slaafsche kopij van milton en klopstock is, nog veel minder van tasso. Wij konden niet voorbij te glimlagchen over de volgende uitdrukkingen in de aanspraak van satan, die, uit dezen mond, vrij ongunstig aan een zeer bekend krijgslied herinneren: Magnanimes enfans de cette forte patrie! le jour de gloire est arrivé. Het besluit komt daar op uit, door alle middelen den waggelenden Afgodsdienst te schragen.
Eudorus verhaalt nu verder zijn' togt naar Britannie; zijne aanstelling tot Bevelhebber over Armorica, (de noordwestelijke kust van Gallië); zijn' misdadigen liefdehandel met eene Gallische Druïden maagd, (velleda) met gloeijende verwen geschilderd, en vol echt dichterlijke trekken; zijn berouw, door den zelfmoord van het ongelukkige meisje veroorzaakt, en zijne reis naar Egypte, om zijn ontslag bij diocletiaan te verzoeken: hier leest men eene beschrijving van Egypte, en een buitensporigen lof der monnikendeugd, en der dweepers, die in Opper-Egypte die kweekscholen van bijgeloof en over-
{==259==} {>>pagina-aanduiding<<}
spande ligchaamskwelling aanleiden, thans gelukkiglijk onder den geest der Eeuwe bezweken.
Intusschen zijn de booze geesten niet werkeloos. Diocletiaan, door hen aangestookt, of liever door galerius, wien zij bezielen, en die op zijne beurt door hiërokles tot wreedheid wordt aangepord, maakt, door eene algemeene telling der Christenen, toebereidselen ter vervolging. Hiërokles, thans als Proconsul in Achaje, wordt door eudorus, nu verklaarden en door den vader goedgekeurden minnaar van cymodocéa, in zijne wellustige oogmerken gedwarsboomd; haar ondertrouw met eudorus wordt door de soldaten des Proconsuls gestuit, wien echter de dapperheid van eudorus zijne prooi doet missen. Om meerder veiligheids wille, echter, wordt besloten, de jonge bruid (wier overgang tot het Christendom haar huwelijk moet voorafgaan) naar Jeruzalem bij konstantijn's moeder te zenden. Dit geeft gelegenheid ter korte, maar fraaije beschrijving van Athene, tot een zeer aandoenlijk afscheidstooneel, en tot eene Episode, waarin gabriël tot den Engel der Zeeën wordt afgezonden, om cymodocéa op hare reize te beveiligen. - Intusschen vergadert de Raad te Rome, om het lot der Christenen te beslissen. Eudorus, aldaar aangekomen, wordt tot derzelver voorspraak gekozen. Meesterlijk zijn, elke in hare soort, de drie Redevoeringen van symmachus, Priester van jupiter, van hiërokles, Sophist en vijand der Christenen, en vooral van eudorus ten hunnen voordeele. In de eerste ziet men den ouden Romein, gehecht aan zijne vaderlandsche
Goden; in de tweede (zekerlijk met wat te veel toepassing op de school van voltaire en diderot) den listigen Sophist, die menschelijk en weldadig schijnt, zoo lang hij de magt niet in handen heeft, en het licht haat, omdat zijne werken boos zijn; in de derde, eene mannelijke, hoe zeer korte verdediging der Christelijke leer, ten opzigte harer zedelijke strekking, waarin ons vooral de volgende trek beviel:
‘Wij ontvlugten de maatschappij, zegt hiërokles,

{==260==} {>>pagina-aanduiding<<}
wij haten de menschen! Zoo ja, dan is het billijk, ons te straffen. Treft onze hoofden; maar herneemt eerst in onze Godshuizen de armen en zieken, door u niet bijgestaan; ontbiedt die Romeininnen, die de vruchten harer schande ter prooije lieten. Zij wanen dezelve veelligt in die eerlooze plaatsen gevallen, de eenige schuilplaats, door uwe Goden voor verlatene kinderen opengezet? Dat zij bij ons komen, die moeders, en hare wichtjes in de armen onzer vrouwen herkennen. De melk eener Christin heeft hen niet vergiftigd; de moeders naar de genade zullen hen, vóór haren dood, aan de natuurlijke moeders hergeven.’
Het gevolg is echter niet gunstig voor de Christenen. Diocletiaan, gedrongen door galerius, stemt in de vervolging, onder voorwaarde nogtans, dat de Sibylle van Cumae, daarover geraadpleegd, een toestemmend antwoord geve.
In het zeventiende boek wordt het vervolg der reize van cymodocéa beschreven, welke de Schrijver naar Jeruzalem onder de bescherming van helena brengt, en dáár aan alle de plegtigheden der tegenwoordige Roomsche kerke (die toch zekerlijk in het begin der vierde Eeuw nog niet bestonden) laat deel nemen Wij moeten bekennen, dat dit boek en het achttiende, waarin men hiëronymus te Bethlehem aantreft, die daar een kluizenaars leven leidt, ons als de zwakste gedeelten van het Gedicht voorkomen, daar hiëronymos onder andere hier niets meer en niets minder dan een dweeper vertoont, wiens grondstelling: ‘vervolging is de leer van een' Christen; wie voor de zaak van christus weent, behoeft niets meer te weten,’ niet alleen ongerijmd, maar zelfs zeer gevaarlijk is.
Wij weten niet, hoe het bijkome; maar de Heiden demodocus boezemt ons oneindig meer belang in, dan de Christen hiëronymus. 's Priesters kinderlijke liesde komt ons veel menschelijker, ja wij durven zeggen,

{==261==} {>>pagina-aanduiding<<}
veel Christelijker voor (want wat is Christendom anders, dan veredelde menschelijkheid?) dan de geestdrijverij van den Bethlehemschen kluizenaar, die, zonder noodzake, cymodocéa den marteldood wil in de kaken jagen. Een ander Christen, dorotheus, haar leidsman, heeft minder de gevoelens der Natuur afgezworen; hij wil haar tot haren treurenden, jammerenden vader terugleiden; dan deze is haar reeds te Rome gaan opzoeken, waar nu, gelijk door het gansche Rijk, op de verkeerdelijk uitgelegde Orakeltaal der Sibylle, de vervolging ten volle in werking is. Ook eudorus is reeds in den kerker, en met hem eene menigte martelaars. Een storm, door de beschikking des Hemels ontstaan, werpt cymodocéa op de kust van Italië, waar zij door soldaten herkend en tot hiërokles geleid wordt, die haar met geweld tot zijne schandelijke oogmerken wil dwingen. Een tooneel vol beweging en dramatische werking opent zich hier. Op het oogenblik dat de booswicht het wanhopige meisje meent te dwingen, wordt hij gestuit door de kreeten des verontwaardigden volks, 't welk, met den grijzen demodocus begaan, zijne dochter terug verlangt. Zij verschijnt op het bordes, en ook galerius (die intusschen diocletiaan tot den afstand gedwongen had) op de tegenoverstaande terras. Zij is eene Christinne, mijne slavin! roept hiërokles. - Zij is geene Christin, maar mijne dochter! jammert demodocus. - Antwoord! wie zijt gij? roept het volk. - Ik ben Christin! zegt cymodocéa met ten hemel geslagene oogen. Men leidt haar weg
naar den kerker, waar althans hare eer zeker is. Dit tooneel geeft aanleiding tot de ongenade van den onwaardigen hiërokles.
Het overige des Gedichts bestaat meestal in de ijsselijke toebereidselen tot den marteldood van eudorus; in de wisselende lotgevallen van cymodocéa, die, uit den kerker verlost, en haren vader wedergevonden hebbende, dezen ontsnapt, om zich in het Amphitheater met

{==262==} {>>pagina-aanduiding<<}
eudorus te vereenigen. Tusschen beiden wordt, bij gelegenheid van een gebed van eudorus voor zijne moeder, eene beschrijving van het Vagevuur ingevoegd, waarbij het ons vooral verheugde te zien, dat de Schrijver, een ijverig Roomschgezinde, een denkbeeld toegeeft, 't welk nog voor veertig jaren in het Protestantsche Nederland Anathema was; de waarschijnlijke zaligheid der brave Heidenen. Hij plaatst hen, wel is waar, nog in het Vagevuur; doch in eene zeer bekoorlijke streek van hetzelve, die men op Aarde zóór niet overal aantreft, ‘te midden van ruischende beekjes, bekoorlijke boschjes, het liefelijk gezang van duizende vogelen, waar het licht zacht is, als een eeuwige dageraad.....’ Schoon is de beschrijving van het doodmaal der Christenen, en van de zware verzoeking, die eudorus overwint; in den schouwburg des doods met zijne geliefde hereenigd, loopt alles te zamen, - de tegenwoordigheid van den reeds door Gods hand getroffenen galerius, en van het geheele, tot de schandelijke bacchus- en flora's feesten vereenigde volk, zoo contrasterende bij de verhevene lijdzaamheid der beide martelaren, - om de ontknooping grootsch en aandoenlijk te maken.
Ziet daar een doorloopend verslag van dit gewis originele gewrocht. Hoe is hetzelve, bij zijne verschijning, door de Fransche tijdschriften beöordeeld? zal misschien eenig Lezer vragen. Zeer onderscheiden, naarmate van den onderscheidenen geest der beoordeelaren. Terwijl de Gazette de France dit Dichtstuk eene plaats onder die weinige bevoorregte ingevingen der Muse toekent, die door eigene kracht het geweld des tijds trotseren, delft het Journal de l'Empire met naauwlettende zorg alle deszelfs gebreken op, met name vele van die plaatsen, waar de Schrijver meer Godgeleerde dan Dichter is. Ook zoekt het laatstgemelde, sterk gelezene en zeer geachte Dagblad, het gevoelen van boileau, over de onvatbaarheid des Christendoms voor dichterlijke vinding, in bescherming te nemen; waarin wij voor ons echter meer

{==263==} {>>pagina-aanduiding<<}
naar de Theorie des Schrijvers, hoewel niet naar zijne manier om die te staven, zouden overhellen. De Moniteur, eindelijk, heeft, in een vrij uitvoerig verslag van dit werk, deszelfs gebreken en schoonheden, onzes inziens zeer onpartijdig en oordeelkundig, geschetst. Ook wij hebben ons der stiptste onzijdigheid, ten aanzien van vooraf opgevatte letterkundige gevoelens, bevlijtigd, en kunnen ons denkbeeld van dit boek niet beter en korter uitdrukken, dan door hetzelve eene zeer fraaije, maar kwalijk geordende, en tusschen beiden door al te sterk licht en bruin wat te zeer afstekende, beeldengalerij te noemen.






Reis van G.A. Olivier, door het Turksche Rijk, Egypte en Perzië. Uit het Fransch. Met Platen en Kaarten. IIIde Deel. Te Amsterdam, bij J. Allart. In gr. 8vo. 378 Bl. f 3-18-:

Schoon de Heer olivier niet mild is met ontmoetingen breed te verhalen, laat hij niet na, de zoodanige in te vlechten, welke volkskennis bevorderen, en volgende reizigers ter waarschuwing kunnen strekken. Van dien aard is de vermelding van het gedrag der Pachas op Kreta, met den togt naar en de aankomst op welk eiland dit Deel eenen aanvang neemt. 't Zelve vindt, in eenige hoofddeelen, eene beschrijving, welke ons de ligging, de hoofdplaatsen, de verdeeling en de regering doet kennen, met vermelding van de volken, die op dit eiland elkander vervangen hebben. De jongste gebeurtenissen verdienen en verwerven eene bijzondere vermelding.
Met de uitgestrektheid en volkrijkheid van het eiland Kreta, met de voortbrengsels van elke provincie, en de natuurlijke historie, maakt ons de Reiziger op zijnen onderscheidenden trant bekend. Van de gewassen sprekende, merkt hij op, hoe het te beklagen is, dat de aardappelen den ingezetenen van Kreta geheel onbekend zijn. ‘De-
{==264==} {>>pagina-aanduiding<<}
ze zouden, volgens zijne aanduiding, ongetwijfeld in de schaduw der kastanjeboomen van Selino, op de witte bergen, op den berg Ida, op den berg Dictae, en op alle hooge en koele plaatsen van het eiland, zeer wel groeijen; veel toebrengen tot de onafhankelijkheid der Sphachioten (*), die thans meermalen, door gebrek aan levensmiddelen, gedwongen worden, zich naar de zeesteden op den noordelijken oever te begeven; het koren, dat over 't algemeen in deze landen schaars is en ontbreekt, zeer bezuinigen, en aan alle de Grieken een gezond voedsel opleveren, dat hun, mogelijk, niet door de inhaligheid der Muzelmannen zou benijd worden. Het is te hopen, dat de Sphachioten deze weldaad eenmaal aan de Europische kooplieden, die te Canea wonen, of aan de Grieken, welken de koophandel thans naar de voornaamste steden van Europa lokt,
zullen te danken hebben.’ - Voorts houden de inwoners der steden, en vooral de Europeërs, op Kandia, met weinig kosten, eene zeer goede tafel.
Den staat van den landbouw en de nijverheid op Kreta vermeldende, vinden wij die der door de Turken onderdrukte Gricken in een allerdroevigsten staat. Armoede, lusteloosheid vertoonen zich alom. Hoe zeer steken hier bij af de Sphachioten! ‘De Griek, die deze bergen bewoont,’ schrijft olivier, ‘is te gelijk herder, landman en kunstenaar. Met de slechte gronden, die hij bezit, doet hij vrij wel zijn voordeel; met ge-
{==265==} {>>pagina-aanduiding<<}
noegzame kunde en een goed gevolg fokt hij een aantal vee; en met vrij veel behendigheids vervaardigt hij zelf de stoffen, met welke hij zich kleedt, het keukengereedschap, waarvan hij zich bedient, de werktuigen, die hij gebruikt. Maar de Sphachioter heeft de kracht van den onafhankelijken vrijen man en de werkzaamheid van hem, die de vrucht van zijnen arbeid ongestoord geniet, behouden.’
Ontelbaar zijn de gelegenheden, welke olivier ontmoet, om van der Turken onderdrukking op Kreta te gewagen. Niet ongepast merkt hij elders op: ‘Men zou zeggen, dat de Turken, gelijk aan de vraatzuchtige en luije hommels, zich met geen ander oogmerk in een vreemd land gevestigd hebben, dan om daar, zonder moeite en zonder zorg, het voedsel te verteren, dat anderen door hunnen arbeid der aarde ontwoekeren, of door hunne nijverheid van elders aanbrengen. - Het zij dat de Sphachioten, wier moed zij ondervonden hebben, en wier vijandelijke geneigdheid zij kennen, hen wantrouwend maken; het zij dat het groot aantal Grieken, die op het eiland wonen, hen insgelijks noodzaakt om op hunne hoede te zijn, het is zeker, dat de Turken hier steeds geneigd zijn, om, onder het geringste voorwendsel, eenen Griek met eigene handen om te brengen, of aan de wreedste straf over te geven. Valsche getuigen maken geene zwarigheid, om voor de regtbank te verschijnen, zoodra het oogmerk is, zich, op eene wettige wijze, te ontdoen van iemand, naar wiens bezittingen men haakt, of wiens moed men vreest.’
Ten aanzien van de Turken maakt olivier de aanmerking, dat zij in 't algemeen fraaijer zijn dan de Europeanen: schoon niet langer, is hun gelaat regelmatiger, hunne trekken zijn gewoonlijk aangenamer en sprekender; en vraagt vervolgens: ‘Zijn zij dit verschuldigd aan hunne min werkzame levenswijze; aan de luchtsgesteldheid, onder welke zij wonen; aan het voedsel, dat zij gebruiken; aan den overvloed, welken zij bijna allen

{==266==} {>>pagina-aanduiding<<}
genieten; of moet men de oorzaak hiervan zoeken in de gewoonlijk vrij schoone slavinnen, die hun het leven geven? - 't Gene ons zou doen overhellen, om te gelooven, dat de meer algemeene schoonheid der vrouwen in Turkye zeer veel bijdraagt tot de schoonheid der mannen, is, dat de Turken van Kreta, die, sedert zij het eiland in 't bezit hebben, de fraaiste Griekinnen van het land bij verdrag (au capin) trouwen, nog veel schooner zijn dan die in het overige van Turkye. Zij zijn ook veel vernuftiger. Wanneer men hen ziet en hoort, zou men denken, dat zij van hunne moeders eenige vonken van dien schitterenden geest en dat levendige vernuft hebben overgeërfd, met welke de Grieken begaafd zijn, en die zij, zelfs onder het juk der slavernij, behouden hebben.’
Eene bijzondere opmerking verdient het, dat de Turken op Kreta de éénigen in het Keizerrijk zijn, die het hebben durven wagen, om, in weerwil van de vooroordeelen hunner natie, alle vreemdelingen, uit eene door de pest besmette plaats komende, aan eene soort van quarantaine te onderwerpen; de havens te verbieden en te sluiten voor schepen, die verdachte zieken aan boord hebben. Dan, daar zij het aankomen van Turksche oorlogschepen niet verhinderen, noch deze aan hunne inrigtingen onderwerpen kunnen, is die voorzorge zeer gebrekkig, en beveiligt Canea niet voor die verwoesting der volken. - Eene opgave van de in- en uitgevoerde waren sluit het berigt van Kreta.
Van dit eiland vertrok olivier, op 't einde van Slagtmaand des jaars 1794, naar Alexandrië, welke stad met derzelver bijzonderheden de aandacht der Lezeren uitlokt en vestigt. Van dezen aard zijn ook de togten buiten en om de stad, waar de Katakomben bezocht worden; onder deze wil hij ook geteld hebben de zoogenaamde Baden van cleopatra. Vele puinhoopen oordeelt olivier nog niet genoeg onderzocht. - De bouwvallen en waterleidingen in dien oord bezoekende, maakt hij keurige aanmerkingen over de hoogte des waters in dien

{==267==} {>>pagina-aanduiding<<}
oord. De natuurlijke historie krijgt haar aandeel. Onder de bijzondere opmerkingen onzes Reizigers verdient, hetgeen hij van de Springrat meldt, opmerking.
Een togt naar Aboukir wordt gevolgd van de reis naar Kairo. De vaart op den Nijl is in den mond vrij gevaarlijk. Deze gevaarlijke plaats voorbij en doorgeworsteld zijnde, meenden de reizigers in een geheel ander werelddeel te zijn overgebragt: ‘het water was zoo kalm, dat de wind naauwelijks op deszelfs oppervlakte eenige kabbeling veroorzaakte. De oevers der rivier waren minder hoog, en overal met groen bedekt; eene menigte planten en heesters vertoonden zich op de boorden van het water en op de vruchtbare velden in derzelver omtrek; zelfs de rivier prijkte op eenige plaatsen met riet, biezen, wilde cyprus en nenuphars. Wij zagen verscheidene watervogels, en hoorden op eenen afstand het gezang van eenige andere. Ons oog verlustigde zich in de beschouwing van eenen uitgestrekten, zuiveren gezigtseinder, in welken zich, links en regts, eenige dadelboomen, en, voor ons uit, geheele bosschen van dezelve zich opdeden en vertoonden. De lucht was vervuld met eenen aangenamen geur, en van alle zijden ademden wij den liefelijken reuk der oranje-, citroen- en henneboomen in, welken eene zachte koelte ons uit de tuinen van Rozette toewasemdè.’
In deze stad zal men nevens onzen Reiziger wel willen vertoeven, om de nijverheid en den koophandel der ingezetenen te beschouwen, en na te gaan, wat hij daar in de natuurlijke historie opdoet. Van Rozette naar Kairo varende, levert alles stoffe tot waarneming op; alles geeft afleiding, of houdt de aandagt bezig, vermaakt, of boezemt deelneming en belangstelling in. Kairo zelve houdt ons op eene onderrigtende wijze onledig.
Hadden, op de reis naar Kairo, de beide groote piramiden van Gizéh reeds olivier's gedachten bezig gehouden, een togt derwaarts kon niet uitblijven. Meer dan ter loops legt hij bij deze gedenkstukken der oud-
{==208==} {>>pagina-aanduiding<<}
heid een bezoek af, en, hoe menigmaal ook beschreven, zal men de beschrijving onzes Reizigers, schoon door de vermelde afmetingen wat droog, belangrijk moeten keuren, ook van wege de beoordeelingen van vroegere waarnemingen. Dit zelfde geldt ten opzigte van de Mumien, door hem waargenomen.
Van de dieren, en onder dezen van den Kameel sprekende, merkt hij op, ‘dat men zich zeer zou vergissen, wanneer men meende, dat de Drommedaris een ander dier is dan de Kameel en eene bijzondere soort uitmaakt. Dit ware even zoo veel als hield men het rijpaard voor eene soort van dier, onderscheiden van het trek- of pak - paard. De Grieken, en na dezen de Romeinen, noemden den loop- of rij-kameel, dat is, de kameel, die opgevoed werd om te loopen, Drommedaris; die, welke alleen bestemd was om lasten te dragen, en den wagen, van welken men in het Oosten geen gebruik maakte, te vervangen, behield den Arabischen naam Kameel. De een en de ander hebben slechts éénen bult op den rug, en verschillen niet van elkanderen, dan door bijna onmerkbare schakeringen. In tegendeel verschillen zij zeer veel van den Camelus Bactrianus, die twee bulten heeft, en, wat beroemde natuurkundigen ook zeggen, deze hebben zou, al ware het ook dat men hem nimmer eenigen last opleide; zoo als de Arabische en Egyptische kameel er niet meer dan éénen heeft, en er altijd slechts éénen heeft, onverschillig of men hem tot loopen of tot het dragen van lasten gebruike.’
Dit Deel sluit met de zedelijke en staatkundige gesteldheid van Egypte: de eerste moge vrij bestendig blijven, de laatste is aan ontelbare veranderingen blootgesteld, welke hier elkander in het verhaal vervangen tot op den tijd des Reizigers.





{==269==} {>>pagina-aanduiding<<}

Werken der Hollandsche Maatschappij van fraaije Kunsten en Wetenschappen. Iste Deel. Te Amsterdam, bij J. Allart. 1810. In gr. 8vo. 327 Bl. f 3-12-:

Behelzende:
Proeve eener Hollandsche Prosodia, oordeelkundig gegrond op, en door het gehoor getoetst aan de uitspraak onzer Taal, door het beschaafde gedeelte onzer Natie, en toegepast op het Rythmus en Metrum der Ouden, in zoo verre beiden in onze Hollandsche Dichtkunde zouden kunnen worden ingevoerd. Door Mr. j. kinker, onder de Zinspreuk:

Si modo ego et vos 
Scimus inurbanum lepido seponere dicto, 
Ligitimumque sonum digitis callemus et aure. 
horatius. 

Aan welke Verhandeling de Gouden Eerepenning is toegewezen.
Buiten tegenspraak had dit Werk eene vroegere aankondiging verdiend, dan het in dit en voormalige Maandwerken heeft gevonden. Doch, bedriegen wij ons niet, dan is het te dezen opzigte met bekroonde Prijsverhandelingen een weinig anders, dan met gewone Werken gesteld. Behalve toch, dat zij altijd terstond een zeker, en wel gunstig, gerucht maken, zou het geenen Recensent ten kwade kunnen geduid worden, zoo hem hier eene zekere, al ligt vertragende, huivering bezielde. Is het boek, met der daad, verdienstelijk en prijswaardig, dit is door eene meer of min beroemde Maatschappij, door uitverkorenen uit eenen kring van lievelingen, althans lief hebbers (en liefde is liefde's wetsteen) der Musen, reeds vóór hem beslist. En welke merkbare kracht kan de stem van een enkel, onbekend persoon aan die beslissende goedkeuring nog toevoegen? - ‘Wanneer deze stem slechts wel gemotiveerd is,’ zal men misschien zeggen; ‘want men weegt in deze gevallen meer, dan men telt, of naar namen onderscheidt.’ - Doch, gesteld eens, dat dit zoo ware; blijft het dan toch niet vrij wat zelfvertrouwen vorderen, het vonnis, dat zoo deugdelijk geveld is, te onderzoeken, te ontleden; in één woord, met vele wijsheid te betoogen, dat mannen, aan wier doorzigt niemand twijfelt, in der daad heel wel uit hunne oogen gezien, en zich wakker van hunnen pligt

{==270==} {>>pagina-aanduiding<<}
gekweten hebben? - Dan, komt hem de zaak anders voor; meent hij, dat er in het openlijk gelauwerde Werk heel wat gebreken zijn aan te wijzen; ja dat het geheel misschien beter niet bekroond, zelfs beter niet geschreven ware geweest: wie gevoelt niet, hoe netelig dan vooral de taak des Recensents wordt? - Hem, echter, die thans deze taak heeft opgevat, zijn deze omstandigheden ten deele zeer welkom. Hij rekent zich daardoor ontslagen van een aantal details, welke anders - hetzij tot staving van lof, hetzij tot oppering van zwarigheid en twijfel - zouden kunnen worden verlangd; en die toch eindelijk, in het algemeen eene uitvoerigheid, voor velen eene langwijligheid, voor allen misschien eene onzekerheid zouden ten gevolge hebben, welke niet dan ongunstig voor den goeden reuk onzes Tijdschrifts zouden kunnen wezen. Daarentegen achten wij nu onze roeping van algemeener aard. Zij besta, namelijk, daarin, dat wij de kennis aan - en gerust kunnen wij er bijvoegen, den roem van - dit treffelijk geschrift wat verder uitbreiden.
Het woord Prosodia is een aantal menschen, wien het toch aan lectuur en smaak, ook in het poëtische, niet mangelt, nagenoeg geheel onbekend. Die eene geletterde opvoeding genoten hebben, herinneren zich misschien nog alleen, dat zij op de Latijnsche school iets dergelijks gekend - maar welligt niet dan tot hunne smart gekend hebben! Ten laatste althans komt het daarop uit, dat onze wetenschap in dit vak enkel historisch of - wilt gij liever - werktuigelijk is. Trouwens, men noemt het de kennis van het werktuigelijke der dichtkunst; van het maaksel, het fatsoen, de afgemetene zamenslelling der schrijfregels - die men dan verzen noemt - in welken de Dichter zijne uitboezemingen - zullen wij zeggen, giet? of kneedt? of anders, inwikkelt? - ‘Maar,’ hoor ik, dunkt mij, ‘hoe komt men dan aan iets werktuigelijks in het onwerktuigelijkste, dat ooit menschelijke geest voortbragt - in de Poëzij? Hoe is het mogelijk, dat enkel geschiedkundige rede zou kunnen worden gegeven van hetgeen den mensch zoo nabij, zoo eigen, zoo bekend is, als zijn gevoel? In 't kort; waarom zou het vers - in deszelfs dan zoo genaamde werktuigelijke zamenstelling - een louter, fraai gefatsoeneerd keurslijf, en niet veeleer een juist passend kleed, wat zeg ik, een ligchaam zijn, dat, geheel beheerscht door,

{==271==} {>>pagina-aanduiding<<}
vereenigd met de ziel, ook denzelfden oorsprong - de zucht, namelijk, om hetgeen men gevoelt, en waarvan men vol is, geheel uit te drukken - moet geacht worden te hebben?
Juist hierom, lieve Lezer, is dit geschrijf van kinker belangrijk, treffend, schoon in ons oog. In hetzelve vinden wij zoo wel de gronden van elke Prosodie, als derzelver toepassing op onze moedertale, en de eindelijke aanwending tot het voorgestelde doel der vrage; in hoe verre, namelijk, het Rythmus en Metrum der Ouden op onze Dichtkunde zoude kunnen worden toegepast.
Prosodie beteekent datgene, waarnaar men zingt; de wijze, de maat, den trant. Waarbij men in het oog houde, dat oudtijds Poëzij en Muzijk altijd zamengingen, ja in den letterlijksten zin één waren.
In elke, ook prozaische voordragt heerscht een zeker προς ὁν ἁδομεν, eene zekere wijze, eene zekere leiding van de stem. Onze rede verdeelt zich in volzinnen, en wij duiden derzelver begin en einde, in het gesprek, meer nog door den toon, dan door ophouding en poozing, aan. Deze volzinnen loopen soms meer in elkander, en maken eerst gezamenlijk eene wezenlijke volheid, rondheid en geheel uit; en ook dit is voor den spreker niet anders aan te wijzen, dan door den toon. In deze afdeelingen is nu eene vraag, dan eene stelling, nu eene twijfeling, dan eene verwondering of andere uitroeping bevat; en ook elke dezer heeft wederom hare eigene toonleiding. Het geheel der rede, daarenboven, heeft of betoog, of vertelling, of roering, misschien ook enkele elgene hartsontlasting ten doel; en er is wederom een andere grond van wijziging, nuancering, onderscheiding der afgewisselde voordragt aanwezig. In geen dezer opzigten ziet men den ongeoefendsten zelv', in het dagelijksch gesprek, dwalen. Althans, dit is zoo zeldzaam, dat een - het zij opzettelijk, hetzij door onkunde of onvermogen veroorzaakte - misgreep in dit opzigt reeds onverstaanbaarheid, eene aanhoudende verkeerdheid den ondragelijksten wanklank ten gevolge heeft. Doch, bij de openlijke voordragt, bij de voordragt van geschrevene stukken, wordt deze in het oog houding van den juisten toon, en de gepaste afwisseling, voor elk deel geschikt, eene wezenlijke kunst; gelijk het eene kunst is, de stukken alzoo zaam te stellen, te schrijven,

{==272==} {>>pagina-aanduiding<<}
dat de uitspraak daarin ondersteuning en leiding vinden kan.
Even als de gansche rede uit volzinnen, voor het oor eene soort van, elk op zichzelf staande, zangverzen, zoo bestaat elke volzin wederom uit woorden, of liever uit letters; zijnde de laatsten alleen zoodanige afzonderlijke toonen, als hier kunnen in aanmerking komen. Vooreerst denke men aan de klinkers, die elk eenen afzonderlijken klank, eene eigene uitdrukking, een onderscheidend vermogen bezitten, om de een dezen, die genen toon - en door deszelfs middel zekere stemming, zeker voorwerp aan te geven. Vervolgens voege men daarnaast de medeklinkers, die geenen minderen invloed op den geheelen stroom der rede uitoefenen, ten einde denzelven, in het algemeen, gemakkelijk, welluidend en glad, in het bijzonder zoodanig te vormen, als het onderwerp, benevens het oogmerk en de hartsgesteltenis des sprekers vereischen. Op dit vermogen der letterklanken is bij de vorming der woorden zelven meermalen gelet. Elke taal bezit een aantal naam- en vooral werkwoorden, die het kenmerk hunner beteekenis in hunnen klank zelven dragen. Onze taal bezit daarvan zeer velen. Dezen uit te kiezen, maar vooral allen onderling zoodanig te schikken, dat het oor gestreeld, de zin verduidelijkt, het bedoelde, als het ware, onmiddellijk gehoord, ja gezien, met toonen geschilderd worde, is een der schoonste vermogens van alle ware welsprekendheid, maar vooral dichtkunst. Dit vermogen, het is waar, wordt niet zonder eigen fijn gevoel, zonder eigen levendig genie, zonder die bezieling althans verkregen, welke de hartstogt vaak alleen en van zelve mededeelt. Doch dit belet niet, dat van het eene en andere rede gegeven, voor het eene en andere aanwijzing en handleiding kan daargesteld worden.
Deze twee stukken; te weten, de hoedanigheid en afwisseling der volzinnen, wat betreft derzelver vereischten toon, en de bijeenvoeging of scheiding, vermenigvuldiging of vermijding van zekere letters, om derzelver, het zij algemeen aangename of onaangename zamenwerking, het zij bijzondere gepastheid of ongepastheid voor het onderwerp; maken dat gedeelte der toonleere van het gesprek uit, hetwelk gebonden en ongebonden stijl gemeen hebben. In het proza noemden het de Ouden numerus; in poëzij onderscheidden zij

{==273==} {>>pagina-aanduiding<<}
het - naar het oordeel onzes Schrijvers - door de benaming van rythmus. Hij behandelt ze, en vooral de laatste, zeer uitvoerig. Hij toont, door voorbeelden uit oude en nieuwe Dichters, aan, van hoe veel invloeds beiden zijn, om een vers waarachtige bevalligheid, kracht, schilderende uitdrukking bij te zetten. In 't kort, het is dit gedeelte vooral, dat door niemand, wat het geheel betreft, zonder de uiterste belangstelling, zonder het uiterst genoegen, zal gelezen worden. Ja, hier blijkt welligt meer dan ergens de hooge waarde en kracht van den eigenlijken Dichter, de ware reden en grond van het wegslepende in zijne meesterstukken, de ziel en net wezen der kunst.
Dat echter deze invloed in poëzij zoo uitstekend zigtbaar en werkzaam is, daar toch ook het proza in denzelven deelen mag; dit wordt door die maat, dien zang veroorzaakt, welke het vers bijzonderlijk eigen is, en hetzelve van ongebonden rede onderscheidt. In het algemeen kent dit een ieder. Meer van nabij beschouwd, door vergelijking deszelven bij onderscheidene volken toegelicht, en tot op het gebeente - mogen wij dus spreken? - ontleed, wordt deze stof, in plaats van helderder, dikwijls niet weinig donker. Dat in het vers eene telkens wederkeerende, zichzelve gelijk blijvende, maat en zang plaats hebben, is blijkbaar genoeg; dat zekere gelijkheid in aantal van lettergrepen - naar de uitspraak in het vers, niet naar de schrijfwijze berekend - in elken regel, hiertoe het hare bijdrage, loopt al mede in het oog; doch, dat er nog meer vereischt worde, dat niet elke greep van ineengesmolten toonen op elke plaats voege, zal even min worden betwijfeld. De Ouden blijken ons, vaste regelen bezeten te hebben, volgens welke zulk eene syllabe lang, zulk eene kort, deze twijfelachtig werd geacht; zonder dat het ons, die hunne wezenlijke uitspraak der woorden niet kennen, zeer gemakkelijk valt, den grond dezer verdeeling aan te geven. Bij ons achten velen dit onderscheid door den klemtoon, den nadruk, op eenig deel des woords al of niet vallende, te moeten worden bepaald. Het ware ten opzigte van beiden is, ontwijfelbaar, de mate des tijds, tot de uitspraak van de eene of de andere lettergreep vereischt; eene mate, welke gedeeltelijk uit het aantal letteren, maar voor een ander deel ook

{==274==} {>>pagina-aanduiding<<}
uit den eigen aard van elke letter en derzelver gewone uitspraak, voor een groot deel uit den zin, de plaatsing, de bevoegdheid in één woord om den klemtoon al of niet te ontvangen, moet opgemaakt worden. Om zich hiervan te overtuigen, denke men slechts: poëzij is eene soort van muzijk. En wat is muzijk anders dan eene zekere opvolging - ik spreek van derzelver eenvoudigste gedaante - van hooge en lage, maar vooral ook van lange en korte toonen? Schoon wij, derhalve, geene opzettelijke aanwijzing van lange en korte voeten hebben; schoon de klemtoon de eenige maatstal is, door de kunstregters tot hiertoe bestemd aangegeven; het dichterlijk genie wist zichzelv' den weg te banen. Wij bezitten afwisselende, schilderende, en te gelijk hoogstwelluidende, gemakkelijk rollende verzen, zoo goed als de Ouden. Geen eentoonig geklinkklank, geene stijve afgemetenheid, en even weinig ongeregelde wanklank, wordt in de voortbrengsels onzer meesteren gehoord. Dit echter neemt niet weg, dat eenige theorie hier wenschelijk zou zijn; dat de wijsgeerige kenner den warmen beoefenaar in dit opzigt zou kunnen te hulp komen. Dan, dit is verre van een gemakkelijke arbeid te zijn. Het aantal consonanten, in onze taal voorhanden, brengt zoo velerlei verscheidenheid van lang en kort voort. Niet minder dan zeven-en-twintig klassen komen bij kinker voor, welke echter, in drie hoofddeelen afgescheiden, volstrekt lange, volstrekte korte, en twijfelaars opleveren; schoon, bovendien, bijzondere omstandigheden, als de klemtoon, nog steeds het vermogen behouden, den kortsten lang te maken. Veel, intusschen, zullen oor en oefening hier moeten beslissen. Slechts aanwijzingen, geene eigenlijke regels, aanwijzingen van bemzelven ontleend, geteekende voetstappen van voorgangers op de ingeslagen baan, erkent het dichterlijk genie. Eigene wetgeving is deszelfs voorregt niet minder, dan het zijne, wiens redelijken geest het ten schoonsten sieraad
verstrekt.
Maar, behalve deze eigenlijke maat, bezit onze, en aller tegenwoordige Europische volken, poëzij nog eene eigenschap, die haar van proza onderscheidt. Het is het rijm, of de gelijkluidende klank, die telkens twee of drie regeis op gelijke wijze eindigen doet. Het oogmerk is, het afge-
{==275==} {>>pagina-aanduiding<<}
metene des te meer te doen uitkomen, de muzijk van het vers te bevorderen. De oude talen hadden dit niet noodig, omdat zij uit zichzelven welluidend, toonkunstig genoeg waren; ja zouden alligt te klinkend, te eentoonig geworden zijn, indien men derzelven ook dit hulpmiddel had toegevoegd. Onregtvaardig is het dan, wanneer bewonderaars der oudheid dit als een gebrek, als een kinderachtig en barbaarsch spelletje, in de nieuwere Dichtkunde wraken. Onwaar is het zelfs, dat de Ouden van het rijm, zelfs op het einde der regels, zoo geheel afkeerig zouden zijn geweest. Men vindt daarvan en uitdrukkelijke zoo wel als blijkbaar opzettelijke, en er grootelijks naar zweemende, zeer uitmuntend effect doende, voorbeelden. Voor het eerste strekken, behalve het bekende van anacreon:

Φυσις κερατα τανροις 
Οπλας δ εδωκεν ἱπποις 
Ποδωκιην λαγωοις. 

deze twee regels uit de Ars Poëtica van horatius:

Non satis est, pulchra esse poëmata, dulcia sunte 
Et quocumque volent, animum auditoris agunto. 

Voor het laatste, onder vele anderen, deze van virgilius.

Insequitur clamorque virûm, clangorque tubarum. 

En van ovidius:

Sic erat instabilis tellus, innabilis unda. 

Wel verre, derhalve, van wansmaak te zijn, toonen de Ouden zelven, hoe de zoetvloeijendheid, om van niets anders te spreken, door het rijm kan bevorderd worden; brengt de aard onzer talen mede, dat wij dit hulpmiddel zoo min mogelijk verwaarloozen; en behoeft zich dus niemand, behoeft zich het doorgaand gevoelen van onzen tijd geenszins te schamen, dat het in moderne rijmelooze verzen geen behagen vinden kan. - Het is altijd aangenaam, wanneer verstand en gevoel kunnen zamenstemmen; maar het is vooral belangrijk, om ons voor gevaarlijke dwaalwegen te bewaren. En wij

{==276==} {>>pagina-aanduiding<<}
twijfelen dus niet, of ook dit gedeelte zal de goedkeuring en den dank veler Lezeren wegdragen.
Voor et overige behoeft het geene aanwijzing, dat dit kenmerkende der Poëzije, dit eigenlijk metrum, gelijk het de Ouden noemden, zich aan het gehoor op eene bijzondere wijze aanbeveelt. Wanneer de eentoonigheid, hierdoor veroorzaakt, inzonderheid wordt vergoed door al de hulpmiddelen, welke het rythmus ter hand staan. Het meerdere of mindere in dit opzigt schikt zich allereigenaardigst naar toon en onderwerp. En geen proza is in staat, het afwisselendste, het woeligste, het roerendste tafereel zoo zigtbaar te schilderen, als juist het contrast van metrum en rythmus, het uitkomende der eigenaardige kleur van het laatste door het gelijkvormige, effene van het eerste, het onverwachte van doorgang en afbrenk der periode, geheel strijdig met den afzonderlijken eisch van het vers, in poëzij gewoon zijn te doen.
Ten slotte wendt de Autheur al het gezegde aan op den mogelijken, geheelen of gedeeltelijken, invoer van den trant der Ouden in onze Poëzij. Hetgeen hierover gezegd wordt, komt ons zeer verstandig en gegrond voor. Enkele versmaten zonden ook welligt, zelfs zonder behulp van het rijm, kunnen voldoen. Bovendien zou zeker de oefening hier behulpzaam zijn, en grondiger en voorzigtiger te werk gaande dan de Duitschers, zouden wij welligt veel spoediger vorderen. Het kan ook zijn, dat de Romemen hier een voorbeeld van geheele herschepping des poëtischen trants aan de hand geven, dat - eenige misslagen niet gerekend - als gezaghebbend moet beschouwd worden. Met dat al, wij gevoelen ons nog zeer sterk aan het oude verkleefd; en het is ons niet ongevallig, dat de Puikdichters dezer eeuwe zich ook nog al getrouw aan de oude, beproefde wijze houden. Hoe moeijelijk, hoe kunstmatig, hoe uitnemend in zijne soort, dan ook het voorbeeld eener vertaling der Ouden in Hexameters, door kinker gegeven, zijn moge; wij kunnen hem daarvoor met zoo vele hartelijkheid en goedkeuring, als voor het overige, niet danken. Heil, echter, den man, die, al ligt ook zijne reize naar een onvruchtbaar oord, zoo veel op weg en als in het vootbijgaan weet op te doen, als naauwelijks iemand uit het rijkste landschap medebrengt!

{==277==} {>>pagina-aanduiding<<}

Zie hier, wat wij, na eene herhaalde lezing en beoefening van dit boek, mededeelen. Verre is het van een volledig verslag; veel verder van eene eigenlijke beoordeeling. Alles - dit kunnen wij er slechts van zeggen - is met uitgebreide kennis van zaken, met geleerdheid, op eene belangrijke wijze, en niet minder met scherpzinnigheid, met fijne en kiesche waarneming, wat het toonkundige betreft, en doorgaans met duidelijkheid, overtuigend, geschreven. Trouwens, wie kent den Autheur niet als een der scherpste en helderste Denkers, en te gelijk als den uitmuntenden Toonkundige, gelijk ook Geleerde en Dichter? - Slechts éénen wensch kan Recensent niet onderdrukken. Het is dat de grootste Dichter, Kenner der Hollandsche tale en Universee-geleerde van onzen tijd, dat bilderdijk naar denzelfden lauwer gedongen, en de Maatschappij dan goedgevonden had, ons beide stukken te leveren. Waarlijk, wat door twee zoo bevoegde getuigen eenstemmig was beslist - en langs hoe verscheiden wegen ook, wij vleijen ons, dat zij op geene zeer verwijderde punten zouden uitgekomen zijn - dat zou bijna Evangelie mogen heeten!
Het kan der Maatschappije niet dan tot eere verstrekken, dat hare vraag alzoo beantwoord werd, En met een hartelijk welgevallen zagen wij, dat de Schrijver zijn stuk voor niet meer dan eene schets, zoo wel als eene proeve, houdt, en zijne Beoordeelaars daarentegen besloten, hem, van wege de uitgewerktheid zijner verhandelinge, boven het gewone eeregoud, nog een geschenk van zilver aan te bieden. - Bloeit, loffelijke Maatschappijen, bloeit, en versiert met onverwelkten luister den Hollandschen grond! Bloei, gouden vlijt der Vaderlandsche geesten; en dat uwe welriekendste geuren ons gedurig als in eene hemelwolk inwikkelen! Bloei en tier en gedij, edele Dichtkunst, met zoo vele zorge door ons gekweekt, met zoo veel geestdrift door ons, als eene lavende teug op de vermoeijende levensreis, bij den oneffen weg en den blakenden zonneschijn, vereerd! Dat het schild van minerva ons onkwetsbaar stelle, en de lier van orpheus ons het dreigendst gevaar steeds zegepralend doe te boven komen!
Iets ten voorbeelde bij te brengen, wordt en door de soort van boek, en door de soort van recensie, naar ons voor-
{==278==} {>>pagina-aanduiding<<}
komt, minder vereischt. Mogen velen, die het nog niet bezitten, tot den aankoop van het werk zelv' besluiten! De goede en verlichte smaak kan er niet dan grootelijks bij winnen.




De Opwekking van Lazarus. Door Mr. Rhynvis Feith. Te Haarlem en Zwolle, bij F. Bohn en D. van Stegeren. 1811. In gr. 8vo. XVI en 52 Bladz. f 1-16-:

De Heer feith levert ons hier eene vrije vertaling, of liever navolging, van een Hoogduitsch stuk, waarin de Opwekking van lazarus dramatisch wordt behandeld. Het oorspronkelijke behaagde hem, in meer dan één opzigt. Hij beproefde, om hetzelve, voor zoo ver het hem behaagde, en met die veranderingen, welke hij goedvond, in den gewonen Treurspeltoon en in Alexandrijnsche verzen (het oorspronkelijke is in den hoogen Ode - toon en rijmeloos) over te brengen, alleen met oogmerk, om het aan eenige goede vrienden en vriendinnen tot vermaak en stichting voor te lezen. Dit laatste doel bereikte de Heer feith volkomen en ver boven zijne verwachting. Menigmalen heeft hij, onder de lezing van het stuk, tranen langs de wangen zien rollen, en de harten zijner toehoorderen van liefde en eerbied voor den gezegenden Heiland zien gloeijen; - en nu eerst kwam hij op het denkbeeld, om het door den druk gemeen te maken; niet, om er eenigen den minsten roem als Dichter mede in te leggen, maar enkel, om ook bij anderen, en algemeener, dan het in bijzondere kringen mogelijk is, dit eigen godsdienstig gevoel er door op te wekken.
Schoon wij, voor ons, van oordeel zijn, dat het onderwerp zelve uit zijnen aard voor eene dergelijke dramatische behandeling niet zeer geschikt is, en dat het schoone, eenvoudig - roerende en krachtige verhaal van joannes oneindig meer werking doet, dan eene dramatische uitbreiding; schoon wij onderscheidene, zeer gewigtige, bedenkingen zouden kunnen maken op veelvuldige uitdrukkingen en redeneringen, die hier jezus en de andere personen in den mond worden gelegd, welke met dien tijd geenszins strooken en de handelende personen zelve niet zouden verstaan heb-
{==279==} {>>pagina-aanduiding<<}
ben; schoon er op de poëzij zelve, op het harde en stootende van eenige regels, op het gedwongene van sommige uitdrukkingen, en op het weinig kernachtige en krachtige van het geheel, vrij wat zoude zijn aan te merken, - moeten wij toch erkennen, dat er ook eenige fraaije tooneelen in het stuk voorkomen, en dat wij gaarne gelooven, dat eenige vrienden en vooral vriendinnen van den Heer feith door de voorlezing van het geheel wezenlijk gesticht zijn. Het zal dus ook nog aan andere, op dezelfde wijze denkende en gevoelende, Lezers tot nuttige stichting kunnen verstrekken.
Uit aanmerking van de zeldzame verdiensten des Heeren feith, dien wij als mensch hoogachten, en als oorspronkelijk Dichter en mede - hervormer der Hollandsche poëzij onder de vernuften van den eersten rang eene plaats toekennen, onthouden wij ons, meer van dit stukje te zeggen. Mogt toch de Heer feith zich van het vertalen onthouden! De oorspronkelijke meesterwerken, die hij heeft geleverd, zijn van zoodanig eene blijvende waarde, dat zij, zoo lang de Hollandsche taal zal gekend en de echte kunst op prijs geschat worden, als juweelen van het eerste water zullen worden gezocht en bewonderd, wanneer deze Lazarus van den ongenoemden Duitscher reeds lang zal vergeten zijn, die ook, trouwens, geenerlei onderscheiding zal ten deele vallen, ten zij, misschien, dáárdoor, dat er de Heer feith (wat al te onbedacht, waarlijk!) zijnen naam aan geleend heeft.




Gonzalvo van Cordova, of de herevering van Granada; voorafgegaan van een geschiedkundig verslag nopens de Mooren in Spanje. Uit het Fransch van den Heere De Florian. Iste Stuk. Te Leyden, bij van Laar en Herdingh. In gr. 8vo. 220 Bl. f 1-16-:

Zoolang de Fransche taal nog niet de geheel algemeene onzer Natie is, (en dit zal vooreerst nog wel het geval niet zijn) kan men van de overbrenging van een en ander meesterstuk in zijne soort nog altijd een genoegzaam debiet verwachten; en met volle overtuiging mo-
{==280==} {>>pagina-aanduiding<<}
gen wij dit werk onder de zoodanige rangschikken. Wat toch het dichtstuk zelve betreft, (want zoo mogen wij het noemen) de twee boeken, ons hier aangeboden, leveren ons zoo veel dichterlijk schoons, en zijn zoo belangrijk en aandoenlijk, dat ieder Lezer met ons het volgend Deel, waarmede het werk compleet zal zijn, voorzeker met verlangen te gemoet ziet; terwijl (misschien eene enkele plaats uitgezonderd, waarbij de Vertaler als 't ware een NB. zet) de zeden en geheel de geest des tijds, en van den landaard, bij welken wij worden teruggebragt, bij uitnemendheid uitkomen. Het geven eener uitlokkende proeve stellen wij uit tot ons verslag van het volgende Deel, daar nu de eerste 160 bladzijden, behelzende het geschiedkundig verslag en de daarbij gevoegde belangrijke aanteekeningen, de ruimte vorderen, die wij aan dit werk in dit ons Tijdschrist kunnen toewijden.
Dit geschiedkundig verslag is uitmuntend wel geschreven, heeft in ons oog alle kenmerken van naauwkeurige geschiedkundige trouw, en kostte den Schrijver buiten twijfel geene geringe moeite. ‘Mijn oogmerk is hier niet,’ zegt de zedige florian, ‘eene geschiedenis der Mooren te schrijven, ik wilde slechts de voornaamste omwentelingen, en zoo getrouw mogelijk, de zeden schetsen van een volk, bij 't welk het tooneel ligt van mijn werk, en dus den Lezer in staat stellen, om mijne verdichtingen van de ten grondslag liggende waarheid te onderscheiden. Dit is, naar het mij toeschijnt, het veiligste en misschien het eenige middel, om een boek, ter uitspanning geschikt, minder nutteloos en oppervlakkig te maken.’
Te dien einde heeft de Schrijver geput uit de Spaansche, en ook, in zoo verre die vertaald zijn, uit de Arabische Geschiedschrijvers. Van beiden, echter, had hij, om redenen, welke hij opgeeft, weinig nut. Meerder dienst had hij van die Fransche Geleerden, die de bescheiden dier Geschiedschrijveren met hunne eigene opmerkingen hebben bijeengezameld, (d'herbelot, Biblioth. Orient.; cardonne, Histoire d'Afrique et d'Espagne; chenier, Recherches Historiques sur. les Maures;) en eindelijk heeft hij de zeden der Andalusische Mooren nagespoord in Spaansche Romans en oude Kastilische Romances, in handschriften en gedenk-
{==281==} {>>pagina-aanduiding<<}
stukken, hem van Madrid toegezonden. ‘Ten gevolge dier lange en,’ zegt hij, en wij gelooven dit gaarne, ‘moeijelijke onderzoekingen, waag ik het thans, een volk te doen kennen, eenig in zijne soort, 't welk eigenaardige gebreken, deugden en zedelijke hoedanigheden had, en langen tijd de dapperheid, grootmoedigheid en beschaafdheid der Europische Ridders met de hevigheid, de woede en de blakende hartstogten der Oosterlingen wist te vereenigen.’
Dit geschiedverhaal, alzoo met de grootste zorge beärbeid, in eenen fraaijen stijl geschreven, en door menigen belangrijken trek en leerzame aanmerking verlevendigd, is in vier groote tijdvakken verdeeld: 1) Van de veroveringen der Arabieren tot aan de regering der Ommiadische Vorsten te Cordova; van het einde der zesde tot het midden der achtste eeuw. 2) Het bestuur der Kalisen in het Westen; loopende tot aan de elsde eeuw. 3) De kleine Koningrijken, uit de verdeeling des Rijks van Cordova ontstaan, tot de dertiende; en 4) De geschiedenis der Koningen van Granada tot de geheele verbanning der Mooren, in de zeventiende eeuw.
‘Men zal, in dit kort verslag, (dus besluit de Schrijver, daar hij het einde van de Mahomedaansche magt in Spanje, na eene heerschappij van 782 jaren, had opgegeven) de hoofdoorzaken van hunnen ondergang hebben kunnen opmerken. De eerste lag in hunnen wuften aard, die altijd op verandering aasde, in die eeuwige onrust, waardoor zij gedurig van Vorsten verwisselden, hun Rijk door twist en partijschap vaneenscheurden, en ten slotte hunne krachten zoodanig in binnenlandsche twisten verteerd hadden, dat het hun onmogelijk was, den vreemden vijand te wederstaan. Aan den anderen kant putte hunne zucht voor prachtige feesten, voor weelde en fraaije gestichten de schatkist uit, en hunne eeuwige oorlogen gunden aan den vruchtbaarsten grond van Europa den tijd niet, om voor de oogsten, op den duur door de Spanjaarden verwoest, nieuwe voort te brengen. Eindelijk hadden zij gebrek aan den eenigen grondslag van duurzaam volksgeluk, aan wetten: eene willekeurige Alleenheersching schonk den ingezetenen geen vaderland, en de deugden en kundigheden, die men mogt bezitten, werden als middelen tot personeel aanzien, niet als het eigendom van den Staat

{==282==} {>>pagina-aanduiding<<}
aangemerkt. Maar voor deze gevaarlijke gebreken, die zij met hunn' ondergang moesten bekoopen, hadden zij ook goede eigenschappen, die hun door de Christenen zelve niet betwist werden.’ enz. Dan, wij verwijzen den Lezer tot het werkje zelve, dat zoowel den eigenlijk geschiedkundigen, als den wijsgeerigen beschouwer der geschiedenis, regt aangenaam wezen zal.
‘Eene soort van Letterkunde, vooral door de Spanjaarden van de Mooren overgenomen, waren de Vertelsels en Romances.’ De volgende, die, uit eene verzameling van meer dan duizend stuks, die florian bezit, door hem wordt medegedeeld, moge ook hier eene plaats vinden.

Ganzul en Zelinde.

Moorsche Romance.

(Vrij vertaald naar florian's navolging uit de Spaansche Dichtverzameling, Romancere general, Madrid 1600.)

Door woesten minnenijd gedreven, 
Verbant zelinde haren vrind, 
Die sterker haar bemint dan 't leven, 
En weenend nergens ruste vindt. 
Straks door de waarheidszon beschenen, 
Treurt ze om haar ligtgeloovigheid; - 
Liefde is een kind, en slaat aan 't weenen 
Om 't onheil door haar drift bereid. 
 
Zij hoort, dat ganzul, door de smarten 
Vermand, ter prooije aan wanhoop leeft, 
Ver van de heerscheres zijns harten 
Zijn teedre kleur veranderd heeft; 
Het groen, een beeld van 't blij verlangen, 
Wijkt voor het geel der treurigheid; 
Thans is zijn staal met zwart behangen, 
De tooi aan 't donker kleed ontzeid. 

{==283==} {>>pagina-aanduiding<<}

Dit hoort ze, en vliegt hem op te beuren 
Met minneloon voor 't trouw gemoed; 
Het blaauw van 't minnenijdig treuren 
Huwt ze aan der liefde purpergloed; 
Het blank, met violet gemengeld, 
Toont onschuld en standvastigheid, 
En - om een hoofdsieraad gestrengeld - 
Dat ganzul 't zaligst lot verbeidt. 
 
Zelinde, bevend daar gekomen, 
Waar ganzul zijn bestemming wacht, 
Toeft, wijl haar zedigheid doet schromen, 
Schoon 't hart van teedre min versmacht. 
Gestrekt in 't lommer van jasmijnen, 
Ontbiedt zij haar geliefden vrind; 
Maar ach! hij aarzelt te verschijnen; 
Zijn hart kweekt argwaan - onspoeds kind. 
 
Maar - nu gelooft hij; ziet haar weder; 
Zijn hart smelt weg in zaligheid: 
Zelinde, bevend, blozend, teeder, 
Vertoont de giften, hem bereid. 
Zij spreken niet, maar tranen vloeijen; 
Een blik voi weedom is het pand, 
Dat eeuwig thans hun min zal bloeijen: 
Verwijdring knoopte een sterkren band. 


Over de Moden. Eene Zamenspraak tusschen eene Mademoiselle in eene Kostschool en eenige Kost-juffers. Benevens eenige Aanmerkingen. Naar het Hoogduitsch. Te Deventer, bij J.W. Robijns. 1810. In 8vo. 53 Bl. f :-4-:

De smartelijke en afschuwelijke gevolgen van wellust en ongebondenheid, hoe levendig en naar waarheid ook voorgesteld, houden het geile schepsel niet terug van het ongeöorloosd genot; en daarom verwachten wij ook niet, dat verstandige voorstellingen en waarschuwingen van eenen ervaren Geneesheer genoegzaam vermogen zullen tegen de doorschijnende kleederdragt en de nagenoeg algeheele ontblooting

{==284==} {>>pagina-aanduiding<<}
van den boezem, waardoor zich sommige gehuwde en ongehuwde vrouwen, jonge en oude, verkiezen te onderscheiden; immers zoo lang niet alleen de uitgemergelde lichtmis, maar ook nog nu en dan een gezond en bloeijend jongeling of man, door zoodanig ten toongestelde waar nog wordt uitgelokt. Hartelijk verlangen wij, als het beste hulpmiddel tegen deze ongeregeldheid, dat ieder man van eer en stand zoodanige halfgekleede of liever niet gekleede Dames door zijn gedrag onderrigtte van het publiek gevoelen, en haar, zonder eenige bewimpeling, voelen deed, onder welke soort van schepselen men zoodanige vrouwen en jonge meisjes rangschikt, die hare borsten ten toon stellen voor een ieder, gelijk een bakker zijne warme bollen, en welke alleen de publieke opinie nog schijnt terug te houden, haren opschik niet geheel à la sauvage te kiezen. (Onze zedige Jufferschap verschoone de ronde taal der verontwaardiginge! bij haar treft zij geen doel.)
Men beklaagt zich, en met regt, wanneer men het verlept en uitgehongerd vrouwspersoon, in oude en asschuwelijke lompen, die hare naaktheid niet kunnen bedekken, langs den publieken weg om eene aalmoes loopen ziet; de zedige man slaat de oogen neêr; - het is indedaad ergerlijk, dat men soms, op eene publieke wandelplaats, aankomende jongens baden of zich tot het bad ontkleeden ziet; en het ware te wenschen, dat men wist, waar men met zijne vrouw of dochter, zonder dat het deze eenen blos kosten moet, wandelen kon: - maar gevaarlijker, en oneindig erger alzoo, is de ontmoeting en een tête a tête met eene halfgekleede Dame, overigens opgesierd met al wat het oog bekoren kan.
De Mademoiselle, welker boekje thans voor ons ligt, verkiest eenen anderen weg; dan wij vreezen zeer, of zij het goede oogmerk bereiken zal. Zij katechiseert hare Kostjuffers over den doodslag, (het 4de gebod bij de Roomschgezinden) en, van Kains broedermoord gesproken hebbende, komt zij op den moord der ziele, die nog veel verschrikkelijker is, en tot welken men zich in gevaar stelt door het geven van ergernis. Zij leert hare meisjes, dat het allerheilzaamst is, een Act des Geloofs over het verschrikkelijke van den zielenmoord te verwekken; en ziet hier, hoe men dat moet aanleggen: ‘Men moet rijpelijk overwegen, wat den zielenmoord zoo verschrikkelijk maakt.’

{==285==} {>>pagina-aanduiding<<}

‘Mademoiselle. Wat maakt dan denzelven zoo verschrikkelijk?’
‘Mietje. Deze stukken: 1) De zielenmoordenaar vernielt het onbegrijpelijk schoone, bovennatuurlijke Evenbeeld Gods. 2) Hij rukt, om zoo te spreken, den hemelschen Vader deszelfs geliefd kind uit de armen, en verworgt het voor zijne oogen. 3) Hij berooft den Heiland van eenen geliefden broeder, den prijs zijns bloeds, welk Hij voor de geestelijke waarde dezer ziel vergoten heeft. 4) Hij ontsteelt den H. Geest Deszelfs geheiligden Tempel, welken Hij door zijne gaven en genaden in de ziel heeft opgerigt. 5) Hij maakt de ziel des Naasten, die hij vermoordt, tot eenen stokebrand der Helle, en is verantwoordelijk voor zoo vele anderen, als er door deze vermoorde ziel somtijds nog in het eeuwige verderf gestort worden.’
‘Mademoiselle. Kan er iets verschrikkelijkers bedacht worden! Zullen dan de straffen ook niet verschrikkelijk zijn?’ enz.
Voorts gaat zij over tot de oneerbare Moden, waardoor men gevaar loopt zijnen naasten te ergeren, en zoodanigen moord te begaan. Geheel kunnen wij Mademoiselle niet volgen. Alleen stippen wij nog aan, hetgeen zij van vrouwen en meisjes zegt:
‘Mademoiselle. Kan men eene goede reden geven, waarom de handen en beneden armen onbedekt worden gedragen?’
‘Caroline. Ja! Wijl men anders zoo wel niet zoude kunnen wasschen en meer anderen arbeid verrigten, zonder de kleederen ligtelijk te bemorsen.’
‘Mademoiselle. Geldt die reden ook omtrent de andere deelen des Ligchaams, die naar de hedendaagsche Moden naakt worden gedragen?’
‘Caroline. Dat wel niet; maar men heeft toch minder stoffe noodig tot een zoo uitgesneden kleed.’
‘Mademoiselle. Zou de goede God dan nu zoo arm of onvermogend geworden zijn, dat Hij, als Hij ons een nieuw kleed bezorgt, ons ook die kleinigheid niet zoude kunnen geven, die wij noodig hebben om ons eerbaar te kleeden?’

{==286==} {>>pagina-aanduiding<<}

De schaamachtigheid is de bloem der zedenen; (bl. 28 in de aanteek.) dit zal denkelijk eene drukfout zijn.
Het korte Aanhangsel uit een Brief van den P ... te ... spreekt gezonde taal, wij lazen het met genoegen.
‘Wat zal er gebeuren, (dit moeten wij daar uit overnemen) als eens ongelukkiglijk de middelstaat die verderfelijke Moden begint na te apen, en dus die verergerlijke (ergerlijke) kleeding uit de steden ook op het platte land gebragt wordt? Ja! als zelfs de vrijheid, die men in dit stuk neemt, eens verder gaat, en de onbeschaamdste Moden ingevoerd worden?’ - Indedaad, dit verdient ernstig nadenken.




Wijsgeerige en duidelijke uitlegging over het Opperwezen en de Wereld, of onze Aarde vergankelijk is? en eenmaal vernietigd zal worden of niet? - als ook over den mensch en de ziel van den mensch, wat de ziel is? en hoedanig dezelve van 't ligchaam scheidt? - de onsterselijkheid der ziel, en of wij van dit leven onmiddelijk in een ander eeuwig leven overgaan? of wij dan in dat leven ook kennis van deze Wereld hebben? of ons daar bekend zal zijn, wat hier op deze aarde na ons verscheiden gebeurd? - als het lot onzer Ouders, Kinderen, Vrienden of Vriendinnen? enz. en wat of eigenlijk de dood en hel is? of wij de Godheid na dit leven, eenmaal volkoomen zullen kunnen bevatten, enz. Door A. van Oosten, Jr. Te Amsterdam, bij C. Groenewoud. 1811. In gr. 8vo. 34 Bl. f :-8-:

Als in het duister schuilend Recensent, deden wij, voor eenigen tijd, melding van het ellendig opstel des Heeren van oosten, over het wederzien in den Hemel. Waardiger mannen dan wij (maar, immers voor ons, ook in het duister schuilende mannen) hebben zijnen arbeid, zegt hij, met hunne goedkeuring bekroond. Hij gaat dus voort met schrijven. De Uitgever las ons geschrijf met verontwaardiging, maar heeft dat van den Heer van oosten met veel genoegen gedebiteerd en zien ontvangen. Hij gaat dus voort met drukken. En wij, die het voor ons liggend geschrift volstrekt in waarde met het eerstgenoemde gelijk stellen, bepalen ons tot den wensch uit den Tristram: ‘Moge de hemel de papiermakerijen begunstigen! ... Wat aangaat de voortteling der Ganzen, daarover bekommer ik mij in 't minst niet. De

{==287==} {>>pagina-aanduiding<<}
Natuur is altijd weldadig; - aan instrumenten, om mede te werken, zal het wel nimmer ontbreken.’

Amelia Mansfield, door Mevrouw Cottin. Uit het Fransch. Te Leyden, bij J. van Thoir. 1811. In gr. 8vo. 256 Bl. f 1-16-:

Een Roman in brieven, van de bevallige hand en uit de bekwame pen eener Vrouw, die door hare vroegere geschriften reeds zeer voordeelig bekend is; een Roman, dien men met welgevallen leest; die de dierbaarste aandoeningen van het menschelijk hart, vriendschap, broedermin, en de edelste en algemeene menschlievendheid, opwekt; tegen de verleiding waarschuwt; de overdrevene achting voor geboorte en stand regt in hare verkeerde en hatelijke gedaante daarstelt, zonder eenigzins te kort te doen aan de regte waardering van dezelve, of ook maar zijdelings mede te werken tot zoogenoemde ongelijke huwelijken, waarvan toch maar zelden duurzaam huisselijk geluk te wachten is. Kortom, de zedekunde in dit boek is, naar ons oordeel, uitmuntend, en wij verlangen naar het vervolg der geschiedenis.
Amelia, door zekere familieschikkingen bestemd tot echtgenoote van haren neef ernest, had maar al te veel reden om afkeerig te zijn van dat huwelijk, daar zij reeds in hare kindschheid van den trots en het hevig karakter van dien ernest zeer veel lijden moest. Ongelukkig, intusschen, schonk zij haar hart aan mansfield, een jongeling van burgerlijke afkomst, en, na den dood harer ouderen, schonk zij hem ook hare hand, daartoe gedrongen door de vrees voor den dwang harer bloedverwanten, en, 't zij opzettelijk, 't zij onschuldig, door haren minnaar, aangaande een plan, dat men tegen haar hebben zou, misleid. Spoedig had zij toch reden om zich hierover te beklagen; niet alleen van geheel hare familie, haren edelen broeder uitgezonderd, veracht en gehaat wordende, maar vooral omdat mansfield haar ontrouw werd, en allermeest, toen zij naderhand, reeds weduwe, bevond, hoe juist de gedane stap haren eenigen vriend, haren broeder, zijne liefste hoop benam, daar nu zijne geliefde de echtgenoote worden moest van denzelfden ernest, die eerst voor haar was bestemd geweest. En nog al meer redenen van berouw zien wij voor de beminnelijke amelia vooruit; daar deze ernest,

{==288==} {>>pagina-aanduiding<<}
die haar als kind zoo zeer tegen zich voorinnam, een uitmuntend man geworden is, voor wien zij nu reeds de sterkste vriendschap gevoelt, en als wiens echtgenoote zij zich het volmaaktst aardsch geluk had mogen beloven; hetgeen zij toch eindelijk ontdekken zal, daar hij nu reeds, schoon onder een' vreemden naam, hare genegenheid en hoogachting won, en, hoewel hij met een geheel ander oogmerk de schoone, die hem geweigerd had, onder eenen vreemden naam genaderd was, de waarde van den schat, dien hij in haar verloren had, gevoelde, en zijn hart voor altijd aan haar verbonden werd. - Hier eindigt het boek; dan het zou ons bevreemdon, zoo de geschiedenis hier geëindigd was; wij zien alzoo een volgend Deel met verlangen te gemoet.




Koorden-tasel, em hoeken op het papier naauwkeurig te maken en te meten, door J. de Kanter, Phil. Z., Lector in de Wis-, Natuur- en Sterrekunde aan het Gymnasium illustre te Middelburg, enz. Te Middelburg, bij S. van Benthem. 1809. In kl. 8vo. 21 Bl. f :-8-:

Eerst zeer onlangs kwam ons dit boeksken in handen, ofschoon reeds meer dan twee jaren oud. Men bedient zich tot het maken en meten van hoeken op het papier doorgaans van den Transporteur of de Koorden-schaal, welke laatste men op de Pleinschalen vindt. Daar deze echter meestal in graden, en niet in minuten, zijn afgedeeld, gebruikt de Heer de kanter, bij voorkeur, de Koorden - tafel, door hem berekend voor 10 minuten van het Kwadrant, en in drie kolommen verdeeld, waarvan de 1ste bevat de graden en minuten; de 2de de lengte der koorden in deelen, berekend ieder op 1000 stralen; de 3de de verschillen van de waardijen der koorden van 10 tot 10 minuten, ten einde een en ander des te naauwkeuriger te vinden. Deze handleiding gaf de Heer de kanter alhier in het licht ten algemeenen nutte, en, gelijk de arbeidzaamheid van dezen Geleerden alle aanspraak heeft op de erkentenis van zijnen tijd, zoo zullen ook gewis alle jongere beoefenaars der praktikale Meetkunde zich aan hem, voor dit waardige geschenk, ten hoogste verpligt rekenen; te meer, daar hetzelve verzeld gaat van genoegzame voorbeelden ter opheldering, zoodanig dat niemand in deszelfs goed gebruik zal kunnen mistasten.





{==289==} {>>pagina-aanduiding<<}

Beoordeeling.

Natuurlijke Godgeleerdheid, of Bewijzen voor het aanwezen en de volmaaktheden der Godheid, afgeleid uit de verschijnselen der Natuur; door William Paley, Doctor der Godgeleerdheid, Aarts-Diaken van Carlisle. Naar de zevende uitgave uit het Engelsch vertaald, en met eenige Bijvoegsels en Aanteekeningen vermeerderd, door Joannes Clarisse, Doctor en Hoogleeraar der Godgeleerdheid enz. Akademie - Prediker te Harderwijk. Te Amsterdam, bij J. Allart. In gr. 8vo. LVI. 842 Bl. f 5-15-:

Dr. william paley heeft niet alleen in zijn Vaderland, maar ook bij ons, eenen naam gemaakt, door de werken, uit zijne pen gevloeid en in 't Nederduitsch overgezet. Wij herinneren onze Lezers, te dezer gelegenheid, aan 's mans Overzigt van de Bewijzen van het Christendom, te Haarlem bij a. loosjes pz. uitgegeven; alsmede aan zijn werk, getiteld: De waarheid der Schriftuurlijke Historie van den Apostel Paulus. bewezen uit de vergelijking der Brieven, welke zijnen naam voeren, met de Handelingen der Apostelen en met elkander, te Haarlem bij f. bohn in 't licht gezonden (*).
Blijkens paley's opdragt dezes werks, stelde de zwakke staat zijner gezondheid, en ligchaamssmarten, hem buiten staat, om de openbare werkzaamheden, aan zijn ambt verknocht, naar eisch te vervullen. Dit gaf

{==290==} {>>pagina-aanduiding<<}
hem ledigen tijd. Door dezen, ten nutte van het algemeen, in letteroefeningen voor de drukpers te besteden, oordeelde hij het te kort komende in zijnen Kerkdienst te kunnen vergoeden. Zulks deed dit werk, welks opdragt in 1802 geteekend is, geboren worden. Hij overleed den 25sten van Bloeimaand 1806.
De stoffe, in dit boek bearbeid, is van het hoogste aanbelang, en, hoe dikwijls ook onder handen genomen, der wederbearbeiding hoogst waardig. Het voorberigt des Nederduitschen Vertalers kan er ons in 't breede van overtuigen. De Hoogleeraar clarisse ontvouwt daarin, welk eene kracht men, met grond van reden, gesteld hebbe in het bewijs voor het bestaan des Scheppers, uit de beschouwing van de orde en doelmatigheid in de werken, welke ons de beschouwing der Nature aanbiedt. Dan, het heeft, van vroeg af, niet ontbroken aan mannen, die het over 't hoofd zagen, ja bestreden. In het voorberigt vinden wij vermeld een aantal oude wijsgeeren van dien stempel; en daar tegen overgesteld wijsgeeren, die de kracht van dit bewijs vast- en staande hielden onder de Ouden; en eene reeks verdienstelijke mannen, die in lateren tijde, na de herleving der wetenschappen, met prijsselijken ijver de hand aan dit werk sloegen, zoo in Engeland, Duitschland, als bij ons. Eene lijst van achtbare mannen praalt hier, die voor deze edele zaak de pen voerden.
Dit vermeld hebbende, brengt de Voorberigtschrijver paley ter bane, met eene opgave van diens werken, en meer bepaald met een verslag van het werk voorhanden. Den oorsprong betreffende, schrijven wij hier af, hetgeen clarisse ons aan de hand geeft: ‘Wanneer men er aan denkt, dat in de laatste helft der vorige eeuw, zoo in Engeland als in Frankrijk, de Ongodisterij, hoe vaak ook beschaamd en in hare laatste schuilhoeken teruggedreven, met eene driestheid. welke in Christenlanden billijke verbazing moest verwekken, het hoofd had opgestoken; - wanneer men zich herinnert, hoe zeer

{==291==} {>>pagina-aanduiding<<}
de bespiegelingen van eenen de buffon en anderen, de wijze, waarop maupertuis de Wet der Spaarzaamheid, met versmading van de Leer der Goddelijke Eindoorzaken, voorstond, als ook de Schriften van eenen d'argens, en wat niet al? den afval gemakkelijker maakten; - wanneer men zich eindelijk den indruk te binnen brengt, dien het Systeme de la Nature alomme, en in Engeland bijzonderlijk The antiquity and duration of the World van toulmin, en allermeest de Posthumous Dialogues concerning Natural Religion van david hume, waarin deze scherpzinnige Denker en beroemde Schrijver een zoogenaamd Beginsel van Orden in de plaats der Godheid stelde; - ik zeg, wanneer men zich den indruk te binnen brengt, dien een en ander op de gemoederen van zeer velen gemaakt heeft, dan zal men zich niet kunnen verwonderen over het besluit van den Eerw. paley, om van nieuws ter verdediging van de zaak des Godsdiensts op te treden; men zal zijn werk, daartoe strekkende, dan niet ontijdig kunnen achten.’
Te ontkennen valt het niet, of eenigen der Schrijveren over de Eindoorzaken hebben, door te veel te willen bijbrengen, somtijds grovelijk misgetast, en daardoor aanleiding tot wederspraak en spotternij gegeven. Hiervoor heeft paley, door zijne kennis aan de met de Natuurkunde verwante wetenschappen, zich zorgvuldiglijk gewacht. - Bij alles onthoudt hij zich doorgaans van het afgaan op onbewezene stellingen; hij dringt overal slechts het blijk baar bedoelde nut, en geenszins eenig ander mogelijk gebruik aan, en hij erkent edelmoedig de grenzen van zijn doorzigt in de bedoelingen der Godheid met deze en gene inrigtingen. Eene hoogstprijsbare behoedzaamheid, door alle doordenkenden aanbevolen, en welke hem tevens vergezelt in het opmaken van zijn besluit, vrij van alle overdrevenheid, en in den trant eens gezetten Engelschen Denkers.
Paley geheel gezwegen hebbende van 't geen de Kri-
{==292==} {>>pagina-aanduiding<<}
tische wijsgeerte van het vaste land op de door hem gehoudene bewijsvoering aanmerkt, verledigt zich de Voorredenaar om bij te brengen, wat kant zelf en eenigen zijner voornaamste volgeren ten opzigte van dit bewijs gezegd, en in zekeren zin hoog daarvan gesproken hebben; waarom hij met reden zich verzet tegen den Heidelbergschen Hoogleeraar c. daub, die schreef: ‘Het Wereldkundig of Physico-Theologisch bewijs is van weinig kracht, en eigenlijk geen bewijs; en alle Teleologie is ijdel!’ en voorts aantoont het voegelijke, nuttige en noodzakelijke, om in een stuk van dat gewigt, als waarover dit werk handelt, alle duchtige bewijzen aan te voeren en te doen klemmen.
Dit nu had den Hoogleeraar ten spoorslag gediend, om de vertaling dezes werks te ondernemen. Hierin is hij, onzes oordeels, gelukkig geslaagd; ofschoon paley's schrijfwijze, welke wij uit diens oorspronkelijke werken kennen, geenszins van de gemakkelijkste is. Bij bloot vertalen heeft de Heer clarisse het niet laten berusten. Het bevorderen van de volledigheid, met een oog op de behoeften van den tijd, was zijne bedoeling met de weinige, meer en min uitvoerige, Bijvoegselen. In de achter het werk gevoegde Aanteekeningen stelde hij zich het belang voor van ongeleerde en min geoefende Lezers, die in dit werk voedsel voor verstand en hart zouden komen zoeken. Velen hunner, dacht hem, zouden nu en dan op dingen stooten, welke zij, zonder nadere opheldering, niet wel zouden verstaan. Hun daarin te gemoet te komen, kwam hem nuttig voor. Gaandewegs meende hij tevens op deze wijze ook anderen, en wel inzonderheid den jongen beoefenaren der Godgeleerdheid, door hen opmerkzaam te maken, wat zij al buiten hun eigenlijk vak mede behooren te beoefenen, nuttig te kunnen zijn. Bovendien wenschte hij te voorkomen, dat het gebruik van dit nieuwe werk van paley audere van vroegeren tijd niet deed achter de bank werpen; iets, hetwelk die van nieuwentijd, derham, martinet en derge-
{==293==} {>>pagina-aanduiding<<}
lijken, met opzet door hem bij herhaling aangetogen, ondanks al derzelver gebreken, geenszins verdienen. Om zich bij alles zoo veel doenlijk voor dwaling te hoeden, heeft hij bij anderen berigten ingewonnen. Dank betuigt hij zijnen Ambtgenooten nieuhoff, krauss, roozeboom en suerman.
Minder konden wij, om onze Lezers met dit werk bekend te maken, uit het breedsprakige voorberigt niet ontleenen. Thans het werk zelve ingezien.
Wel te bepalen wat men zoekt te betoogen, is een volstrekt noodwendig vereischte in een werk van dezen aard. Te dier oorzake zijn de III eerste Hoofdstukken daartoe ingerigt, en trefsen doel, door eene klare uiteenzetting der denkbeelden, opgehelderd door de beschouwing van het oog en het ooglid. ‘Zijn er wel,’ vraagt paley met regt, ten aanzien van het laatste, ‘in eenig werkstuk, wat het ook zijn moge, duidelijker oogmerken te ontdekken, dan die, welke dit gedeelte van het zintuig vervult? Of is er wel ergens een toestel ter bereiking dier oogmerken, die meer bevattelijk, meer voor het einde geschikt en berekend, of beter naar de wetten der werktuigkunde ingerigt is? Zoo het door den Natuurbeschouwer over het hoofd gezien worde, zulks kan eeniglijk daaruit voortkomen, dat het zoo gemakkelijk op te merken is - allen zoo zeer, als 't ware, voor de voeten ligt. Ondertusschen is dit eene neiging, waartegen men zich behoorde te wapenen. Wij stappen dikwijls los en luchtig de eenvoudigste bewijzen en voorbeelden over, omdat wij ons bezig houden met de nasporing van zulken, welke zeldzaam en vreemd zijn: en door deze leiding van ons verstand komen wij er niet zeldzaam toe, om de gewigtigste en doeltreffendste waarnemingen te verwaarloozen; terwijl wij ons ophouden bij anderen, welke, hoewel meer ongemeen en wetenschappelijk, evenwel, wat het grondige der bewijzen betreft, op veel minder aanmerking en achting aanspraak kunnen maken.’ - Wij schreven deze aanmerking af, omdat dezelve van

{==294==} {>>pagina-aanduiding<<}
veelvuldige toepassing is in het lezen van dit werk. Het best bevattelijke heeft bij paley de voorkeus; en bedient hij zich hier en elders van het oog, omdat het zeer naauwkeurig met een gezigtkundig kunstwerktuig kan vergeleken worden.
Het IV Hoofdstuk schetst ons de voortplanting van Planten en Dieren; en wordt in het V Hoofdstuk de toepassing van het voorgesteld betoog voortgezet. Men zal, deze Hoofdstukken gelezen hebbende, den Schrijver toejuichen wegens de uiteenzetting zijner denkbeelden ter bestrijding van het bloote toeval, als oorsprong van de wording der dingen; en heeft de Vertaler er een bijvoegsel aan toegevoegd, hetwelk volkomen daarop past en in den geest van paley geschreven is.
Met het VI Hoofdstuk gaat de Schrijver voort om aan te toonen, dat dit betoog vatbaar is voor opeenstapeling. Paley wil hiermede zeggen, dat, zoo er in de wereld geen ander voorbeeld van overleg en bedoeling voorhanden ware dan het oog, hetzelve alleen reeds voldoende zou zijn om te slaven en te regtvaardigen zijn daar uit getrokken besluit tot het noodzakelijk aanwezen van eenen verstandigen Schepper. Dan, er is meer, veel meer. - Zoo gaat hij dan over, om, in het VII Hoofdstuk, te handelen over de werktuigelijke en niet werktuigelijke deelen en werkingen bij Dieren en Planten. Des Schrijvers oogmerk is om drie dingen aan te toonen: vooreerst, dat het eene dwaling is, te veronderstellen, dat, bij het redeneren uit de bewijzen, welke de Natuur oplevert, de onvolmaaktheid van onze kennis, in evenredigheid, de zekerheid der gevolgtrekkinge benadeelt: want, in zeer vele gevallen, benadeelt dezelve de gevolgtrekking in 't geheel niet. Ten tweede, dat de onderscheidene deelen van het dierlijk gestel in verschillende klassen geschift kunnen worden, naar den verschillenden trap van naauwkeurigheid, waarmede wij dezelve met werkstukken van menschelijke kunst kunnen vergelijken. Ten derde, dat de werktuigelijke deelen van ons gestel,

{==295==} {>>pagina-aanduiding<<}
of wel die, bij welke deze vergelijking het meest volkomen en naauwkeurig is, ofschoon waarschijnlijk de ruwste stukken van de werkzaamheid der Nature uitmakende, het meest geschikt zijn om als proeven en bewijzen van kunstoverleg en bedoeling te worden aangevoerd.
Laatstgemelde Hoofdstuk is, als 't ware, eene inleiding tot de eerstvolgenden, waarvan wij ons vergenoegen moeten alleen de opschriften op te geven. VIII Hoofdstuk, over de werktuigkunstige inrigtingen van het menschelijk gestel; over de beenderen; van de gewrichten. IX Hoofdstuk, van de spieren. X Hoofdstuk, over de bloedvaten en andere buizen in het dierlijk ligchaam. XI Hoofdstuk, het dierlijk zamenstel beschouwd als een geheel. XII Hoofdstuk, vergelijkende ontleedkunde. Wij herinneren ons hier, in het opgemelde Levensberigt van paley gelezen te hebben, dat het ontleedkundig gedeelte hem verschaft werd door een Heer, in dit vak zeer bedreven, en dat het in naauwkeurigheid uitsteekt.
Het XIII Hoofdstuk voert ten opschrift: bijzondere bewerkt uigingen. Hoe zeer wij ons der kortheid, onder zoo veel overnemenswaardigs, moeten bevlijtigen, kunnen wij niet nalaten, het laatste door paley aangevoerde voorbeeld bij te brengen. ‘Het is altijd, wanneer men aan een dier eenige buitengewone bijzonderheid van maaksel waargenomen heeft, eene aangename ontdekking, als men er ten langen laatste toe geraakt, om een onvermoed nut van dezelve uit te vinden. Het volgende verhaal levert een voorbeeld van deze soort op. De Babyroessa, of Indisch Zwijn, eene soort van Wild Varken, in de Oost-Indiën gevonden, heeft twee kromme tanden, meer dan een halve el (yard) lang, opwaarts groeijende, en dat wel (hetwelk iets buitengewoons is) uit de opperkaak. Deze werktuigen heeft het dier niet noodig tot verdediging; dienende daartoe de twee slagtanden, welke uit het onderste kakebeen voortkomen, en naar die van het gewone Wilde Varken gelijken. Ook gebruikt het dier dezelven niet ter verdediging. Het zou derhalve kunnen schij-
{==296==} {>>pagina-aanduiding<<}
nen, dat zij beide en iets overtolligs en een groote last voor het dier moeten zijn. Doch let nu op de uitkomst! Het dier slaapt staande, en, ten einde den kop te ondersteunen, haakt hij zijne gekromde opperslagtanden in de takken der boomen.’ In de 57 Aantdes Vertalers worden de Schrijvers aangevoerd, op wier gezag de medegedeelde bijzonderheid rust.
Proeven van vooruitziend overleg worden in het XIV Hoofdstuk opgegeven; en in het XV Hoofdstuk, betrekkingen getiteld, waardoor verstaan wordt de geschiktheid van het eene deel of werktuig voor het andere en van alle voor elkander, heeft men des de sprekendste voorbeelden. Het staat in een naauw verband met het XVI Hoofdstuk, hetgeen vergoeding ten opschrift voert. Die vergoeding is eene soort van betrekking; immers bedoelt dit woord het geval, wanneer de gebreken van het eene deel of werktuig aangevuld worden door het maaksel van een ander.
Paley voegt bij de beschouwing der gemelde betrekkingen in het XVII Hoofdstuk eene andere, die namelijk van de bezielde ligchamen op de onbezielde natuur. Aan dezer beschouwing schakelt hij de natuurdriften of instincten, Hoofdstuk XVIII, en de Vertaler geeft hier eene en andere belangvolle aanvulling. - De Insecten leveren, Hoofdstuk XIX, de stoffe op tot vele treffelijke aanmerkingen en bedenkingen, die niet wel onder een der vorige hoofddenkbeelden, de dieren betreffende, te brengen waren. Deze loopen deels over het geheele geslacht der Insecten, of over deszelfs grootste gedeelte; deels bepalen zich de waarnemingen tot slechts weinige soorten, die niet minder belangrijk en voldoende zijn voor des Schrijvers groote doel. Hieraan hecht hij eene en andere waarneming aangaande dat geslacht van land- of water-dieren, welke met schelpen bedekt zijn.
Schoon wij ons met de aanduiding des inhouds van dit werk, bij de algemeene vermelding van den aanleg, bepaalden, is, hetgeen wij des bijbragten, zoo breed

{==297==} {>>pagina-aanduiding<<}
uitgeloopen, dat wij ons genoodzaakt vinden hier af te breken, en het overige tot eene tweede Aankondiging te verschuiven.




Leerredenen, door Joannes Clarisse, Doctor en Hoogleeraar der Godgeleerdheid en gewijde Uitlegkunde, en Akademieprediker te Harderwijk. IIde Bundel. Te Amsterdam, bij J. van der Hey. 1810 In gr. 8vo. XIV. 407 Bladz. f 3-12-:

Na een verwijl van negen jaren, levert ons de Eerw. clarisse dezen tweeden bundel zijner Leerredenen, dien wij geenszins beneden den eersten in waarde stellen, zoo niet boven denzelven schatten mogen. Althans wij treffen hier wederom den man aan, wiens ongeveinsde nederigheid op zijnen arbeid zich niet verheft; die, doordrongen van ootmoedige godsvrucht, en ten volle overtuigd van de gewijde waarheden, even zeer de hand der Voorzienigheid in de werkingen der Nature gadeslaat, als hij het woord der Openbaringe verklaart, aandringt en toepast, tot opbouw van Christelijk geloove en heiligheid van hart en zeden. In beiderlei zin verdienen alzoo deze Leerredenen onze hartelijke aanprijzing, en, volgens het oordeel van haren Opsteller zelven, gerangschikt te worden naast de veel voortreffelijkeren van blair en anderen, in het Voorberigt met name genoemd, of wel door den geëerden Schrijver bedoeld. In belangrijkheid van behandelde stoffen behoeft ook dit tiental niet voor het eerste, en kwalijk voor eenige andere verzameling van Leerredenen te wijken; gelijk de lijst van haren inhoud en teksten voldingen kan. Zie hier dezelve:
I. De Alwetendheid van God, den Regeerder der zedelijke wereld. (Heb. IV:13.) II. Godvruchtige Wereldbeschouwing. (Psalm CXLVII:15-18.) III. Stormwind en Bliksem, Gods Dienaren. (Psalm CIV:4.) IV. Gods

{==298==} {>>pagina-aanduiding<<}
Majesteit erkend bij Watervloeden. (Psalm XXIX:10.) V. Uitzigten der oude Heiligen in het Rijk van den Messias. (Jes. XI:1-10.) VI. Verdere Uitzigten der oude Heiligen in de toekomst. (Jes. XLII:1-9.) VII. Jezus met de omstanders op Golgotha; of Tafereel van den adel en de verbastering der Menschheid. (Luk. XXIII:34, 35.) VIII. Betamelijkheid der liefde tot den Heer Jezus Christus. (1 Kor. XVI:22.) IX. De invloed van een vast geloove aan den toekomstigen staat. (2 Kor. IV:18 en V:1.) X. De Roem des Geloofs. (Rom. VIII:31-39.)
Dat er is onder deze Leerredenen, die ons beter en minder behaagd hebben, vereischt naauwelijks gezegd te worden, en zal wel altoos het geval zijn, waar zoo de onderwerpen uiteenloopen, zonder dat zulks aan den Opsteller, of de bewerking der stoffe, steeds zou te wijten zijn. De eerste en de drie volgende, uitgesproken bij gelegenheid van het wisselvallig Winterweder (in 1808), van het ontzaggelijk Onweder (in 1805) en der Watervloeden (in 1802 en 1808), twijfelen wij geenszins, of zullen algemeenen bijval ontmoeten. In ons verslag wegens den eersten bundel (*) hebben wij van dien kant den Eerw. clarisse genoegzaam leeren kennen, en het nut doen gevoelen, dat van zoodanige godvruchtige natuurbeschouwingen op den kansel is te wachten, om ons niet te verblijden, dat zijn Eerw. voortgaat zijne Hoorders en Lezers (nu in eene ruimere mate) uit het boek der Nature te stichten, bij de meest ontzettende gelegenheden. Ditwerf zwijgen wij, hoewel ongaarne, daarvan, en veroorloven ons slechts aan te merken, dat de uitstap van zijn Eerw., die in de IIde Leerrede (bl. 76.) de aandacht zijner Hoorderen, van de Natuur, tot de bespiegeling henen leidt van de(n) nederige(n) Stal van Bethlchem; van het verachte Kruis van Golgotha; van het eenvoudig Doopbad, geenszins te verachten, gelijk Naäman den

{==299==} {>>pagina-aanduiding<<}
Jordaanstroom deed; en van de stille plegtigheid der broodbreking en wijnplenging, onzes inziens had mogen achterblijven, en waarlijk te onpas komt. Een enkele trek ware hier genoeg voor Christenen: de uitweiding, om van de bewoordingen niets te zeggen, ontsiert 's mans rede, ondanks het gewigt en de waarheid der aangeduide zaken.
Niet minder in hare soort gewigtig, doch van geheel anderen inhoud, is het tweetal volgende Leerredenen over teksten uit Jesaias ontleend, en door den Eerw. clarisse op den Messias en deszelfs Rijk toegepast. Na het inzien van eenen vitringa, lowth, stinstra en andere vermaarde uitleggers van den Profeet, hebben wij nopens den zin en de bedoeling der woorden hier weinig nieuws aangetroffen; ja over het geheel ons verwonderd, dat de Hoogleeraar, bij de uitgave, geenen zijner waardige voorgangeren heeft aangehaald. Zijne verontschuldiging toch, bij den aanhef der laatste dezer Leerredenen, en daarbij betuigd voornemen, om met zijne Hoorders den Profeet te lezen, ten einde zich te houden buiten den verwarrenden maalstroom van verschillende uitleggingen, moge voor eene Christen vergadering gelden kunnen, maar bevredigt ons geenszins, zoodra wij het opstel eens Leeraars, die zulke stoffen behandelt, in druk zien uitgaan. Wij zeggen dit te meer, uit overtuiging dat de Hoogleeraar over zijne teksten nog meerder licht had mogen verspreiden, indien hij zich niet te zeer bepaald had om den geleerden arbeid van andere voorname Letterhelden bij dezen ter zijde te leggen. Trouwens van eenen anderen kant, en door uitvoerigheid van overdragt en toepassing der voorspellingen, prijzen zich beide deze Leerredenen inzonderheid ter lezinge aan. Daar, gelijk in de vier volgende, ontmoeten wij wederom met een waar genoegen, even als in den vorigen bundel, den opregten Christen en hartelijk godvreezenden Leeraar, die nergens het groote doel der predikinge, den opbouw zijner Gemeente in geloof

{==300==} {>>pagina-aanduiding<<}
en goede zeden, uit het oog verliest. Men moge van hem verschillen in denkwijze, of ergens eene niet ten volle juiste redekaveling ontdekken, altoos vertoont zich de invloed van een vroom gemoed, als de bron dier dwaling. Zoo stelt hij in de anders zeer schoone IXde Leerrede, naar ons begrip, te onregt, en poogt te bewijzen, ‘dat het vast geloof aan eenen toekomenden staat den mensch opleide tot een onpartijdig onderzoek en geloovige omhelzing van het Evangelie.’ Wij konden op onze beurt vragen: is dan de Onsterfelijkheid niet eene en wel voorname waarheid van de blijde boodschap des heils, door Jezus aan het licht gebragt? Kan iemand dezelve vastelijk gelooven, zonder alvorens door redelijk onderzoek ten volle overtuigd te zijn van 's Heeren Opstanding? Zoo ja, (en dit schijnt zijn Eerw. zelf gevoeld te hebben) de bronnen des heerschenden ongeloofs zijn daarin dan alleen te zoeken, ‘dat men de duisternis liefhebbe boven het licht, wanneer de werken boos zijn; terwijl een iegelijk, die uit de waarheid is, de stem van Jezus hooren zal,’ en alzoo komen tot een vast geloove in eenen toekomstigen staat.
Peter nog dan de anderen, althans die van Evangelischen inhoud zijn, geviel ons de VIIde Leerrede, zoo wegens nieuwheid van onderwerp, als keurigheid van bewerking. Haar beloop willen wij daarom, en tot eene proeve van zijnen stijl, met de eigen woorden van zijn Eerw. aan onze Lezers mededeelen.
‘Vier bijzonderheden,’ zegt hij, ‘deden zich bij een oplettend inzien van den tekst (Luk. XXIII:31-35) in eene natuurlijke opvolging aan mij voor, waarin Jezus zich, van den gewonen menschenhoop, regt menschelijk onderscheidde. Ik zag de menschen met hun eigenbelang bezig: maar Jezus met dat van anderen. Ik zag de menschen werkeloos bij het lijden der onschuld: maar Jezus werkzaam uit liefde. Ik hoorde de menschen den onschuldig te regt gestelden de grievendste verwijtingen doen: maar Jezus gronden opzoeken ter verschooning van de grootste on-
{==301==} {>>pagina-aanduiding<<}
regtvaardigheid, hemzelven aangedaan. Eindelijk, uit den mond der menschen hoorde ik hoon en schimp: uit dien van Jezus een innig en roerend gebed. Hij stelt belang in het behoud van zijne beulen: en zij verdeelen koelzinnig zijne kleederen (*). Hij doet wat hij nog kan ter behoudenis der menschen: en zij staan zijn lijden slechts aan te zien. Hij stelt den Hemelregter iets, ter verzachting der zware schuld, ook zijner aardsche regters, voor: zij verwijten hem bitterlijk zijne vorige verklaringen en numalig lijden. En, daar Hij, geheel en al tot God gekeerd, vol godsvrucht en liefde bidt, gaat van rondom tegen Hem de kreet op van duivelschen spot en helsche beschimping.
Welk een Mensch! welke menschen! - welk een afstand! welke uitersten! Komt, Geliefden, treden wij zamen ter nadere beschouwing! Doen wij het, daar wij op Golgotha staren, met een oog in ons hart!’
Ons bestek verbiedt ons, den Hoogleeraar te vergezellen in het volbrengen van deze zijne taak, van welke wij ook genoeg meenen gezegd te hebben, om onze kundiger Lezers althans in staat te stellen ter beoordeeling van het geheel uit de opgegeven proeve en laatsten wenk.
In het Voorberigt hoopt en vertrouwt de Hoogleeraar, dat men op eigenlijke taalfouten niet stooten zal.

{==302==} {>>pagina-aanduiding<<}
Wij nemen echter de vrijheid zijn Eerw. oplettend te maken wegens het gebruik van eenige woorden, die bij ons bezwaarlijk voor goed Hollandsch mogen doorgaan, of hier in eenen zin gebezigd worden, welke met ons taaleigen kwalijk overeenkomt. Zoo lezen wij, bl. 193, verafschuwen; bl. 198, verzondigen; bl. 262, verplegen, voor verpligten; bl. 264 en elders, ontboezemen, voor uitboezemen; bl. 272, miskennis, voor miskenning; bl. 318, zich opsporen, voor zich aansporen, en zuimachtigheid; bl. 373, bejegening van eene gedachte, in den zin van uit den wegruiming of wederspraak; eveneens, bl. 376, bejegenen, voor tegengaan; bl. 406, zich verrukken, voor verblijden. - Indien wij een en ander al geene taalfouten noemen mogen, diene toch deze aanduiding den waardigen man tot herinnering en afmaning van dusdanige onnaauwkeurigheid, welke, den Lezer en vooral den Hoorder aftrekkende, hem tevens hinderen moet in het wel verstaan zijner rede. Overigens betuigen wij den Hoogleeraar onzen dank voor de uitgave van dezen tweeden bundel zijner Leerredenen, en vertrouwen, dat onze bescheidene aanmerkingen door hem zullen beschouwd worden als de vrucht eener oplettende lezing, waartoe het aanbelang van zijn werk ons uitlokte.





Euterpe; een Tijdschrift tot bevordering van fraaije Kunsten en Wetenschappen, door Jacobus Kantelaar, en Matthijs Siegenbeek. Te Amsterdam, bij J. Allart. In gr. 8vo. VIII en 169 Bl. f 1-10-:

Met genoegen zien wij uit de voortzetting van dit Tijdschrift, gelijk uit deszelfs Voorrede, dat de smaak voor echte oorspronkelijke voortbrengsels, en berigten uit onze vroegere, zoo lang miskende, en toch zoo rijke Letterkunde, den Nederlander nog altijd blijft bezielen. Het laatstgenoemde onderwerp toch beslaat eene niet on-
{==303==} {>>pagina-aanduiding<<}
aanzienlijke plaats in dit, gelijk in het vorige stuk der Euterpe; en verheugen wij ons, daarin berigten aan te treffen uit het leven van hooft's Vriend en den Uitgever zijner Gedichten, jacob van der burgh; maar vooral eene schoone Redevoering, over het leven en de verdiensten van e. koolaart, geb. hoofman, die de geleerde Schrijver niet aarzelt, als de vrouwelijke vondel, aan het hoofd der Nederlandsche Dichteressen te plaatsen. En waarlijk, wanneer wij de hier medegedeelde proeven beschouwen, vinden wij ons gedrongen, in dit oordeel in te stemmen. Anna maria schuurmans toch deed weinig of niet aan onze Litteratuur; de Dochters van visscher hielpen de Eeuw beschaven, doch hadden nog tegen te veel ruwheid te worstelen, wier t' onderbrenging slechts voor herculische geesten, gelijk hooft en vondel, en voor dezen nog ter naauwernood, bewaard scheen; katharina lescaille had haren roem slechts aan den indringenden geest van navolging, en aan het verkwijnen der oorspronkelijkheid in de Poëzij, dank te weten; lucretia wilhelmina van merken, hoe voortreffelijk ook ten aanzien der versificatie, zondigt in hare dichtstukken van langen adem te dikwijls door zwakke plaatsen, om den eersten rang aan elisabeth koolaart te betwisten, voor welke wij slechts in juliana
cornelia de lannoy eene waardige mededingster vinden, die haar den eerenaam van vrouwelijke vondel in waarheid zou kunnen betwisten. Doch moet ook zij misschien zwichten voor de keurige - doch neen! dit woord is te zeer door de taalzifters en overbeschavers van het midden der achttiende Eeuw ontwijd - voor de beurtelings liefelijke, aandoenlijke, forsche en verhevene Zangeres van Veenberg en Bloemendaal, (bl. 102-107); van het Lijkdicht op hare Zuster en Jaardicht op haren Echtgenoot, (bl. 101, 116); van den Schouwburg der Verwoesting, (bl. 122); van het Vers op peter den Grooten, (bl. 127) en dat op den veel minder grooten Koning van

{==304==} {>>pagina-aanduiding<<}
Zweden en Landgraaf van Hessen, frederik I. (bl. 140.) (welk laatste echter, hoe schoon ook, ons niet vrij schijnt van vleijerij; men vergelijke de sterke uitdrukkingen, hier voorkomende, omtrent de Zweden, met de drukkende bepalingen, die zij den man van ulrica eleonora voorschreven, zoo hij in naam hun Koning zijn wilde. Echter moet men dit ligtelijk bij een' Dichter uit het oog verliezen!)
Wij hebben hier alleenlijk zulke plaatsen uit hoofman's gedichten aangestipt, welke de Redenaar of vermeld, of, hetzij geheel of gedeeltelijk, overgenomen heeft. Men ziet daaruit, dat hij, even als de kundige jeronimo de vries, in deszelfs Geschiedenis der Nederduitsche Dichtkunde, het verhaal van de lotgevallen der Dichters, waarvan hij spreekt, en een betoog van derzelver waarde en verdiensten, door onderscheidene proeven opheldert. Deze manier heeft wezenlijk veel vooruit boven eene louter theoretische Verhandeling, of een enkel geschiedkundig verslag, vooral wanneer een stuk ter openbare voorlezing geschikt is. Zij verlevendigt en onderhoudt de aandacht, verheft soms, door treffende plaatsen, de ziel des Hoorders of Lezers, en heeft bovendien het voordeel, dat zij beiden opwekt, om uit deze staaltjes (mits wel gekozen) den Dichter zelf in zijn geheel te leeren kennen, en dus eene der hoofdbedoelingen des Redenaars of Schrijvers bereikt. Wij kunnen ons, door dit voorbeeld uitgelokt, niet onthouden, ten einde de waarlijk groote Vrouw (dit laatste was zij, ook buiten hare dichterlijke verdiensten, in den volsten zin des woords) meer algemeen te doen waarderen, hier eene proeve uit haren Schouwburg der Verwoestinge, bladz. 125 medegedeeld, af te schrijven.

Zal Romen niet zoo wel zijn Vatikaan, 
Als Kapitool, zien buigen voor de zwaarte 
Van hun geweld? Sint Pieters Kerkgevaarte 
Zoo woest staan, als de Efezer tempel staat? 

{==305==} {>>pagina-aanduiding<<}

Versailles zelfs, der hoven hoofdsieraad, 
Als 't hofwerk van Semiramis, vervallen? 
Zoo zullen zij Constantinopels wallen, 
Gelijk Karthaag, vernietigen hierna, 
En Amsterdam wordt Tyrus wedergâ! 
ô Dwaze mensch, daar de ondermaansche dingen 
Zoo wankel zijn, zoo vol veranderingen, 
Wat stoft ge prat op uitgestrekte magt; 
Op heldendaân; op glorierijk geslacht; 
Op Vorsten gunst, zoo los als winterweder; 
Op frissche jeugd, op schoon gelaat, zoo teeder 
Als 't lentegroen; op kracht, die ligt bedriegt; 
Op rijkdom, die met arendsvleugels vliegt; 
Op gladde tong, geleerdheid, schrandre vonden 
Van 't fijn vernuft! niets blijft hier ongeschonden. 
De grootsche waan van duurzaamheid ten spijt, 
Wordt al uw werk een speeltuig van den tijd. 
Blijf u niet meer aan de ijdelheid vergapen, 
Erken den trek, het schepsel ingeschapen, 
Tot eeuwig heil. Waak op, verhef 't gezigt, 
Tot daar Gods gunst, in 't ongenaakbaar licht, 
Haar dienaars kroont met wellust, eer en schatten; 
Waarop geen tijd, verderf, noch dood kan vatten. 

Dan het wordt tijd, dat wij tot de andere Verhandelingen van dezen bundel overgaan. Fraai wordt dezelve geöpend door eene Redevoering (van den Amsterdamschen Hoogleeraar van lennep) over de onderscheidene Tijdperken, door welke de Letteren bij een Volk haren gewonen en natuurlijken loop volbrengen, ter nasporing van de algemeene en hoofdoorzaken van derzelver opkomst, bloei en verval. Wij zullen trachten, uit deze zaakrijke en echt wijsgeerige Verhandeling, in gedrongene kortheid de hoofdtrekken op te geven.
Schoon de voortgang van weelde en letterkundige beschaving doorgaans gelijken tred houde, moet men echter de laatste veeleer als een tegengif tegen de eerste beschouwen, wanneer zij zich gelijktijdig ontwikkelen; ongelukkig daarentegen is het Volk, waar de weelde vroeger

{==306==} {>>pagina-aanduiding<<}
ontluikt, en dus allen teugel mist. Doorgaans echter is het eerste het geval. Zang en Poëzij zijn ook den ruwen mensch als van nature eigen; men verhest in zijn lied de ‘grootsche bedrijven der Vaderen,’ is Zedemeester en Bard tevens; doch neemt, naar mate weelde en beschaving hooger klimmen, ook tot aangename verdichtselen de toevlugt, die in de jeugdige verbeelding en het ongeoefende verstand der hoorderen de hoogste bewondering vinden. Dit is het ware tijdstip voor het Heldendicht; het was onder zulke omstandigheden, dat homerus, gelijk in de vroegere ruwe Periode ossian, zong. Men ziet hieruit, dat latere Heldendichters, hoezeer door de natuur begunstigd, allen het geluk misten, van in hunne eigene opvoeding, en in den geest hunner hoorderen, dien jengdigen gloed van verbeelding, en die eenvoudigheid van zeden te vinden, zoo onmisbaar voor het wonderbare en de kinderlijk naïve voordragt des waren Heldendichters. Virgilius zocht dit door deftigheid te vergoeden; maar zoowel hij, als tasso, milton, camoens, voltaire en rlopstock dachten en leefden te veel in hunnen, reeds beschaafden en gekunstelden leeftijd. Slechts de schrijver van het boek van Job vond zich, door een dergelijk tijdsgewricht als homerus, in de gelegenheid, de Natuur gelijk deze na te bootsen, meer echter het herder- dan heldenleven. - Dan, schoon een hoogere trap van beschaving geenen Heldendichter meer tele, zij vormt toch, door de nog overgeblevene warmte van gevoel en verbeelding, menigen grootschen Lierzanger, wiens geestdrift, minder duurzaam dan die zijns voorgangers, in het nog op verre na niet vervlogene vuur des rijpenden Volks t' over voedsel vindt voor de verhevenste Oden. Pindarus, tijdgenoot der overwinnaars van
Marathon, Salamis en Platea, die de weelde kenden, maar nog niet dienden, - david en salomo, bewerkers en tijdgenooten van Israël's hoogsten volksroem en grootsten bloei, - horatius, ten wiens tijde het zedebederf en de weelde te Rome de grootsche

{==307==} {>>pagina-aanduiding<<}
gewaarwording der nu pas gevestigde wereldheerschappij nog niet verdrongen hadden, - strekken hiervan ten bewijze. - Dan ook dit tijdperk gaat eenmaal voorbij, en nu moet de Dichter, om ingang te vinden, tot de verwante kunsten, ja tot de wetenschappen de toevlugt nemen; en zie daar het tijdperk der Tooneelpoëzij. Hetzelve eischt reeds een' hoogen trap van beschaving, magt en rijkdom. AEschylus kwam voor hetzelve te vroeg; hij was nog meer Lierdichter, even als onze vondel en de Fransche corneille. Het ware oogenblik voor 't Grieksche Treurspel verrees eerst met sophokles, toen Athene den schepter over Griekenland zwaaide; voor het Fransche, met racine, in de dagen, toen gansch Europa de magt van lodewijk XIV benijdde, zijne pracht en mildheid bewonderde. Euripides en voltaire wilden de wijsgeerte op het Tooneel brengen, doch droegen daardoor tot deszelfs verbastering bij. Wij mogen den waren tijd voor het Blijspel gelijk met, of toch niet lang na het Treurspel stellen, gelijk de voorbeelden van aristophanes, menander en molière aantoonen.
Tot dit laatste tijdperk der echte Dichtkunst betrekke men ook den bloei der ware welsprekendheid, die niet dan bij beschaafde Natiën tiert, en zelden anders, dan bij vermogende Volken, waar de invloed der groote staatsbelangen de ziel des burgers vervult, schaars elders, dan in een Gemeenebest, en wel voornamelijk in deszelfs stormachtigste tijden, welke den redenaar ongezochte stof in overvloed tot blootlegging zijner kracht van overreding schenken. (Hier schijnt echter de Redenaar de welsprekendheid van den kansel buiten te sluiten, die, gelijk hare moeder, de Christelijke Godsdienst, zich naar alle vormen van bestuur en landaard kan voegen, en zoo wel aan het Hof van lodewijk XIV, als aan de boorden van het Zuricher meer, onder de verbasterde Grieken na constantinus, gelijk bij de pas ontwikkelde Schotten, gebloeid heeft)

{==308==} {>>pagina-aanduiding<<}

Wanneer nu, eindelijk, nadat de redenaar lang te vergeefs tegen de heerschzucht en het bederf geworsteld heeft, (gelijk demosthenes en cicero) de Staat gevallen is, en daarmede de welsprekendheid is t'ondergegaan, zoo blijft, onder alle takken der Letterkunde, de Wijsgeerte nog alleen aan den in verval geraakten Burger over. Zij is (gelijk de Schrijver fraai zegt) ‘de antigone van den ongelukkigen, verdrukten edipus.’ Ten voorbeelde strekke de Karthager klitomachus, de Grick archimedes, (de Schrijver had epicurus, zeno, kameades, epiktetus en plutarchus daarbij kunnen voegen) de Romeinen seneca, thraseas en plinius. - Men gevoelt zich nu tevens door alles verslappende weelde, en door de blijkbare onmogelijkheid, om de oude meesterstukken te bereiken, of tot slaafsche navolgingen, of, 't geen nog erger is, tot gedrogtelijke voortbrengselen eener zoogenoemde oorspronkelijkheid gedrongen. Dan eindelijk bezwijkt zelfs de lust ter beöesening van geleerdheid; men vergenoegt zich met uittreksels, en weldra staat de ondergang van alle kunst en wetenschap voor de deur.
Dit de gewone, natuurlijke loop der Letteren bij de onderscheidene Volken, naar mate van hunnen toenemenden ouderdom, zijnde, zou men zich vergissen met den Vrede altijd stellig als bevorderlijk voor dezelve aan te zien, of den Oorlog voor onfeilbaar bederfelijk te dezen aanzien te houden. De koesterende Vredezon kan slechts de zaden van kunst en wetenschap ontwikkelen, welke een vroeger tijdvak, dat van stormen en staatsorkanen, heeft doen geboren worden. Een voorbeeld vindt men in de eeuw van perikles, die op het uiterste, alle gemoederen verheffende gevaar in de Perzische Oorlogen volgde. (Men zou er die van augustus, der medicis, van lodewijk XIV. en Koningin anna van Engeland, die onder dergelijke omstandigheden zulk eene menigte groote mannen voortbragten, kunnen bijvoegen.) Doch een lange, bestendige Vrede verlamt de springveren

{==309==} {>>pagina-aanduiding<<}
der ziel, en kan althans de reeds vervallene Letteren niet weder opbeuren, blijkens, onder andere, het lange gelukkige tijdvak van Rome, sedert nerva tot m. aurelius, welks begin slechts door sterke zielen, in nero's droevige eeuw gehard, schitterde, terwijl het midden en einde van dat tijdvak schier onvruchtbaar was. Hieruit blijkt tevens, dat aanmoediging van Grooten, zonder bijkomende gunstige omstandigheden, de Letteren niet kunnen doen bloeijen, gelijk de voorbeelden van antoninus pius, m. aurelius en karel den grooten doen zien; en dat de verouderde geestkracht van een Volk ook door geene geleerde Maatschappijen kan worden verjongd, wier doel het alleen moet wezen, het tegenwoordig geslacht tot navolging der groote, hoezeer onbereikbare Modellen te nopen.
In zulke omstandigheden kan dus het geheele verval en de ondergang van kunsten, wetenschappen en letteren slechts door eene geheele vernieuwing van den uitgeputten grond, door eene volksverhuizing, die het van ouderdom suffende menschenras vervangt, worden voorgekomen. Dit had in de Middeleeuwen, door de Noordsche Volken (gedeeltelijk ook door de Arabieren) plaats; en nog plukken wij, in de meer algemeene verspreiding der verlichting, de gezegende vruchten dier vernieuwing des Menschdoms.
Wij hebben ons een weinig langer bij deze doorwrochte Verhandeling opgehouden, omdat wij dezelve als in der daad vereerend voor onze Letterkunde, en rijk aan gewigtige resultaten, zoowel als aan wenken ter verdere overweging beschouwen. Korter kunnen wij zijn bij de Theorie der Bijschriften, door den Heere j. lublink, den jongen. Hoezeer hier en daar den nestor onzer Letterkunde verradende, komt ons echter deze Theorie (eigenlijk van wijlen p. fontein oorspronkelijk) daarom minder verkieslijk voor, omdat zij, met altijd den lof, of toch de eigenschappen, van den bedoelden persoon door beeldsprakige figuren of Redewezens te doen uitdruk-
{==310==} {>>pagina-aanduiding<<}
ken, gereedelijk tot het eentoonige, gemaakte of laffe vervallen moet. Men verbeelde zich eens, dat alle dichterlijke bijschriften op deze wijze gesteld waren, zoo zoude men immers, bij eenige kennis aan de omstandigheden en eigenschappen van derzelver voorwerp, de geheele behandeling van te voren raden kunnen. Waarom den vrijen Dichter altijd zulke knellende kluisters aan te leggen, daar het bijschrift zich immers best naar den aard, de verdiensten of ondeugden van den bedoelden persoon schikt? Of is vondel's bijschrift op mas-anjello, zijn die van brandt op de cesar's, of op zoovele Vaderlandsche Helden, minder treffend en dichterlijk, omdat zij naar deze Theorie niet gemaakt zijn? Minst van allen bevielen ons, onder de bijgebragte voorbeelden, het bijschrift onder de afbeelding van den Hoogleeraar van der palm, als te prozaïsch, en het bijna boertige slot van dat op Dr. deiman.
Een Vers van den Heer r.h. arntzenius maakt het slot van dit deeltje uit. De Menschenkennis, bevorderlijk tot volmaking, is de titel van het Dichtstuk; dan wij kunnen niet zeggen, dat dit Idee in hetzelve duidelijk heerschend zij. De Dichter verzelt den mensch van de wieg tot de jongelingsjaren; toont dáár de klippen, die hem bedreigen, en zoo vaak, op de zee des levens, doen schipbreuk lijden. Hij waarschuwt de genen, die, veilig op het strand staande, zoo genegen zijn, den ongelukkigen, die in de golven wordt weggesleept, te verachten, om dezen toch niet te ligt van onverstand te verachten, om dezen toch niet te ligt van onverstand te be schuldigen, daar zoo dikwerf de ondergang het werk van éénen misstap, en het veeltijds meer gelukkig toeval, dan eigene verdienste is, 't welk ons van den oever des verderfs terug houdt. Hoe edel het zij, de ondeugd in 't woeden te stuiten; - haar voor te komen, en de vergiftige plant zorgvuldig in het hart der jeugd te verstikken, is nog schooner en edeler. Dan, hier maakt de Dichter een' overgang tot een onderwerp, vreemd, naar het ons toeschijnt, aan de opgegevene stoffe, - tot het nut der zelf-
{==311==} {>>pagina-aanduiding<<}
kennis, en haar belang ter vordering in deugd en pligt, het hooge, het eenige doel van ons bestaan, zoo kort en vlugtig hier op aarde.
Schoon nu, volgens deze opgave van den inhoud des Gedichts, de Lezer daarin terstond mangel aan eenheid, en afwijking van het opgegevene onderwerp zal ontdekken, rangschikken wij echter daarom niettemin dit stuk onder de voortbrengselen, die onzer Poëzije tot eere strekken. De beelden zijn fraai en oorspronkelijk; de taal echt dichterlijk, en de toon beurtelings grootsch en stout, of roerend en teeder. Gaarne zouden wij ook uit dit stuk iets ter proeve bijbrengen; doch ons verslag van dit werk is reeds tot buiten de gewone palen uitgedijd.

Φιλομαθιασ τα. σποραδην. β. Miscellaneae doctrinae Liber secundus. Amstelodami apud P. den Hengst et Fil. 1811. form. oct. maj. 275 pag. f 2-8-:

Ondanks den last des ouderdoms, welke vooral den geleerden drukt, die zijn geheele leven aan de letteren toewijdde, gaat de onvermoeide Grijsaard voort, om den roem der geleerdheid in onze Hollandsche departementen te handhaven. Dit geleerde Mengelwerk, welks tweede stuk wij alhier aankondigen, levert op nieuw het blijkbaarst bewijs van des beroemden wyttenbach's arbeidzame lettermin, welke schaars, in eenig ander gedeelte der beschaafde wereld, haars gelijke vindt. Wij ontmoeten alhier, wederom, die aangename verscheidenheid, welke den Lezer niet slechts bekend maakt met het wetenswaardige uit het rijk der letteren, maar hem tevens vergast op de vruchten van eigene zamenstelling, welke doorgaans al den geur der koesterende zon, alle de kracht eener volle rijpheid met zich voeren. Daar ieder geleerde, ongetwijfeld, dit Mengelwerk zelf bezit, behoeven wij slechts kort te zijn in de mededeeling van deszelfs inhoud, ten

{==312==} {>>pagina-aanduiding<<}
behoeve van de zoodanigen onzer Lezers, die, ofschoon aan de oude Letterkunde niet gehecht, met dat alles gaarne baren dadelijken toestand vernemen. De eerste bijdrage behelst alzoo een paar onuitgegevene Verhandelingen van musonius, ten vervolge der twee vorige, in het eerste stuk van dit Mengelwerk medegedeeld, en waarvan de eene, ter verdediging van den bewijstrant der Stoicijnen, poogt te staven, dat ‘ten betooge van ééne zaak, geen aantal bewijzen noodig zijn,’ en de andere het vraagstuk oppert: ‘wat het meeste geldt; gewoonte of rede?’ Het is zeer te wenschen, dat de Hoogl. de twintig meer uitvoerige Verhandelingen, welke hij van denzelfden Schrijver nog onder zich heeft, volgens zijn verklaarde voornemen, met een aantal andere stukken, tot den Socratischen bewijstrant en tot de zedekunde betrekkelijk, afzonderlijk zal in het licht geven, verzeld door zoodanige geleerde aanmerkingen, als waarvan hij, hier ter plaatse, onderscheidene proeven levert. - Hierop volgt een betoog van den Hoogleeraar zelf, doch slechts bij wijze van uittreksel, dat plutarchus van Chaeronea geenszins de schrijver is van het werk over de opvoeding der kinderen, welk doorgaans op zijnen naam gaat. - Eene derde Verhandeling is al mede van den Hoogleeraar zelf, dienende tot opsporing van de onderscheidene geleerden der oudheid, die den gelijken naam van philoxenus hebben gevoerd. - Daarna volgt eene opgave van de Histoire de l'Académie Royale des inscriptions et belles lettres, avec les mémoires de littérature, tom. 47, waarbij vooral de afgestorvene leden dier beroemde Akademie, van den jare 1784 tot 1793, als, bignon, seguier, paciaudi, arnaud, levesque de burigny, grosley, de voyer d'argenson, béjot, de rochefort, de nicolai, d'ormesson en
brotier, met roem herdacht worden; en een verslag wegens de tienjarige Keizerlijke eerbelooningen, aan de verdienstelijkste mannen in de vakken van wetenschap en kunst toegewezen, welke

{==313==} {>>pagina-aanduiding<<}
onzen Lezeren reeds van elders bekend zijn. - Verder ontmoeten wij eene Aanmaning van den Hoogleeraar aan de studerende Jongelingen van Leiden's Hoogeschool, tot ijverige voortzetting hunner studiën, bij den aanvang der lessen in den jare 1810. - Eindelijk, een veertiental Recensiën van letterkundige geschriften, in druk uitgegeven; een Aanhangsel tot het voormalige Levensberigt van den Baron de sainte - croix, met eenen afzonderlijken brief van den Heer larcher, die tevens andere letterkundige bijzonderheden bevat; en tot slot eenige bijvoegselen tot vermeerdering en verbetering van feilen, in voormalige Recensiën ingeslopen.
Ook de ongewijde Lezer maakt ligtelijk uit dit kort verslag de gevolgtrekking tot den belangrijken inhoud van dit geleerde Mengelwerk, welks lezing en herlezing wij, met den meesten ernst, oordeelen te moeten aanbevelen aan alle jonge beöefenaren der oude Letterkunde, als zullende in dit, gelijk in alle voorgaande stukken des Hoogleeraars, eenen schat vinden van doorwrochte aanmerkingen, welke hun overal van nut zullen kunnen zijn, vooral ten opzigte der zuivere Latijnsche taal, waarin welligt niemand hier of elders aanwezig is, die den grijzen wyttenbach overtreft; gelijk dan ook de hier boven gemelde Aanmaning (Protrepticus) een aantal raadgevingen en wenken bevat, in den eenvoudigsten en smaakvollen stijl voorgedragen, die, en voor de regeling der studiën, en voor den bloei der Hollandsche letteren, eene verdubbelde oplettendheid verdienen.




Geschiedenis van Oud-Griekenland van J. Del. de Sales. IIIde Deel. Te Amsterdam, bij J. Allart. In gr. 8vo. 380 Bl. f 4-5-:

De eerste Afdeeling dezes Deels beschrijft de Terugkomst der Grieken, en bijzonder de Geschiedenis van Theben. Deszelfs stichting is allerwegen met eene wolk

{==314==} {>>pagina-aanduiding<<}
van fabelen omgeven: eenige lichtstralen, die er door heen schitteren, worden opgenomen. De historie van bacchus wordt toegelicht en van bekleedselen eenigzins ontdaan. De sales stelde de Bacchusfeesten in het gewoon afschuwelijk licht van de hoogstgaande ongeregeldheden voor. De Heer wiselius, vertolker van dit werk, beweert, dat de instelling dier plegtigheden, hoe ergerlijk ook voor sommigen, met geen zedeloos oogmerk geschiedde; maar dat men onder die hoogst ergerlijk gekeurde afbeeldingen de gestadige werkzaamheid van de Teelkracht der Dieren eerde. Doch kon zulk eene instelling voor grove en zeer spoedige verbastering bevrijd blijven? Proeven in naturâ moesten onvermijdelijk volgen! Wij onderschrijven gaarne de stelling van de sales, van vele gedrogten en derzelver overwinning gesproken hebbende: ‘De eeuw der newtons en der montesquieus is weinig geschikt om te gelooven, dat wangedrogten de menschen vermoorden bij het opgeven van raadsels, en dat de helden kroonen gewinnen door die raadsels te verklaren.’ Men mag echter van deze wonderverhalen niet geheel onkundig wezen: zij behooren tot die Eeuwe.
De Thebaan tiresias is, naar 's Schrijvers opgave, een dier beroemde personaadjen van de Oudheid, die het meest geschikt zijn om onze aandacht te prikkelen, ter oorzake van de bewerktuiging zijns ligchaams, van de zonderlingheid zijns rampspoedigen levens, en van de godsdienstige vereering, welke eene trage erkentelijkheid aan zijne asch heeft doen toebrengen. De hier opgegevene lotgevallen van tiresias zijn een zamenweefsel van wonderwerken; doch, naar het gevoelen van de sales, is één enkel woord genoegzaam om alles terug te brengen tot den gewonen loop der natuur; en dat woord, welk hij niet uitspreekt dan na het bedaardst en gezetst onderzoek, is, dat tiresias een Manwijf (Hermaphrodiet) was. De daaraan toegevoegde uitweiding over

{==315==} {>>pagina-aanduiding<<}
de Hermaphroditen is zeer lezenswaardig; doch voor ons Tijdschrift niet geschikt.
Van de drieënveertig Herculessen, door varro opgeteld, erkent de sales slechts twee, de Oostersche en de Thebaansche, van elkander grootelijks onderscheiden. Bij de trekken, welke hem gediend hadden, om den hercules van het Oosten te schilderen, heeft hij niets te voegen. Ten opzigte van den Held van Theben keurt hij het noodzakelijk, tot de kleinste bijzonderheden te treden, ten einde eene grondiger kennis te bekomen van de verwonderenswaardige gedenkstukken der kunst, die ons uit de Eeuw van pericles zijn overgebleven; gedenkstukken, welke Italië zich mede tot eer heeft doen gedijen, door ze op de paneelen der raphaël's, der carrachi's, der julio romano's een nieuw leven te schenken. De Grieksche Fabelleer heeft eene zoo veel te grootere aanspraak op onze nasporingen, daar zij met zulk eene heilige geestdrift is vereerd geworden door het later Europa, dat, als het ware, haar tot de ziel van zijne Heldendichten, van zijne beeldhouwkunstige meesterstukken, en van zijne geschilderde tafereelen gemaakt heeft. - Na dusdanig eene inleiding doet zich van dezen Thebaanschen hercules iets uitvoerigs wachten. Aan die verwachting wordt ten volle beantwoord. Vernuftig zijn vele der verklaringen van de gedenkwaardigste ondernemingen, bekend onder den naam van de Twaalf Bedrijven van hercules, die ondertusschen alleen strekten, gelijk de sales het uitdrukt, om de aarde te zuiveren van roovers en gedrogten, die haar onveilig maakten. - Vele der verklaringen noemden wij vernuftig; alle kunnen zij daarop niet bogen, gelijk wij, liet de
plaats zulks toe, zouden kunnen toonen.
De Wetgeving van Creta en de Geschiedenis der Alleenheersching van dat Eiland. Duister is de vroegere Geschiedenis van Creta in vele opzigten. De Cretensers, die zich oorspronkelijk noemden uit den grond, dien zij bewoonden, gaven zich mede Goden, die in hun land ge-
{==316==} {>>pagina-aanduiding<<}
boren waren. Waarlijk, men mag met de sales wel zeggen: ‘Zoodra eene eerste ongerijmdheid is aangenomen, verschaft zij dadelijk vrijgeleide aan eene andere, die haar volgt. Dit is de geschiedenis des menschelijken geslachts.’
De Geschiedenis van het oude Arcadia voert in 't opschrift, met volle regt, den bijnaam van onzekere. En van Messene, in deze Afdeeling aangevoerd, is de nietigheid der jaarboeken en de geringe invloed, dien deze Staat op de algemeene zaken van Griekenland had, tot zoo lang dat de gemeenebestelijke regeringsvorm daar mannen had doen te voorschijn komen, zoodanig, dat dezelve geen afzonderlijk Hoofdstuk verdient.
Het oude Thessalie was in zes onafhankelijke Volken verdeeld. Die menigte van weinig bekende Staten, vereenigd met de onzekerheid van derzelver regeringen, verspreidt eene dikke duisternis over de oorspronkelijke lotgevallen van deze landstreek, die voor het overige geene geregelde geschiedenis waardig is, dan voor zoo verre de huizen van iäson en achilles betreft; welke personaadjen dan ook hier te voorschijn treden. - De berg Olympus aldaar, en bijzonder deszelfs verlichtingen. Wegens die verlichtingen vindt men hier het ongerijmde stelsel van den jongsten boivin bijgebragt. Met meer genoegen zal men lezen de oplossing van den Heer mairan, leerling van fontenelle, die, homerus met de Natuur in verband brengende, in een zeer vernuftig geschrift getracht heeft te betoogen, dat de geheele luister der op den Olympus vergaderde Goden niets anders was dan het verschijnsel van het Noorderlicht. Dit wordt ontvouwd, en met deze algemeene aanmerking besloten: ‘Het is bezwaarlijk, van een zoo vernuftig denkbeeld een uitgebreider nut te trekken; men behoeft hetzelve zoo veel minder te wantrouwen, daar een gedeelte der oude verdichtselen zigtbaarlijk niets anders geweest is, dan de natuurkunde der vroegste eenwen, door de volgende geslachten verminkt en opgesmukt. Dit grondbeginsel moet men aan-
{==317==} {>>pagina-aanduiding<<}
nemen, zoo men er slechts den sleutel niet van maakt van een uitsluitend slelsel, even als onze vernuftvolle Wijsgeeren, die, sedert twintig jaren, zich bezig houden, om met den sleutel der verdichtselleer alle poorten der geschiedenis en der starrekunde te openen. - De gissing van mairan is voor het overige zoo veel te gelukkiger, dewijl men haar vervolgens heeft gestaafd gevonden door oude steenen, halfverheven
beeldwerken, en gedenkpenningen.’
De Geschiedenis van het oude Rijk van Corinthus wordt gevolgd door eene Afdeeling, den Corinthischen Held bellerophon betreffende, waarin men veel ophelderends ontmoet. Het gewagen van eenige kleine Vorsten van Peloponnesus, die alleen bekend zijn door de gedichten van homerus, sluit de Geschiedenis van de Terugkomst der Grieken, gevolgd van ulysses en zijne omdolingen.
De oorspronkelijke Geschiedenis der Koningen van Lydia wordt vervangen door een verslag en beoordeeling van het Grieksche verdichtsel, aangaande de Vrouw van candaules en den Ring van gyges. Hier vindt wiselius een en andermaal reden, om het gezag der achtenswaardige Ouden tegen 's Schrijvers bedilgeest te verdedigen.
De Koningen van Lydia uit het Stamhuis der Heracliden en der Mermnaden treden te voorschijn. De omkeering van het Rijk van Lydia wordt voorafgegaan door de Geschiedenis van croesus. ‘Deze,’ merkt de sales op, ‘ving zijne regering aan onder even zulke gelukkige voorteekens, als weleer priamus: gelijk deze, beschikte hij, door zijne schatten en zijn vermogen, over het lot van Azië; maar ook gelijk deze zag hij den jongsten dag voor zijne heerschappij opgaan. De Koningen van Troas en van Lydia vertrouwden beiden te veel op dien voorbijgaanden luister, die de Staten, welken de weelde bedorven heeft, gemeenlijk vergezelt; zij bemerkten niet, dat deze bedriegelijke glans gelijk is aan het blinkend marmer der graven, waarin niets anders dan lijken besloten zijn.’ Aan ingevlochten zedelijke opmerkingen ont-
{==318==} {>>pagina-aanduiding<<}
breekt het deze Afdeeling niet, en wij vonden er in opgenomen het beroemd gesprek tusschen croesus en solon, uit plutarchus. Wat er ook zij van de echtheid dezes gespreks, het vindt hier te regt plaats. Zulk een treffend tafereel van de oude zeden heeft, om in de geschiedenis der menschen ingevlochten te worden, den ijdelen steun der tijdrekenkunde niet van noode.




Louise. Een Landelijk Gedicht, in drie Idyllen. Naar het Hoogduitsch van Voss. Door Mr. B.H. Lulofs. Te Groningen, bij J. Oomkens. 1811. In gr. 8vo. XVII en 203 bladz. f 3-:-:

Onder de voortreffelijke mannen, welke Duitschland in het tijdperk van zijnen letterkundigen bloei heeft opgeleverd, bekleedt johann heinrich voss, de oude, eene eerste plaats, en op deze eerste plaats verdient hij nog roemvolle onderscheiding wegens zijne zeldzame vereeniging van diepe, grondige geleerdheid met schitterend vernuft en zuiveren poëtischen smaak. Zijn geheel leven hebbende toegewijd aan de studie van alles, wat de Oudheid edels en voortreffelijks bezit; door- en door bedreven in hare geschiedenis en taal; vertrouwd met den geest en het wezen, zoo wel als met den vorm harer dicht- en letterkundige voortbrengselen; gelaafd en gevoed met het sap en de kern der edelste vruchten, die op den klassieken bodem van Hellas en Latium gekweekt zijn, heeft hij deze vruchten in Noordelijker gewesten overgebragt op eene wijze, even nieuw, als gelukkig en onnavolgbaar; terwijl hij tevens bij zijne Landgenooten als een der meest geliefkoosde oorspronkelijke Dichteren wordt geëerbiedigd. Om van zijne overige voortbrengselen niet te gewagen - niemand, die niet blindelings is ingenomen tegen alles wat uit Duitschland komt, zal eenen oogenblik aarzelen, om 's mans luise, ein ländliches Gedicht in drei Idyllen, een fraai en uitmuntend Dichtstuk te noemen. Het vak der Idyllen in der daad niet gemakkelijk, is door hem op eene bijzondere, hem geheel eigene, manier behandeld. De Idyllen-dichter maalt gewoon-
{==319==} {>>pagina-aanduiding<<}
lijk tafereelen, die in de wezenlijke wereld niet bekend zijn, schildert herders met zulke onbedorvene harten, met zulk eene kinderlijke onschuld en met zulke eenvoudige zeden, dat wij ons dusdanige menschen bezwaarlijk kunnen voorstellen, en plaatst zijne tooneelen in landen, door de Natuur mildelijk begunstigd, onder eenen zachten, gelukkigen hemel, en in eenen tijd, dien men gewoon is met
den naam van gouden eeuw te bestempelen. Voss, daarentegen, schetst ons een leven, dat nog in onze dagen kan bestaan, huisselijke tooneelen, die wij gevoelen dat wezenlijkheid kunnen hebben, wezens uit onzen kring, wier wijze van denken, gevoelen en handelen wij ons kunnen voorstellen - hartelijke, welmeenende, brave menschen, wel eenvoudig, doch niet zoo kinderlijk onschuldig en daarom juist te meer deugdzaam en edel, en hij schildert ons het land en de Natuur met kleuren, die ook aan onze Noordsche gewesten niet vreemd zijn. - Op zoodanig eene wijze Idyllen te vervaardigen, heeft, zonder twijfel, moeijelijkheden in, die geszner, bij zijnen trant, niet ondervond. Het is waar, deze moest zich verplaatsen in den vervlogenen tijd; zijne schilderingen moesten met de denkbeelden, gevoelens, zeden en gewoonten van dien tijd overeenkomen, en zijne gezangen moesten schuldelooze vrolijkheid, zachte naiviteit en hartelijke eenvoudigheid der Natuur ademen, en alle de kenmerken, de verwaarloozingen of onachtzaanheden, ja zelfs, wanneer men het zoo noemen wil, de gebreken bezitten, die der poëzij in derzelver kindschheid altijd eigen zijn. Maar had hij niet den onvergelijkelijken theocritus tot voorbeeld? werkte hij niet grootendeels op de verbeelding zijner Lezers? verplaatste hij hen niet in tijden, die zelve reeds dichterlijk waren, die wij niet kennen, dan door de werking der verbeelding, welke ons dezelve als een zoet droombeeld voor den geest toovert? tijden, waaraan men ongetwijfeld nog meerder onschuld en nog reiner zeden toeschrijft, dan zij werkelijk bezaten; die men zoo gaarne als volmaakt doet voorkomen, en die men dus niet ligtelijk met een te warm koloriet schilderen, in een te voordeelig licht plaatsen kan. Dit waren voordeelen, die de Dichters van Sicilien en Zurich bij het maken van hunne
Idylien bezaten. Anders is het te dezen aanzien gelegen

{==320==} {>>pagina-aanduiding<<}
met den Zanger van Eutin. Hij bezigt eene geheel nieuwe manier. Hij schetst geene wezens uit de gouden eeuw, maar van onzen tijd; geene herders en herderinnen, maar lieden uit den middelstand en zelfs aanzienlijken; geene bloote natuur - kinderen, maar menschen, die alle beschaafd zijn, en waarvan eenige zelfs eene geleerde opvoeding hebben genoten. Ieder Lezer kan zich deze personen voorstellen en zich in derzelver toestand verplaatsen. Hoe zeer moest hij dus niet zorgen, van hen niet te eenvoudig, niet al te onschuldig te schilderen! hoe zeer moest hij niet alles vermijden, wat slechts een' zweem van het laffe en kinderachtige konde verkrijgen! en hoe zeer moest hij tevens niet aan het eigenaardige van Idyllen getrouw blijven, en het karakter, dezer soort van poëzij eigen, in het oog houden! Alle deze moeijelijkheden (en zoo vele andere nog, die wij thans niet kunnen opgeven) hebben nogtans voss niet gehinderd, en hij heeft ons een stuk geleverd, dat wij niet schromen, een echt poëtisch meesterwerk te noemen. Welke menschen toch! welke karakters! Men beschouwe slechts louise, das rosige Mägdlein, de hoofdpersoon van het stuk: schoon, bevallig, beminnelijk, vrolijk, goedhartig, vernuftig, schertsend, zedig, onschuldig en deugdzaam - neen! geene herderinne van theocritus of virgilius kan bekoorlijker zijn dan zij. Zij blinkt uit in alle hare betrekkingen: als mensch is zij weldadig en goed, als vriendin opregt en getrouw, als dochter de lust en zaligheid harer ouderen, en als geliefde en bruid, bedeesd, kiesch, ingetogen, doch teeder en hartelijk beminnende met al den gloed eener zuivere, hemelsche liefde; - men zie haren bruidegom, der edle bescheidene walter: verstandig, braaf en regtschapen, met bevallige zeden, bescheiden, vrijmoedig, een voorbeeld voor alle
jonge Leeraars van den Godsdienst; - men zie den vader van louise, u, ehrwürdiger Pfarrer von Grünau! ja! uw karakter is, naar ons oordeel, het voortreffelijkst uitgevallen! - een oud, eerwaardig dorpspredikant, zoo als hij behoort te zijn, met een gelukkig vernuft, beschaafd verstand, eenvoudige zeden en een hart... vol zuiver gevoel, dat voor alle de kinderen zijner gemeente vaderlijk klopt en van liefde voor het geheele menschdom gloeit; braaf, eerlijk, dengdzaam, vervuld met verlichte, zuivere godsdienstige ge-
{==321==} {>>pagina-aanduiding<<}
voelens; ernstig en vrolijk, roerend - welsprekend en hartelijk, gezalfd met den geest der wijsheid en der godsvrucht, allen liefhebbende en van allen bemind wordende... ja! hij is wéleerwaardig, en door den Dichter, zoo als men zegt, con amore geschilderd; - men beschouwe, eindelijk, (want wij kunnen van de overige karakters, die alle voortreffelijk geteekend zijn, niet gewagen) de brave gade van dezen braven Leeraar, die alte verständige Hausfrau, in hare opregte, teedere liefde voor man en kind, in alle hare vóórkomende, hartelijke gedienstigheid, woelige, huisselijke bedrijvigheid en bezige huismoederlijke zorgvuldigheid.... en men zal deze lieden allen zoo regt hartelijk lief krijgen, dat men gedurig zou wenschen mede tot deze familie te behooren.
Het onderwerp zelve is zeer eenvoudig, doch hoogst belangrijk: het vieren van het verjaringsfeest der lieve louise; het bezoek van haren bruidegom, den edelen wouter; en het huwelijk van deze gelieven. De Dichter schildert ons met een meesterlijk penseel en met natuurlijke kleuren de treffendste tooneelen van huisselijk geluk, van huwelijks- ouder- en kindermin, en van de liefde van twee onschuldige, gevoelige harten. Wij kunnen hierbij niet stille staan. Genoeg zij het, dat alles belangrijk, treffend en roerend is; dat de schoone versificatie in zesvoetige rijmelooze verzen (eene versmaat, die den Hollanderen nog niet schijnt te bevallen; doch die voss tot zulk eene volkomenheid gebragt heeft, dat men goede verzen in deze maat Vossische Hexameters noemt) het stuk bijzonder verfraait; dat de voortreffelijke wijsgeerige en godsdienstige aanmerkingen, die gedurig voorkomen, hart en geest verheffen, en dat de Natuur overal zoo fraai en bevallig is geschilderd, dat men op  voss mag toepassen hetgeen johnson van thomson zeide: ‘Alles, wat hij in de Natuur zag, zag hij met zulk een oog, als zij alleenlijk aan den Dichter schenkt, gevoelde hij met eene ziel, die het groote omvat en het kleine in de kleinste deelen ontwikkelt.’
Zulk een meesterwerk van zulk eenen Dichter in onze moedertale over te brengen, was voorzeker eene belangrijke en tevens zeer moeijelijke onderneming. Bij voorraad verolijdden wij ons reeds, dat het stuk in de handen van eenen man is geraakt, die ons reeds, in meer dan één opzigt,

{==322==} {>>pagina-aanduiding<<}
van de gunstigste zijde is bekend geworden. De Heer lulofs toch heeft niet alleen door zijne uitmuntende, in fraai Latijn geschrevene, Verhandeling de Libertate zich als wijsgeerig - Regtsgeleerde den hoogsten lof verworven, maar hij heeft tevens de gegronde verwachting doen ontstaan, van door zijne letterkundige bekwaamheden en zijn genie eenmaal eenen vereerenden rang onder de Hollandsche Dichteren te zullen bekleeden. Om van onderscheidene losse verzen niet te spreken, zal het genoeg zijn hier alleenlijk te noemen zijn treffend dichtstuk ter gedachtenis van jan jacob modderman, zijne schoone hulde aan de Heeren tollens en loots (in den Rec. ook der Rec. geplaatst) en de fraaije, regt poëtische opdragt dezer Louise aan 's mans vriend, den Heer spandaw; terwijl men weet, dat hij in de Brieven, geschreven op eene wandeling door een gedeelte van Duitschland en Holland, in den zomer van 1809, een zeer werkzaam aandeel heeft genomen; zijnde zelfs de schoonste en bevalligste van dezelve, zoo wij anders wel onderrigt zijn, meestal uit zijne pen gevloeid.
Wat nu deze vertaling zelve betreft - wij kunnen niet ontveinzen, dat zij zeer ver beneden het oorspronkelijke is te stellen; hetwelk wij alleenlijk daaraan toeschrijven, dat de Vertaler het stuk in proza hebbe overgebragt. Hierdoor heeft het oneindig veel verloren. Dit is zonder twijfel wel het geval met alle proza - vertalingen; doch men moet hier het oorspronkelijke kennen, om dit regt levendig te gevoelen. Het is waar, het zou ten hoogste moeijelijk geweest zijn, van de Louise eene vertaling in rijmende verzen te maken, zonder de eigenaardige schoonheden van het oorspronkelijke te verliezen; doch een man als lulofs had zich niet zoo gemakkelijk moeten laten afschrikken van eene zoo roemrijke onderneming. Men weet dikwijls zelf niet, wat men wel doen kan. Misschien had hij al de zwarigheden wel overwonnen en eene goede berijmde navolging (en die zouden wij boven de getrouwste overzetting in proza de voorkeur geven) aan zijne Landgenooten geleverd. En - zoo al eene berijmde vertaling het stuk te veel van deszelfs karaktermatige zou hebben doen verliezen, waarom heeft dan toch de Heer lulofs het voornemen, dat hij aanvankelijk heeft opgevat, niet ten uitvoer gebragt, en de

{==323==} {>>pagina-aanduiding<<}
versmaat van het oorspronkelijke behouden? De bedenkingen van den Schrijver op dit punt komen ons te eenemale ongegrond voor. De Dichter heeft met den smaak der menigte niets te doen; hij mag er zich niet naar schikken, maar moet alleen zingen: Sibi, Musis et posteritati.
Dan - laat ons met deze, over het geheel genomen, fraai bewerkte en gelukkig uitgevallene proza - vertaling te vrede zijn; laat ons erkennen, dat het reeds moeijelijk is, zulk een rijk, krachtig, welluidend dichtstuk in vloeijend proza over te brengen, dat er veel, zeer veel schoons in het werk van den jongen, veelbelovenden Dichter gevonden wordt, dat hij sommige partijen inderdaad met eene stoute hand heeft behandeld, en dat hij, naar ons inzien, gelukkiglijk geslaagd is in het geheel een Hollandsch aanzien te geven, door het schoone en bevallige meisje in een Nederlandsch gewaad te tooijen, en voor Duitsche namen, zeden en gebruiken, Hollandsche in de plaats te stellen; laat ons (met voorbijgaan van alle aanmerkingen opzigtelijk kleine gebreken in taal, spelling en. woordvoeging, die hier en daar het stuk ontsieren, en onder betuiging van onzen dank aan den Heer lulofs voor het overplanten van eene van Germanje's schoonste bloemen op Hollandschen bodem) onze Lezers nog onthalen op eene proeve uit deze Idyllen, die hen, naar wij vertrouwen, zullen aansporen om zich het werk spoedig aan te schaffen. Wij kiezen hiertoe eene van die roerende uitboezemingen van den eerwaardigen dorpspredikant, die van zijne algemeene menschenliefde en hooge zalving moge getuigen.
‘...... Het koomt mij nog voor als de dag van gisteren; toen ik vol zorgen door mijnen tuin doolde, bladeren afrukte en bad. - Maar eensklaps bragt men mij de tijding: “U is een Dochtertje geboren!” De Almagtige deed mij hierna velerlei, en goed, en kwaad overkomen; maar ook het kwade was goed; want hij doet den duisteren gang des Noodlots op geluk uitloopen en zegen kiemen uit bitteren wortel. - Herinnert gij u nog, mijne Gade, hoe het eens na eene langdurige droogte begon te regenen, en ik in uw gezelschap met louise op den arm in den tuin de frissche lucht schepte, hoe het kind toen zijne bandjes naar den veelverwigen boog aan den hemel strekte en mij kussend toestamelde: “Vader, het regent

{==324==} {>>pagina-aanduiding<<}
daar bloemen uit den hemel! strooit de goede God ze voor ons kindertjes, om ze op te rapen?” - Ja, wel mogt het dat zeggen! Hij toch, die den boog zijner goedheid aan den hemel uitspant, strooit als een voor alles zorgende Vader bloemen en vruchten op aarde, opdat wij ze dankbaar en kinderlijk eenvoudig mogen inzamelen. Wanneer ik aan dien Vader denk, o, zoo verheft zich mijne borst, en mijn hart ontgloeit van hartelijker liefde jegens onze broeders, die het aardrijk van rondom bewonen, en die, hoezeer in krachten en verstand verschillende, allen toch kinderen zijn van éénen Vader, allen uit ééne borst gelaafd. - En na korten tijd legt zich de een voor, de ander na vermoeid in de schemering ter ruste, hoort in zijn stil verblijf door zijnen Vader gezegend zoet droomend het suizen der winden en het druipen van den nedervallenden regen, slaapt en ontwaakt eens in den eeuwigen morgen met nieuwe krachten en een opgeklaarder verstand. - o Vreugde, wanneer het heilig morgenrood ons allen eens opwekt! Dan zullen wij duidelijk leeren, dat God geen aanzien des persoons kent, maar van allen volke hem aangenaam is, die hem vreest en regt doet. - o Hemelwellust! Wij allen, die naar mate van krachten en verstandelijke vermogens het goede hier hebben uitgeoefend of anderen tot hooger ontwikkeling hebben voorgelicht, zullen ons dan verheugen, verheugen te gader met Mozes en Petrus, en Confucius, en den minnenden Homerus, en Zoroaster, en met Socrates, die voor waarheid stierf, en met den edelen Mendelssohn. - Deze toch zoude den Goddelijken nimmer gekruisigd hebben,’ enz.
Ons bestek verbiedt meer af te schrijven. Mogt de Heer lulofs zich bij voortduring aan de letteren en schoone poëzij kunnen toewijden! Mogt hij, zoo hem dit gegund zij, bij de studie der Grieksche en Romeinsche Dichteren, waarmede hij reeds vertrouwd is, niet alleen de nieuwe Duitsche, maar ook, en vooral, onze oude Nederlandsche meesterwerken beoefenen! Wij voorspellen hem eere, genoegen en blijvenden roem.


{==325==} {>>pagina-aanduiding<<}

Bemerkungen über Holland, aus dem Reisejournal einer Deutschen Frau, von Thereze H..... Leipzig, bei G. Fleischer dem Jüngern. 1811. 8vo. 400 s.

Algemeen wordt er groot belang in gesteld, wat anderen van ons zeggen. En in het bijzonder mogen wij nog vaderlandsliefde genoeg onder onze Landgenooten veronderstellen, om dit op beschrijvingen van Holland door vreemdelingen met vollen nadruk toe te passen.
Dan, zonder dezen wensch en deszelfs voldoening uit het oog te verliezen, doet zich ons, na de lezing van het opgenoemde werkje, een nog belangrijker oogpunt en stoffe tot nadenken op. Te weten: hoe moeijelijk is de waarheid voor ons op het spoor te volgen, naauwkeurig te kennen en juist te schatten! - Van al de wegen, langs welken zij gezocht wordt, heet geschiedenis een der zekersten en gemakkelijksten. Van alle geschiedenis is de beschrijving van hedendaagsche landen en volken zeer zeker aan de minste zwarigheden onderworpen. En echter geloove men vrij, dat wij door de reisbeschrijvers, ook met den besten wil, weinig minder dan door allerlei ander onderrigt, niet zelden jammerlijk worden om den tuin geleid. De natuurlijke reden van dit verschijnsel vindt, dunkt ons, hare opheldering in dit boekje. Hetzelve, namelijk, niet zonder zucht tot onpartijdigheid en geest van waarneming, schoon slechts oppervlakkig, na eene tamelijk vlugtige beschouwing, en meer nog voor het gevoel, dan voor het verstand, zaamgesteld, doet ons dit besluit opmaken: om wel op te merken, wat al bijzonders, eigenaardigs, kenmerkends bij eenige natie plaats hebbe, moet men vreemdeling, en zelfs zoo geheel vreemdeling zijn, als men na weinige jaren verblijfs naauwelijks meer is; en, daarentegen, om wel op te merken, wat eenig volk of land in der daad algemeen, naar zijne naauwkeurige bepaling, al of niet eigen zij, moet men ingeboren, althans zoodanig inwoner zijn, wien alle andere zeden reeds meer of min vreemd zijn geworden. Dit, intusschen, niet kunnende zamengaan, moet noodwendig elke land- en volkbeschrijving hare gebrekkige zijde hebben.

{==326==} {>>pagina-aanduiding<<}

Zie hier, zoo wij meenen, de proef, bestaande in een aantal aanhalingen, zonder eenige orde, dan waarin zij bij de Schrijfster gevonden worden, door ons vertaald en op eene rij geplaatst.
‘Ten tien ure kwamen wij te Thiel, een aardig, door grachten en singeis omringd stadje, dat van zindelijkheid glinstert. Achter het herbergje was een tuintje, vijf voet in het vierkant, vol bonte bloemen, op ronde bedjes geplant; bonte vlinders fladderden rondom dezelven; een groote vogelkooi met bonte vogeltjes tjilpte daarnevens; een hok vol haantjes met ontzaggelijk groote roode kammen kraaide er onder; de zon in vollen glans straalde het aan; er ontbrak niets dan de karbonkel, om het tot eenen Guidoschen tuin te maken - doch dien had ik in den boezem; want het was mij, als ware ik in een betooverd landschap. Nu plaatsten wij ons in eene kamer, waar alles blonk; een hoog venster zag op het aardig marktplein; de nette waardin bragt ons thee, brood en boter en dergelijke, zette het op een sneeuwwit servet, de theeketel kookte. - Nog voor de poort naar Kuilenburg lag, regts over het veld heen, een vriendelijke tuin, met zwarte traliën omheind, met louter singels van wilgen en andere groen geboomte doorsneden, vol bloemen - stokrozen en zonnebloemen herkende ik van den weg af. Dat was het kerkhof, zeide mij mijn voerman. - Zoo mogt ik dan levenslang in Thiel thee drinken, en daarna in Thiel begraven zijn! Hoe goed weten deze lieden levendig en dood te zijn! ô Gij wonderlijk volk! Hier is de mensch allenthalve werkmeester, en alles, alles menschenwerk. Mij is het, als zouden deze lieden God vergeten moeten, dewijl zij alles zelf maken, tot op den bodem, op welken zij hunne boomen planten; en daarom is het immers goed, zoo de Verhevene eenmaal zijne watervloeden over hen uitstort; zij mogten anders eindelijk vragen: “Waar is Hij? dat hebben wij immers alles zelven gemaakt.” Daarentegen, onze bergen, onze bosschen! hoe verdwijnt alle menschenvernuft, alle menschenkracht voor de schepping, welke de adem der lente op onze hoogten te voorschijn roept! Wat zijn des
menschen werken, wanneer hij zijnen blik op den top onzer Alpen vestigt? Hoe roept hem daar alles, alles het magtige Wezen toe, waarvoor zijne kracht

{==327==} {>>pagina-aanduiding<<}
verdwijnt, en van wien zij uitgaat!... Van wien zij uitgaat! Is derhalve niet de hier overal zigtbare kracht ook openbaring der Godheid? - niet Hij in deze kunst, in deze overwonnen natuur, die hier te rusten meende onder den staanden vloed, welligt onder denzelven uitrusten wilde van voleindigd dagwerk; want wie bewijst mij, dat zij hier niet eenmaal bergen verslond?’
‘Alles wijkt hier van onze zeden af. Dat hindert mij nooit; want ik verkeerde onder zoo verschillende menschen, in zoo verschillende landen, dat ik mij zonder eenige moeite aan andere zeden gewenne: - maar de levenlooze voorwerpen dragen hier overal den stempel des menschenwerks. Gisteren drong zich mij dit zoo drukkend op, dat ik uit de salon onder den vrijen hemel liep, om, het sterrenheer aanstarende, eenen aanblik te genieten, welke God alleen uitsprak.’

‘Nader aan de stad (Amsterdam) werd het schouwspel betooverend. Aan gene zijde van het water zag men overal van onder de boomen de lichten der woningen flikkeren; want de gansche oever van den Amstel is met huizen bezaaid; en deze lichten beefden in het water, en spiegelden zich op de uitgebreide vlakte, en werden nu door het zachte spel der hen beschaduwende boomen in duizend vonken gedeeld, en vloeiden dan, van de kabbelende baren voortgedragen, in duizend vurige stralen heen. Heinde en ver gloeiden de baren, en heinde en ver gloeide de oever; rondom ons hooge boomen; nevens ons de vriendelijke huizen, welke zij verborgen, en van welke wij wederom niets dan de lichten vernamen, en somtijds eenen toon van geruste menschenstemmen, die de tooverwereld den stempel der werkelijkheid mededeelden, zonder hare bevalligheid te rooven; want het waren welgemoede toonen, die aan geene smart herinnerden. Had zich toch bij dit schouwspel van rust en grootheid, van onbegrensdheid, door halve duisternis en verblindenden glans voortgebragt, had zich toch de betoovering des gezangs hiernevens gevoegd! - slechts ééne menschenstem! Bij den zachten riemslag, die hier en daar van het water weergalmde, dacht ik altijd het: ô Santissima! dat vader merder uit Italië medebragt, te moeten hooren. Maar dit is

{==328==} {>>pagina-aanduiding<<}
geen zingend, is geen dansend volk - want het zeldzame stampen op kermisfeesten mag geen dansen heeten. Een dansend volk wacht op geene kermis. Wanneer, aan den voet van de Jura, de avondzon op de witte torens van Estavayer schijnt, en het meer in de schaduw van het gebergte rust, wachten de meisjes, welke het speeluur van het kantwerktuig afroept, op geene vedel om te dansen, met eene zachte stem vervangen zij elkander bij het gezang harer rondeaus, en leven der jeugd maakt de leden lenig, die den ganschen dag bij het vervelend kantknoopen verstijfden. De heilige theresia zeide van den gevallen Engel: de ongelukkige! hij kan niet beminnen! - wanneer ik de aanvallige meisies voor hare allerliefste huisjes zie, en de huisgezinnen zoo wel te moede voor hunne zindelijke deuren, altijd zittende en altijd klankeloos, zoo zoude ik kunnen zeggen: de ongelukkigen! zij kunnen niet zingen!’

‘Het is eene wonderlijke gewaarwording, bij duister in eene geheel vreemde stad te komen. En bijzonder in deze. Werwaarts ik mijne oogen wendde, slikkerde water en spiegelden zich boomen en bruggen, boomen, water en wederom bruggen.’

‘In menige beschrijving van Amsterdam, welke der leergrage jeugd wordt in hapden gegeven, leert men, dat aldaar de koetsen op sleden rusten, om, door de schudding, de op louter palen gebouwde huizen niet te schaden. Dit kwam mij altijd regt angstig voor; ik zag de huizen beven als een blancmangé. - Hoe het eertijds was, weet ik niet; welligt ging men toen behoedzamer met de huizen om; thans rollen de rijtuigen zonder eenige omzigtigheid, en er wordt hier meer gereden, dan aan eenigen anderen oord, mij bekend.’

‘In de artikeien der snel wisselende, glinsterende, luxe des huisgeraads, der kleedij, schijnen mij de Amsterdammers toe nog wat achter te zijn. Dat zal wel komen! de kring moet doorgeloopen worden; de eerwaardige grootheid moet voor den sierlijken glans plaats maken; de moeijelijk verworvene, zorgvuldig opgehoopte schatten moeten langs

{==329==} {>>pagina-aanduiding<<}
duizend kanalen wederom verdeeld worden. Is dit goed? ik weet het niet! in zoo verre het onvermijdelijk is, gewis. Doch zeer doet het mij; welligt meer dan den vaders, die wonderlijke nieuwe artikelen aan het einde des jaars op hunne huishoudelijke rekeningen vinden zullen; meer dan de moeders, die haren jeugdigen toestand verachten hooren, en zichzelve in de zestienjarige dochter niet meer herkennen. Dat lang bijeen gehouden rijkdom verdeeld wordt, is het niet, wat mij bedroeft; dat voor oude zeden nieuwe in de plaats komen, is het ook niet; maar ik mis eenen gelijken voortgang der algemeene beschaving met de algemeene verfijning - want versijning noemt men het immers! - Is dit overal zoo, waar men de vorderingen der verfijning zoo duidelijk bemerken kan? Mij dunkt, dat de Duitschers zoo gelukkig geweest zijn, bij de toenemende verfijning, ook eene algemeenere verbreiding van kundigheden te genieten.’

‘Ik zag in de kerk, in den schouwburg vele schoongevormde mans. Fraaije opene voorhoofden, de oogen à fleur de tête, edele neuzen; slechts de mond dreigt het gansche gelaat er grof zinnelijk te doen uitzien. ô! De mond is, wat geweld iemand over zijne trekken bezitte, steeds de verrader zijner ziel.’
‘Allerlei kerken heb ik ook bezocht; de knapste was de Nieuwe Kerk digt bij het Paleis, een schoon licht Godshuis, woest en ledig, gelijk alle Protestantsche kerken. Dat hier veel meer stoelen dan banken staan, in alle kerken, geeft haar nog meer alledaagsch. Hier vond ik bij den kansel op, en in eenige andere kerken aan de muren, geheele heren van stoofjes opgestapeld, die benevens den stoel bij iedere godsdienstoefening gehuurd worden. Stoofje heet namelijk een vuurkasje, voetwarmer, zonder welken eene Hollandsche zich nooit nederzet. Opzettelijk daartoe aangestelde lieden vullen, in de kerken, de kleine vuurbekkens, welke in een houten, van drie togtgaten voorzien, kasje gezet worden. - Ook in huis ziet gij voor elken aanwezenden een stoofje neergezet. Een stoofje te brengen, is de eerste hoffelijkheid, die gij eenen gast bewijst; het is het voetwater der oude Arabieren, de betel der Turken, de

{==330==} {>>pagina-aanduiding<<}
calmet der Amerikanen; - ik zou mij geheel niet verwonderen, zoo een Hollandsch schilder abraham afmaalde, zijnen huisvrienden, de hem bezoekende Eugelen, een stoofje brengende. Buiten de schadelijkheid dezer gewoonte, welke de artsen zeer klaar bewijzen kunnen, geeft zij de vrouwen eene afzigtige, alle bevalligheid tegenwerkende houding. De dijen maken met het bovenlijf, en dan wederom met de beenen, twee regte hoeken, - zij zitten daar, als de oude Isisbeelden. Nemen zij nu nog een harer vierkante naaikistjes op den schoot, zoo liep ik, indien ik een man ware, zeer zeker heen! Ook deze gebruiken hebben de Zwitsersche vrouwen met de Hollandsche gemeen; de vuurkasjes, naaikistjes en regelmatige hoeken zijn in eenige deelen van het westelijk Zwitserland mede te huis. Hoe onuitroeibaar is toch de vrouwelijke bevalligheid, dat aan de Alpen en aan de Duinen dit geslacht, in spijt dezer afschuwelijkheid, evenwel beminnelijk is! In de kerk, den neus naar den kansel gerigt, de Dominé met de wolparuik op de kudde nedersprekende, is de bevalligheid toch geen te pas komend stuk, en alles, wat het verkleumen afwendt, zeer gewenscht; daar mogen zij alzoo de stoofjes behouden.’

‘Daar de dag, op welken ik alzoo de kerken rondtrok, een zondag was, zag ik ook eene groote menigte menschen in zondagschen dos omwandelen. Daar zou menigeen onzer dames den schitterendsten tooi eens galadags willen geven voor den kerkpronk eener Amsterdammerin, die ik, daar zij mij te voet bejegenden, niet tot de voornaamste klasse rekenen kon. Nooit zag ik zoo schoone en vele brillanten rondom mij bliksemen. Eenige vrouwen hadden oorringen van buitengewone grootte à jour gezet, die mij in den schijn der zon verrukten; immers gij kent de geheimzinnige (mystische) vreugde, welke mij de zevenvoudig gebroken straal in den gestolden dauwdroppel verwekt. Op de borst droegen deze vrouwen groote strikken of platen (booten), die als Aärons schild (borstlap) schitterden. Zoo stonden ze ook in hare huisdeuren, in zijde van blinkende kleuren gekleed; groen, blaauw, weerschijnend geel: maar allen dragen bij de kleeding des lands een sataal mutsje, dat alle haar verbergt en onder de kin is vastgestrikt. In deze onlijdelijke

{==331==} {>>pagina-aanduiding<<}
zucht, de kinnebakken te omwikkelen, behoorde geene jonge vrouw te deelen. Heden ten dage schijnt men geheel niet meer te weten, welke aanminnige liefelijkheid in de linie van het oor tot aan de kin eener jonge vrouwe ligt. De jeugd spreekt zich dáár het levendigst uit, dáár en in de slapen der maagd; en uit deze trekken vliedt zij ook het spoedigst. - Dit hebben de vrouwen hier nooit kunnen opmerken; zij omhullen hare kin in het zestiende, gelijk in het zestigste jaar. De Noordhollanders hebben daarbij nog eene schoone uitvinding gedaan, om ook het vermoeden van eenen fraaijen nek te vernietigen!’

‘Ik houd het Amsterdamsche tooneel voor een der besten, die ik zag. Van dit punt moeten wij namelijk uitgaan, dat zich de Hollanders - aardig genoeg - naar het Fransche tooneel vormen. Wie nu van ons zijne natlonaliteit, uit pligtgevoel of onvermogen om uit zichzelven uit te gaan, niet gevangen nemen kan, om het Fransche treur- en blijspel op zichzelve te beoordeelen, die moet bij het Hollandsche alle die onaangename gewaarwordingen ondervinden, die een slechts aan onze manier gewend oor bij het eerstgenoemde heeft. Hun treurspel is, geheel naar het voorbeeld des Franschen, in Alexandrijnen gedicht, hetwelk hun bij hunne rijke spraak, en de wonderbare vrijheid om woorden te zaam te trekken en te verkorten, zeer gemakkelijk wordt - ook nog door de omstandigheid, dat zij veel minder dan wij op edele en onedele uitdrukkingen raffineren, waardoor de smaak eindelijk eene zoo krankelijke teerheid verkrijgen kan, dat hij het gemoed waarachtig kwelt, daar het zich aan het nietsbeduidendste stoort. Ik spreek hier niet van de ongelukkige herinneringen, die den Duitscher bij de Hollandsche tale asschrikken; maar van de bevoegdheid en de gewoonte der Hollandsche dichters, om gelijke woorden met den omroeper en de kindermeid te gebruiken. In de meeste gevallen geloof ik, dat dit gebruik heilzaam is, doordien het de energie der taal behoudt; en ik zou zelfs van oordeel zijn, dat de storing - was de dichter anders in staat geestdrift te verwekken - in het geheel geen plaats zou hebben.
Met het tooneel is een ballet verbonden; en daar doet zich, in de zucht der Hollanderen tot den tooneeldans, en hunnen

{==332==} {>>pagina-aanduiding<<}
aanleg voor deze kunst, een bevreemdend verschijnsel op. - Het Amsterdamsche ballet, dat met louter Hollanders bezet is, zou, naar de uitspraak van menschen, die Parijsche dansers gewoon zijn, gansch niet onder de slechten behooren. Toen mij bij de Hollanders in witte pantoffeltjes, die in de lucht dwarrelden, de ruiter's geharnaste gestalte inviel, gelijk die op de marmeren tombe ligt, en barneveld's vaste tred, daar hij naar de geregtsplaats gaat, had ik haast een scheef gezigt getrokken.’

‘Eene wandeling deed ik buiten de Leidsche poort, links af de tuinen in. - Ik ging nevens kanalen en windmolens en burgerlijk bescheidene tuintjes. - Overal is een overvloed van boomen en bosschen, en daar tusschen steeds plekjes in ronde bedjes voor het kleine tuinhuisje aangebragt, met velerlei bloemen beplant, en dikwijls met bonte porfeleinscherven tot sieraad belegd. - Wanneer de brave handwerksman met zijne vrouw des zondagavonds op de bank zit, en de bonte steentjes in de zon glinsteren, en zij te zaam berekenen, hoe deze week alle behoeften bestreden wierden, en voor Naatjes uitzet zoo vele guldens ter zijde gelegd, voor Karels leergeld zoo vele bespaard zijn, en alles rondom hen glinstert en blinkt..... Doch terug aan eene plaats op den wal met boomen beplant, waar, aan vele kleine tafeltjes, kleine familiegroepen bij eene kruik bier den avond genoten. Dit waren levendige Teniers - de dansenden uitgezonderd, want dans en muzijk werd ik nergens gewaar. Maar, de kleedingen, de houdingen, de gereedschappen - alles stemt in de schilderijen met de werkelijkheid overeen; de kinderen, die in het gras wentelden, hier en daar eene welmeenend kijvende moeder, die, het kleinste aan den leiband voerende, de kleine levenmakers achterher zat; de uitdrukking des gevoelden uitrustens in de gevouwene voor zich heen gelegde handen der zindelijke vrouwen, en der zielerust in de regelmatige trekken en heldere hoofdverw,’ enz.

‘In de derde roef (der trekschuiten), die voor in het schip opengaat, hebben de schippers hun spel, en de namelooze wereldburgers, een meer dan gemengd gezelschap.

{==333==} {>>pagina-aanduiding<<}
Deze schuiten zeilen, en roeijen, en worden van paarden getrokken, al naar dat stroom, wind en vloed het noodig maakt.’

Wij zijn reeds veel te uitvoerig geworden, en hebben toch slechts het een en ander kunnen aanstippen. Wij vleijen ons echter, dat, voor den opmerkzamen, het dubbel doel, boven voorgesteld, is bereikt geworden; althans, wanneer hij in het oog hield, dat de eerste afdeeling Julij 1809, de laatste October deszelven jaars geteekend is. De min nadenkende houde zich met de voldoening zijner nieuwsglerigheid en de aardigheid des verhaals te vrede!





Het Geraamte, of de Leeuwenridders; Tooneelspel. Door A. Cramer. Niet vertaald. Muzijk van J.L.P.L. Freubel. Te Amsterdam, bij A. Mars. 1812. In kl. 8vo. 131 Bl. f :-12-:

Bijaldien ook, hetgeen phedrus van zijn Fabeldicht zegt: (duplex libelli dos est: quod risum movet, et quod prudenti vitam consilio monet) op een Tooneelstuk mede mogt worden toegepast, zoo zal echter in deze verlichte eeuw, waarin wij geenen leiband der zeden meer behoeven, het laatste wel zonder schade gemist kunnen worden, en over het eerste zal zich ten aanzien van dit Genie-stuk niemand met regt beklagen; waarlijk ‘risum movet,’ ofschoon het alles behalve een Kluchtspel is! Het menschdom leeft bij de verandering; het moet daarom, naar het schijnt, ook op eene andere wijze, dan voorheen, behandeld en vermaakt worden; en hij kan niet gerekend worden met dezen zijnen tijd te zijn vooruitgegaan, die nu nog de meesterstukken der vroegere vernuften tot zijne modellen kiest, of voor het minst nog van die oude beproefde meesters de kunst af wil zien. Het wordt tijd, dat die oude mannekens, oude regels en oude zeden eens plaats maken voor nieuwe vindingen van nieuwe vernuften; volkssmaak en volksvermaak krijgen hoe langer hoe meer eene andere wending: semper in melius! in spijt van den schoolvos, die in pejus roept. Bij de reeds zoo dikwijls herhaalde oude Vaderlandsche stukken en alles wat in dien

{==334==} {>>pagina-aanduiding<<}
geest beärbeid is, bij de zoo hooggeroemde vroegere Fransche meesterstukken der kunst, hoe voortreffelijk ook, zou het publiek thans welligt in slaap vallen; maar stukken, zoo als dit Geraamte van den Heer cramer, houden het, dit verzekeren wij, den vaak wel uit de oogen. Welk een kracht-genie! ‘Een aantal knechten ijlen met brandende fakkels over het tooneel; soldaten vechten hier en daar groepsgewijze; dit duurt eenigen tijd; het achterste gedeelte der zaal stort brandende in; overal ziet men brandende puinhoopen; een mooi meisje strekt de armen uit op een' reeds half ingestorten muur; een Ridder redt haar door vlam en puinhoopen; dan loopt hij naar eene deur, maar die is toe; nu (regts om keer) naar eene andere; overal wordt intusschen met woede gevochten.’ Men slape eens bij zoodanige vindingen; vooral, wanneer, naar de bijgevoegde, zeer naïve aanwijzing, eene toepasselijke, in het orchest uitgevoerde muzijk, (hetwelk noodig is) dit tooneelbelangrijk maakt voor den aanschouwer!
Mijne Heeren! die voor het Tooneel dichten wilt, kiest u toch zulke vindingrijke meesterstukken ten voorbeeld, en beproest het, of gij u niet verheffen kunt tot zoodanige hoogte! Het moge u wat tijd en hersenbreken kosten, maar het publiek staat dan ook over uw werk verstomd; en wij vertrouwen, zoo gij den weg maar weet, zoo maakt gij er uwe rekening bij, indien het u daar om te doen is. Herinnert u, wat burger van zijne gedichten zegt:

Bedenk' Er nur, wie schön das ist! 
Verleger, wohlgezogen, 
Bezahlen oft, zu dieser Frist, 
Mit Louisd'or den Bogen. 
Wächst nun im zehnten sauren Jahr 
Zehn Bogen stark Sein Bändchen, 
So schnappt Er ja an Trankgeld baar 
Zehn Blinde, ohne Rändchen. 
Das heisst doch nicht für Katzendreck 
Sich müd' und lahm kasteyen. 
Soll denn so viel gebratner Speck 
Umsonst in's Maul ihm schneyen? 
 
u.f.w. 


{==335==} {>>pagina-aanduiding<<}

Een vroeger stuk van den Heer cramer: ‘De Hut in het Bosch,’ is ons zeer wel bekend; maar een ander, onder welker puinhoopen hij dit Geraamte vond: ‘Het Visschers Meisje, of de Ruïne aan den oever van den Rijn,’ getiteld, hebben wij, helaas! niet onder het oog gehad; doch wij zijn overtuigd, dat het mede regt origineel geweest zal zijn, en het strekt daarom des Dichters vrienden weinig tot eer, dat zij, bij den titel van dit nieuwe kunstgewrocht, zich aanstonds voorstelden, dat het een uittreksel van spiess Leeuwenridders wezen zou; het is geheel eigen vinding en in eenen eigenen trant. In een stukje, Johanna en Ubaldus, van de Zelfmoordenaars van dien spiess, heeft de Dichter wel van een geraamte gelezen; maar dat volkssprookje was bovennatuurlijk daargesteld, en de Dichter (die veel van het natuurlijke of benedennatuurlijke houden zal) kon er niets van overnemen; alleen het sublime denkbeeld, om een geraamte ten tooneele te voeren, heeft hij er van ontleend, en de koude overblijfsels van dat geraamte trachtte hij, zoo veel mogelijk, te verlevendigen. Hoe hij dit gedaan hebbe? Ja waarlijk, daarvan nog een enkel woord!
Eene lieve, mooije, jonge Gravin, bertha, verlieft eensklaps op eenen onbekenden dapperen Ridder, wiens costum veel van eene zwart - verlakte koffijkan heeft, en die in het Tournooi van allen den prijs won; ook haar vader verlangde dat huwelijk, en Ridder richard werd zelf gepikt; maar ... maar ... hij had reeds vrouw en kind; - bertha en hij veranderen daarom maar aanstonds en goedschiks de iefde in vriendschap; en deze vriendschap is zoo sterk, dat bertha hem in Riddergewaad en wapenrusting overal naloopt, om hem van levensgevaar te waarschuwen. Dan, dit had haar leelijk kunnen opbreken; want de Ridder slaat aanstonds de hand aan zijn zwaard, en roept: sta! wie zijt gij? geef u over! Evenwel dit liep wel af; maar zij kwam in andere gevaren: natuurlijk moest zij bem nu bijstaan in de gevechten; voorts was zij bijna verzopen - en bijna verbrand. Anderen, en in 't bijzonder zekere montabor had ook gezien dat bertha mooi is, en daarom kwam hij richard bevechten. Deze oorlogstooneelen vallen alle voor in den omtrek van de puinhoopen van het slot, dat weleer bewoond werd door de ouders van richard's echtgenoote, alwaar

{==336==} {>>pagina-aanduiding<<}
hare moeder vermoord was, en nu het geraamte van haren vermoorden vader, dat men heel uit Palestina had overgebragt, te pronk lag. Daar vindt richard ook eindelijk vrouw en kind; en het bleek nu, dat deze vrouw zich hier reeds lang had op- en schuil gehouden, en met haar kind vergeet - mij - nietjes plukt, omdat zij bij abuis haren vader eens doodgestoken had. Richard maakt nu montabor, den moordenaar der moeder, en den brandstichter, hier ook kapot; hij roept zijne vrouw toe, dat hare ouders gewroken zijn; men heft het kind omhoog; bertha wordt door haren vader opgerigt, en dit alles vormt een bevallig tafereel, waarmede het stuk besloten wordt. Overigens spelen de elementen, met en benevens den machinist, in dit stuk de hoofdrollen. En de soep-terrine, waaruit de gade van richard, bij het einde van het vijfde bedrijf, hoogst nieuwsgierig rondziet, is mede zeer intéressant.
Wij twijfelen, of, niettegenstaande onze aansporing, wel velen ons zoodanige nieuwmodische meesterstukken zullen leveren; want het geldt ook hier voorzeker: Poëta nascitur, non sit!





Maandag, Dingsdag en Woensdag; of Parijs, Melun en Fontainebleau. Blijspel met Zang. Naar het Fransch van Sewrin en Chazet, door M.G. Engelman. Te Amsterdam, bij C. Timmer. In kl. 8vo. 103 bl. f :-12-:

Een jongeling uit eene Provincie, die volstrekt dan reizen wil, en wien een vriend zijner ouderen, op hun verzoek, Parijs en het reizen tegen maken moet. Men speelt hem alzoo drie dagen aaneen op de drie gemelde plaatsen vrij wat parten: 's Maandags wordt hij door gewaande vrienden, Dingsdags door kapiteins, tooneelspelers, kommissarissen, en Woensdags door vrouwen en kinderen vervolgd en gekweld. Zang en muzijk alleen mogen aan dit stukje eenige waarde geven.


{==337==} {>>pagina-aanduiding<<}

Beoordeeling.

Natuurlijke Godgeleerdheid, of Bewijzen voor het aanwezen en de volmaaktheden der Godheid, afgeleid uit de verschijnselen der Natuur; door W. Paley.

Wij staakten onze beoordeelende opgave (*) bij het XX Hoofdstuk, 't welk over de planten handelt. Paley vangt die stoffe met deze betuiging aan: ‘Ik ben van oordeel, dat het bedoelde en overlegde werktuigkunstige, over het algemeen, bij de dieren meer in 't oog loopende is dan bij de planten. Ook is het niet noodig, zich bij een zwakker bewijs lang op te houden, wanneer een sterker bij de hand is. Evenwel zijn er eenige weinige waarnemingen over het groeijende rijk, welke ons zoo regtstreeks op onzen weg ontmoeten, dat het oneigen zou zijn, dezelve voorbij te gaan, zonder er acht op te geven.’
Het groote doelwit der nature bij het maaksel der planten schijnt den Heer paley toe de volmaking van het zaad te zijn, en, 't geen een gedeelte uitmaakt van dezelfde bedoeling, de bewaring van het zaad, tot dat het volmaakt zij. Dit denkbeeld wordt ontwikkeld, en voorts getoond, hoe, na de tot volkomenheid brenging der zaden, de eerste zorg der nature is, dezelve uit te strooijen. Verder let de Schrijver op de gesteldheid der zaden, nog verwonderlijker dan derzelver beveiliging, uitstorting en verspreiding. Voorts worden verscheiden planten, die zeer opmerkenswaardige bijzonderheden hebben, aangevoerd.
Het XXI H. voert ten opschrift, de hoofdstoffen. De

{==338==} {>>pagina-aanduiding<<}
Heer paley, hoewel niet geheel onkundig van de ontdekking der zamenstellende deelen des waters, 't geen in de 78 aanteekening nader wordt toegelicht, beschouwt de oude zoogenaamde hoofdstoffen; doch alles kortelijk. Met vrucht zal men hierop de 80 en 81 aanteek. raadplegen.
Met eenige verwondering zal men misschien den aanvang des XXII H. lezen; doch daarvan schielijk terugkomen. Paley schrijft: ‘Het is altijd mijn gevoelen geweest, dat de starrekunde geenszins het beste middel is, om de werkzaamheid van eenen verstandigen Schepper te bewijzen; maar dat, deszelfs aanwezen eenmaal bewezen zijnde, dezelve, veel meer dan andere wetenschappen, de heerlijke grootheid van zijne werken aantoont. De geest, die eenmaal overtuigd is geworden, wordt door dezelve tot verhevener beschouwingen van de Godheid opgeleid, dan eenig ander onderwerp aan de hand geeft; maar zij is niet zoo wel berekend, als sommige andere onderwerpen, voor bewijsvoering en overtuiging.’ Dit wordt meer uiteengezet, en het hoofdstuk zelve kan ten bewijze van die stelling dienen; inzonderheid in die gedeelten, waar hij eenige bijzonderheden, met guillemets geteekend, voordraagt, hem medegedeeld door j. brinkley, Hoogleeraar in de Sterrekunde aan de Hoogeschool te Dublin, en geen gering gedeelte van dit hoofdstuk uitmakende. Voorts heeft hij verkozen, 't geen meest geschikt was om op eene gemeenzame wijze verklaard te worden.
Over de persoonlijkheid der Godheid, luidt het opschrift des XXIII hoofdstuks. Wat paley hiermede meent, leert ons het begin. ‘Pedoeling en overleg - eens wel bewezen - schijnt mij toe alles te bewijzen, wat wij wenschen te bewijzen. Onder andere bewijst het de persoonlijkheid der Godheid, als onderscheiden van datgene, hetwelk men somtijds de natuur - somtijds een beginsel noemt; welke uitdrukkingen in den mond van hen, die dezelven wijsgeeriglijk gebruiken, het aanne-
{==339==} {>>pagina-aanduiding<<}
men en uitdrukken van eene werkzaamheid schijnen te bedoelen, maar eenen persoonlijken werker uit te sluiten en te loochenen. Dan, datgene, hetwelk overleggen, hetwelk bedoelen kan, moet een persoon zijn. Deze vermogens maken de persoonlijkheid uit, wijl zij zelfbewustheid en het denken in zich sluiten. Zij vereischen zoo iets, hetwelk een eind of einddoel zich kan voorstellen; zoowel als eene magt, om de middelen daar te stellen en tot verkrijging van dat einddoel aan te wenden.’ - Dit wordt in 't breede ontvouwd, en aangetoond, hoe men de woorden, wetten der natuur, werktuigelijkheid, tweede oorzaken, en beginsel, vaak in eenen zin gebruikt hebbe, die eenen verstandigen werker uitsluit.
Eene algemeene daar op slaande aanmerking moeten wij hier afschrijven. ‘Wij kennen eene oorzaak - zij is het verstand - berekend ter oplossing der verschijnselen, van welke wij wenschen reden te kunnen geven: wij hebben bestendiglijk soortgelijke verschijnselen zien voortbrengen; en echter worden wij genoodigd, om, met verwerping van deze oorzaak, welker genoegzaamheid wij kennen, en welker werkingen wij aanhoudend voor oogen hebben, de toevlugt te gaan nemen tot “veronderstellingen,” ontbloot zelfs van eene eenige daadzaak ter staving, en ook niet bevestigd door eenige overeenkomst van andere dingen, waarmede wij bekend zijn. Ware het noodzakelijk, onderzoek te doen naar de beweegredenen van der menschen meeningen, - naar hunne beweegredenen, zeg ik, onderscheiden van hunne bewijsredenen; dan zou ik schier vermoeden, dat, vermits het bewijs voor het bestaan eener Godheid, ontleend van de inrigting der natuur, niet alleen algemeen bevattelijk, maar ook gemeen (algemeen bekend en in gebruik) is; iets, hetwelk ontstaan zal uit het tot overtuiging dwingende van het bewijs, en diensvolgens deszelfs grootste aanbeveling is - en, omdat het schier eene soort van kinderachtigheid schijnt, er mede op te hebben; dat daarom dan geesten, die onophoudelijk naar uitvindingen en oor-
{==340==} {>>pagina-aanduiding<<}
spronkelijkheid trachten, eene onwederstaanbare overhelling gevoelen, om, met verzaking van de eenvoudige en ware, zich te begeven tot het beproeven van andere oplossingen, van andere verklaringen. De waarheid der zake is, dat vele geesten tegen niets zoo zeer zijn ingenomen, als tegen de laagheid om te vrede te zijn met algemeen aangenomene en geldende redeneringen; en, hetgeen allermeest te beklagen is, zulke geesten, welke zichzelven eener zekere meerderheid bewust zijn, liggen voor dien tegenzin het meest van allen bloot.’ - In aanteekening 89 wordt hume's
erkentenis deswege zeer juist aangevoerd.
Voorts gaat paley de oude en nieuwe stelsels van Godverloochening te keer. De Atomen der ouden stelt hij gelijk met buffon's Moldcules organiques, geeft zijn oordeel over het stelsel der neigingen (appetencies), en komt tot dit besluit: ‘Over het geheel is en bleft, na alle de ontwerpen en tegenwrijtingen eener wederstrevige wijsgeerte, eene Godheid de noodzakelijke en onmisbare toevlugt. De blijken van bedoeling zijn te sterk, om er over heen te kunnen komen. Bedoeling kan geene plaats gehad hebben, zonder eenen bedoeler. Die bedoeler moet een persoon zijn geweest. Die persoon is god.’ - Is paley breedvoerig in dit sluk geweest, de Hoogleeraar clarisse laat die afdeeling vergezeld gaan van eene zeer opmerkenswaardige aanteekening, gedeeltelijk ingerigt tegen de volgelingen van kant, die veel verder gaan dan hun meester.
Paley's XXIV H handelt over de natuurlijke eigenschappen der Godheid; almagt, alwetendheid, alomtegenwoordigheid, eeuwigheid, zelfsbestaan, noodzakelijkheid, en geestelijkheid. - Het XXV H. is geheel geschikt om gods eenheid te staven. Hij ontleent het bewijs uit de eenparigheid van ontwerp, hetwelk in 't heelal wordt waargenomen.
Over de goedheid van god loopt het XXVI H. Paley laat dit bewijs op twee stellingen rusten, welke,

{==341==} {>>pagina-aanduiding<<}
zoo als hij beweert en bewijst, uitgemaakt kunnen worden door waarnemingen, afgeleid van de verschijnselen der natuur. De eerste is, dat in eene groote meerderheid van voorbeelden, waarin een beraamd ontwerp waargenomen wordt, het oogmerk van het ontwerp weldadig is; de tweede, dat de Godheid tot de dierlijke gewaarwordingen vermaak toegevoegd heeft, boven hetgeen ter bereiking van ieder ander oogmerk noodig was; zelfs wanneer dat oogmerk, voor zoo verre hetzelve noodig was, door het uitwerksel van smart onfeilbaar had kunnen worden daargesteld. - Allertreffendst is deze afdeeling geschreven, zoo daar de Schrijver de bewijzen aanvoert, als wanneer hij zich zet om zwarigheden uit den weg te ruimen, of de tegenwerpingen, welke hier niet ontbreken, op te lossen. Te breedsprakig zouden wij worden, wilden wij hier tot eene bijzondere opgave van beide treden; en te meer onthouden wij ons hiervan, dewijl alles zoo ineengezet is en dermate zamenhangt, dat eene gedeeltelijke opgave, schoon breed, nog gebrekkig zou wezen. - 't Zelfde moeten wij zeggen van de bijzondere afdeeling, betreffende de vraag, waarmede de Natuurlijke Godgeleerdheid altoos is bezwaard geweest; waarom er toch, onder de regering van eenen allerhoogsten en weldadigen wil, in de wereld, zoo veel, hetwelk den schijn altoos heeft van toevallig te zijn, plaats hebbe, als er plaats heeft.
Het laatste of XXVII H. behelst het besluit, uit alles, wat voorheen verhandeld is, opgemaakt. De bedenking van sommigen, die, dit en soortgelijke werken gelezen hebbende, zeggen: ‘dat zij slechts uitscheiden, waar zij begonnen waren; dat zij nimmer onkundig geweest zijn van deze groote waarheid, en nimmer aan dezelve getwij feld hebben; dat het uit dien hoofde niet blijke, wat er gewonnen worde met nasporingen, uit welke men geen nieuw gevoelen kan aanleeren, en ter staving van welks onderwerp geene bewijzen noodig waren,’ beantwoordt hij met aan te toonen, dat, met het onderzoeken en nasporen, deze twee punten, te weten, vastheid van overtui-
{==342==} {>>pagina-aanduiding<<}
ging en indruk van de waarheid, altoos nog gewonnen worden ten behoeve van leerstellingen, hoe algemeen erkend dezelve ook zijn mogen.
Ons herhaald verslag wijst uit, op welk eenen hoogen prijs wij dit werk stellen. De aard van 't zelve brengt mede, dat het eene gezette en somtijds eene ingespannen lezing vordert. De Eerw. vertaler heeft zich verdienstelijk gemaakt door zijne bijvoegselen en aanteekeningen. Jammer, dat hij zich de moeite niet gegeven, of dien last aan een ander opgedragen hebbe, om een register op dit werk te maken! Hoe levendig na de eerste lezing ook alles in 't geheugen moge liggen, na eenig tijdsverloop weet men zich wel te herinneren, deze of gene bijzonderheid in een zoo uitgebreid werk gelezen te hebben; doch, indien men niet het een en ander opteekene, is er veel zoekens aan vast om het weder te vinden.




Korte opgave van de regte verklaring der H. Schriften, volgens de bekende Brieven van Philadelphus, (Bosveld) over den Kinderdoop; benevens de gewigtige gevolgen daar van, in de Godgeleerdheid. Door een Vriend der Waarheid. Te Leeuwarden, bij P. Wiarda, 1811. In gr. 8vo. 68 Bl. f :-12-:

De ongenoemde Schrijver van dit stukje meent aan ongeletterden, die een groot werk van omtrent 700 bladzijden niet lezen kunnen, geen ondienst gedaan te hebben, door de vervaardiging van dit uittreksel uit de Brieven, door wijlen den Dordschen Kerkleeraar p. bosveld, onder den naam van Philadelphus, voor ruim vijf entwintig jaren in het licht gegeven. Hij is zeer ingenomen met de denkwijze van dien kundigen man over het zoogenaamde Genade - verbond, welk God met de Christenen, als met een Christen - volk, gelijk eertijds met gansch Israël, zal aangegaan hebben, en alzoo ook over het Ko-
{==343==} {>>pagina-aanduiding<<}
ningrijk en de Gemeente van Christus, waartoe alle gedoopte Christenen behooren, over derzelver benaming in de Apostolische Brieven, uitverkorene, geroepene, geloovige, geheiligde en dergelijke; en stelt er groot belang in, dat deze denkbeelden in de Gemeenten meer bekend en aangeprezen worden.
Of dit boekske daartoe wel zeer veel zal bijdragen, komt ons twijfelachtig voor. Ongeletterden, die met het werk van Philadelphus nog niet bekend zijn, zullen er niet gemakkelijk mede te regt komen. De aanvang reeds: ‘Dit gewigtig stuk, waarvan het regte verstand van den geheelen Bijbel voornamelijk afhangt, zal ik eerst trachten te bewijzen, en dan, in de tweede plaats, daaruit eenige leeringen en lessen, van zeer veel belang, zoeken af te leiden. De waarheid dezer zoo belangrijke stelling (welke stelling, wordt niet gezegd) zal ik eerst bewijzen uit de Brieven van Philadelphus, en er dan nog eenige bewijsgronden bijvoegen;’ deze aanvang is reeds zoo vreemd, en 't geen bl. 2-4. tot zoogenaamde voorafgaande opheldering moet dienen, zoo oppervlakkig, dat wij vreezen, of ongeletterden door deze opgave alleen wel achter het geheim zullen geraken. De geheele daarop volgende bewijstrant, die van bladz. 4 tot 35 voortloopt, is ook verre van geschikt te zijn voor ongeoefenden. Het is vervelend, vele bladzijden in éénen adem, eer men eenig rustpunt aantreft, (en dat gebeurt ook maar zeer zelden) te moeten voortlezen.
Wij achten de denkbeelden van Philadelphus, over de genoemde onderwerpen, aan de Lezers van ons Maandwerk bekend genoeg, en daarom onnoodig te zijn, om een uittreksel uit dit uittreksel te geven (*). Dit alleen willen wij nog berigten, dat de Schrijver zich niet vergenoegt met de opgave en verdediging van de wijze, waar-
{==344==} {>>pagina-aanduiding<<}
op Philadelphus deze en gene Bijbelsche spreekwijzen uitlegt; maar ook vervolgens beweert, dat, naar deze wijze van denken, verscheidene waarheden, welke eertijds onder de Protestanten in geschil waren, beslist en in een duidelijk licht geplaatst worden, en dat dit leerbegrip eenen allerheilzaamsten invloed op ons geloof en op onze deugdsbetrachting heeft. Namelijk de regte begrippen, niet alleen van doop en avondmaal, maar ook van verkiezing tot zaligheid, de uitgestrektheid der verzoening, de leer van 's menschen onmagt, bekeerende genade, volharding der heiligen, de waarschijnlijkheid, dat de meeste menschen zullen zalig worden, en wat hiermede verder in verband staat.




Handboek der Materies Medica, ofte aanwijzing der kenteekenen en krachten der voornaamste geneesmiddelen, voor min geoefende liefhebbers der Geneeskunde, ook dienende tot bevordering van het gebruik der Bataafsche Apotheek; door A. Ypey, Hoogleeraar in de Geneeskunde enz. te Franeker. Te Amsterdam, bij W. van Vliet. 1811. In gr. 8vo. f 4-18-:

Tot hiertoe misten wij, in onze taal, eene voldoende handleiding tot de kennis en het gebruik der voornaamste geneesmiddelen. De werkzame en geleerde ypey heeft, door dit Handboek, in dat gebrek willen voorzien, en, zoo het ons voorkomt, zijn oogmerk daarmede grootendeels bereikt. Want hoewel er voor hen, die met de laatste lotgevallen der Geneeskunde bekend zijn, hier veel zal gemist worden, vooral wat de Elektriciteit, het Galvanisme en het Magnetisme aangaat, moet men hierbij onder het oog houden, dat het werk voor dezulken geschreven is, wier geneeskundige opvoeding een geringeren aanleg had, en voor welke dergelijke middelen doorgaans onbereikbaar zijn. Even min als alle schilders

{==345==} {>>pagina-aanduiding<<}
apellessen wezen kunnen, kan men in elken Genees- of Heelmeester een hippokrates of sydenham verwachten. Ondertusschen moet voor de behoefte van allen gezorgd worden, en daartoe levert onze. Schrijver eene voortreffelijke bijdrage.
Wij vinden hier, in het algemeen, het resultaat der best gestaafde waarnemingen van beproefde Geneesmeesters omtrent de kracht en de werking dier voorwerpen, welke de natuur ter genezing onzer kwalen oplevert, of de kunst heeft weten te vervaardigen. Daarbij is eene naauwkeurige beschrijving der onderscheidende kenmerken gevoegd, het bedrog, dat er het meest mede gepleegd wordt, opgegeven, en het middel, ter ontdekking van hetzelve, aangewezen. De Schrijver rangschikt de geneesmiddelen volgens hunne meest in het oog loopende uitwerking, hetwelk zeker voor zijn oogmerk allezins voldoende is, hoewel deze orde anders noch streng stelselmatig, noch echt wetenschappelijk genoemd mag worden.
Het is een gebrek der meeste Schrijvers over de Geneesmiddelkunde, dat zij het begrip dezer wetenschap doorgaans te naauw bepalen, en daardoor eene menigte van allergewigtigste geneesmiddelen buitensluiten; waardoor dus de leerling geene gelegenheid krijgt, om zich omtrent dezelve behoorlijk te onderrigten. Dit zelfde is het geval in dit boek; men spreekt er alleenlijk van de artsenijën, zonder van die kunstbewerkingen te gewagen, welke mede ter heeling van ziekten en ongesteldheden worden aangewend. De kunst, om dezelve aan te wenden, behoort wel eigenlijk tot de Chirurgie; maar de Geneesheer moet echter derzelver kracht en werking leeren kennen en beoordeelen. Vooral verdiende de aderlating eene plaats in dit Handboek, daar diegenen, voor welke hetzelve voornamelijk geschikt is, dit middel doorgaans spoedig bij de hand nemen, en niet genoeg over deszelfs gewigt kunnen onderrigt worden.
Velen onzer hedendaagsche kunstbroederen zullen zich misschien wel daaraan ergeren, dat de purgeer- en braak-
{==346==} {>>pagina-aanduiding<<}
middelen, volgens oude gewoonte, hier de baan openen, en, in onderscheidene afdeelingen gesplitst, in grooten getale verschijnen. Ondertusschen verdienen zij, in zekeren opzigte, dezen voorrang, omdat het menschelijk geslacht dezelve van allen het meeste behoeft. Bij verre de meeste menschen zijn er geene organen, welke meer gevergd en waarop minder acht geslagen wordt, dan de maag en ingewanden. De invloed dezer deelen op het geheele overige ligchaam is zeer uitgestrekt en vermogend; de zuivering van dezelve is dikwijls genoegzaam, om óf gevaarlijke ziekten te voorkomen, óf, indien dezelve reeds ontstaan zijn, te genezen. Er zal nooit een eenvoudiger en zekerder praktikale geneesregel zijn dan deze: datgene, hetwelk tot de ongesteldheid onmiddellijk aanleiding gaf, zoodra het bekend is, en zoo lang het verwijderd kan worden, weg te nemen. Daarom is, onder andere, de gastrische geneeswijze zoo beproefd en zoo geliefd vooral in ons land, waar de buitensporigheden der tafel sterk in zwang gaan. Men kan zeker hierin te ver gaan; maar het is van den anderen kant de grootste eenzijdigheid, de ontlasting van nuttelooze, bezwarende en schadelijke stoffen enkel als een middel ter verzwakking te beschouwen.
Wij maakten deze aanmerking, om het geneeskundig vooroordeel dezer dagen te voorkomen, waardoor men anderzins ligt tegen een werk kon worden ingenomen, hetwelk niet met den geest des tijds overeenstemt. Hetzelfde mag men ten aanzien van alle andere ontlastende middelen aanmerken, welke niet verzwakken, dan wanneer zij misbruikt worden, en het ligchaam van deszelfs goede sappen berooven.
Ondertusschen kunnen wij ook met den Schrijver ten aanzien van sommige klassen niet instemmen. Aan de steenbrekende middelen schijnt ypey weinig gewigt te hechten; hij heeft sommige van dezelve, b.v. het zoutzuur, overgeslagen, en het onderwerp niet met die oplettendheid behandeld, welke het verdient, daar het nog

{==347==} {>>pagina-aanduiding<<}
aan vele zwarigheden onderhevig is. Onder de sluimenlozende middelen moesten, in overeenstemming met de andere ontlastende middelen, alleen diegenen opgenoemd zijn, welke door hunne prikkeling op de luchtwegen die uitwerking te wege brengen, en geenszins anderen, die dit slechts middellijk doen. De klasse der versterkende geneesmiddelen zouden wij liever met voedzame spijzen vullen, daar de geneesmiddelen de stof des ligchaams, het eerste vereischte tot deszelfs sterkte, niet herstellen, en nimmer in die hoeveelheid genomen worden, dat zij dit doen kunnen. Ook de hoofd- en zenuwmiddelen wilden wij liever uitgeschrapt, en daarvoor eene klasse van opwekkende middelen (excitantia) geplaatst zien, waaronder wij dan de voornaamste vluggere prikkels zouden rangschikken.
Doch deze bedenkingen achten wij, gedachtig aan het oogmerk van den Schrijver, van te weinig belang, om er de waarde van het werk door te verkleinen; wij gelooven veelmeer, dat hetzelve in de handen, waar het behoort, van eene uitstekende nuttigheid wezen zal.





Geschiedenis van het Verval en den Ondergang des Romeinschen Rijks, door Edward Gibbon. Uit het Engelsch vertaald door N. Messchaert. Te Amsterdam, bij J. Allart. In gr. 8vo. Iste Deel. 1810. XXXII en 573 Bladz. IIde Deel. 1811. VIII en 677 Bladz. f 9-12-:

Het verheugde ons niet weinig, te zien, dat, door de aanvankelijke vertaling van dit werk, den in het Engelsch onbedrevenen Nederlandschen Lezer gelegenheid verschaft wordt, zijne kennis aan de drie klassieke Geschiedschrijvers der nieuwere tijden te voltooijen. Dat toch gibbon, zoowel als hume en robertson, tot deze trits behoore, is door de eenparige stem van het gelet-
{==348==} {>>pagina-aanduiding<<}
terde publiek beslist. En waarlijk naar regt; het zij wij op de grootheid en het belangrijke des onderwerps, hetzij wij op de behandeling letten. Had toch hume de hoogst merkwaardige lotgevallen van een der meest bekende en magtigste volken uit de nieuwere tijden, - robertson drie tijdvakken uit de crisis van ontwikkeling en herleving van den menschelijken geest in de 15 en 16de eeuw, de regering van karel V, de ontdekking van Amerika, en de omwentelingen in Schotland, tot onderwerpen hunner nooit overtroffene tafereelen gekozen, - gibbon koos een veel ruimer tijdperk, vol daadzaken, van den onmiddellijksten invloed op de geschiedenis der menschheid. Hij neemt het Romeinsche rijk in zijnen hoogsten bloei onder de antonijnen, toen het zich van de grenzen der Schotsche hooglanden tot aan die der Nubische zandwoestijn, en van de punt van Portugal tot aan de bergen van Armenië uitstrekte, en één welverbonden geheel vormde, door zeden, wetten en kunsten, zoo 't scheen, tegen slooping beveiligd; hij ontwikkelt de kiemen van deszelfs verval, eerst door het mangel aan krijgstucht der Romeinsche hofsoldaten en legers, die, na het vijftal roemruchtige Keizers in de tweede eeuw, straks eene geheele schare van of
nietsbeduidende, of toch ongelukkige vorsten op het tooneel der geschiedenis deden optreden, die even spoedig uit ons oog verdwijnen, als zij plotseling verschenen zijn; dan door de invallen der stouter geworden Barbaren, welke na het midden der derde eeuw reeds het rijk met volstrekten ondergang dreigden; tot dat eene teelt geharde legerhoofden uit het krijgshaftig Illyricum met gespierde vuist de teugels des gebieds aanvaardden, en Rome eerlang tot de oude grenzen, en bijna tot de oude grootheid, verhieven. Nu, echter, bragt de invoering der slaafsche Oostersche regeringswijze, en de gewettigde rijksverdeelingen onder diocletiaan, straks de verplaatsing van den rijkszetel naar het Oosten, en de afscheiding der burgerlijke en krijgsmagten onder constanti-
{==349==} {>>pagina-aanduiding<<}
nus, eene nieuwe bron van verzwakking voort, die ook nieuwe en meer geduchte zwermen van Barbaren in het rijk lokte. De regeringen van juliaan en theodosius (beiden helden, hoe hemelsbreed in denkwijze en aanleg verschillende) waren te kort, om dien inbrekenden stroom te stuiten; en de nieuwe rijksverdeeling onder de zwakke zonen van den laatstgenoemden voltooide den ondergang des Westerschen rijks. Doch Konstantinopel, reeds anderhalve eeuw boven Rome de hoofdzetel, hield zich, ten spijt van tallooze kiemen van verderf, nog bijna duizend jaren langer staande, heroverde zelfs onder justiniaan Italië en Afrika, en weêrstond, hoe flaauwelijk ook, toch de dubbele beweegkracht van godsdienstijver en veroveringszucht, die de Arabieren in ééne eeuw meer landen deed winnen, dan de Romeinen, hoezeer reeds meesters van Italië, in drie eeuwen hadden
kunnen overweldigen. Men stoffere deze vlugtige schets met de gewigtige gebeurtenissen, daartoe behoorende: de oprigting en den aanwas des Christendoms, deszelfs verheffing op den troon, en onmiddellijk volgende verbastering; - de stichting en vorming van die nieuwere rijken, welke bijna onder gelijken vorm tot op onze tijden hebben voortgeduurd; - karel den grooten, en het licht door hem ontstoken, doch 't welk terstond weder in den stikdonkeren nacht der middeleenwen verdween; - mahomet, zijne leer, en hare pijlsnelle vorderingen; - de botsing van het Heidensche Christendom en den Riddergeest der elfde eeuw tegen het verbasterde Monotheïsmus en het beschaafde Despotismus der Kalifen en Sultans door de Kruistogten; - eindelijk de eerste schittering van den dageraad in het Westen, in de dertiende en veertiende eeuwen; en men zal vinden, dat een historieschrijver zelden, zoo ooit, eene stoutere taak heeft op zich genomen, dan gibbon.
Voeg hierbij de ongemeene moeijelijkheid, aan de behandeling verknocht. Het waren niet de vroegere dagen van Rome, waar een welsprekende livius, een naauw-
{==350==} {>>pagina-aanduiding<<}
keurige dionysius, of een krachtige sallustius de veilige en onderhoudende gidsen waren, noch het tijdperk der eerste Keizers, door den wijsgeerigsten en grondigsten aller Geschiedschrijvers, den grooten tacitus, blootgelegd, die de Engelsche Schrijver tot het doel zijner behandeling koos; maar dagen van zwakheid en verval, zoowel in het staat- als letterkundige, waar een min bevooroordeelde en welonderrigte herodianus, een onzijdige en welwikkende ammianus marcellinus, hoezeer nog verre van de groote modellen verwijderd, uitzonderingen waren; waarin men eerst de minder dan middelmatige schrijvers der Historia Augusta, straks een' zwerm van lofredenaren, of bittere, eenzijdige berispers (zosimus, procopius, enz.) moest doorworstelen, om eindelijk in het veld der ellendige Grieksche kronijkschrijvers des lateren Keizerrijks, of in dat der nog meer barbaarsche Latijnsche monniken, te vervallen. En uit dezen bajert heeft nogtans gibbon een werk weten zamen te stellen, 't welk, hoezeer somtijds al te fraai geschreven (volgens de uitdrukking van robertson), en hier en daar te veel kunst verradende, over 't algemeen nogtans een meesterstuk van historische voordragt, en zeer dikwijls van historische kritiek is. In eene schoone, geleidelijke orde draagt de Schrijver de oorzaken en trappen des telkens toenemenden vervals aan den Lezer voor, en vertoont zich bijna overal als wijsgeer en menschenkenner, om nu niet eens van het onvoorwaardelijke vereischte eens goeden Geschiedschrijvers, grondige en
naauwkeurige kennis der bronnen, te gewagen.
De voor ons liggende twee Deelen (waarvan het eerste reeds vroeger in de Vaderlandsche Letteroefeningen voor 1810. No. 12. is beoordeeld geworden) dragen van het bovengestelde allerwegen getuigenis. Nogtans deelen zij ook in de gebreken, die kenners met rede in den Geschiedschrijver van Rome's verval bespeurd hebben. Hij vormt wel eens, gelijk wij reeds aanstipten, zijne zinsneden met te veel in 't oog loopende kunst, en haalt, om

{==351==} {>>pagina-aanduiding<<}
eene daadzaak bij te brengen, te verre uit, door, namelijk, dezelve van eene staat- of zedekundige aanmerking te laten voorafgaan, 't welk somtijds zeer gepast is, doch ook nu en dan, om zoo te spreken, naar de lamp riekt. Dan, deze vlekken zijn ligt, en verdwijnen geheel bij de overige schoonheden van den stijl, die echter niet in staat zijn, een ander, meer wezenlijk gebrek te vergoeden; eene blijkbare vooringenomenheid met den toestand der Romeinsche wereld onder de betere Keizers, ten nadeele van dien slaat van zaken, welken het Christendom heeft daargesteld. Het is waar, de algemeene vrede, dien men onder hadrianus en antoninus pius genoot; de geringe last, dien min afgelegene onderdanen van de oorlogen leden, welke meestal op verwijderde grenzen gevoerd werden; de eenparigheid in wetten, zeden en regtsoefening, en de doorgaans verspreide beschaving, leverden talrijke bronnen op voor die algemeene gelukzaligheid der Romeinen, waarbij gibbon met zoo veel genoegen vertoeft: jammer maar, dat het verschrikkelijke, algemeene zedenbederf alle deze bronnen vergiftigde! - En hier moeten wij, als eene der voornaamste vlekken in deze Geschiedenis, opmerken, dat gibbon dit zedenbederf op verre na niet in zijne geheele uitgestrektheid geschilderd heeft; 't welk toch, als een der voornaamste oorzaken van Rome's ondergang, onmiddellijk tot zijne taak behoorde. Reeds is dit opgemerkt door den geleerden en schranderen meiners, die in zijne ‘Geschichte des Verfalls, der Sitten, der Wissenschaften und Sprache der Römer’ dit verzuimde van den Engelschen Schrijver heeft aangevuld, doch ook hier en daar misschien wat te sterk gekleurd, door alle
declamatiën der redenaars en dichters letterlijk voor waarheid op te vatten. Zoo veel blijkt nogtans onbetwistbaar uit de talrijke aangevoerde daadzaken, dat Rome, zelfs in het tijdstip, door gibbon als het gelukkigste voor de menschheid geroemd, (van domitiaan's dood tot de regering van commodus) gebukt ging onder de slavernij der schandelijkste

{==352==} {>>pagina-aanduiding<<}
ondeugden, der eerloosste gruwelen, die, sedert meer dan eene eeuw ingeworteld, zelfs door goede Keizers niet konden uitgeroeid worden. Men huivert op het denkbeeld, door gibbon zelven geopperd, dat alle de vijftien eerste Keizers, den suffen claudius alleen uitgezonderd, zich aan onnatuurlijke misdaad schuldig maakten, en dat eene boeleerster als faustina de geliefde echtgenoote van den deugdzamen marcus aurelius was. Met welk eene snelle vaart moeten dan niet, onder de regering van commodus en zijne opvolgers, genoegzaam allen vervaarlijke dwingelanden, de zeden zijn ondergegaan! hoe moet de zedelijke kracht, en dus ook het vermogen om de mannelijke Noordsche Barbaren weêrstand te bieden, in zulke verslapte zielen, gehuisvest in uitgeputte ligchamen, geheel zijn verloren geraakt! En dit zoo gewigtig punt wordt nogtans door onzen Schrijver nimmer opzettelijk, maar slechts hier en daar ter loops behandeld.
Eene andere partijdigheid, die met de opgenoemde in een naauw verband staat, is gibbon's ingenomenheid tegen de Christenen, zelfs tegen die in de beide eerste, doorgaans zuivere eeuwen. Daar de Vertaler het loffelijke voornemen heeft, des Schrijvers opgave van de zoogenaamde natuurlijke oorzaken der uitbreiding des Christendoms te wederleggen, zoo zullen wij hierbij niet stilstaan, alleen aanmerkende, dat er in de twee voor ons liggende Deelen, (van marcus aurelius tot constantinus) hoezeer dit onderwerp met opzet geheel niet aanrakende, toch nu en dan eene aanmerking gevonden wordt, (b.v. de 3de in het II. Hoofdst. bl. 465. D.I. Ned. Vert.) die des Schrijvers denkwijze vrij duidelijk verraadt. - In de twee voor ous liggende Deelen vindt men ook stof in overvloed, om den Schrijver, dien zoo wijsgeerigen als grondigen onderzoeker, te beklagen, dat een vooroordeel, destijds in de mode, hem belettede, de ongemeene voordeelen op te merken, die het Christendom in de inrigting, den gewonen gang en de op-
{==353==} {>>pagina-aanduiding<<}
volging der rijken en staten heeft te wege gebragt. In welken beschaafden - wat zeg ik! in welken min beschaafden Christen-staat heeft men ooit gehoord van eene reeks van zeventien Vorsten, achtervolgens door soldaten of mededingers vermoord, gelijk in bijna eene eeuw, van commodus tot carus, (met uitzondering slechts van septimius severus, decius en valerianus) het lot van alle Romeinsche Keizers was, zonder nog eens de Tegenkeizers en Vorstenzonen te rekenen? Wie herkent hier niet aanstonds denzelfden wreeden geest, die ook in het Oosten vele dergelijke tooneelen voortbrengt, en zegent niet met ons den milderen Godsdienst, die de troonen der Vorsten en de veiligheid der hedendaagsche volken schraagt? Bloedtooneelen toch, geluk wij er in onze jeugd
beleefd hebben, waren het gevolg van haat tegen het Christendom. In het bedoelde geval den voordeeligen invloed van het Christendom te miskennen, is even eenzijdig, als dien in de sterke vermindering der grofste buitensporigheden, zelfs aan de Hoven, voorbij te zien; en beide heeft toch gibbon gedaan; het laatste, wanneer hij die vermindering alleen aan gevoelens van eer en ridderlijke braafheid (welke toch ook ten deele uitvloeisel van het Christendom zijn) toekent; (I D. bl. 334.) en het eerste, wanneer hij de meerdere veiligheid onzer hedendaagsche staten toegeeft, (bl. 383.) doch zich wel wacht de oorzaak te noemen. Te regt is het eerste verzuim ook door den achtenswaardigen Vertaler opgemerkt en verbeterd. (Aanm. bl. 547. D.I.)
De vertaling is in goede handen gevallen. De Heer messchaert, die onzer tale in hare geheele uitgebreidheid toont magtig te zijn, heeft, zonder ongetrouw te worden, aan zijne overzetting gemakkelijkheid en vloeibaarheid van stijl bijgezet, en zijne overbrenging verraadniet, gelijk zoo menige op onzen bodem verplante gewassen, op den eersten geur terstond den vreemden oorsprong. De uitheemsche wendingen zijn door hem met echt-Hollandsche verwisseld, en de taal is vrij van Bar-
{==354==} {>>pagina-aanduiding<<}
barismen. Wat het zakelijke betreft, is deze vertaling met de doorgaans keurige aanteekeningen van den Leipziger Hoogleeraar wenck (alleen voor het eerste Deel) verrijkt.
Deze twee Deelen behelzen de geschiedenis van Rome's verval onder de Heidensche Keizers. Het volgende Deel, waarin zich een geheel nieuw tooneel voor ons openen moet, zal met de twee beroemde hoofdstukken over de Christenen beginnen. Wij verlangen zeer naar hetzelve.




Tasereelen van den Griekschen Archipel, door Fredrik Murhard. IIde Deel. Te Haarlem, bij F. Bohn. In gr. 8vo. 332 Bl. f 2-18-:

Het vorige Deel liet den Heer murhard op Scio, in 't gezelschap der schoone Sciotinnen, welke hij zeer verhest. Een geheel Hoofdstuk wijdde hij aan de schoone helft van Scio's bewoners toe. Het eerste dezes Deels is aan eene karakterschets der mannen op dat eiland gewijd. De Reiziger stemt met velen zijner voorgangeren, die dit eiland bezochten, overeen, dat zij in de gansche Levant geen oord kennen, waar men genoegelijker vertoest, dan op Scio. ‘Wat wil men,’ vraagt hij, ‘ook meer, in een vreemd land? Overal gastvrij ontvangen, ziet men zich alhier met eene gevallige minzaamheid geherbergd, waarvan men elders te vergeefs een gelijk voorbeeld zoekt. De geneugten van het Oosten schijnen zich alhier met die van het Westen te verzusteren. Terwijl men door alles, wat ons omringt, aan het Oostersche denken moet, schijnt het inderdaad dikwerf niet anders, dan of men in onze Westersche landen vertoeft.’ - Na zulk een aanhef laat zich eene gunstige schets van der mannen karakter wachten: deze wordt dadelijk gegeven, doch tevens de gebreken niet ontveinsd. -
{==355==} {>>pagina-aanduiding<<}
Verder doet het XXI H. ons de Scioten als de meest beschaafden onder de nieuwe Grieken kennen, met opgave van de oorzaken dezes verschijnsels, ondanks de veelvuldige belemmeringen.
Het XXII H. loopt over de taalkunde, bijzonder over het nieuw en oud Grieksch, en het gebrek aldaar aan hulpmiddelen om in geleerdheid te vorderen. Bepaald handelt het volgende Hoofdstuk over den Godsdienst, en geeft eene schets van het daar heerschend bijgeloof en dweeperij, van de kerktwisten tusschen de Grieken en Latijnen, en het louter werktuigelijke van der Grieken Godsdienst in 't algemeen.
Dan, 't geen mur hard des heeft voorgedragen geldt, gelijk hij in het XXIV H. opmerkt, meer de Grieken over het geheel genomen, dan wel ten opzigte van de Scioten. ‘Onder dezen,’ erkent hij, ‘dat zij bij velerlei gelegenheden, inzonderheid bij de vervolgingen, welke hunne Roomsch-Katholijke broeders van hen (de Grieken) hebben moeten dulden, maar al te hatelijke proeven hebben geleverd, tot hoe verre godsdienstige dweeperij den mensch vervoeren kan; - doch er zijn onder hen, tegenwoordig, zoo vele edele, voortreffelijke en echt verlichte mannen, dat de wijsgeerige reiziger, door soortgelijke verschijnselen, in andere landen der meest beschaafde Christenheid reeds gewoon aan zulk slag van tooneelen, zeer gaarne den blinden ijver over het hoofd ziet, zoo van het gemeen, als van alle die genen, die, volgens hunne denkwijze en gezindheden, tot hetzelve behooren gerekend te worden.’
Als een hoogschatter der Grieken, en onder dezen bovenal van de Scioten, laat hij zich dus uit: ‘Ware de regering beter gesteld, viel de rampzalige, en bij elke gelegenheid zoo zeer drukkende, betrekking tusschen den gebiedenden Muzelman en den slaafsch onderdanigen Christen weg, dan zou ook de Grieksche natie over het geheel niet slechter zijn dan andere volken, en de Scioten bovenal zouden weldra op den bij ons zoo

{==356==} {>>pagina-aanduiding<<}
eerwaardigen naam van Grieken aanspraak kunnen maken. Dat anderen nog zoo zeer op het bedorvene en hatelijke karakter der Grieken schimpen; ik voor mij, die gelegenheid had hen naauwkeurig te leeren kennen, zal mij nimmer van het grondbeginsel en de overtuiging laten afbrengen, dat deze natie in de toekomst de grootste hoop belooft, dat zij nogmaals op het groot tooneel des aardbols zal glansen, (wij schreven liever schitteren) en dat, indien al de staatkunde niet gedoogen mogt, dat zich een nieuwe aanzienlijke Grieksche staat in eenig tijdvak vormde, de Grieken gewis, onder het schild van eenen Monarch, eenmaal, met eenen zich gestadig verheffenden geest, in de rij der volken zullen pralen.’
Gronden hiervoor geeft murhard op; onder dezen, der Grieken, en bovenal der Scioten, vermijding van alle buitensporigheden, en reinheid van zeden. Hiervan hangt hij dit tafereel op: ‘De luchtsgesteldheid en heldere hemel hebben zoodanigen invloed op de Grieken, dat zij niet zelden tot eene levendige, zelfs ongestuimige vrolijkheid worden vervoerd, welke zeer afsteekt bij de altijd eenparige vreugde der Turken, die, zelfs in geval van scherts, hunne ernsthaftigheid nooit verliezen. Met dit alles, echter, geven zij zich niet spoedig over aan buitensporigheden, welke ligchaam en ziel in den eersten levensbloesem bederven, het naauwelijks kiemend knopje van den jongeling breken, dat anderzins zoo vele vruchten belooft, en de pas ontluikende roos der aanvallige maagd zoo spoedig doen verwelken, tot dat zij eindelijk, geheel ontbladerd, aan het graf ter prooije dienen, dat noch leeftijd, noch sekse spaart. Te dezen opzigte zijn zij geheel Oosterlingen, en overtreffen verre de Europeërs. - Van wellustige jongelingen, van veile meisjes, die hare bekoorlijkheden en alles, wat voor elke vrouw het dierbaarst behoort te zijn, aan den meestbiedenden verkoopen, van ontrouwe echtgenooten en huwelijk sovertredingen, van buitensporige mannen in den avondstond huns levens, en vrouwen in den ruwen win-
{==357==} {>>pagina-aanduiding<<}
ter haars bestaans, die zich aan ongeoorlofden wellust en ontucht overgeven, hoort men hier zelden spreken. In de groote steden, waar allerlei natien onder elkander leven, waar zeden en gewoonten zich onder elkander mengen, zijn ook zoodanige verschijnselen niet onbekend; overal echter heerscht eene eenvoudigheid en zuiverheid van zeden, welke het vermoeden wekt, dat de ommegang alleen met de Franken dergelijke verontreinigingen naar de hoofdsteden kan voeren. Ook zijn, nog daarenboven, zulke verschijnselen eene
dadelijke uitzondering op den algemeenen regel, welke inderdaad, wanneer men de bevolking tot maatstaf neemt, zeer zelden voorkomt, en althans nimmer zoo algemeen verspreid is, als helaas! in Europa.’
Het XXV H. leert ons, bij eene wandeling door de stad, de inwoners van Scio in de voornaamste bijzonderheden kennen. Hoogst schilderachtig is de aanvang, en heeft van het overdrevene. Voorts zal men met vermaak die wandeling met hem doen. In den vallenden avond wilde hij voorttreden. - ‘Maar,’ schrijft hij, ‘wie kan zich onthouden, om van tijd tot tijd zijn oog op de schoone Sciotinnen te vestigen, die van alle kanten, in bonte groepen, de oplettendheid gaande maken? Onder haar heerscht eene luidruchtige vrolijkheid, en, zonder haren arbeid te verzuimen, onderhouden zij elkanderen met vrolijke gesprekken en lustig gezang. Aan de Oostersche zeden, aan de bestendige afzondering en aanhoudende schaamte der sekse in deze landen reeds gewoon, verwonderde het mij zeer, hoe de verzamelde bekoorlijke meisjes dezes eilands mij, eenen vreemdeling, zoo koen, zoo stout, zoo vrij in de oogen durven zien; en ik moet inderdaad voor een oogenblik droomen, dat ik verre van Turkije vertoef!
Doch dit is nog niet genoeg. Op eenmaal verheft zich het zuivere stem - geluid dezer beminnenswaardigen: met de innemendste vriendelijkheid vormen zij eenen kring rondom mij, en ieder harer, al schertsende en

{==358==} {>>pagina-aanduiding<<}
lagchende, weet met eene onbeschrijslijke gevalligheid den draad tot een vernuftig en onderhoudend gesprek te spinnen. “Hoe behaagt het u te Scio?” vraagt hier eene engelachtige stem. “Blijft gij nog lang bij ons, of wilt gij ons slechts eenen korten tijd vergunnen?” - “Wilt gij niet een weinig rusten en bij ons komen zitten?” - “Mon sieur,” dus spreekt mij een kopje aan, dat den hals eener Venus zou versieren, “je vous prie de bien vouloir entrer ici; il est bien joli chez nous;” en met dit zeggen opent de schoone hare huisdeur. “Ah! que je suis charmé de vous voir chez moi!” - “O! non; Monsieur preferera surement de se reposer chez moi: est-ce qu'il ne vous sufsit pas, Mademoiselle, d'voir deja reçû aujourd'hui deux etrangers?” herneemt eene ranke Juno, daar zij hare vriendin zacht berispt. - “De vreemdelingen verzuimen nooit, bij mij binnen te komen,” zegt eene andere Rozemond in het Grieksch; “gij moet toch eens zien, hoe vele mooije dingen ik heb.” Op het zelfde oogenblik vatten mij een paar andere Nimsen bij de armen, en trekken mij naar de huisdeur, terwijl zij in het Italiaansch er bijvoegen: “O! Signore, caro Signore, non andate via cosi presto!”
Wat nu te doen? Zulk een aantal van jonge meisjes, en wel van schoonheden, moeten gewis zelfs den standvastigsten man doen bezwijken. Men doe wat men wil, toegeven is het besluit. Alzoo treed ik een der huizen binnen, onverschillig welk. “En nu zult gij gewis het gordijn laten vallen?” duwen mij mijne lezers welligt, al vragende en twijfelende, toe. Neen voorzeker, ik ben juist voornemens hetzelve eens regt op te halen!’
Dit doet murhard; maar met eenen uitslag, die elk moet bevreemden. De wellusteling, die het, bij de gemelde omstandigheden, zoo gemakkelijk zou rekenen om in de armen van Grieksche schoonen aan zijne begeerte te voldoen, zou zich alhier zeer bedrogen vinden. Met zulke gezindheden zou hij nergens slechter afkomen, nergens slechter rekening maken, dan te Scie. - Het verdere

{==359==} {>>pagina-aanduiding<<}
breed verhaalde dier ontmoetinge leze men in het werk zelve. ‘De Reiziger,’ dit is het slot, ‘kwam er af met - eene kleinigheid te koopen.’
Nog nader leert murhard ons die lieve Sciotinnen kennen in het XXVI H., en verheft de kuischheid der Grieken aldaar. Bij hen is het eene wet: ‘Beide geslachten behooren hunne wederzijdsche zinnelijke driften alleen in den echt te bevredigen.’ De opvolging dier wet wordt strengelijk gevorderd. Vandaar vindt men ook onder de Grieken op Scio zoo weinige oude vrijers: ook daarom poogt ieder jongeling, zoo dra mogelijk, in het huwelijk te treden. Allezins strekt dit Hoofdstuk om de zeden der Grieken en Griekinnen in eenen veel voordeeliger dag te plaatsen, dan men dezelve doorgaans, op de getuigenis der Reisbeschrijveren, gewoon is te beschouwen. Overdrevens heeft er misschien aan beide zijden plaats.
Murhard's tafereelen van de avondgezelschappen op Scio zijn zoo innemend, als de schilderij van den avond sterk gekleurd. (Wij konden bij de schildering niet nalaten te denken, dat zoo vele schilderijen, bij Tafereelschrijvers van avond- en morgenstonden gegeven, aanleiding verschaffen tot het overdrevene, ten einde het dagelijksche te vermijden.) In hoe vele opzigten moeten de Europeërs, naar 's Reizigers oordeel, het, ten aanzien van de verkeering en de vermaken, aan de Grieken, althans op Scio, gewonnen geven!
Het XXVIII H. leert ons de Scioten in hunne werkzaamheden kennen; en komen Scio's schoonen weder op den voorgrond, daar hij ons laat zien, welke schoone voortbrengselen hare teedere handen leveren, hoe zij die bearbeiden, en welke voorregten zij daaraan weten te geven.
Uit deze werkplaatsen der Scioten brengt een springtogt, gelijk het genoemd wordt, ons naar het binnenste gedeelte des eilands. Wij houden ons verzekerd, de Lezers zullen hem daarop gaarne vergezellen, en een ver-
{==360==} {>>pagina-aanduiding<<}
lustigend onderhoud vinden. Bij eene morgenschilderij, hier voorkomende, geldt, en nog veel sterker, de even gemaakte aanmerking wegens die des avondstonds.
Afwisselend is de beschrijving van het in eenzaamheid liggend klooster Neaomi, en verschaft vele wetenswaardige bijzonderheden. Daaraan wordt het XXX H. besteed.
Een andere toon heerscht in het XXXI H. Het groot aantal vogelen bij het gemelde klooster geeft daartoe aanleiding, en volgt murhard, ten aanzien der Natuurgeschiedenis van Scio's vogelen, den Italiaanschen geneesheer Signor marko, die zich langen tijd in dit eiland ophield, en zijne veeljarige nasporingen onzen Reiziger mededeelde. Diens waarnemingen over de trekvogelen kunnen iets bijdragen tot dit nog niet geheel of genoegzaam opgeklaard stuk. De XXXII, XXXIII, XXXIV en XXXV Hoofdstukken zijn zoo vele vleugels van de vogelgalerij van Scio. Het schilderachtige gaat hier geheel verloren.
De klooster-tuin bij Neaomi verschaft, H. XXXVI, gelegenheid om verslag te doen van de voornaamste tuingewassen en boomen op Scio. Merkwaardiger zijn deze dan de klooster-boekerij, hier beschreven, met een blijk van de onkunde der Grieksche Kalugers.
Bijzonderheden uit den laatstvorigen Turkschen oorlog, tot Scio behoorende, geeft ons het XXXVII H. te lezen. Nog andere merkwaardige oorden, door murhard op Scio bezocht, worden in het laatste Hoofdstuk vermeld; als de vlakte Lavadia en de berg Epos. Geen klein gedeelte van hetzelve besteedt hij aan berigten, homerus betreffende, op den eisch van welken vader der dichteren ter geboorteplaats verstrekt te hebben, Scio, onder vele andere plaatsen, mededingt. De zoogenaamde school van homerus wordt door den Reiziger bezocht en beschreven, met andere bijzonderheden van dat oord; waarmede dit boekdeel, en tevens het werk, een einde neemt.





{==361==} {>>pagina-aanduiding<<}

A.G. Daubanton, Nieuw Praktikaal Handboek voor Vrederegters, derzelver Griffiers en Deurwaarders; met Formulieren van alle Acten derzelven, benevens het Tarif der Geregtskosten van Acten en Vacatien dezer openbare Ambtenaars. Naar de tweede door denzelven nageziene en verbeterde uitgave. Uit het Fransch vertaald en met een Aanhangsel vermeerderd door Mr. P.J.B.C. van der Aa, Advocaat te Leyden. Te Dordrecht, bij A. Blussé en Zoon. 1811. In gr. 8vo. f 3-12-:

Onder de Fransche Regtsgeleerden, die de nieuwe wetgeving ophelderen en door formulieren in praktijk brengen, munt zekerlijk daubanton uit. Hij behoort tot die Schrijvers, welke hun onderwerp meer duidelijk dan grondig behandelen, en minder bij voorkomende zwarigheden geraadpleegd, dan in de dagelijksche praktijk gebruikt kunnen worden. Zijne uitgegevene Dictionnaires, Formulaires généraux, zijn Traité-prâtique du Code d'Instruction Criminelle, en zijn voor ons liggend Handboek voor Vrederegters, toonen alle, dat hij zich ook inderdaad meer tot doel gesteld heeft, om de toepassing der nieuwe wetten gemakkelijk te maken, dan wel, om de zwarigheden in de wetten te verzamelen, dezelve op te helderen en grondig te commentarieren. Zulke boeken worden er thans ook schaars gevonden, daar men zich te weinig tijd schijnt te vergunnen, om grondig en wel doordacht te schrijven. Het eene werk verdringt het andere. Het is alleen uit de menigte der boeken, dat men het goede kan verzamelen, en dan nog is de oogst dikwijls gering en voldoet niet aan de behoefte.
Daubanton's Handboek is een bruikbaar en nuttig werk, doch niet systematisch genoeg geschreven. Wij oordeelen, dat dit in een manuale of handboek een hoofd-
{==362==} {>>pagina-aanduiding<<}
vereischte is. Zulk een werk moet in orde en regelmatigheid uitmunten, omdat juist daardoor het geheugen ondersteund en de dagelijksche bruikbaarheid van het boek bijzonder bevorderd wordt. Alles moet op zijne plaats, alles moet in orde staan. Dan ziet men het geheel gemakkelijk over, en vindt spoedig het stuk, dat men begeert. Om zoo kort mogelijk te toonen, dat in dit Handboek de vereischte orde niet heerscht, zullen wij slechts eenige stukken opgeven, die, naar ons inzien, niet op hunne plaats staan. Na de werkzaamheden der Vrederegters in het algemeen zeer beknopt te hebben voorgedragen, begint het werk met de Extraordinaire Jurisdictie der Vrederegters, en daaronder wordt de Bevrediging gebragt, die vooraf bij den Vrederegter moet beproefd worden. Waarom is deze jurisdictie niet ordinair? Of is het niet overeenkomstig eenen algemeenen regel, bij de wetten bepaald, dat de partijen tot dat einde voor den Vrederegter verschijnen moeten? De gevallen, waarin zij van deze verpligting ontslagen worden, zijn extraordinair, omdat zij van den gewonen of gemeenen regel afwijken. De recusatie van eenen Vrederegter, een punt, dat bij de Regtbank ter eerster instantie, onder wier ressort de Vrederegter behoort, beslist moet worden; het verhaal nemen op Vrederegters, dat gebragt moet worden voor het Hof van appel van het ressort; de appellen van de vonnissen der Vrederegters, en dergelijke stukken meer, worden verkeerdelijk onder de rubriek van ordinaire jurisdictie behandeld. Daarenboven zijn er werkzaamheden aan de Vrederegters opgedragen,
welke wij ons niet herinneren in dit Handboek vermeld te hebben gevonden; zoo als, om slechts iets te noemen, het innemen der processen-verbaal van de Beambten der Douane over de door hen gedane aanhalingen, in gevolge de wet van den 9 Floréal, het 7de jaar, Tit. 4, art. 10. Ook zien wij niet, waarom een en hetzelfde stuk somtijds tweemalen, met aanhaling van dezelfde wetten en inlassching van dezelfde formulieren,

{==363==} {>>pagina-aanduiding<<}
behandeld wordt, gelijk het verhaal op de Regters, dat op bl. 93 onder de ordinaire jurisdictie is gebragt, met opgave van den inhoud van art. 505 tot 512 van den Code de procéd. en met inlassching van een formulier van eene requisitie of een verzoek, ten einde van regtsweigering te doen blijken - hetwelk mede op bladz. 298 behandeld wordt, wederom met opgave van den inhoud van art. 505 tot 513 van den Code de procéd. en met inlassching van ten naastenbij hetzelfde formulier. In gevalle men de beknoptheid, zoo noodig in een Handboek, had willen behartigen, dan had men dit stuk, het zij het regtsmiddel tegen eenen Vrederegter, het zij tegen eene Regtbank aangewend wordt, onder ééne rubriek moeten brengen, bijaldien men al niet begreep, dat het verhaal op eene Regtbank in dit werk eigenlijk niet behoorde.
De kundige Vertaler heeft eenige werkzaamheden van de Vrederegters, die in het Handboek van daubanton vergeten waren, in zijn Aanhangsel opgeteekend. Daarenboven was het nieuwe Wetboek der criminele proces-orde na de tweede uitgave van dit Handboek in het licht verschenen, en daardoor de werkzaamheden der Vrederegters aanmerkelijk vermeerderd en veranderd: zoo dat het den Vertaler, en met regt, noodzakelijk voorkwam, om dezelve in een aanhangsel op te geven en daarbij de noodige formulieren te voegen. - De vertaling van het werk zelve is over het algemeen zeer wél uitgevallen. Hier en daar treft men echter sporen van overhaasting aan, waardoor sommige plaatsen zelfs onduidelijk zijn geworden. Zoo komt het ons voor, dat de Heer van der aa het 105 art. van den Code de Commerce te letterlijk heeft vertaald. Moet niet ieder, die leest: ‘Het ontvangen der vervoerde goederen en de betaling der prijs van het voertuig doen alle mogelijke actie tegen den voerman te niet’ - opmaken, dat door de betaling van den prijs der kar, waarmede de goederen vervoerd zijn, de actie tegen den voerman ophoudt? Evenwel spreekt de wet hier alleen van den vrachtprijs, of het vrachtloon, en

{==364==} {>>pagina-aanduiding<<}
geenszins van den prijs van het voertuig zelve. Het Fransche idiotisme gedoogt in het oorspronkelijke de uitdrukking van prix de la voiture, voor vrachtloon; maar in onze moedertaal kan men hier geene letterlijke vertaling bezigen.
Voor dat wij deze beoordeeling sluiten, houde men ons nog eene algemeene aanmerking opzigtelijk de formulieren ten goede. Dezelve bestaat daarin, dat de formulieren, naar ons inzien, veelal te omslagtig en te uitgebreid zijn, en somtijds door het inlasschen van daadzaken, tegen de stellige vordering van de wet, gevaarlijk voor de verschilhebbende partijen zelve zijn, of althans aanleiding tot eene chicaneuse behandeling van regtszaken geven. Met één voorbeeld willen wij onze aanmerking ophelderen en bevestigen. In het procesverbaal van den Vrederegter, ook in het geval, als de partijen niet bevredigd worden, moet, volgens daubanton en anderen, het zeggen der wederzijdsche partijen gebragt worden, - iets, dat de wet niet beveelt, en ook zeer gevaarlijk voor de twistvoerenden zelve kan zijn. Immers, zal het weldadig oogmerk van den Wetgever (en wie zegent deze goede inrigting niet?) bereikt worden, dan moeten de partijen zich vrij over hun verschil kunnen uitlaten, en de middelen, welke hen zouden kunnen bevredigen, openleggen, zonder bevreesd te zijn van kwalijk begrepen te zullen worden, van een onvoorzigtig woord te spreken, of te veel aan zijne tegenpartij toe te geven. Deze vrees zal de praktizijn zelfs niet alleggen, wanneer hij weet, dat alles, ten minste het hoofdzakelijke, geboekt wordt; en hoe veel te minder kan men zulks verwachten van eenen burger, die van den gang des regts onkundig is, en gaarne (zoo de vrees, van zichzelven nadeel te zullen doen, hem niet weêrhield) rond uit de borst zoude willen spreken, om met zijne tegenpartij bevredigd te worden. Als de twistenden niet overtuigd zijn, dat zij onbelemmerd kunnen spreken, an dat hunne voorstellen hen naderhand niet zullen bena-
{==365==} {>>pagina-aanduiding<<}
deelen, dan is de bevrediging zeer moeijelijk, en de edelste werkzaamheid van den Vrederegter verlamd. Het zoude daarom, naar ons gevoelen, beter, voorzigtiger en meer overeenkomstig met het vaderlijk doel
van den Wetgever zijn, dat men in het proces-verbaal van non-conciliatie de gezegden der partijen niet bragt, maar daarin alleenlijk te kennen gaf, dat de Regter, na partijen te hebben gehoord, vruchtelooze pogingen ter bevrediging had aangewend. Dit onderwerp verder uit te breiden, ligt buiten ons bestek. Het aangevoerde zij alleenlijk een wenk, om met voorzigtigheid gebruik te maken van die zee van formulieren, waarmede wij overstroomd worden.

Aus meinem Leben. Dichtung und Wahrheit. Von Goethe. Ister Theil. ὁ μὴ δαρεὶς ἄνθρωπος οὐ παιδεύεται. Tübingen, in der J.G. Cottaischen Buchhandlung. 1811. kl. 8vo. 515 f.

In het voorberigt wordt ons de vraag naar oorzaak en doel dezes boeks genoegzaam beantwoord. Na de uitgave van des mans werken in twaalf bandjes, gaf hem een vriend het verlangen te kennen, om de aanleiding, de gelegenheid, den gemoedstoestand, welke bij de vervaardiging van velen zijner stukken hadden ten gronde gelegd, nader en volkomenlijk te kennen. Gaarne wenschte de Schrijver aan deze, even natuurlijke als verpligtende, begeerte te voldoen. ‘Dan - dus drukt hij zich met eigen woorden uit - dit bemoeijen en bepeinzen voerde mij gedurig verder. Want, terwijl ik mijn best deed, de inwendige bewegingen, uitwendige invloeden, in bespiegeling en beoefening door mij betredene trappen, op eene rij voor te stellen, werd ik uit de engte mijns bijzonderen levens in de wijde wereld voortgerukt; de gedaanten van honderd belangrijke menschen, welke meer van nabij of van verre op mij gewerkt hebben, traden voor den

{==366==} {>>pagina-aanduiding<<}
dag; ja de ontzettende bewegingen des algemeenen staatkundigen loops der wereld, die op mij, gelijk op de gansche massa der tijdgenooten, den grootsten invloed gehad hebben, moesten vooral in aanmerking genomen worden. Immers, dit schijnt het hoofdvereischte der levensbeschrijving te zijn, den mensch in de betrekkingen van zijnen tijd te schilderen, en te doen zien, in hoe verre hem het geheel wederstreefd, in hoe verre het hem begunstigd, hoe hij zich daaruit eene eigen beschouwing der wereld en des menschen gevormd, en hoe hij deze, in geval hij kunstenaar, dichter of schrijver was, weer terug gegeven, en als weerom gekaatst hebbe. Doch hiertoe wordt iets bijna onbereikbaars vereischt; dat namelijk het individu zichzelven en zijne eeuw kenne, zich, in zoo verre hij onder alle omstandigheden dezelfde gebleven is, de eeuw, als welke zoo wel het gewillige als het onwillige met zich voortsleept, het bepaalt en vormt; alzoo dat men vrijelijk beweren mag: een ieder, slechts tien jaren vroeger of later geboren, ware ligtelijk, wat zijne eigene vorming zoo wel als werking naar buiten betreft, een gansch ander mensch geworden.’
Mogelijk loopt de beroemde Schrijver hooger met dit denkbeeld, dan het de waarde onzer natuur betaamt. Zijne laatst uitgegeven schriften geven grond tot zulk een vermoeden. Welligt aangestoken door de pantheistische wijsgeerte des allernieuwsten tijds in Duitschland, beschouwt hij den mensch te zeer als voortbrengsel van, als verschijnsel in, als onafscheidbaar verbonden met, de wereld en den wereldgeest. Alwie den denktrant der tegenwoordige herstellers en verfijners van onzen spinoza's al verouderde stelsel kent, en daarmede goethe's Wahlverwandtschaften en andere vergelijkt, zal dit moeten toestemmen. De mensch is, onzes achtens, geen louter was, dat zich op elke wijze laat kneden; hij is geen slaaf, maar een vrijgeboren in des grooten Vaders huis; hij gehoorzaamt niet slechts, hij gebiedt op zijne beurt. Te stout moge al het begrip zijn, dat hij, als een onaf-
{==367==} {>>pagina-aanduiding<<}
hankelijk reiziger, hier slechts zijn voordeel doe met hetgeen hij ziet en ondervindt, zich het eene eigen makende, voor het ander des te zorgvuldiger wachtende, en alzoo loutere wijsheid en volmaking medevoerende naar den hooger werkkring, die zijne eigenlijke bestemming vormt: billijk toch mogen wij eene wisselwerking van 's menschen eigen geest met dien zijns tijds, zijner omstandigheden, zijns bijzonderen aanlegs, verond rstellen, bij welke ontwijfelbaar de eerste meestal de zwakste, maar toch zelden zonder allen weerstand, zonder allen invloed is; terwijl in enkele gevallen de laatste geheel dienstbaar, schoon gewis niet verder dienstbaar wordt, dan zijn vermogen strekt.
Doch, houden wij ons met deze bespiegeling niet langer op. Des Schrijvers woorden behelzen, naauw genomen, niets, dat niet ieder gaarne zou beamen. Ja, de stroom des tijds sleept ons met zich voort; zoo al niet ons hart, zekerlijk ons verstand, onze denkwijze, onze smaak, zijn doorgaans en grootendeels door denzelven gevormd. Geene woorden slechts, geen voortgezet denken alleen; gebeurtenissen en bedrijven zwenken onzen geest, verheffen of drukken deszelfs stoute vlugt. Wie twijfelt daaraan, in enze leerrijke dagen? wie kan er aan twijfelen, het zij hij boeken of menschen, anderen of zichzelv' beoefene? Niet allen, echter, worden wij door dezen bruisenden stroom op gelijke wijze medegevoerd, even zeer de speelbal zijner golven, of ter zelfder plaatse - aangespoeld, op het drooge geworpen, in het diep bedolven. Het is belangrijk, dit bijzondere na te gaan, wenschen wij den sleutel tot iemands karakter, als Mensch, als Schrijver, als Dichter, te bezitten.
Inzonderheid gewigtig, tot dit einde, zijn die invloeden, welke wij uit den engeren huisselijken kring ontleenen. Dezen vormen veelal onze jeugd, leggen de grondslagen van ons volgend bestaan, geven de eerste, zoo veel beslissende, rigting aan den koers onzes levens. Betoonde het algemeen niet steeds eene groote belangstelling in de

{==368==} {>>pagina-aanduiding<<}
geschiedenis van uitmuntende mannen in elk vak? Beklaagde men zich niet menigmalen over het gebrekkige, dat eene bewerking door iemand anders dan den man zelven, veelal na zijnen dood, in dit opzigt gewoonlijk overlaat? Is niet dikwijls de wensch geuit, dat, al ware het ook maar tot bevordering van algemeene menschkunde, meer belangrijke personen hunne eigene levensgeschiedenis mogten schrijven?
Deze waarheden, dan, kunnen niet nalaten het werk voorhanden in een uitlokkend licht te plaatsen. Immers, dat goethe een belangrijk personaadje is, behoeft geene aanwijzing. Een aantal werken hebben hem onder de eerste Dichters en beoefenaars der fraaije letteren in Duitschland gesteld. En zelfs hier te lande is zijn werk veel bekender dan zijn naam; daar hij het was, die, als Schrijver van het lijden van Werther, - een boek, met zoo veel waarachtig gevoel, verbeelding en smaak geschreven, - de, deels onschuldige, aanleiding tot die zucht voor het sentimenteele werd, welke gewis veel fraais, schoon nog meer jammerlijks, heeft voortgebragt. Dat hij dan ook zeer wel de man is, om zoodanig werk op de regte wijze uit te voeren, en ons eene even doelmatige als onderhoudende eigen levensbeschrijving in handen te geven, behoeft even weinig betoog. Wat bij Dichters niet altijd het geval is; zijn ongebonden stijl is een der eenvoudigsten, klaarsten en - althans tot het loutere verhaal - volmaaktsten, die ons immer voorkwamen.
Met dat al zien wij de vraag vooruit, hoe zich het werk zelf, hier behandeld, voordoe, en meerder of minder aanbevele. - Wanneer iemand de bijzondere bedoeling uit het oog verliest, en het boek leest, alleen omdat het eene levensgeschiedenis is, dan zou het kunnen gebeuren, dat hetzelve min gewigtig werd bevonden. Buitendien zal het ook velen wat gerekt, en met dingen overladen toeschijnen, die zoo heel belangrijk voor de geschiedenis van 's mans verstand en hart niet mogen geacht worden.

{==369==} {>>pagina-aanduiding<<}
Ook dit laatste vonnis, nogtans, willen wij niet roekeloos onderschrijven. Zoo lang het werk niet voltooid is, is iedere beslissing over belangrijk of onbelangrijk, ten aanzien der deelen, gewaagd. En zelfs datgene, waarop dit verwijt wel inzonderheid hechten moge, - b.v. de uitvoerige beschrijving der krooning van jozef den II. als Roomsch - Koning te Frankfort, goethe's geboortestad, - is gansch geene onaangename lectuur.
De historie legt in dit eerste deel den weg af van de geboorte tot de vroegste jongelingsjaren. Op denzelven leeren wij een aantal menschen, ouders, grootouders, huisgenooten, vrienden, makkers, allerlei, kennen. Ook, het huis door hem allereerst bewoond, de vernieuwing van dat huis - geene onbelangrijke gebeurtenis voor kinderen - gelijk ook vele andere uitwendigheden, blijven ons niet onbekend. Openlijke en bijzondere, geruchtmakende en onopgemerkte voorvallen doen zich in menigte op. En dit alles doet zijne betrekking tot den jeugdigen held nergens uit het oog verliezen.
Zijn vader leeft ambteloos voor zijne studie en zijne kinderen. Zijn grootvader aan moeders zijde bekleedt het hoogste Overheidsambt in de vrije Rijksstad. Welvaart, het deel des handels na langdurigen vrede; onrust, het gevolg des zevenjarigen oorlogs; nieuwe beweging ter gelegenheid van het Krooningsfeest, reeds vermeld; zijn de hoofdzakelijke veranderingen, voor zijn oog voorgevallen. Zijne opvoeding gaat niet regelmatig voort; maar vordert daarom niet te minder. De gelegenheid is hem meermalen gunstig tot eene vroege vorming voor smaak en kunstliefde. Zij is dit in geenen deele te vergeefs. De jongeling grijpt alles aan. Zijn geest is als het gezonde ingewand, dat niet slechts gretig verslindt, maar ook volkomenlijk verteert, en tot den schoonsten groei doet gedijen. De dichterlijke aanleg doet zich - eerst nemende en dan ook al spoedig gevende - zeer vroeg kennen. Zijne verdichte verhalen - waarvan een voorbeeld is ingevlochten - boeijen jeugdige vrienden. Zij pogen zelfs met zijn poë-
{==370==} {>>pagina-aanduiding<<}
tisch talent eene winst te doen, die daarna gemeenschappelijk wordt verteerd. En deze verkeering doet hem den eersten zuiveren droppel uit den beker der liefde, maar ook de eerste bittere teug uit dien des knellenden hartzeers drinken. - Hier verlaten wij den jongeling, wiens omgang verscheidene belangrijke personen reeds niet versmaadden, met velerlei kundigheden uitgerust, niets gewoons belovende, nu gereed om welhaast de Hoogeschool te betrekken, en - geschiedt des vaders wensch - zich tot Regtsgeleerde te vormen.
Het is ons nog niet duidelijk geworden, wat het Dichtung und Wahrheit op den titel zegt. Wij vertrouwen intusschen, dat de geschiedenis bij dit donker opschrift niet moet geacht worden te lijden. Schoon er zeker wel iets voorkomt, dat ons eer verdichting dan waarheid zou toeschijnen: b.v. het voorzeggingsvermogen van zijnen grootvader; de zekerheid, met welke deze op zijne droomen afging, zonder bedrogen uit te komen; ja de zeldzame omstandigheid, dat zijn bijzijn soms aan anderen dezelfde gaaf mededeelde. Mogelijk, echter, schijnt dit der nieuwste philosophie wel zoo ongeloofelijk niet. Men weet, en ziet ook vaak bij deze leer, dat de uiterften elkander raken.
Er was nog veel van dit boek te melden. Misschien zelfs hebben wij het belangrijkste overgeslagen. Doch, wij zeggen kort en goed: den liefhebber van Duitsche literatuur zal het niet berouwen, zich het werk te hebben aangeschaft.


{==371==} {>>pagina-aanduiding<<}

Les Belges, Poëme, contenant le précis de leur Histoire, l'exposition de leurs progrès dans les Arts et les Sciences, le tableau de leur génie et de leurs moeurs, depuis l'origine de la Nation, jusqu'à nos jours. Ouvrage accompagné de Remarques historiques, tirées des meilleurs Autenrs. Par Mr. Le Mayeur, né Belge.


Aeterna, Belgae, nomina patriis 
Laudata fastis, mittite, mittite 
Musae laborantis, Sodales, 
(Quamquam humiles terit illa nervos) 
Tardare cantum. Scilicet ardua 
Quae vos Olympo gloria fustulit, 
Vulgata non est, et canentis 
Poscit opem citharamque vatis. 
 
wallii Lyr. lib. ii. 

A Bruxelles, de l'Imprimerie de la Ve. Lemaire. 1812. 8vo. pp. 359.

Een lofdicht op de Belgen, of Nederlanders, als ééne natie beschouwd, is in meer dan één opzigt onzer oplettendheid waardig. Althans, ons dunkt, dat naar en omtrent hetzelve gereedelijk sommige vragen bij onze Landgenooten moeten ontstaan. Er is geen twijfel aan, of vooral de zuidelijker bewoners van Europa, met name ook de Franschen, beschouwen de Nederlanders nog steeds als een zelfde volk; en wij kunnen dus geen dichtstuk van eenige uitgebreidheid, door eenen Belg in de Fransche tale geschreven, zien verschijnen, zonder dat wij een zeker belang in deszelfs houding en waarde stellen. Inzonderheid, echter, neemt deze belangstelling toe, daar de Nederlanders zelven het onderwerp diens gedichts zijn; ja men dit als een lofdicht voor de natie te beschouwen heeft. Het is nu nog niet alleen de vraag, is deze belangrijke taak in de regte handen gevallen, wij wenschen tevens te weten, of de Brabander, die hier als het orgaan van al de Nederlanden optreedt,

{==372==} {>>pagina-aanduiding<<}
inzonderheid zijnen Hollandschen broeder regt gedaan, den grond hunner scheuring met zekere onpartijdigheid behandeld, en vooral ook zoo vele stof voor de algemeene eerekroon van hem ontleend heeft, als hij in eene ruime mate aanbiedt?
Ten einde dan het boek wat nader te doen kennen, en op het eene en andere eenigzins te antwoorden, berigten wij, dat bijna drie vierde van het werk door de historische noten wordt ingenomen; het overgebleven dichterlijk deel in vier boeken verdeeld is; het eerste dier boeken de geschiedenis van de tijden der Romeinen tot op onzen tijd; het tweede landbouw, koophandel, kunsten, uitvindingen enz.; het derde wetenschappen, heldendaden, ondernemingen; het vierde, eindelijk, de zeden, het karakter, de godsdienstigheid der Nederlanders bevat. Alleen houde men in het oog, dat een Dichter het met dusdanige orde zoo naauw niet neemt, en de luchtige Zanggodin meermalen sprongen doet, welke hare prozaischer zuster zich niet zou durven vergunnen.
Bij deze opgave voegen wij, den inhoud betreffende, de volgende aanmerkingen. - 1o. Het geheele historische oogpunt, hier gekozen, is ons tamelijk nieuw en vreemd. Holland, of liever de zeven vereenigde gewesten, was ons steeds bepaaldelijk eigen vaderland, eigene natie. Ook in de vroegere geschiedenis scheen ons daarom deszelfs toevoeging tot andere, ook Nederlandsche Vorstendommen, een ziekelijke, onnatuurlijke toestand: en reeds bij de Romeinsche Schrijvers trof ons veel minder, wat de Belgen in het algemeen, dan wel, wat de Batavieren in het bijzonder aangaat. Hiervan nu vinden wij het tegendeel in het dichtstuk voorhanden. De regering des huizes van Bourgonje, hetwelk al de zeventien Nederlandsche gewesten vereenigde, en als eenen afzonderlijken Staat beheerschte, is, uit dit oogpunt, als de bloei van gezondheid en jeugdige mannenkracht der Belgische natie te beschouwen. Bij dit in der daad luisterrijk tijdvak vertoeft de Dichter dan ook met welgevallen. Eene zekere vooringenomenheid met de Vorsten uit dezen huize straalt kennelijk door. Philips de Goede inzonderheid verliest niets van hetgeen hem dezen naam,

{==373==} {>>pagina-aanduiding<<}
in den reinsten zin, zou kunnen waardig maken. En daarenboven zou hij - gaan wij af op het hier geschilderde - de wijze, de groote, zoo wel als schitterende, mogen heeten. Het algemeen beloop der geschiedenis, van een allereerst en tweede tijdvak niet gesproken, is deze: Bij de algemeene overstrooming uit het Noorden vestigen zich de Franken in België. (bl. 6.) Dit wordt de wieg en kweektuin van Frankrijks eerste en tweede Dinastie. (bl 8.) De uitgebreidheid dezes rijks en de zwakheid zijner Vorsten zijn oorzaak, dat Stedehouders, zich onafhankelijk makende, onder den naam van Graafschappen, Hertogdommen enz., een aantal afzonderlijke Vorstendommen daarstellen. (bl. 10.) Nederland ziet zich daarna wel wederom vereenigd, en een tijdlang op zichzelve bestaande; doch aan Oostenrijk, aan Spanje gehuwd, ondergaat het het lot van Israël, dat van Salomo's zoon voor een groot deel afgescheurd, en zijnen dienaar aanhangende, ja ook eigene Goden voor zich makende, eenen bitteren klaagtoon wekt. (bl. 15.) Desniettemin blijven beide deelen eene luisterrijke rolle spelen; en thans zien zij zich onderling zoo wel, als met het groote rijk van Charlemagne, op nieuw vereenigd. (bl. 22.)
2o. De doorgaande geest van het geschrift is hoog - regtzinnig, zonder nogtans stellig onverdraagzaam te zijn. De kloosters - en hiervoor moge wel vrij wat grond zijn - worden als de vruchtbare kiemen van dorpen en steden, van akkerbouw, kunsten en koophandel, inzonderheid voor België, beschouwd. De Kruistogten worden niet alleen in hunne gevolgen, maar ook in hun oogmerk verdedigd, en hoogst staatkundig, wijs en weldadig genoemd; ja derzelver voorname prediker en eerste aanvoerder, Petrus Heremita, in bescherming genomen, met lof overstelpt, en in een historisch licht geplaatst, hoedanig wij hem althans nimmer bestralen zagen; b.v. dat Heremiet zijn eigennaam, hij een edelman, eerst de opvoeder en daarna, in der daad kluizenaar geworden zijnde, de vertrouwde raadsman van Godefroi van Bouillon zou zijn geweest; die zelf allereerst op het denkbeeld der Kruistogten geraakt, en door den Kluizenaar daarin slechts versterkt, geholpen, voorgegaan zou zijn. Ja zelfs de vernietiging van de orde der Jesuiten komt

{==374==} {>>pagina-aanduiding<<}
hier als eene zaak voor, over welke men zich met regt beklaagt.
3o. Al wie de geschiedenis eenigermate kent, begrijpt gereedelijk, dat den Dichter eene ruime stoffe des lofs ten dienste staat. De landbouw, de scheepvaart en koophandel, het fabrijkwezen en de kunsten hebben in de Nederlandsche gewesten, van tijd tot tijd, welig gebloeid. Over hetgeen hij in dit opzigt vermeldt, kunnen wij, ook als Hollanders, dunkt ons, te vrede zijn. Brugge, Antwerpen en Amsterdam krijgen elk hare beurt. Onze vaderlandsche weiden, door eigen vlijt geschapen, onze bloemkweekerijen, zelfs naar buiten beroemd, onze zeedijken, welke dat alles beschutten, worden niet vergeten. Gemakkelijk valt veelal de verdeeling des lofs in lateren tijd; en wordt ons die der stoute en heldhaftige zeetogten gereedelijk overgelaten. Men vordere slechts niet te veel; begrijpe, dat Holland hier eene ondergeschikte rol speelt; dat het een Brabander is, die de pen voert. De grootste onvolledigheid heerscht welligt in de opgave onzer geleerden en wijsgeeren. Ook hindert het ons gevoel, welligt ook den roem van onzen afzonderlijken landaard, dat Wagenaar en anderen gezegd worden in de Vlaamsche taal - men meent in de tale des lands, in het Nederlandsch, niet Fransch of Latijn - geschreven te hebben. De lof der zeden is opregtheid, huwelijkstrouw, gastvrijheid, en gehechtheid aan den Godsdienst. Vooral de gastvrijheid wordt den volke in het gemeen, zoo wel als iederen afzonderlijken toegekend, in vele historische tafereelen uitvoerig geschilderd en bewezen. Ook geschiedt in dit geheele laatste deel den Hollander regt.
Wat nu aangaat de behandeling, den vorm en de dichterlijke waarde; ook hierover mogen wij niet ongunstig oordeelen. De beschrijvende Poëzij neemt uit haren aard geene hooge vlugt; zij is ook voor de rolling der verzen niet altijd zoo gunstig als een vrijer en levendiger onderwerp; en is de stoffe te rijk, dan loopt men gevaar, soms de gedaante van eene rijmkronijk, of catalogus in verzen, te vertoonen. Doch onze Schrijver heeft zijn onderwerp niet slechts afwisselend, maar ook doorzaaid en versierd doen voorkomen met eene menigte van uitweidingen, allegorien en afzonderlijke beelden, die niet zelden waarlijk fraai zijn; en zij-
{==375==} {>>pagina-aanduiding<<}
ne versificatie is vrij gemakkelijk. Zullen wij echter ons gevoelen rond verklaren, dan schijnt ons des mans smaak niet zoo volkomen gekuischt, als wel zijn aanleg gunstig. De zucht, vooreerst, om beelden en vergelijkingen uit den Bijbel te ontleenen, ja ook andere bijoelplaatsen, vooral uit de Apokryfen, met eenige verandering aan te halen, wordt voor het minst te ver gedreven. De gekozene siguren, daarenboven, worden niet altijd volgehouden, gelijk b.v. wanneer Maria van Bourgonje als eene roos wordt voorgesteld, die de aangeboden lelie afslaat, en vervolgens, door den Adelaar uit het Oostenrijksch gebergte, weggevoerd, en in het bruidsbed gebragt wordt. Somtijds ook kleeft dezelven iets aan, dat ons niet waardig, niet destig genoeg schijnt; gelijk hij, die, in den put - het eenig overblijfsel van het paleis van Pepin - schouwende, en daardoor aan het nadenken rakende over de vergankelijkheid van alles, gezegd wordt de waarheid uit den put te halen. En eindelijk kan de vreemdeling niet wel een ander dan hoogst ongunstig denkbeeld van de welluidendheid der Hollandsche tale krijgen, wanneer hij dezen bijna onleesbaren regel, met een Fransch accent - het kan niet anders - hoort voordragen:

Wassenaer, Van Galen, Tromp, Hein, Barth, Ruyter, 
Devenus comme nous d'autres dieux de la mer. 

Wij eindigen ons verslag met een klein staaltje uit de aanmerkingen, en, ter proeve, met de aanroeping in het begin des eersten boeks.
‘De daalder der Fransche Koningen en hunne vanen waren bezaaid met gouden bijen. Men vond daarvan velen te Tournai in den grafkelder van Childerik. Men gelooft, dat deze bijen, slecht geteekend zijnde, het bestaan gaven aan de leliebloemen, zoo als men die asbeeldde op de wapenschilden der Koningen van Frankrijk, eerst zonder bepaald getal, vervolgens teruggebragt tot drie. Keizer Napoleon heeft het zinnebeeld der bijen doen herleven.’

‘Epouse de l'arbitre et du vainqueur des rois, 
Louise, protégez les accens de ma voix. 
Au plus grand des Persans Israélite unie, 
Esther n'oublia point son peuple et sa patrie: 

{==376==} {>>pagina-aanduiding<<}

Israël fut l'objet de ses soins assidus. 
Son oeil étoit sans cesse ouvert sur ses tribus: 
Elle en fut et la reine et l'ange tutélaire, 
Et combla de bienfaits la nation entière. 
Nièce de Charles - Quint, devenez notre Esther. 
Charle aima ce pays, qu'il vous soit aussi cher.’ 


De Wonderbril. Door den Schrijver van, den Ring van Gyges wedergevonden. Met Platen. Te Haarlem, bij F. Bohn. 1811. In gr. 8vo. II Deelen. Te zamen 832 bl. f 7-16-:

De Ring van Gyges stelde den Schrijver in staat, om, voor een ieder onzigtbaar, overal alles op te merken; hij deelde zijne gedane waarnemingen mede; liever: hij schreef, onder dezen titel, een onderhoudend, leerzaam boek, dat vrij algemeenen bijval vond. Zijn Eduard van Eikenhorst had ook vele Lezers, veel toejuiching, en, de eerste Deelen vooral, in onze vorige beoordeelende Tijdschriften overvloedigen lof. Verscheidene gedeelten van het werk, dat wij thans aankondigen, kenmerken denzelfden bekwamen, menschkundigen Schrijver; wij durven hetzelve echter geene zoo algemeene goedkeuring beloven, noch kunnen het ook, over het geheel genomen, als even wel bewerkt, even onderhoudend, even leerzaam, aanprijzen. Echter is het er ver van daan, dat wij iemand tegen hetzelve zouden willen voorinnemen of de lezing ontraden; wij herhalen gaarne, dat wij hier en daar zeer goede, zelfs uitmuntende brokken aantroffen, en dat menige ontmoeting ons wezenlijk vermaak, ja leerzaam vermaak gaf; wij voegen er bij, dat dit zelfde werk, minder wijdloopig en onder eenen anderen titel, misschien wel zeer zou voldoen; en dat wij zelfs, in deszelfs tegenwoordigen vorm, het boven vele andere geschriften aanprijzen, en wenschen, dat het menigen zout- en smakeloozen Roman verdringen mag. Met dat al moeten wij naar ons gevoel en onpartijdig zeggen, dat het, behalve de genoemde wijdloopigheid, nog andere gebreken heeft, en geenszins met 's maus straks genoemde vroegere geschriften kan worden gelijk gesteld.
De Schrijver had zijnen wonderbril slechts op den neus te zetten, dan kon hij ieder mensch regtstreeks in het hart zien; hij diende hem dus om de gedachten en overleggingen der men-
{==377==} {>>pagina-aanduiding<<}
schen te kennen. Tot zoodanig eenen bril is nu ieder, gelijk het spreekwoord zegt, wel even na, maar hij ware ieder' niet even zeer vertrouwd; en zoo is het ook, naar ons oordeel, met het spel der verbeelding, in hetwelk men zich zoodanigen bril zelve schept, en de houding aanneemt van met denzelven op den neus te gaan rondwandelen. Gaarne veroorloven wij zoodanig spel der verbeelding aan den schranderen wijsgeerigen waarnemer, en den menschlievenden beoordeelaar van het menschelijk hart; door zoodanig iemand werden wij wel gaarne eens ingeleid in die verborgene en dikwijls grondelooze diepte, zagen de vele bedekte schuilhoeken, en de menigvuldige vouwen en plooijen ontwikkeld, vele geheime raadsels opgelost; en zulks vooral dan op zoodanig eene wijze, dat men telkens zichzelven vinden, vergelijken, toetsen, alles op zichzelven toepassen kon; blootgelegd, in één woord, hetgeen niet zelden het meest bedekt is voor den persoon zelven, die men toch meenen zou dat daarmede het eerst en meest bekend kon zijn, hebbende daarbij het eerst en grootst belang. Wij verwachtten zoo iets van dezen Schrijver, bij het zien van den titel; en het mag dan misschien wel vooral onze te leur gestelde verwachting zijn, welke de oorzaak was, dat wij de lezing van deze twee zware boekdeelen met zoo veel moeite ten einde bragten.
De Schrijver gebruikt zijnen bril niet altijd en overal op zijne togties; dit stond hem zeker vrij; maar nu en dan hadden wij hem gaarne eens bij de mouw getrokken, daar hij zich de gelegenheid tot zeer belangrijke waarnemingen liet ontslippen; terwijl hij dan wederom ons onnoodig ophoudt met zijnen bril op den neus te zetten, nadat hij reeds vrij uitvoerig geredend had over de personen, die hij gaat waarnemen, en wij in 't geheel niet meer nieuwsgierig zijn, en waarlijk ook niets anders gevonden wordt, dan hetgeen men vrij zeker reeds verwachten kon. - Maar vooral hindert ons het eenzijdig gebruik, dat hij van zijn werktuig doorgaans gemaakt heeft; het is waarlijk dikwijls of hij opzettelijk kwade voorwerpen opzoekt: zoodat het ons dan ook in der daad niet verwondert, dat hij eindelijk zijnen bril op eene verzekerde plaats voor altijd weglegt, uit vrees, dat hij, bij langduriger gebruik, een volkomen menschenhater worden zou. Wij waren ook zeer te vrede met dit zijn besluit; en het kwam ons voor, dat, of de glazen van dezen bril niet

{==378==} {>>pagina-aanduiding<<}
goed en zuiver geslepen waren, of dat den man, immers tijdens hij dit werk schreef (nemo omnibus horis sapit), deze bril niet wel was toebetrouwd. Wij ontkennen het menigvuldige verkeerde en ondeugende niet, dat men door zoo eenen wonderbril in het menschelijk hart ontdekken zou: maar, dat men door eene juiste en naauwkeurige menschenkennis een menschenhater worden moet, durven wij, tot eer van het menschelijk geslacht, wel zeer betwijfelen.
Komt, laten wij, tot eene proeve, van den schrijftrant vooral, en wel tot eene onpartijdige proeve, (want hier neemt de Schrijver niet door zijnen wonderbril, maar uitwendig met het bloote oog, de naaktheid onzer jonge meisjes waar,) het volgende afschrijven; terwijl wij hopen, dat de schoonen 's mans goede bedoeling zullen opmerken, de nuttige les voelen en behartigen, en, van wege het waarlijk, grootendeels voor het minst, gegronde der waarschuwing, het overdrevene ten goede houden.
‘De Mode,’ dus laat hij een zijner vrienden spreken, ‘de Mode gebood de vrouwen in Frankrijk, bijna naakt te gaan, en slechts een klein gedeelte van haar ligchaam met eenig gaas te bedekken; deze dunne kleeding doet nogtans in dat land, dat zoo veel warmer is dan het onze, niet veel nadeel; doch onze ligtzinnige vrouwtjes hebben deze schandelijke en schadelijke Mode, in ons guur, en met zeeën, meren en moerassen omzoomd land, al mede nagevolgd, waarvan nu het gevolg is, dat een groot aantal aan tering en hevige koortsen, in den bloei van haar leven, reeds is omgekomen, en dat een nog veel grooter aantal, dat wat sterker van gestel is, door kramp- en jichtpijnen oneindig veel moet lijden.
Mijne eenigste hoop is, dat de Mode, wanneer men tot het uiterste gekomen is, en men geen duimbreed meer kan voortgaan, zal gebieden tot een ander uiterste over te gaan, en dat de schoone sekse zich wederom spoedig met geheele kleedervrachten, en met een dozijn rokken zal moeten overdekken, waardoor men dus met grond verwachten kan, dat al die koude en ongemakken, die de vrouwen gedurende eenige jaren hebben opgedaan, door dien verwarmenden toestel wederom spoedig zullen worden uitgebroeid: want voor vele jaren hebben wijsgeerige opmerkers, aangaande de kleeding en het kapsel, niet alleen der vrouwen, maar ook der

{==379==} {>>pagina-aanduiding<<}
mannen, opgeteekend, dat men altoos van het eene uiterste tot het andere, niet trapsgewijze, maar als het ware in eenen sprong, is overgegaan. Toen onze overgrootmoeders, bij voorbeeld, in vorige tijden zoo hoog werden gekapt, dat hare kameniers verpligt waren eene ladder te beklimmen, ten einde de bovenste haarlokken naar behooren te behandelen en met poeder te bestrooijen, voorspelde men wijsselijk, dat het kapsel, zijnen hoogsten graad van opklimming reeds bereikt hebbende, in een oogenblik, of naar beneden zou afdalen, of zich in de breedte uitzetten; en deze voorspelling was niet ongegrond; de haren werden niet meer met geweld naar boven opgetrokken, maar aan beide de zijden der ooren, op eene vervaarlijke wijze, even als de zeilen van een schip, in de breedte uitgerekt.
Toen de vrouwen niet lang daarna, even als thans, zeer dun en smal gekleed waren, voorspelde men, dat zij weldra in de breedte zouden toenemen; en in een oogenblik kwamen zij ook met schrikverwekkende panjés, met welke zij naauwelijks de deuren der huizen konden indringen, te voorschijn. Deze breedte, tot het toppunt van aanwas gekomen zijnde, verdween wederom op een oogenblik, en bragt de schoone sekse, wat de dunheid betreft, in dien stand, waarin zij zich te dien opzigte thans nog bevindt.
Ik haal dit kortelijk aan, zeide de Heer W***, dewijl, hetgeen in vorige tijden gebeurd is, een rigtsnoer kan zijn voor het toekomende; ik vlei mij dus, dat de Mode, de beheerscheresse van zoo vele millioenen menschen, eindelijk zal bevelen, dat er meer kleederen moeten worden aangetrokken, en dat ik dus wederom het geluk zal hebben mijne vrouw en dochters gezond en van pijnen verlost aan mijne tafel te zien, zonder dat zij des nachts in roode baaijen hansoppen behoeven te worden ingebakerd, welke zij allen vier, in den verloopen winter, voor zich hebben laten maken.’ -
‘Toen de Spartaansche Wetgever lycurgus bemerkte, zeide ik, dat de meeste jongelingen onverschillig begonnen te worden, en geenen lust betoonden om in het huwelijk te treden, en hij den ondergang van den Staat daaruit voorspelde, dewijl hij zeer wel wist, dat de rijkdommen en de kracht van een Rijk in de menigte der onderdanen bestaat, maakte hij eene wet, waarbij hij de Spartaansche meisjes beval, dat zij kleederen zouden laten maken, waarin eenige

{==380==} {>>pagina-aanduiding<<}
kleine openingen werden gevonden, door welke de aanschouwers de schoonheid van eenig gedeelte van haar ligchaam konden zien en bewonderen; zijne bedoeling was, om de koele en vadzige jongelingschap een hevig verlangen in te boezemen om datgene te bezitten, hetwelk zij met zoo veel bewondering ter sluik beschouwden, en hetwelk zij, zonder den band des huwelijks, nimmer konden deelachtig worden. Doch zoodra eene maagd eenen echtgenoot gekregen had, en zij dus, door hare bevalligheden, het doel van den wijzen Wetgever had bereikt, was het haar ten strengste verboden de nieuwsgierigheid der mannen langer op te wekken, of dezelve, door hare schoonheden ten toon te spreiden, meer aan te moedigen, ja zelfs was zij verpligt alle hare kleederen met de grootste zorgvuldigheid te sluiten.’
‘Daar dus, in tijden van oorlogen en bij duurte van levensmiddelen, de jongelingen weinig aangemoedigd worden om in het huwelijk te treden, zou het mij geenszins verwonkeren, zeide de Heer W*** al glimlagchende, dat eenige jonge juffrouwen, die veel invloed hadden op de Mode, eenige kennis hebben gedragen van de wet van lycurgus; doch daar sedert dien tijd de huwelijken alom niet zeer vermenigvuldigd zijn, zou ik, onder verbetering, van gedachten wezen, dat de schoone sekse in haren ijver mogelijk te verre gegaan is, en dat zij, in plaats van eenige kleine openingen, volgens den wijzen raad van den Spartaanschen Wetgever, in hare kleederen te maken, dagelijks al te veel aan het nieuwsgierig oog der losbandige jeugd vertoonen, waardoor deze krijgslist juist eene tegenstrijdige uitwerking schijnt te doen.’
Wij zullen niet verder afschrijven; hoezeer wij wel lust hadden, er het onze bij te voegen: dan, wij vertrouwen, dat ook een half woord voor onze eerbare Vaderlandsche meisjes genoeg is. Wij twijfelen echter, of des Schrijvers betuiging, ‘dat hij onder het groot aantal half naakte jonge juffrouwen geene getrouwde vrouwen ontdekte,’ en zijn wensch, ‘dat lycurgus eens incognito op de wandelplaatsen, in de kerken, in de comedien en concerten kon verschijnen, om deze zoo voorbeeldige zedigheid der getrouwde Hollandsche vrouwen te bewonderen,’ wel het minst bijtend gedeelte der satire is.


{==381==} {>>pagina-aanduiding<<}

Emma. Door August Lafontaine. IIde Deel. Met Platen. Te Haarlem, bij F. Bohn. 1811. In gr. 8vo. 288 Bl. f 3-:-:

De geschiedenis neemt een bijzonder treurig einde. De wijsgeer, wien het genot van het hart niets was, zag eindelijk allen, die hem dierbaar waren, en zichzelven, diep ongelukkig. In stede van de Voorzienigheid te volgen, had hij zijn plan doorgezet; en daar anders alles wel, boven alle wenschen wel, ware uitgekomen, zoo was nu alles ellendig, juist door hem en zijn plan ellendig. Hij vond zijne, hem altijd getrouwe geliefde, op het onverwachtst; en nu ontdekt hij, dat emma zijne dochter is. Deze is wel met zijnen neef gehuwd, maar door zijne vervolgingen afgemarteld; en zoo vindt de moeder haar nagenoeg in het graf. Zoo kreeg hij de gevoelige les, die wij bij het vorige deel hadden vooruitgezien. Zelf viel hij; zijn aanzien en invloed, namelijk, bij den Vorst; en de jeugdige schooneaan welker verbindtenis met zijnen neef hij zijne emma had opgeofferd, bleek des Vorsten dochter niet te zijn; de geschiedenis harer moeder wordt nu opgehelderd, en beslaat een goed gedeelte van dit deel. Intusschen het graf van emma lag nu altijd tusschen haar en haren geliefden; zij bleef zijne vriendin. Maar zij was het met hem hierin eens: ‘Het graf van emma staat eeuwig tusschen ons. Stond dat niet tusschen ons, dan zou de verachting tusschen u en mij optreden.’
De hoofdleer van dit werk kunnen wij niet beter dan met het volgende tooneel opgeven. Toen de Baron met zijne wedergevondene echtgenoote nu emma, de voorheen hem onbekende dochter, vol vreugde op ging zoeken, sprak hij eerst lodewijk, den trouwen en braven bedienden:
‘Is het waar, lodewijk, dat alexander met emma getrouwd is?’
‘Ja, Heer Baron!’
‘Waar zijn zij? Verheug u, lodewijk! emma is mijne dochter. Hier staat hare moeder, mijne echtgenoote!’ - Hij wilde ijlings in het vertrek.

{==382==} {>>pagina-aanduiding<<}

‘Lodewijk trad zwijgend voor de deur, en leide de vlakke hand op de borst van den Baron. Hij kon in het eerst niet spreken; doch eindelijk zeide hij zachtjes: “Ik heb medelijden met u, Heer Baron! Maar - gij hebt tegen God gestreden. Wij zijn allen zeer ongelukkig.” - Hier begonnen de lippen van den ouden man geweldig te beven. Hij viel op de knieën, en zeide, zacht weenend: “Te laat! Gij waart een mensch, Heer Baron! en wildet meer zijn! God vertrooste u thans! Emma beleeft dezen avond niet.”
Ontzetting greep nu het hart van den Baron aan. Hij stond daar, als van den Hemel verpletterd, en staarde den ouden lodewijk aan.
“Emma, voer deze zacht voort, bragt het offer, dat gij begeerdet; maar het kost haar het leven.” enz.
Alexander trad bleek, en met de zachte trekken van een geduldig lijdenden, binnen. Zijn oom ging hem bevend te gemoet. Alexander leunde aan zijne borst, en zweeg, even zoo als de anderen.
“Hoe bevindt emma zich?” vroeg de oom eindelijk zeer angstvallig. - Alexander hief, in plaats van te antwoorden, met eenen ten Hemel geslagen blik, de hand opwaarts, en liet ze toen weder langzaam zakken. “o! Zeide hij vervolgens, ik heb aan haar sterfbed reeds duizend dooden geleden! waarom...” Hier zag hij zijnen oom donker aan; doch terstond leide hij het gezigt weder op zijne borst. “Het is immers alles goed! alles! emma, mijne emma! ik heb u immers beloosd, den man, die de graven voor ons groef, geen eenig verwijt te doen.” enz.
Vervolgens: “lidi! mijne getrouwe lidi! (zeide de Baron, in de schrikkelijkste droefheid,) ik heb niet anders voor u, dan een getrouw hart, doodelijke smart en ellende! Ik verachtte het leven, verachtte de menschen, verachtte dit hart, spottede met het menschelijk noodlot en deszelfs zachte misleidingen. Thans ben ik daarvoor gestraft. Mijn hart breekt in het zelfde oogenblik, waarin de Hemel mij alles, alles, wat mijn hart het dierbaarst is, wedergeeft!” - Hij bedekte zijn aangezigt, en keerde zich om.’





{==383==} {>>pagina-aanduiding<<}

De twaalf Maanden des Jaars, door Petronella Moens. Met Platen. Te Haarlem, bij A. Loosjes, Pz. 1810. In gr. 8vo. IIIde en IVde Stuk, bevattende Hooimaand tot Wintermaand; te zamen 340 Bl. f 3-6-:

Beide de Maandwerken, welke dit ons Tijdschrift vervangt, gaven een gunstig verslag van den aanvang en de voortzetting dezer bespiegelingen voor iedere maand van het jaar, ten geleide der 12 Kunstplaten, naar de bekende teekeningen van j. cats door het graveerijzer van j. de wit jz. vervaardigd, in welker bewerking Mejuffrouw moens ook bijzonder geslaagd is, hebbende zij de beschouwing van iedere maand naar de afwisselende tooneelen der natuur geschikt, en met belangrijke zedelijke verhalen en lieve dichtstukjes veraangenaamd en doorweven. Ook deze laatste stukken zijn in denzelfden goeden smaak, en wij nemen niets van den vroegeren lof terug, maar willen gerekend worden dien herhaald te hebben, bij deze eenvoudige melding, dat alsnu het werk volledig is.

Aan de lezers van dit tijdschrift.

Het navolgende Antwoord op eenen Brief, te vinden in den Letterbode, werd door ons aan den Uitgever van gemelde Weekblad, als daar te huis behoorende, ter plaatsinge gezonden. Dan, de Redactie zulks geweigerd hebbende, zijn wij verpligt, ons eigen Tijdschrift daartoe te leenen.





{==384==} {>>pagina-aanduiding<<}

Aan de Redactie van het Weekblad, de Algemeene Konst- en Letterboae.

Mijne Heeren de Redacteurs!

Aan welke tegenstrijdigheden stelt ons de vooringenomenheid niet bloot!
Men schermt tegen de anonymiteit der Recensenten, en recenseert zelve, terwijl men zijnen naam verzwijgt.
Men laat zich ten sterkste uit tegen hunnen vermeenden hoogen, onbescheiden, scherpen toon, en bezigt denzelven op het eigen oogenblik.
Men verheugt zich, dat de Letterbode minder recenseert en wenscht dat dit geheel ophield, en stelt in denzelfden Brief voor, het openlijk beoordeelen verder uit te strekken dan ooit heeft plaats gehad.
Men grondt dit alles op zijnen afkeer van letterkundigen oorlog, en wil eene openbare uitnoodiging en aanwijzing van het veld gedaan hebben, waar men dien oorlog kosteloos kan voeren.
Eindelijk, het is vooral personaliteit, bijzondere veete en drift, aan welke al het gevreesde kwaad wordt toegekend; en daarom wil men, dat de persoon des Recensents bekend zij; opdat het, namelijk, eenen met regt gegispten Schrijver althans aan geene gelegenherd zou ontbreken, om zijne gal op den man uit te spuwen.
Ziet daar, Mijne Heeren, ons antwoord op den Brief, geteekend N., geplaatst in No. 20 van uw Blad.
Op grond der bijgevoegde uitnoodiging zelve, twijfelen wij niet aan uwe billijke bereidvaardigheid, om het insgelijks eene plaats te gunnen. Geenszins toch behelst het eenige afkeuring van uw oogmerk, om den gegeven raad, voor een deel, te volgen. Wie heeft niet somtijds eenen gelukkigen inval? en meermalen werd de beste zaak door slechte bewijzen aangedrongen. Alleen diene het weinige, om ook den eenvoudigsten te doen zien, hoe luttel de blaam beteekene, welke men openlijk heeft durven werpen op ons Tijdschrift.

De Redactie van het Tijdschrift van Kunsten en Wetenschappen van het Departement der Zuiderzee.
Amsterdam, 18 Mei, 1812.






{==385==} {>>pagina-aanduiding<<}

Beoordeeling.

Hulde aan Gerrit Hesselink, A.L.M. Phil. Doct., Lid van de Bataafsche Maatschappij der Wetenschappen te Haarlem, en Hoogleeraar in de Godgeleerdheid en Wijsgeerte bij de Doopsgezinden te Amsterdam. Door Rinse Koopmans, Leeraar bij de Vereenigde Doopsgezinde Gemeente te Amsterdam. Te Amsterdam, bij J.W. IJntema & Comp. 1812. In gr. 8vo. 144 Bl. f 1-5-:

Het is eene allezins loffelijke gewoonte bij het Kerkgenootschap der Doopsgezinden, om, bij het overlijden van voorname Leeraars, dezen voorgangeren plegtig te gedenken, en tevens zorge te dragen, dat deze Lijkredenen in het licht verschijnen, opdat alzoo hunne nagedachtenis in geheugen blijve.
Van hier is het, dat er vele berigten zijn tot ons gekomen van vroeger gestorvenen; van hier, dat, zonder nu van oudere Lijkredenen, zoo als die over den Hoogleeraar t. nieuwenhuis door klaas de vries en over dezen door a. hulshoff te gewagen, de verdiensten van den laatsten door w. de vos en die van den oud-Hoogleeraar h. oosterbaan door f. hoekstra waardiglijk zijn verkondigd.
Billijk werd bij het zwaar verlies, hetwelk dat Kerkgenootschap door het overlijden van den Hoogleeraar hesselink ondervond, deze loffelijke gewoonte gevolgd; billijk werd de vereerende taak, om de tolk der algemeene droefheid te zijn, aan des mans waardigen vriend en leerling rinse koopmans opgedragen. Nu de pogingen van den laatsten voor de eer des eersten zijn in het licht verschenen, nu wordt het onze pligt, de waarde dezer pogingen aan te wijzen, en wij vatten met lust deze taak op.

{==386==} {>>pagina-aanduiding<<}

Onze Landgenooten ontvangen, onder den nederigen titel van Hulde enz., meer dan eene gewone Lijkrede. De Spreker, de lotgevallen en de verdiensten des Overledenen moetende schetsen, vond het beslek eener kanselrede te beperkt, en besloot dus, de beschouwing van des mans verrigtingen als Wijsgeer, Natuurkundige en beoefenaar der fraaije Letteren, van de eigenlijke Lijkrede af te scheiden, en in deze den Overledenen alleen als Godgeleerde en als Christen te doen kennen. Hij bespaarde het eerste wijsselijk voor eene Redevoering in de Maatschappij Felix Meritis, die, den Hoogleeraar als honorair lid hebbende aangenomen, gedurende twintig jaren zich verheugen mogt over deszelfs gestadigen ijver voor den bloei en roem van die voortreffelijke inrigting en voor het nut en genoegen der leden.
Wij zullen bij onze beschouwing deze afscheiding volgen, en bepalen ons dus het eerst tot de Lijkrede.
Wij meenen ons vooral bij het beoordeelen van dezelve op dat standpunt te moeten plaatsen, waarvan de Schrijver is uitgegaan. Hij verkiest zelf zijn stuk te beschouwen als ‘een eenvoudig offer des harte ter gedachtenis van den Leermeester en Vriend, waarbij hij de reine waarheid als leidsvrouwe aannam.’ Niemand zal dit afkeuren, daar de hooge toon der Lofrede ongeschikt zoude zijn om den nederigen hesselink naar eisch te doen kennen. Koopmans nam dus met reden den stijl voor de Levensbeschrijving op, en dezen zien wij verwarmd door den zachten gloed der vriendschap en het edel vuur van godsdienstigen eerbied. Bij het hooren moge deze keuze aan hen, die hesselink minder kenden, eenigzins mishaagd hebben, om het gemis van de verwachte verheffing, om te breede ontwikkeling, en om te groote naauwkeurigheid; zij, die den Overledenen hebben gekend, zien hem nu volmaakt gelijkend geschilderd, en zij vinden de Lijkrede niet alleen geheel in den toon en geest van hesselink gesteld, maar dezelve is ook als 't ware het uitgedrukte beeld, de

{==387==} {>>pagina-aanduiding<<}
stempel van denzelven, daar hij, ook immer het gebruik van het verstand eischende, misschien te weinig plaats wilde geven aan het vernuft en aan zwier in stijl en voordragt.
Voor den Lezer, wien het minder te doen is om eene vlugtige verheffing en korte aandoening, dan om nasporen en bedaard nadenken, zal deze eenvoudigheid des Schrijvers niet anders dan welgevallig kunnen zijn; en beschouwt men nu deze Lijkrede uit dit oogpunt, dan zal niemand aan dezelve genoegzame levendigheid en kracht, bij gemoedelijke stemming en de meeste volledigheid door rijkdom van zaken, kunnen ontzeggen.
Na eene korte inleiding en statig gebed, worden de tekstwoorden: lazarus, onze Vriend, slaapt, genoegzaam ontwikkeld, om, na het doen opmerken van het verschil der omstandigheden, uit deze woorden van den Heiland godsdienstigen troost en opbeuring in te boezemen aan de toegevloeide schare. Hierna gaat de Redenaar over om hesselink ten volle te doen kennen. - Wij kunnen geen biographisch uittreksel geven uit zoo veel zaakrijks, en zullen derhalve alleen eenige punten aanstippen.
De ontwikkeling van den aanleg tot en der leiding in de letterkundige loopbaan gaat het berigt vooraf van de verrigtingen en verdiensten als Leeraar te Bolsward en als Hoogleeraar te Amsterdam. De Schrijver is hierbij zeer gelukkig geslaagd, vooral in het laatste. - De korte zamentrekking der lessen over de predikwijze diene ter proeve der bewerking.
‘Verplaats ik mij onder zijne leerlingen, zoo als hij ons lessen gaf in de predikwijze, dan, dunkt mij, hoor ik hem nog inscherpen: Bij elke voordragt, maar inzonderheid op den kansel, zij duidelijkheid de hoofdwet. Paart het belangrijke met het eenvoudige. Gij treedt op, niet voor geleerden, niet voor geheel onkundigen, maar voor eene gemengde schare. Stichting zij uw doel, 't welk nimmer be-
{==388==} {>>pagina-aanduiding<<}
reikt wordt door eene diepzinnige of verwarde, door eene hoogdravende of min deftige voordragt. Een reiziger verlangt nu en dan naar rustplaatsen, de tochoorder naar lichtende punten, die de aandacht te hulp komen, zonder door het herhalen van te menigvuldige verdeelingen te vervelen, of door te onmerkbare overgangen te vermoeijen. De stijl, mits niet droog of duister, zij kort, kernachtig, bondig, over 't geheel gekenmerkt door eenvoudige deftigheid, nooit door het beeldrijke of kunstige overdreven, altijd geschikt naar den aard der onderwerpen. Bij het onderwijzen of uitleggen past duidelijke onderscheiding, bij het vermanen gemoedelijke ernst; en is het uwe taak, de eer des Allerhoogsten of des Verlossers te verheffen, of, bij toepassing, in geloove, hope en liefde op te bouwen, dan rijze de toon, en erlange, zonder zwellend te worden, dat edele, verhevene en bemoedigende, waardoor het eigen opgewekt gevoel wordt overgebragt in de harten der hoorderen.’
Hierna weidt de Schrijver uit over hesselink's schriften, waaronder het Uitlegkundig Woordenbock des Nieuwen Verbonds zuik eene aanzienlijke plaats bekleedt; en na ook de vier bekroonde en de andere uitgegevene Godgeleerde Verhandelingen gedacht te hebben, bepaalt de Spreker zich, om het voorwerp zijner hulde als mensch en Christen te beschouwen; het een en ander wordt zoodanig ontwikkeld, dat alles uitloopt ten bewijze van het vooraf gesteide: dat hij in eenvoudigheid en opregtheid, niet in vleeschclijke wijsheid, maar in de genade Gods, op deze wereld heeft verkeerd. - Dit gedeelte is meesterlijk en vol innerlijke kracht gesteld.
Bij het schetsen van des mans gematigdheid en bescheidenheid in het oordeelen, en tevens van de hooge belangstelling in de leer der verlossing als Gods werk, laat koopmans zich eenigzins uit over de mildheid van den haat, die hesselink, na de uitgave van het Woordenboek, den periodieken scheldnaam Neoloog

{==389==} {>>pagina-aanduiding<<}
wilde aanwrijven. Daar is er, die van gedachten zijn, dat koopmans zich hierover meer breedvoerig had moeten uitlaten, omdat het niet slechts namelooze Schrijvers waren, die hesselink's eere aanblaften. Onzes inziens, echter, was dit onnoodig. Hesselink's werk is de beste apologie; dagelijks wint hetzelve aan in gebruik; hoe langer hoe meer wordt deszelfs waarde erkend. En heeft ook de schare van leerlingen den Meester niet in dezen ten volle geregtvaardigd? Had de laatste de zijpaden en doolhoven, door zoo vele Duitschers betreden, ingeslagen, zeker bijna zouden de leerlingen hem gevolgd zijn; jeugdige drift zoude hen dan waarschijnlijk hebben doen voorthollen. Is het dan niet aan den Meester toe te schrijven, dat allen zich op den veiligen middelweg hielden, om aldaar (om de fraaije leenspreuk van een welsprekend Leeraar, onlangs gehoord, over te nemen) ‘de uitlegkunde te gebruiken als de wan, geschikt om de tarwe van het kaf en stof te zuiveren, zonder dezelve zoo hard te schudden, dat het edel graan er insgelijks uitvliege, en er niets overblijve dan zand en steenen die nimmer ter verzadiging kunnen strekken van een gemoed, hetwelk hongert en dorst naar waarheid en geregtigheid.’
Waarlijk, men zoude eene aanmerking kunnen maken, dat koopmans verzuimd heeft, de waarde van hesselink uit den bloei van het Seminarium der Doopsgezinden en de bekwaamheid en voortreffelijkheid der leerlingen te doen kennen. Zedigheid jegens zichzelven en gevoel vankieschheid jegens andere aanwezigen hebben hem hiervan waarschijnlijk terug gehouden; dan dit wederhoudt Recensent, die tot dat Kerkgenootschap in geene betrekking slaat, niet, om ook dit punt te vermelden. Hij mag, hij durft gerustelijk uit de waarde der vruchten tot de waarde van den boom besluiten, en meent ook in het voortreffelijk voorbeeld van den uitmuntenden Meester den grond te zien voor de aangename on-
{==390==} {>>pagina-aanduiding<<}
dervinding, dat zijne leerlingen immer, volgens kamphuysen, daad bij woord voegen. ‘Nooit kunnen woorden ter vermaning klemmen, wanneer het voorbeeld hiermede strijdt,’ was eene zijner hoofdlessen; en, ware dit de plaats, hoe vele aandoenlijke bewijzen van liesde en zorg zouden wij kunnen geven, betoond om éénen, die afdoolde, terug te brengen: ook hierin volgde hij het voorbeeld van den grooten Meester, den goeden Herder.
Deze reinheid van zeden bij hesselink wordt vervolgens ook in zijne huisselijke betrekkingen ontwikkeld. Daar dezelve voortvloeide uit de zuivere bron van godsvrucht, konde hij al de zegeningen van deze erlangen bij de zware rampen, die hem en zijn huis in de laatste jaren troffen, - in het verlies van de geliefde gade, die gedurende zeventien jaren de getrouwe gezellin des levens was, - van drie kinderen, waaronder een zoon, die, door hemzelven gevormd, en reeds tot volwassen leeftijd gekomen, door de gelukkige ontwikkeling en het beste gebruik der edelste gaven van verstand en hart de hoop van den vader boven wenschen vervulde, - van dat der zoo achtingwaardige tweede echtgenoote, in rijper jaren gekozen, - en eindelijk van het langdurig en folterend ziek- en sterfbed, waarvan het lijden vermeerderde door bijzondere aangeduide omstandigheden.
Heerlijk schetst koopmans hierbij het proesondervindelijke voordeel van den troost door den Godsdienst. Deze deed hesselink, bereid voor de inwoning in beter leven, naar huis, naar het huis van den Vader verlangen. - Met weemoedig genoegen lazen en herlazen wij dit gedeelte. Zoo leerzaam en bemoedigend dit sterfbed is voor elken deugdgezinden, zoo beschamend is het voor de lasteraars van hesselink. Hoe zoude hij zelf in zijn lijden zoo veel hope behouden hebben, indien bij anderen allen steun van hope had willen benemen?
Hierop volgen aanspraken en toepasselijke bedenkingen; ander de eerste munt uit die aan de tien Jongelingen,

{==391==} {>>pagina-aanduiding<<}
die, opgeleid wordende tot den H. dienst, het zwaarst verlies leden door den dood van den dierbaren Meester; bijzonder warm en teeder is dat gedeelte, waar koopmans melding maakt van den trouwhartigen bijstand, aan hesselink op zijn ziekbed, en van de laatste eere, bij de begraving van het sterfelijk deel, door hen bewezen. De oudste hunner, k. hovens greve, had de gevoelens van eerbied en liefde voor den dierbaren, uit naam van allen, bij het geopend graf uitgeboezemd; de Schrijver had dit uit de volheid des harte beantwoord. Hoogst aandoenlijk is dit berigt. Koopmans heeft de uitboezeming van den eersten als noot geplaatst. De goede houding van dezelve en de deftige gang doen zoo veel eere aan deszelfs verstand, als de geheele verrigting aan deszelfs hart. In de andere aanspraken is eene gepaste klimming tot voorbereiding van het allezins deftig gebed en dankoffer.
De Redevoering is uiterst zaakrijk, en, hoezeer de verheffing van stijl niet grooter is, is dezelve met meer kracht en vrijer dan de Lijkrede gesteld. Dadelijk ontwikkelt de Redenaar zijn plan, om hesselink te beschouwen, als Wijsgeer, Natuurkundige, en voorstander van fraaije Letteren en schoone Kunsten.
De zucht, om door vreemde gevoelens te schitteren, strookte niet met de inborst van den bezadigden hesselink; dan hij was even zeer verwijderd van de zucht, om anderen blindelings te volgen; hij bleef onafhankelijk, en wilde met eigene oogen zien. Aan de Hoogeschool en later had hij de begrippen van leibnits en wolff gevolgd; dan, sedert, de beroemde Verhandelingen van den diepdenkenden hulshoff, over Gods wetgevende magt en de beschouwing der beste wereld, (de laatste regtstreeks tegen het stelsel van leibnits gerigt) hebbende leeren kennen, ging hij, na bedaard onderzoek, en na het wikken en wegen der schrandere bedenkingen, in het gevoelen van huls-
{==392==} {>>pagina-aanduiding<<}
hoff over. Koopmans ontwikkelt het verschil dezer gevoelens kort en klaar, en betoogt verders, welk een gebruik hesselink maakte van deze leere, en hoe hij, bij het opkomen der nieuwe leer van den Koningsbergschen Wijsgeer, ook deze toetste. Dit wordt gevolgd van een berigt over de beroemde en destijds bestredene Verhandeling van hesselink: Het Leibnitiaansche en Kantiaansche stelscl, ten opzigte van het zedekundige, met elkander vergeleken. 1799.
Hoe veel prijs hesselink ook op de Bovenatuurkunde stelde, zijne zucht voor de Wiskundige wetenschappen, met toepassing op Natuur- en Sterrekunde, bleek gestadiger te zijn. Vroeg vertoonde zich deze zucht; tot aan het einde zijns levens bleef dezelve hem bij. Immer was hij de voorstander van eigen onderzoek; gestadig toetste hij de natuurkundige onderstellingen door proefnemingen; nadenkende over hetgene men ter verklaring bijbragt, vond hij nu en dan eene andere uitkomst. Vanhier alzoo zijne bedenkingen tegen eenige gedeelten der theorie van franklin over de Electriciteit; vanhier zijne Verhandeling ter ontkenning van de stelling van boyle: dat vloeistoffen in gelijksoortige vloeistoffen gewigt hebben, en welke laatste aanleiding gaf tot den bekenden pennestrijd. De Spreker vertoeft naar eisch, om de helderheid en zaakrijkheid van zoo vele natuurkundige Verhandelingen en de welgepaste keuze aan te wijzen. Recensent gevoelde de waarheid hiervan, als meermalen bij ondervinding de gemakkelijkheid der mededeeling bij strikt betoog hebbende bewonderd.
Vervolgens wordt er gedacht aan hetgene hesselink voor de fraaije Letteren gedaan heeft, meestal door Redevoeringen van het spreekgestoelte in de Maatschappij, zoo ter zedelijke verlustiging als ter letterkundige uitspanning.
Vroeg was zijn lust voor de Dichtkunst opgewekt door zijnen braven vader, die de voortbrengsels van het

{==393==} {>>pagina-aanduiding<<}
vernuft onzer hoofddichters met warmte hoogschatte. Poot werd vooral door hem geliefd, hoe veel belang hij ook stelde in hooft en vondel. Uit zucht voor den eersten heeft hesselink de stelling: Natuur vormt den Dichter, eens opzettelijk overwogen. Van de waarde dezer poging zoo wel, als van de gronden voor het ontkennend antwoord, geeft koopmans een voldoend verslag, en komt hierna op het meer bekende werk: over de Hollandsche Dichtmaat en Prosodie, waarvan het belangrijke en de helderheid niet alleen aangewezen, maar hesselink's gevoelen over den dichterlijken smaak en de vereischten van een goed dichtstuk wordt ontwikkeld. Dit gedeelte is uiterst opmerkelijk; en daarna wordt deze Redevoering besloten met eene korte zamentrekking en met eene vertroosting over het verlies van zulk een nuttig lid der maatschappij, met onderwerping aan het aanbiddelijk bestuur des Oneindigen.
Zie daar een overzigt van den inhoud der beide siukken. Velen zullen met ons, bij het lezen, met dankbaarheid gezien hebben, dat hesselink, behalve het onderwijs in de Godgeleerdheid en in de Redeneer- Wis-Natuur- en Sterrekunde aan zijne leerlingen, en de algemeen bekende werken, het Woordenöoek en de Prosodie, veel meer voor de Letterkunde in het algemeen gedaan heeft, dan men wist. Ongelukkig is het, dat deze godgeleerde, zedekundige, wijsgeerige, natuurkundige en dichtkundige Verhandelingen in zoo verschillende verzamelingen zijn verspreid; als zijnde het nu moeijelijk, dezelve op te zoeken. Ware het niet te wenschen, dat de Erfgenamen besloten tot eene vereenigde uitgave, en dat deze den Heer koopmans verzochten tot het opzigt over deze uitgave? Alsdan zouden de lessen des Hoogleeraars, over die deelen van hugo de groot's onsterfelijk werk. Het Regt van Oorlog en Vrede, met betrekking tot het gedsdienstig onderwijs, waarvan de waarde door de bekwaamste leerlingen immer met zoo veel warmte is erkend, er kunnen bijgevoegd worden;

{==394==} {>>pagina-aanduiding<<}
alsmede de zoo algemeen om gepastheid en hartelijkheid toegejuichte Redevoering, bij het openbaar verslag in 1806 over de Stads Armenscholen, waarvan hesselink een der ijverigste en meest beminde verzorgers was; en misschien ook de door koopmans niet vermelde Verhandelingen, de eene over de volkrijkheid en grootte der Bataafsche Republiek na de volkstelling in 1796, de andere over de zeldzame verschijnsels bij het onweder op 24 Feb. 1804, beide in het Mengelwerk der Letteroefeningen geplaatst; dragende de eerste vele blijken van diep statistisch doorzigt. Kwam er zulk eene vereenigde uitgave, dan zoude deze hulde van koopmans de beste inleiding tot dezelve zijn.
Verders zij nog gezegd, dat deze hulde vergezeld is van drie Lijkverzen, alle van waarde. Het eerste is van h.h. klijn, en, hoezeer eenigzins gerekt, bevat vele blijken van poëtische schildering; - het tweede van j. brouwer, Doopsgezind Leeraar te Leeuwarden, krachtig en van deftigen gang; - het laatste van j.w. ijntema, vol gevoel en hartelijke deelneming, in zachtere stemming.
Ten slotte nemen wij vier regels over uit het tweede dichtstuk, als de zamentrekking van ons oordeel over het geheel:

't Verlies voor Schole en Kerk kan elk op 't klaarste ontdekken 
In 't offer van het hart, der Vriendschap toegebragt. 
Uw hulde, koopmans, zal zijn' naam tot roem verstrekken, 
Zoo lang verdienste of smaak of deugd wordt hooggeacht. 







{==395==} {>>pagina-aanduiding<<}

De Navolging van Christus, in vier Boeken; door Thomas a Kempis. Naar het Latijn vertaald, door W.E. de Perponcher. IIde Stukje. Te Utrecht, bij J. van Schoonhoven. 1811. Voor rekening van den Autheur. In 8vo. 212 Bl. f 1-:-:

Het ‘libellus vere aureus de Christo imitando auctore d. thoma de kempis’ is wel niemand onbekend; het is in verscheidene talen overgebragt, meermalen herdrukt, en door vermaarde en godvruchtige mannen aangeprezen; en het zal ook nu bij iederen bevoegden regter (die van eenen kloosterling uit de vijftiende eeuw voorzeker den verbeterden smaak en het helderder doorzigt van latere tijden geenszins eischen zal) zijnen titel van libellus vere aureus zeer wel handhaven. Zekerlijk voelt en tast men den geest van dien tijd, en den kloosterbroeder bijna overal; en wie zal ontkennen, dat de brave man een dweeper was? maar wie miskent tevens het welmeenende, bartelijke, het lieve, het menigvuldige goede in dit geschrift? wie miskent in den Schrijver den man van beproefde en ongehuichelde godsvrucht? - Is het daarom echter wel goed, dat de Heer de perponcher dit werkje nu op nieuw in het Hollandsch te voorschijn brengt? Ware het niet beter geweest, dat hij iets godvruchtigs over dit onderwerp gegeven had, meer naar de tegenwoordige kennis en behoeften? Had hij, voor het minst, niet wel het een en ander mogen te regt wijzen en verbeteren? - Hoe dit zij, wij rekenden ons tot de aanmelding verpligt, en tot betuiging der welgemeende hoogachting, waarmede ook wij de nagedachtenis van wijlen dien ouden godvruchtigen in eere houden.


{==396==} {>>pagina-aanduiding<<}

De Paardenvriend, bevattende een kort berigt omtrent het rijden, behandelen, oppassen en naauwkeurig zorg dragen voor de Paarden, alsmede wegens de kenteekenen, oorzaken en genezing hunner voornaamste ziekten en ongemakken; ten nutte van alle die genen, welke uit hoofde van hun beroep of uit liefhebberij Paarden houden of moeten houden; vooral voor Koetsiers, Voorrijders, Stalknechts, Bezorgers en Oppassers van Paarden. Gedrukt, voor rekening van den Autheur, te Utrecht, bij B. Wild en J. Altheer. 1811. In gr. 8vo. 298 Bl. f 1-16-:

De aanleg en inhoud van dit werk zijn uit den titel genoegzaam op te maken. Voor die menschen, voor welke het voornamelijk geschreven is, levert het eene goede handleiding. Ook voor de kennis en behandeling der ziekten geeft het eenige nuttige voorschriften en regelen; doch dit gedeelte is nog zoo opgevuld met ongerijmde middelen, als paardenwratten, menschendrek en nog veel erger, dat het verre van die klaarheid en eenvoudigheid af is, welke in alle Geneeskunst heerschen moet. De Schrijver schijnt anders niet geheel onbekend te wezen met de vorderingen der Veeartsenijkunde, en de waarde dier wetenschap wel te beseffen. Zijne kundigheden schijnen echter in dat vak nog niet rijp genoeg, of genoeg van bijgeloovigheden gezuiverd te zijn, om anderen te onderwijzen en tot eene vraagbaak te dienen.





{==397==} {>>pagina-aanduiding<<}

Handleiding tot de Regtszaken, volgens de Fransche Wetten. Door Mr. W.Y. van Hamelsveld, Advocaat. Iste Stuk. Te Amsterdam, bij J. ten Brink Gerritsz., 1811. In gr. 8vo. 242 Bladz. f 2-4-:

Onder dezen titel deelt ons de Heer van hamelsveld eenige aanteekeningen mede over de manier van procederen in Burgerlijke zaken, om, ware het mogelijk, voor het algemeen nuttig te zijn, en iets bij te dragen, om Regtsgeleerden en Praktizijns in derzelver werkzaamheden, welke niet verminderd zijn, te gemoet te komen en in slaat te stellen, om met weinig moeite de wijze te kunnen nagaan, waarop men in regten, volgens de Fransche wijze van regtspleging, eene zaak moet aanleggen en vervolgen.
De Schrijver zegt, dat hij het zich tot een' regel heeft gesteld, om in de behandeling van zijn werk het Wetboek van Burgerlijke Regtspleging stiptelijk te volgen en altijd aan te halen, en berigt verder, dat hij eenige voorname Fransche Regtsgeleerde werken met den tekst heeft vergeleken, en bovenal gebruik heeft gemaakt van het werk van den kundigen pigeau, dien hij in de verklaring en opheldering der zaken (en waarlijk met het grootste regt) grootendeels heeft gevolgd; dat hij er zich op toegelegd heeft, om de regels en beginselen op te geven, welke de wetten voorschrijven, en dat het zijn voornemen is, om op dit werkje, indien het een eenigzins gunstig onthaal bij het publiek moge ondervinden, ten spoedigste een geregeld zamenstel van voorschristen, naar deze regels en volgens dit zijn werk, in het licht te geven; betuigende verder, dat zijn oogmerk niet was, om iets nieuws te schrijven over deze stof, maar om hetgeen verstrooid bij de Fransche Regtsgeleerden gevonden werd bijeen te brengen en een meer geregelden methodus studendi te vormen.

{==398==} {>>pagina-aanduiding<<}

Wij kunnen niet anders doen, dan het plan van den kundigen Schrijver toe te juichten, en hem onzen dank te betuigen voor deze onderneming, die inderdaad moeijelijk is, en, voor zoo verre wij dezen arbeid kunnen beoordeelen, aanvankelijk zeer wel is uitgevallen.
De Heer van hamelsveld heeft zijn werk in onderscheidene Afdeelingen gesplitst. In dit eerste Stuk komen voor: Eerste Afdeeling. Over het Vredegeregt en competentie van hetzelve. Tweede Afdeeling. Wegens de Regtspleging voor de Vredegeregten of Vrederegtbanken. Derde Afdeeling. Over de Kamer van Vereeniging. Vierde Afdeeling. Over de Regtbanken ter eerster instantie. Vijfde Afdeeling. Over de Bewijzen in Regten.
Wij kunnen niet ontveinzen, dat wij, behoudens ons gunstig gevoelen over dit werk en onverminderd den lof, die den Schrijver deswege toekomt, eenige aanmerkingen en bedenkingen bij onszelve hebben gemaakt, waaraan wij echter te weinig gewigt hechten, om dezelve hier mede te deelen en er onze Lezers, die toch wel, voor het grootste gedeelte, geen genoegen zullen vinden in de lektuur van aanmerkingen over eene manier van procederen, mede te vermoeijen. Wij meenen alleenlijk den geleerden Schrijver in bedenking te moeten geven, of het werk er niet bij zoude gewonnen hebben, indien de hier uitgegevene aanteekeningen onder meer verschillende rubrieken waren gebragt. Er is in de onderscheidene afdeelingen geene evenredigheid, en sommige stukken vermoeijen de aandacht, doordien zij te doorloopend zijn behandeld en de Schrijver geene genoegzame rustpunten aanbiedt. Zoo beslaat de vierde Afdeeling ruim honderd bladzijden, en behandelt doorloopend en in eenen adem alles, wat tot de instructie eener zaak, die voor de Regtbanken van eerste instantie kan gebragt worden, derzelver voortgang en afloop betrekkelijk is. Ook hadden wij wel gewenscht, dat de Schrijver bij de regelen en voorschriften, die hij opgeeft, overal de wet of auctoriteit, waaruit hij geput heeft, tevens had opgegeven. Dit ge-
{==399==} {>>pagina-aanduiding<<}
brek komt ons voor wezenlijk te zijn in eene Handleiding, daar toch de praktizijn, hoe veel ook op het gevoelen van den Schrijver vertrouwende, somtijds genoodzaakt zal zijn, om den grond en het gezag voor de uitspraken, die hij hier aantreft, met moeite elders te zoeken.
Wij verlangen zeer naar het beloofde tweede Stuk, en meenen den Heer van hamelsveld in overweging te mogen geven, of hij niet zoude kunnen besluiten, om er nog een derde Stuk, bij wijze van aanhangsel, bij te voegen, waarin hij de onderwerpen, in het eerste Deel zijner Handleiding of geheel niet of slechts in het voorbijgaan behandeld, bewerkte, en tevens enkele punten, die duister schijnen, ophelderde, en eenige zwarigheden in de manier van procederen, die men slechts in de praktijk en bij de behandeling van zaken ontdekt, trachtte op te lossen en weg te nemen. Bijaldien deze voorslag den Schrijver aannemelijk mogt voorkomen, willen wij hem gaarne onze bijzondere aanmerkingen, welke wij thans terughouden, mededeelen. Eene uitnoodiging van den kant des Schrijvers aan die genen zijner Landgenooten, welke zich, uit hoofde van hunne betrekking, met de behandeling van Regtszaken bezig houden en allen wel onderscheidene moeijelijkheden en belemmeringen in hunne werkzaamheden zullen ondervinden, om hem mede hunne zwarigheden en bedenkingen op te geven, zoude ons zeer gepast voorkomen; - en wanneer dan de Schrijver de, aldus bij hem ingekomen, bedenkingen schifte, en het belangrijkste van dezelve ex professo behandelde, zoude zoodanig een aanhangsel, gevoegd bij het hoofdwerk van den Schrijver, van een onberekenbaar nut voor de Regtspleging kunnen zijn, aan des Schrijvers arbeid eene volledigheid bijzetten, die het gebruik van de zoo omslagtige en kostbare Fransche Commentariën grootendeels noodeloos zoude maken, en de gelijkvormigheid in de behandeling van zaken bevorderen, die voor als nog, niettegenstaande de algemeene wetten en verordeningen, bij de onder-
{==400==} {>>pagina-aanduiding<<}
scheidene Regtbanken, ten aanzien van sommige punten, onmogelijk kan plaats hebben.
Wij verlangen even zeer naar de voorschriften of formulieren, ons door den Schrijver, bij een goed vertier van zijn werk, toegezegd, en wij kunnen hem niet genoeg aanraden, om, bij de noodzakelijke naauwkeurigheid en volledigheid, in dezen tevens de meest mogelijke beknoptheid te behartigen; een vereischte, dat aan een groot aantal van formulieren, waarmede wij reeds overhoopt zijn, wezenlijk ontbreekt.

Reize om de Wereld, gedaan in de jaren 1803 tot 1806, op bevel van Alexander den Eersten, Keizer van Rusland, door den Kapitein der Keizerlijke Marine, A.J. von Krusenstern. IIde Deel. Uit het Hoogduitsch vertaald. Te Haarlem, bij A. Loosjes, Pz. 1812. In gr. 8vo. 290 Bl. f 2-18-:

Wij lieten den Russischen Scheepsvoogd te Kamtschatka (*), van waar hij, na een langer verblijf dan hij verwacht had, de reis naar Japan aanvaardde. Hoogelijk roemt hij den Gouverneur van Kamtschatka; en de wijze, waarop deze hem van leeftegt enz. verzorgde, was edelmoedig. De zeereis gaf gelegenheid om onderzoek te doen naar bij sommigen vermelde Eilanden op die hoogte en breedte, welke hij, na veel opspeurens, niet aantrof. De ontdekking der kust van Japan ging van stormen vergezeld, die allerverschrikkelijkst waren; de barometer was tot 27 duimen gedaald: welk eene ontzettende laagte! - De Japansche kust ontdekking, met veel waarnemingen, wordt uitvoerig beschreven; zoo ook de straat van Diemen, met de Eilanden daarin. Wij

{==401==} {>>pagina-aanduiding<<}
schrijven eene algemeene aanmerking af: ‘Daar wij op een zeer kleinen afstand van het land zeilden, hadden wij een volkomen duidelijk gezigt van vele schilderachtige oorden, die, naar mate het schip eene andere rigting kreeg, elkander snel afwisselden. Het geheele land bestaat uit hoogten, die zich nu eens in de gedaante van piramiden, dan van een koepel of kegel vertoonen. - Zoo verkwistende de Natuur in het verfraaijen van dit oord geweest is, zoo veel hebben ook nog de vlijt en nijverheid der Japannezen daartoe bijgedragen. Niets kan waarlijk in vergelijking komen met het regelmatig bebouwen en beplanten, dat men hier allerwegen ontdekt. Dat de dalen met alle vlijt bearbeid zijn, dit zou onze verwondering niet zoo zeer hebben gewekt, daar men ook in Europesche landen, waar de landbouw niet veracht wordt, den grond, die voor het bebouwen vatbaar is, niet onnut laat liggen; maar hier zagen wij niet alleen de bergen tot op derzelver toppen, maar ook de kruin der rotsen, die den oever van de kust begrenzen, met de schoonste akkers en plantsoenen bedekt, welke met de zwartachtige en donkere rotsklompen, die hun ten grondslage dienden, een zeer in 't oogloopend en voor ons gezigt geheel ongewoon contrast opleverden.’ - Een ander voorwerp, dat hunne verwondering wekte, was eene laan van hooge boomen, die, zoo ver het oog reikte, in dezelfde rigting met de kust, over berg en dal liepen. Op zekeren afstand zag men prieeltjes, waarschijnlijk bestemd om tot rustplaatsen te dienen voor de wandelaren. Elders ontdekte hij dergelijke beplantingen. - Veel vond hij op deze vaart in de ligging der Eilanden enz. te verbeteren, en onvermëlde op te noemen. Hij merkt op, dat de Hollanders, die jaarlijks het Eiland Meacsima voorbij zeilen, waarschijnlijk hetzelve op hunne kaarten naauwkeurig geteekend hebben; ‘dan, deze kaarten zijn niet in 't licht gegeven, en de Aardrijkskundigen krijgen
dus de eerste juiste kennis van de ware ligging der kusten van Japan, in den

{==402==} {>>pagina-aanduiding<<}
omtrek van Nangasaky, door eene Natie, van welke zij het waarschijnlijk het minst verwachteden.’
Na deze zeereis stappen wij met krusenstern op de Japansche kust aan land. Niet vriendelijk voor de Hollanders was des Russischen Scheepsvoogds aanmerking, zoo even wegens de kaarten bijgebragt. Dan men treft wederkeerig, bij de Hollandsche scheepsreizigers, over de zeekaarten der Engelschen, dergelijke en nog veel sterker aanmerkingen aan. Klagtig valt hij over de schaarschheid van de berigten der Hollanderen wegens Japan; wraakt ten hoogste den vernederenden staat, welken zij zich aldaar getroosten. Geen woord, echter, rept hij van het Jesumi, zoo men wil den Hollanderen in Japan afgevorderd, en waaraan zij gezegd worden zich te moeten onderwerpen; daarin bestaande, dat zij een christus - beeld en een van maria, onder het oog van regterlijke getuigen, met voeten treden (*). - Krusenstern's opmerking ontgaat niet, dat wij geene beschrijvingen van Japan hebben, dan die door vreemdelingen vervaardigd zijn; te weten, die van kaempfer en thunberg (†).
Het algemeen verslag, 't geen krusenstern van

{==403==} {>>pagina-aanduiding<<}
der Russen onthaal te Nangasaky geeft, luidt woordelijk: ‘Schoon wij zeker verwachtten, dat wij meer vrijheid zouden bekomen, dan men aan de Hollanders gewoon is toe te staan, vonden wij ons daarin echter zeer bedrogen. Deze geringe vrijheid, die men slechts dán met dien naam bestempelen kan, wanneer men dezelve met onzen beperkten toestand op het schip vergelijkt, en die ons in 't begin zoo verachtelijk voorkwam, dat wij dezelve met verontwaardiging van de hand zouden gewezen hebben, indien zij ons ware aangeboden onder voorwaarde van niets meer te vorderen, zelfs die weinige vrijheid werd ons volstrekt geweigerd, en den tijd van ons verblijf bragten wij, in den letterlijken zin, in eene gevangenis door, van welke de Gezant zoo min als de minste der Matrozen bevrijd bleef. Men ziet nu duidelijk, dat het juist daardoor, vooral voor hen, die op het schip woonden, onmogelijk was, zelfs onvolledige berigten te verzamelen, daar de eenige bronnen van dezelve, de Hollandsche Tolken, niet op het schip mogten komen, zoo lang de Gezant aan land was. - De Lezer kan derhalve geene bevredigende berigten ten aanzien van Japan van mij verwachten, schoon wij ons aldaar meer dan zes maanden opgehouden hebben.’
Lezenswaardig is ondertusschen hetgene hij ons medededeelt, na eene korte schets gegeven te hebben van der Russen gevangenis en het achterdochtig gedrag der Japannezen. Hij verzwijgt de gunsten niet, welke de Gezant ontving; deze worden, in vergelijking met hetgeen de Hollanders genieten, opgeteld. Voorts mogten zij niet alleen niet aan land gaan, maar zelfs niet op een kleinen afstand rondsom het schip varen. De gemeenschap met de Kapiteins der Hollandsche schepen werd volstrekt verboden. Bezwaarlijk kon de Gezant van de Japansche Regering verwerven, onder zeer strikte bepalingen, een berigt aan zijnen Keizer af te vaardigen met de schepen, die naar Batavia vertrokken: dezen Kapiteinen was het verboden, op der Russen vragen een

{==404==} {>>pagina-aanduiding<<}
enkel woord te antwoorden; de toewensching eener gelukkige reize werd alleen door eene beweging met den roeper beantwoord. De woning, den Gezant vergund, was zoo beschut en omzet, dat de zeven torens te Konstantinopel bezwaarlijk zoo wel bewaakt konden worden. - Bij een bezoek van Banjos aan boord, bevonden zich het Opperhoofd der Hollandsche Factorij, twee Hollandsche Kapiteins en een Baron pabst. Dezer onderdanige, vernederende houding wordt beschreven; te vergeefs zochten de Japannezen den Russischen Zeevoogd tot iets dergelijks te bewegen.
Na eene algemeene korte beschrijving van de Japannezen, ontmoeten wij verdere bezoeken aan boord, waarbij zich weder Hollanders bevonden, en onder dezen de Kapitein musquetier, hier beschreven als een man, die het Engelsch, Fransch en Duitsch zeer goed sprak en een kundig Zeeöfsicier scheen te zijn. ‘Maar,’ voegt er krusenstern bij, ‘hoe zeer moest het mij niet smarten, dat het voortzetten dezer kennismaking, door de achterdochtige voorzigtigheid der Japannezen, onmogelijk werd gemaakt!’ Bij het vertrek der twee Hollandsche schepen kwam een nieuw bevel, om in geen geval eene boot aan derzelver boord te mogen zenden, en eene waarschuwing van de Hollandsche salutschoten niet te beantwoorden: eene hoogst belagchelijke voorzorg, daar hun het kruid op bevel des Gouverneurs was ontnomen. De schoten ten afscheidsgroet, ten getale van ten minste 400, duurden, bij kleine tusschenpoozen, zes uren.
Na veel uitstels voer de Gezant statelijk naar land in eene allerprachtigst opgesierde boot, te zijner afhalinge bestemd; dan naanwelijks was hij aan land gestapt, naauwelijks had hij zijne woning betreden, of de poorten aan beide de zijden werden gesloten, en bij den ondergang der zonne de sleutels aan den Gouverneur gezonden. - De berigten van den Chineschen handel, zoo verre hij dezelve bekomen kon, deelt de Schrijver

{==405==} {>>pagina-aanduiding<<}
mede. Ook de Chinezen vinden zich aan de grootste onbeschoftheden blootgesteld.
Van 's Gezants voornemen om naar Jeddo te reizen kwam niets. Een Gemagtigde des Keizers stond te Nangasaky te komen, en dan zou het schip zoo ras mogelijk moeten vertrekken. Den Russen stond het niet vrij, het geringste in Japan te koopen; de Keizer zou al het noodige bezorgen. De Gevolmagtigde daagde op. Geschillen over de ceremonie, welke bij de gehoorgeving zoude plaats hebben, duurden eenige dagen. Zij hadden den uitslag, dat de Gezant voor den Vertegenwoordiger een Europeesch en niet een Japansch compliment zou maken. Evenwel moest de Gezant zich laten welgevallen, zonder degen of schoenen te verschijnen. Ook wilde men hem geen stoel of zitplaats, naar de Europesche manier, toestaan; maar hij moest, tegen over den Gouverneur en den Gevolmagtigden, op zijne hurken op den vloer zitten: eene houding, die, voor een Europeër, niet van de gemakkelijkste is. Men vergelijke met die vernedering des Russischen Gezants de eenigzins satyrieke beschrijving van die der Hollanderen, bl. 70.
De uitslag dezer Bezendinge geeft de Zeevoogd in deze bewoordingen op: ‘Bij de eerste gehoorgeving werden slechts complimenten gewisseld, en eenige onbeduidende vragen gedaan. Met gelijke ceremonie geschiedde ook de tweede gehoorgeving, in welke alle zaken afgedaan en aan den Gezant de noodige documenten ter hand gesteld werden, die een verbod behelsden om ooit ten eeuwigen dage weder in Japan te komen. Daarenboven werden niet alleen de geschenken, maar zelfs ook de brief van den Keizer van Rusland afgewezen. Indien er ooit weder Japannezen op de kust van Rusland mogten geworpen worden, moest men hen aan de Hollanders afgeven, die hen over Batavia naar Nangasaky zouden kunnen zenden. Ook werd verboden iets voor geld te koopen, of aan iemand een geschenk te geven, alsmede den Hollandschen Factoor te bezoeken, of van hem bezoek te

{==406==} {>>pagina-aanduiding<<}
ontvangen. Daarentegen werd verklaard, dat het herstellen van het schip en de gebruikte voorraad op Keizerlijke kosten aangenomen en geleverd was; dat voorts het schip voor twee maanden van levensmiddelen voorzien moest worden; en dat de Keizer 2000 zakken zout, ieder van dertig ponden, benevens 2000 stukken Kapok of zijden watten, het eerste tot een geschenk voor de manschap, maar de laatste voor de officieren, bestemd had. De geschenken kon de Keizer van Japan, volgens voorgeven van den Gevolmagtigden, niet aannemen, omdat hij anders den Keizer van Rusland tegengeschenken doen en een Gezant met dezelve naar Petersburg moest afzenden; maar dat het, volgens de Rijkswetten, aan geen Japannees geoorlofd was zijn vaderland te verlaten. - Dit was dan de uitslag van een Gezantschap, van hetwelk men met reden zoo veel mogt verwachten. Wij verkregen niet alleen geene nieuwe voordeelen, maar verloren zelfs die, welke wij in vroegeren tijde hadden verworven.’
Een hoofddeel is bestemd om eene beschrijving der haven van Nangasaky te geven, en behelst buiten dezelve eene korte schets der ontdekkingen, welke de Europeërs van de vroegste tijden af van de Japansche Eilanden gedaan hebben. Belangrijk voor de zeevaart is dit hoofdstuk, en de weerswaarnemingen hebben zeker hare waarde.
De aandrang om de Japansche haven te verlaten kon niet wel door iets anders geëvenaard worden dan door der Russen begeerte om er uit te vertrekken. Alle hulpbetooning van den eenen, alle ijver van den anderen kant, ter bespoediging der afreize. Strikt waren de bevelen om de Japansche kust niet aan te doen. De koers, door la perouse genomen, en door dezen alleen gehouden, was ook die des Russischen Vlootvoogds. Slecht weder en stormen beletten zeer veel de voorgenomene ontdekkingen; gissingen bekleeden wel eens de plaats van waarnemingen, doch worden door den Reiziger zeer zorgvuldig onderscheiden. Na vele misvattingen, vond hij eindelijk de straat Sangar, zoo verschillend beschre-
{==407==} {>>pagina-aanduiding<<}
ven, naauwkeurig door hem vermeld. - Gunstiger en helderder weêr diende hem voorts ter kustontdekkinge, en om hem te verzekeren dat er geen doorvaart gevonden werd.
Na zoo lang varens kwam onze Zeereiziger aan den noordelijken hoek van Jesso, waar zij omgankelijker menschen aantroffen in de hupsche Ainos. Ook hier waren zij niet vrij van der Japannezen volkshaat; althans zij moesten een blaaskaak diens volks te woord staan, doch die, van dat gesnork aflatende, een en ander onderrigt gaf. Daar kregen zij veelvuldig bezoek, zoo van Japansche kooplieden als van de Ainos, die gedroogden haring tegen oude kleederen en knoopen verruilden. Knoopen moeten bij hen veel waardij hebben, of de haringen zeer weinig; naardien zij 50 tot 100 gedroogde haringen, die krusenstern nooit zoo schoon gezien had, voor éénen knoop van geel koper gaven. De Japannezen verkochten aan de Russen pijpen, verlakte schalen, en voornamelijk boeken met onkuische en vuile teekeningen, de voornaamste en welligt, zoo als hier wordt opgemerkt, de eenige lectuur der Japannezen: want als koopwaren zullen zij dezelve uit de stad Matsumay niet hebben medegebragt. Althans komt het ons voor, dat de Ainos geen geliefde waar in die boeken zouden vinden.
Eene andere handelplaats in visch, om de noordelijke Japannezen daarvan te voorzien, werd bezocht; en wordt ons een berigt van dit goede volk gegeven, bij 't welk visch vangen, droogen en schoonmaken, om ze naar Japan te voeren, de hoofdzaak uitmaakt. Om dien visch te vangen, gebruikt men geene netten, maar schept dezelve, wanneer het eb is, met emmers. - De bezitneming door de Russen van dit landsgedeelte brengt krusenstern in overweging.
Vóór dat hij de baai Aniwa verlaat, geeft hij van de Ainos, bij de Europeërs nog zoo weinig bekend, eenige karaktertrekken en beschrijving hunner levenswijze op, welke de benaming van goede, door ons gebezigd, ten

{==408==} {>>pagina-aanduiding<<}
volle wettigen. ‘Het karakteriserende,’ schrijft de Russische Zeevoogd, ‘van eenen Aino is hartelijke goedaardigheid, die op zijn gelaat met sprekende trekken geteekend ligt; en, voor zoo verre wij de bedrijven dezer menschen konden waarnemen, beantwoordden zij volkomen aan het karakter, dat hunne gelaatstrekken beloofden. Hun gelaat, zelfs hunne gebaarden vertoonden eene eenvoudige grootheid van ziel. Hebzucht, of, om beter te zeggen, roofzucht, de zoo algemeene ondeugd van de wilde bewoners van den oostelijken Oceaan, is hun te eenemaal vreemd.’ De breedere beschrijving van hunne leefwijze en huishouding beantwoordt aan deze omtrekken. - Volgens de oude berigten, die men van Jesso heeft, zouden de inwoners van dit eiland geheel gehaard moeten zijn, en verschrikkelijk groote baarden hebben; dit denkbeeld wederspreekt onze Reiziger op het sterkste. Het moeit ons, dat wij, uit hoofde van plaatsgebrek, niet meer van dit goede volk kunnen mededeeien. - Na dit in het werk zelve gelezen te hebben, vertrekt men uit de baai Aniwa, en steven naar Kamtschatka. Aan Kaap Tonijn treft men weder Ainos aan, die in beteren doen dan de vorige schenen, en denzelfden gullen aard betoonden. - Veelvuldig zijn in deze afdeeling de zeevaartkundige toelichtingen.
Het verblijf in de haven van St. peter en Paul op Kamtschatka levert een afschuwelijk tafereel op van de mishandelingen, door de Agenten der Russische Compagnie den Pelsjageren aangedaan. Met eene edele vrijmoedigheid stelt de Zeevoogd dezelve in den regten dag; en wij moeten bekennen, zelden of nooit iets ergers gelezen te hebben. Hoezeer verdienen zulke menschenplagers der Oppermagt onder 't oog gebragt en naar verdiensten gestrast te worden! - Vergoeding voor deze onaangename gewaarwordingen ontvangt de Lezer, als hij in kennis geraakt met den braven Gouverneur van dat oord, koscreleff, en het dapper Opperhoofd van de Tschuktsche Natie, in het noordelijk Siberie, die zich tot hiertoe niet ganschelijk aan den Russischen schepter

{==409==} {>>pagina-aanduiding<<}
onderworpen heeft, schoon zij de Russische opperheerschappij erkent en schatting betaalt. Wij deelden dit gaarne mede; doch plaatsgebrek verbiedt zulks. - In het slot dezes Deels gaat krusenstern weder naar zee.




Nieuwe Verhandelingen van het Zeeuwsch Genootschap der Wetenschappen. IIde Deel, 3de Stuk. Te Middelburg, bij S. van Benthem. (Behelzende: Dissertation sur Apollonius de Tyane, par George Samuel de Chaufepié, Pasteur de l'Eglise Wallonne à Delft; sous l'épigraphe: La folie de Dieu est plus sage que les hommes. In gr. 8vo. Bl. 163-217. f 1-10-:

Te meermalen is de vermaarde wijsgeer en, zoo 't heette, wonderdoener apollonius van Tyane, een tijdgenoot der eerste Apostelen, met dezen, en zelfs met onzen Zaligmaker, in éénen rang gesteld. Reeds zijn levensbeschrijver philostratus schijnt van ter zijde dit bedoeld te hebben; hiërokles had dit zekerlijk ten oogmerk, en onder de lateren heeft vooral de beruchte blount alles in het werk gesteld, om door deze tegenoverstelling het gezag der Evangeliën te verzwakken. Met regt heeft daarom het Zeeuwsch Genootschap der Wetenschappen, 't welk op eene den echten Nederlander waardige wijze godsdienstige kennis door wetenschappelijk onderzoek poogt te staven, een onzijdig verslag nopens den zonderlingen wonderman van Tyane ter prijsstoffe uitgeschreven. Den gouden eerprijs op deze vraag behaalden de beide Franekersche Hoogleeraren tydeman en lotze; de zilveren werd den Predikant bij de Walsche Gemeente te Delft, g.s. dechaufepié, toegewezen, wiens voor ons liggende korte, doch zakelijke Verhandeling, in vloeijend, en zelfs veelal sierlijk Fransch geschreven, wij aan onze Lezers kortelijk zullen doen kennen.

{==410==} {>>pagina-aanduiding<<}

De Schrijver begint, na eene gepaste inleiding over de vereenigde werking van ongeloof en bijgeloof ter ondermijning van het zuivere Christendom, vooral in deszelfs eerste eeuwen, met eene korte opgave der bronnen, waaruit wij de geschiedenis van apollonius putten moeten. Ten slotte berust dezelve alleen op de getuigenis van flavius philostratus, eenen Sophist uit het begin der derde eeuw, die dus eene eeuw na het waarschijnlijke tijdstip van den dood van apollonius leesde, en zijne geschiedenis op aanzoek van julia domna, vrouw van Keizer severus, en moeder van caracalla, vervaardigde. Men bedenke nu, dat deze julia eene groote vriendin der Theurgische wijsgeerte van dien tijd, en van derzelver beoesenaars was; dat philostratus met ongemeen veel zelfbehagen overal zijne geleerdheid ten toon spreidt, en zoo wel als damis, leerling van apollonius, van wien hij zijne berigten zegt te hebben overgenomen, gansch niet vrij is van bijgeloof en ligtgeloovigheid; dat niet één der tijdgenooten van apollonius, of der wijsgeerige schrijvers uit de eeuw van trajanus, gewag maakt van dezen zoogenaamden wonderdoener, schoon hij bijna de geheele toen bekende wereld had rondgereisd; - en vergelijke dan daarmede de getuigenis der Evangelisten en Apostelen, die zich beroepen op hetgeen zij gezien en ghoord hebben; die, zonder de minste kunst, in eene voor Grieksche ooren bijna barbaarsche taal, hunne eigene gebreken, en langdurig twijfelen aan het groote wonder, 't welk de spil hunner geschiedenis is, met de uiterste naïviteit verhalen; en eindelijk de getuigenis van geslagene vijanden, wat meer is, van diepe verachters, (tacitus, plinius, de
Talmud) die ten deele tijdgenooten waren: zoo behoeft men niet lang te vragen, aan welke zijde de stempel der waarheid is.
Na dus de Geschiedschrijvers van apollonius te hebben nagegaan, bepaalt de Heer de chaufepié zich tot den wijsgeer van Tyane zelven. Met eene loffe-
{==411==} {>>pagina-aanduiding<<}
lijke onpartijdigheid erkent hij gereedelijk 'smans deugden met eusebius en augustinus, (wiens getuigenis, naar ons oordeel, te meer gewigt heeft, daar men weet, hoe gereed deze Kerkvader was, om alle Heidenen als verfoeisels ten eeuwigen vure te doemen) en spreekt hem vrij van de beschuldiging van tooverij, (eene beschuldiging, die toch in onze tijden wel van zelve vervalt;) doch meent te mogen vaststellen, dat eene onverzadelijke eerzucht, gepaard met een' geest van onderneming, groote talenten, en geluk, hem in het Romeinsche rijk bij velen, en zelfs bij Keizers, eene hooge mate van achting verworven hebben.
Ten slotte brengt de Heer de chaufepié nog eenige bedenkingen ten behoeve van het Christendom te berde, die uit het leven van deszelfs voorgewenden mededinger zijn op te zamelen. Hier komt het reeds aangemerkte groote verschil tusschen blijkbare zucht tot vertooning en schittering, en gulhartige opregtheid; - de onloochenbare trekken van gelijkvormigheid tusschen sommige daden van christus en apollonius, die te sprekend zijn, om niet door den lateren schrijver met opzet te zijn nagevolgd; - de armoede aan hulpmiddelen ten behoeve van het Heidendom, 't welk tot zulke kunstgrepen de toevlugt moest nemen, - en eindelijk de ijdelheid van alle deze menschelijke pogingen, en de val der Godenleere, schoon door Keizers, wijsgeeren en welsprekende Sophisten verdedigd, in aanmerking; terwijl het Christendom, schoon door weinige menschen uit de arbeidzame klasse, zonder eenigen steun of aanzien, het eerst verkondigd, over de vijandschap der nero's, severussen en diocletianen, gelijk over de behendigheid der apolloniussen, de welsprekendheid der philostratussen, en de vereenigde sophismen en vervolgingen der hiëroklessen, heeft gezegepraald.
Wij meenen bij deze vergelijking nog de volgende aanmerking te mogen voegen, die eigenlijk reeds door fleetwood gemaakt is, en waaraan de kundige Schrij-
{==412==} {>>pagina-aanduiding<<}
ver dezer Verhandelinge, onzes inziens, te weinig waarde hecht. Apollonius kan eigenlijk met jezus christus niet vergeleken worden. De wonderen, die gene deed, waren doelloos, of ten minste niet in overeenstemming met eenig groot en verheven plan, der kortstondige opschorting der Natuurwetten door de Godheid waardig. Men kent het verhevene doel van die van jezus. Dan, de mogelijkheid der wonderen ondersteld zijnde, (en ontkent men dezelve geheel, zoo kan de Pythagerische Thaumaturg toch niet als getuige tegen den Stichter van onzen Godsdienst optreden) zoo moet de vraag, waartoe? altijd de eerste zijn. Het doel van apollonius was gewis niet de staving van den Heidenschen Afgodsdienst, (schoon philostratus en anderen tot dat einde naderhand van zijne daden gebruik maakten;) immers in de eeuw van nero en vespasiaan leed de Grieksche Godenleer nog weinig afbreuk van het Christendom, en apollonius was althans geen Apostel eener valsche leer, gelijk de Heer de chaufepié hem noemt, ten zij men den Abt paris, swedenborg en cagliostro ook zoo gelieve te noemen. De wonderkracht ware dus noodeloos aan hem verspild geweest; en deze bedenking allen zou voor nadenkenden genoeg zijn, om het Christendom boven alle nadeelige vergelijkingen met dezen of andere behendige zoogenaamde wonderwerkers te verheffen.
Buiten deze, naar het ons toeschijnt wezenlijke, aanmerking vinden wij dit werkje, hoe beknopt ook, zeer grondig bewerkt, en wenschen van harte, dat hetzelve, met de bekroonde eerste Verhandeling, veel moge bijdragen, om de vooroordeelen weg te nemen, die nog bij sommigen uit de afgesletene tegenwerping: ‘dat ieder Godsdienst zijne wonderen en wonderdoeners heeft,’ mogten ontstaan.


{==413==} {>>pagina-aanduiding<<}

Αριστοτελους μηχανικὰ πςοβλήματα: Aristotelis Quaestiones Mechanicae. Recensuit et illustravit Joannes Petrus van Cappelle. Dat is: De Werktuigkundige Vraagstukken van Aristeteles, uitgegeven en met aanmerkingen opgehelderd door J.P. van Cappelle. Te Amsterdam, bij P. den Hengst en Zoon. 1812. In gr. 8vo. Behalve de Opdragt, Voorrede, en vier uitslaande Platen, 288 bladz. f 4-:-:

In wederwil van de ontzettende vorderingen, welke de wis- en werktuigkunde in de jongstverloopen eeuwen gemaakt heeft, behooren ons de schriften der ouden over deze onderwerpen gewigtig te blijven. Dit is eene waarheid, welke door niemand in twijfel getrokken zal worden, die ook de geschiedenis eener wetenschap voor de wetenschap zelve van belang acht, en daarin hare wording, voortgang en volmaking weet na te gaan: doch met dit al zijn er weinigen, die zich nog met de Grieksche wiskunstenaars ophouden. Hoe veel hij nogtans verliest, die, hen geheel veronachtzamende, aan de synthetische leiding der gedachten, die hun eigen was, vreemd wordt, behoeft door ons noch betoogd noch aangevoerd te worden, en is reeds te meermalen door bevoegde oordeelaars opgemerkt. Met genoegen, derhalve, kondigen wij hier eene nette uitgave aan van de werktuigkundige Verhandeling van Aristoteles, onder den naam van Quaestiones Mechanicae bekend, die in alle opzigten de aandacht der Geleerden verdient.
De Heer j.p. van cappelle, die, waardig leerling der Hoogleeraren van swinden en van lennep, (aan wie hij zijnen arbeid met eene wel- en warmgeschrevene Opdragt heeft toegewijd) eene grondige wiskunst met eene bloeijende letterkunde vereenigt, merkt wel te regt in zijne Voorrede op, dat, hoe groot ook de roem der oude werktuigkunde geweest moge zijn,

{==414==} {>>pagina-aanduiding<<}
die werktuigkunde zelve ons echter zeer weinig bekend is, hetgeen mede in grooten deele is toe te schrijven aan den slechten toestand der wiskundige schriften, die er van hun overig zijn, als welke veelal de verbeterende hand der oordeelkunde tot dus verre ontberen, of immers niet genoegzaam gezuiverd en tot herstel van de ware lezing gebragt zijn. Hoe zeer dit in het algemeen waar zij, weet ieder, die zich aan dit vak van wetenschap gelegen laat zijn; en men mag er bijvoegen, hoe dikwijls heeft niet de zoogenaamde verbetering den tekst slechts verduisterd, en de wonden, die tijd en onachtzaamheid van afschrijveren daarin veroorzaakten, ongeneeslijk gemaakt! Zeker het is de zaak van zeer weinigen, aan zoodanige schriften de hand te leggen; doch onder die weinigen mogen wij den bekwamen cappelle noemen en onderscheiden.
Hij geeft hier het Grieksch oorspronkelijke van den Wijsgeer, zoo uit de verschillende uitgaven, als uit drie voorname Handschriften, (t.w. een uit de Leydsche, en twee uit de Keizerlijke boekerij te Parijs) zorgvuldig hersteld en gezuiverd. Hij voegt er eene zeer getrouwe Latijnsche vertaling bij, waarin hij die van Leonicenus verbeterd heeft; teekent voorts onder den tekst de verschillende lezingen met netheid en naauwkeurigheid aan, en laat er vervolgens zijne aanmerkingen op volgen, die, met eene kleine doch fraaije letter gedrukt, meer dan de helft van het boekdeeltje beslaan; waar achter een bladwijzer der hoofdzakelijk mechanische en mathematische kunstwoorden en uitdrukkingen, die in deze aanmerkingen verklaard worden, en eene lijst der schrijveren, die er in toegelicht en deels ook verbeterd zijn.
Wij vinden in de geheele behandeling van dit werkje, niet slechts den arbeidzamen, geleerden en naauwkeurigen denker, maar inzonderheid ook den Kriticus en Filoloog, wiens gissingen niet blootelijk den bedorven tekst hier en daar op de gelukkigste wijze herstellen, maar die somwijlen ook dichters en andere schrijvers der oudheid op

{==415==} {>>pagina-aanduiding<<}
eene leerzame wijze toelicht en verklaart. Trouwens, hoe veel er, tot het regt verstand van de ouden, afhangt van eene juiste kennis en duidelijk denkbeeld van den staat hunner werktuigkunde, is door zichzelven blijkbaar, daar, ook buiten het gewag maken van eigenlijke werktuigen, zelfs bij de dichters t' elken oogenblik toespelingen voorkomen, die uit de eenvoudiger of meer zamengestelde gereedschappen, bij hen gebruikelijk, genomen zijn, en op de eigenschappen dier werktuigen, hun gebruik en bewegingen, steunen.
Met bijzonder genoegen zouden wij bij deze en gene punten verwijlen, zoo de aard van ons werk dit toeliet: en welligt kozen wij daartoe de aanmerking over den Unster met beweegbaar steunpunt, welke genoegzaam alle uitgevers bij Aristoteles met den Romeinschen verward hebben, hetgeen des Wijsgeers redenering volstrekt onverstaanbaar deed worden. Men weet, dat de eerstgemelde Wage bij de hedendaagschen met den naam van statera Danica bekend is; doch men had dus verre niet opgemerkt, dat zij bij de ouden bekend of gebruikt was. De Heer van cappelle bewijst dit in deze plaats volkomen, geeft er de theorie kortelijk van op, en verklaart hieruit de Grieksche benaming van ἡμιζύγιον op eene geestige en niet geheel onaannemelijke wijze.
Dan, wij hebben genoeg gezegd, om dit werk den geleerden, den wijsgeeren en wiskundigen aan te bevelen. Wij wenschen den Heer van cappelle lust en gelegenheid om in dit vak voort te gaan, en de tegenwoordige eeuw meer en meer met de schriften der ouden, in de wiskundige vakken overgebleven, bekend te maken; immers voor zoo verre de hem sedert opgedragen post, van Praeceptor der Latijnsche scholen binnen deze stad, hem, bij vervolg, daar den tijd toe zal overlaten.


{==416==} {>>pagina-aanduiding<<}

Belisarius, door Mevrouw De Genlis. Uit het fransch. II Deelen. Te Amsterdam, bij Immerzeel en Comp. In gr. 8vo. Te zamen 271 Bl. f 2-5-:

De held der zesde eeuw, die, met ongeschondenen roem, de legervanen van den Keizer justiniaan bestuurde; hij, die, volgens de korte beschrijving van een geacht Jaarboekje (*), ‘met Cabades eenen roemrijken vrede sloot, Carthago veroverde, de Vandalen versloeg, al zegepralende in Konstantinopel binnentrad, en een overweldigend Vorst, als gevangenen, aan zijne zege-kar boeide; hij, die ter zee met zijne vloot in Sicilië landde, Catanes, Syracuse, Palermo en Napels, vermeesterde; die den opvolger van Theodatus deed wijken, en de kroon weigerde, welke men hem aanbood; die den Perzischen Koning. Chosroës, op de vlugt joeg; die Rome tegen de invallen der Gothen beschermde, en in het rijk alle partijschappen bedwong,’ bleef, in alle volgende beschaasde eeuwen, het voorwerp van bewondering, en werd door de nakomelingschap, op onderscheidene wijze, in voortbrengselen van wetenschap en kunst, vereerd. Deze vereering gold nog te meer, naar gelang de geschiedkundige onzekerheid, wegens de laatste levensjaren van den beroemden belisarius, aanleiding gaf, om ook zijnen roem nog daarin te verhoogen, dat hij eenen allezins onverdienden rampspoed met de hoogste gelatenheid verdroeg. De overlevering immers, van eeuw tot eeuw voortgeplant, wilde, dat hij, op aanklagte wegens zamenzwering, van zijne goederen ontzet, van zijn gezigt beroofd, in den kerker geworpen, en bij zijn ontslag verpligt werd, in eenen grijzen ouderdom, armoedig, in het openbaar, het brood van dagelijksch onderhoud te bedelen: ofschoon, wederom, andere berigten willen, dat hij, na weinige jaren gevangenis, in zijne waardigheid hersteld geworden, en in eenen gelukkigen ouderdom, bij het volle genot van zinnen en roem, in den jare 565, te Konstantinopel overleden is.

{==417==} {>>pagina-aanduiding<<}

Alom bekend is het meesterstuk van den Heer marmontel, die de geschiedenis van den krijgsheld als form bezigde, om de gewigtigste lessen van staatkunde en regering aan zijne tijdgenooten, vooral van hoogere standen, mede te deelen. Tooneelkunde, penseel en graveerstift, hebben niet minder geijverd, om deze gedachtenis des roems, onder verschillende beelden, te vernieuwen, en het is Mevrouw de genlis, welke zich, in het hierboven aangekondigde werk, heeft bevlijtigd, de geschiedenis van dezen held in eene nieuwe sorm van roman te kleeden, en voor verstand en hart belangrijk te maken. In weinige woorden kunnen wij het beloop dezes werks opgeven.
Gelimer, voormaals Koning der Vandalen, door belisarius overwonnen, had zich naar eene eenzame woestijn begeven, alwaar hij als kluizenaar leefde. Alhier ontmoet hij den blinden grijsaard, die, door wanhoop gesolterd, mede de eenzaamheid zoekt. Beide ongelukkigen maken zich, van tijd tot tijd, aan elkanderen bekend. Men deelt in elkanders rampen, en de gevoelens van wraak, in het hart van den grijzen blinden nu en dan opgewekt, wijken geheel voor den troost der wijsheid, uit den mond der vriendschap voortgevloeid. Men besluit tot eene reis naar Konstantinopel, ten einde eenig herstel van verongelijking te beproeven. Beide reizigers komen aldaar op het oogenblik, dat Keizer justiniaan met den dood worstelt. Slechts weinige woorden kan hij uiten, om den grijzen bevelhebber in zijne regten te herstellen. Justinus, zijn opvolger, voldoet aan dezen hoogen pligt. Belisarius wordt hersteld, en gelimer, zijn leidsman, dit goede hebbende helpen bewerken, keert naar zijne woestijn terug. - Dit verzierd verhaal is nog doorweven met een aantal bijzonderheden, gedurende de reis voorvallende; als, bij voorbeeld, dat de blinde grijsaard, eene geheele provincie in opstand tegen den Keizer vindende, deze oproeren door zijnen invloed beteugelt; zoo ook, dat de dochter van belisarius, door den Prins justinus voormaals teeder bemind, doch, ter verhoedinge van den tegenstand van Keizer justiniaan, als reeds gehuwd opgegeven, eindelijk, bij de wederontmoeting van haren vader, dit geheim ontdekt, en zich met den jongen Keizer in het huwelijk ver-
{==418==} {>>pagina-aanduiding<<}
bindt; en andere omstandigheden meer, welke, door hare verscheidenheid, eene ongemeene levendigheid aan deze, veelal verdichte, geschiedenis verschaffen.
Het verschil alzoo tusschen den Heer marmontel en Mevrouw de genlis, in de form van behandeling, is vrij aanmerkelijk. Bij den eersten komt het karakter van Keizer justiniaan in een zeer ongunstig licht, en dat van belisarius, daarentegen, in de hoogste uitmuntendheid voor; de laatste, in tegendeel, werpt de mishandeling van eenen verdienstelijken bevelhebber op den listigen invloed van eenen wangunstigen hoveling, en laat in de gesprekken van den grijsaard veelvuldige gapingen, welke hem als zwak en wraakzuchtig doen voorkomen, zoodat hij zeer veel van zijne anderzins geroemde grootmoedigheid verliest, en de onderrigtingen van eenen nieuwen leermeester behoeft, om zijne oude veete uit te wisschen. Ook bij den eersten komt bijkans niets voor wegens den Prins justinus, en weinig omtrent sophia en anastasia, door de beide Primsen vurig bemind en eindelijk gehuwd; terwijl deze hooge personaadjen, in dit tegenwoordige werk, eene belangrijke en onderhoudende rol speelen. Hoe dit ook zij; het stuk is voortreffelijk geschreven, en bevat, te midden zijner verzieringe, de uitmuntendste lessen van wijsheid en troost, geschikt om elken rampspoedigen, vooral van hoogeren stand, krachtiglijk op te beuren; zijnde dit welligt het zedelijk doel, waarmede de beroemde Schrijfster dit werk vervaardigd heest. - Ook de vertaling, hoezeer wij geene gelegenheid hadden van vergelijkinge met het oorspronkelijke, heeft alle kenmerken van getrouwheid en laat zich zeer aangenaam lezen. Tot eene proeve diene het volgende.
‘Waar ben ik!’ riep de ongelukkige grijsaard, wanneer hij, des morgens ontwakende, een lied hoorde aanheffen, welks woorden hem vorige roemvolle plaatsen en jaren erinnerden; ‘waar ben ik? ô hemel!’ - ‘In de armen van gelimer,’ antwoordde de kluizenaar, terwijl hij hem aan zijne borst drukte. - ‘Groote God! arcas?’ - ‘Arcas is de ongelukkige Koning der Vandalen.’ - ‘Hoe?’ sprak belisarius met eene door snikken gesmoorde stem: ‘hoe? mijn verlosser is gelimer?... “hij, wiens paleis ik in asch verkeerde, wiens leger, rijk

{==419==} {>>pagina-aanduiding<<}
en volk ik vernielde, geeft mij eene schuilplaats! ... hoe! die Koninklijke handen, welke aan mijne zegekar geketend waren, die edehnoedige handen verbraken mijne boeijen!” - Ja;’ hernam gelimer; ‘ik ben die ongelukkige Vorst, droeve speelbal van het noodlot! ik heb mijn' troon verloren, mijn vaderland, mijn' roem, mijne echtgenoote, mijn kind.....; roem, geluk, hoop, ... gij hebt mij alles ontroofd, en evenwel wijde ik mij aan u; ik zal uw geleidsman zijn; beschik over mij; ik wijde mij toe aan uwen dienst!’ - ‘ô Grootheid van ziel, welke mij ter neder slaat!’ - ‘Wacht u, het mij toe te rekenen, zoo gij eenigen dienst van gelimer ontvangt. Dank God alleen, die hem beveelt, zulks u te bewijzen!’ - Op deze woorden, wierp zich belisarius op zijn aangezigt, dankte het Opperwezen, en gelimer omhelsde hem oprijzende met vervoering. ‘Eerbiedwaardig slagtoffer van onregtvaardigheid en nijd!’ (sprak deze:) ‘deze overwinning, welke gij op u zelven behaalt, is duizendwerf schooner, dan alle, welke tot hiertoe uw leven luisterrijk hebben gemaakt. - Van nu voortaan spreken wij niet meer van ongeluk: men is niet ongelukkig, wanneer men zichzelven beheerscht; wanneer men al de gaven van eene groote ziel geniet. Dat het ongeluk voor ons niets zij, dan eene gelukkige beproeving, zonder welke wij onze krachten en vermogens niet zouden hebben gekend! Laat ons meer doen, dan den tegenspoed verachten; laat ons dien beminnen; hij is het eenige middel om eene verhevene deugd in haar geheel te ontwikkelen; laat ons de klagte en het ijdel leedwezen aan de lage slaven van de sortuin overlaten; laten wij ons niet vergenoegen, voor eene onbuigbare noodzakelijkheid te zwichten; laat ons leeren, de heilzame gestrengheid van het noodlot op prijs te stellen, en de Voorzienigheid danken, die ons in staat oordeelt, om er al het
gewigt van te dragen. Het is niet genoeg zich te onderwerpen; de onderwerping is eene soort van verzinking onder de slagen van het lot; maar te strijden,... het ongeluk door standvastigheid en onverschrokkenheid te overwinnen,... zie daar de edele pogingen, welke onzer waardig zijn!’


{==420==} {>>pagina-aanduiding<<}

Conseits à ma Fille, par J.N. Bouilly, Membre de la Société Philotechnique, de la Société Académique des Enfans d'Apollon et de celles des Sciences et des Arts de Tours, Boulogne fur Mer etc.


‘Vis consilii expers, mole ruit sua. hor. 
La force sans conseil se détruit d'elle mème. 

Premiere Edition. II Tomes. à Paris chez Rosa 1812. 8vo. pp. 709.
Dit werkje, naar wij vernemen, reeds ter vertaling zijnde aangekondigd, willen wij te korter zijn in ons tegenwoordig berigt. Het bestaat, voor elk deeltje, uit tien verhalen, of zoogenaamde anecdotes, voor wier echtheid de schrijver, in het voorberigt aan zijne dochter, zegt te kunnen instaan; van welke hij zelf, wat meer is, vele zou hebben bijgewoond, en die althans uit den tegenwoordigen tijd, dien der revolutie of kort voorgaanden, zijn ontleend. Zet dit reeds veel waarde aan eene geschiedkunde bij, die even zoo belangrijk als doelmatig ten zedelijken bestuur en ter algeheele vorming der maagdelijke jeugd is, niet minder doet zulks de wijze, waarop het gansche werk is uitgevoerd. Een zoo zuivere als gemakkelijke en naar elk onderwerp geschikte stijl; eene levendige, schilderachtige en warme vertelling; eene groote verscheidenheid, naauwkeurige teekening, aangename frischheid van uitkomende en sterksprekende karakters; voor elk verhaal een keurig uitgevoerd plaatje, waarin veelal het voorgestelde oogenblik allergelukkigst is gekozen: deze zijn de voorregten des aanminnigen vorms, in welken deze verhalen gegoten zijn. Hoe gaarne staafden wij al het gezegde met voorbeelden, die niet dan met het uiterst genoegen zouden kunnen gelezen worden. Doch, waarschijnlijk nog eenmaal moetende terugkomen, zal het voegzamer zijn, alsdan metéén de vertaling, door aanhaling, te doen kennen. Slechts van de keuze der plaatjes een paar voorbeelden! - Een jong officier was door verdienste en geluk, binnen kort, zeer hoog gestegen. Thans zocht hij,

{==421==} {>>pagina-aanduiding<<}
met behulp zijner verstandige bloedverwante, eene waardige vrouw. Nanine de St. Ange, eene kweekelinge uit des Keizers opvoedingsstichting te Ecouen, had eerst weinig indruk op hem gemaakt. Hare liefelijke stem en musicaal talent, gevoegd bij de beminnelijkste inborst en het waardigst karakter, hadden de zaak aanmerkelijk van gedaante doen veranderen. Nu had zij hem de beeldtenis van zijnen weldoener, tot het vervaardigen van eene kopij, afgevraagd; had, door behulp derzelve, en der warme vertelling, meermalen van hem gehoord, het roerend tooneel des doods van den Graaf de St. Geran, in de armen zijns voormaligen redders en nu aangenomen zoons, onzen jeugdigen krijgsman, allertreffendst op het doek gebragt; en deze schilderij eerst aan hare vriendin, en daarna, op het verzoek van deze, aan derzelver verrukten neef geschonken, die, het stuk aanvaardende, zegt: ‘Duld, Mejuffrouw, dat ik u smeeke, bij dit dubbel geschenk der vriendschap nog te voegen, wat deszelfs schoonste sieraad moet uitmaken.’ - ‘Wat dan, Mijnheer?’ - ‘Het is gebruikelijk dat een kunstenaar met zijnen naam de voortbrengsels verfraaije, welke hij voor de zijnen erkent: ô hoe waard zou mij de uwe zijn, met uwe hand onder dit stuk geschreven!’ - ‘Arthur! gij verbaast mij; gij zijt noch de bloedverwant van Nanine de St. Ange, noch de vriend van haar huis; en zou het niet eenigermate de welvoegelijkheid kwetsen, dat haar naam?....’ - ‘Het is ook geen Nanine de St. Ange, dat ik Mejuffrouw verzoeken durf aan den voet dezer schilderij te schrijven.’ - En wat naam dan, Mijnheer de Kolonel?’ zegt al glimlagchende de jeugdige kweekelinge. - ‘Nanine de St. Geran!’ roept Arthur, aan hare voeten vallende.’ - De onderschrapte woorden zijn het opschrist van het plaatje; en, wie is ongevoelig genoeg, om, na de lezing van het
verhaalde, niet met de lieflijkste aandoening bij dit tooneeltje te verwijlen, en, door de aanschouwing der aanminnige beelden, dubbel te genieten?
Jenny la Bouquetiere was van hare bloemkraam rijk geworden. Zij had den naam van Madame de St. Claire aangenomen, maar, desniettemin voor Jenny herkend, Parijs verlaten, hier en daar gezworven, en zich eindelijk te Warschau neêrgezet. Hier eenigen tijd in aanzien geleefd heb-
{==422==} {>>pagina-aanduiding<<}
bende, en zeer gezocht zijnde geweest om haren bevalligen omgang, was ze, na tien jaar, in Parijs terug gekeerd, onder den naam eener Poolsche Gravin, weduwe van Floreska. Dan, ongelukkig Poolsche Heeren ontmoetende, kwam de zaak op nieuw aan den dag; en zij verkoos het landleven. In hare nabuurschap lag het buitenverblijf van een Notaris uit de hoofdstad, een rijk, geacht, beminnelijk vader van verscheiden gehuwde, en ééne nog ongehuwde dochter, naar wier hand een waardig, schoon burgerlijk, jongman, met de beste hoop, stond. Slechts wist Madame de Floreska haar zoo aan zich te trekken, en de zotste inbeeldingen en verwachtingen van hoogeren rang in te boezemen, dat de jongman niets dan koelheid ondervond. Welhaast daagt het verjaarfeest van den ouden man. Kinderen, kleinkinderen, buren en vrienden helpen hetzelve vieren. Een vriend van onzen minnaar heeft Jenny herkend. Op de bevalligste wijze bieden al de kleinen den eerbiedwaardigen grootvader elk eene bloem aan, terwijl alles rondom gepastelijk is versierd in den schoonen tuin, en het gansche overige gezelschap hem omriugt. De brave man verheugt zich innerlijk, duidt elks geschenk op het vriendelijkst, en vraagt eindelijk, wie hem nu van al die bloemen een ruiker zal maken. Elk der gevers wedijvert om deze eer. Maar de minnaar van hunne zuster, zich elders wendende, zegt: Zoo Mevrouw de Gravin zich daarmede wilde belasten! Voorts komt het tot nadere verklaring, en zij moet nog eenmaal het veld ruimen.
Men besluite echter uit deze stalen niet tot eenige gezochtheid van soortgelijke aardigheden. Er heerscht ook in de voorstellingen eene keurige verscheidenheid. De vader, die door de muzijk zijner dochter uit eene verdoovende droefheid opgewekt en overgehaald wordt om op nieuw voor haar te leven, is misschien eene der schoonste, wat uitdrukking en gevoel betreft. Maar wie kan tevens de gelieven, Catinat aanroepende, en den weldoener, die hen beluistert, niet merkende, zonder deelneming aanschouwen?
Zonder bij alwat lof verdient langer stil te staan, willen wij nog een paar aanmerkingen maken. De eerste betreft het werk zelve; de andere, meer het plan, om onze landge-
{==423==} {>>pagina-aanduiding<<}
nooten, ook door vertaling, in deszelfs genot te doen deelen.
Het is niet te ontkennen, dat jeugdige harten al ligt geneigd zijn, om eenigzins avontuurlijk over de liefde te denken. Bij jonge meisjes heeft dit misschien nog meer plaats, dan bij het mannelijk gedeelte. En hare voorname leetuur, die der romans, geeft hieraan niet zelden rijkelijk voedsel. ‘De liefde is blind, en dwaalt echter niet; zij is eene zaak van het gevoel, waarmede het verstand niets te doen heeft; zij is in allen geval zichzelve genoeg, en behoeft naar stand, vermogen, of wat het ook voor heteronomischen (vreemden) invloed zij, in het geheel niet om te zien.’ Dat deze leer valsch is, daaraan twijfelt zeker niemand. Maar, geheel ingebeeld en niet op de natuur gegrond, geheel heilloos en niet tot de beste einden gerigt, geheel verkeerd en niet vatbaar voor een tegenovergesteld uiterste, zouden wij ze toch ook niet gaarne noemen. Ach, hoe onvruchthaar en hoe beperkt is ons arme verstand, om ons in de belangrijkste zaken, de heiligste betrekkingen, de zaligste aangelegenheden, alleen te kunnen geleiden! Hier nu schijnt mij onze schrijver eenigzins te zondigen. Het huwelijk is er al te zeer eene schikking van vrienden, eene vrucht van het overleg, hoogstens van langdurige kennis en gehechtheid. Waarschijnlijk was het oogmerk, een tegenwigt aan te brengen. Doch, hetgeen te veel bewilst, te veel zegt, te veel vergt, verliest juist daardoor zoo ligt allen gevolg; of wel, werkt zelfs op eene tegengestelde wijze.
Wij roemden boven de waarheid en getrouwheid der schetsen, in deze verzameling van leerrijke verhalen opgehangen. Hieruit volgt, dat men, bij de lecture, terstond gevoelt, op Franschen grond zijn. Niet zoo zeer de tooneelen, of ook de manieren, zijn het, die deze opmerking wekken; schoon ook een aantal uitdrukkingen den vertaler moeite genoeg zullen geven, om een Hollandsch kleed voor het onbekende denkbeeld te viaden. Meer doelen wij op de bijzondere wijze, die eene verrigting, eene gemoedsgesteldheid, eene deugd of ondeugd, deze of gene eigenaardige kleur leent; en allermeest op het doorgaande in dazen, op de karakters, gelijk die bij elken eenling hier zoo keurig uitkomen. Van het laatste willen wij terstond een klein staaltje geven; na

{==424==} {>>pagina-aanduiding<<}
gezegd te hebben, dat deze onze aanmerking enkel de strekking heeft, om den lezer voor te bereiden, hem te waarschuwen het vreemde niet voor onnatuurlijk te houden, en, door het wegnemen van eenen onaangenamen indruk, misschien op louter vooroordeel gegrond, de lecture des te aangenamer te maken. Zie hier het beloofde!
Eene jeugdige en schoone Prinses, die, inzonderheid door middel eener bejaarde weldadige zuster, vele bermhartigheid oefende, had het ongeluk gehad, eenen looper, man en vader van verscheiden kinderzen, te overrijden en vrij erg aan den arm te wonden. Zij besluit, in het kleed eener Nieuwelinge, met de zuster, die tevens voor wondheelster speelt, den zieken zelve te bezoeken. Hier volgt eene woordwisseling, van welke men ons vergunne, het een en ander in het oorspronkelijke aan te halen.
Ah! jarni, zegt de zieke, qu' nous am'nezvous donc là? Est ce la Vierge d' St. Sulpice qu' vous auriez prise en passant? j'ai ben vu d'jolies soeurs dans ma vie; mais jamais com' celle là. - C'est bon, c'est bon: zegt de oude: il ne s'agit pas de cela: comment va votre blessure? - Oh! j'souffrons moins, grâce à vos soins et à vot' baume: sans lui, j' n'aurais pu d' ma vie presser dans mes bras mes pauv' petits enfans. - Il est certain, dit la princesse avec onction, que notre bonne mère Agathe fait chaque jour des cures miraculeuses. - Ah jarni queu voix douce! v'la un' jeune soeur qui peut bend'mander à Dieu tout c' qu'elle veut: j'sis fûr qu'i' n'a pas la force d' la refuser. - Wat verder, de Prinses hem eene hand leenende. Ah queu peau fine et les jolies petites menottes! - De wondebeter gevonden zijnde; Ah! dit la princesse avec un mouvement de joye qu'elle ne peut réprimer, Dieu m'a donc exaucée! - Yvous l'disais ben, qu'i' n'avait rien à vous r'suser.... Ensin, j'pourrai r'prendre mon travail! C'n'est pas, jarni! que j'soyone dans l'besoin; c'te bonne princesse qu'a pensé m'écrafer, ne m'laisse manquer de rien. Aussi dès que j'pourrai sortir, je m'rends dans la rue où c'qu'a d'meure: je m'campe à sa porte, et j'y reste jusqu'à c'que j'ayons l'bonheur de la voir: et j'dis qu' c'en est un, car on assure qu'elle est belle à
croquer. Jarrête sa voiture et j' li dis: J'sis Michel, c' commissionnaire quî soi d'homme n' sait plus si c'est un malheur ou un benheur d'avoir l' bras fracassé. Je r'mercions ben Vot' Altesse des soins qu'

{==425==} {>>pagina-aanduiding<<}
el' m'a fait donner; et je n' li d'mandons pas qu' deux choses: la première d'récompenser la soeur Agathe. La s'conde chose c'est de m' permettre d' voir vot' cocher, d' li dire qu' vous m' avez ôté la force d' li en vouloir; et pour à cel' fin d' vider la qu'relle, j' l'emmène au cabaret de coin. V' là quinze grands jours qu' la soeur Agathe me tient à l'eau: il est temps que j me r'fasse.
Wij vragen niet, of iemand den opgeruimden, beleefden, galanten Franschman in dezen armoedigen huisvader erkent.

Eduard, of het gemaskerd Bal. Vrolijke Roman. Door August Lafontaine. II Deelen. Met Platen. Te Haarlem, bij F. Bohn. 1812. In gr. 8vo. Te zamen 608 Bl. f 6-:-:

Vrolijk en regt koddig, vooral het eerste Deel; vol menschenkennis en leerzaam over het geheel; aandoenlijk treffend, zoo als lafontaine schrijst, en met de edelste strekking tot huisselijk geluk, edelmoedigheid en echte verhevene deugd. Nu of dan vonden wij ook hier eene kleine onvolkomenheid; iets, dat den Lezer, die een weinig doorzigt heeft, te vroeg vooruitzien en den afloop gissen doet, enz. Dan het verwondert ons veel meer, dat dit, bij zoo menige verdichting van dezen zelfden man, niet veel meer het geval is; en het is ons altijd onbegrijpelijk, hoe één hoofd zoo vele en zoo velerlei geschiedenissen uiteenhoudt, en, bij al het gelijksoortige, aangename, onderhoudende in ieder verhaal, alles altijd zoo aanhoudend anders wijzigen, en het onderhoudende, wegslepende in iederen nieuwen Roman zoo meesterlijk volhouden kan. Het werk is deels brieven, deels doorloopend verbaal. De Heer van mohr schrijft aan eenen vriend; regt aardig is zijn reisje naar Pyrmont met zijne familie, zijnde eene bejaarde manzieke Freule, zijne zuster, met hare leelijke even manzieke oude kamenier, nog eene schoonzuster, eene weduwe, twee lieve jonge vrolijke Freules, en een aardig kameniertje. Grappig is de toerusting, grappig de optogt, grappig geheel het reisje; en allergrappigst nog de minnarijen, ware en vermeende, van de oude en jonge manzieke meisjes, welke

{==426==} {>>pagina-aanduiding<<}
eindelijk onverwacht en zonderling met drie gelukkige huwelijken van de jonge schoonheden, en de te leur gestelde hoop der oude, oindigen; terwijl de samilie daarop aanstonds terug trekt. De Heer van mohr zelf bad ook eene aardige grap met eene jonge onbekende schoonheid, die hem eindelijk op een gemaskerd bal in een mandje een jonggeboren kind overhandigt, en daarop verdwijnt. Dit kind is eduard, en wordt de held des verhaals. - Deze geschiedenis wordt afgewisseld door brieven van den vriend, behelzende de koddige avonturen van zekeren jongen neef, door een ouden gierigen oom opgevoed of liever gejudast; die evenwel eindelijk den gierigen oom eenen leelijken trek speelt, daar hij hem tot een huwelijk met eene onbekende dwingen wil. De jongeling vangt den oom in zijne eigene strikken, en eerst toen het huwelijk voltrokken was, belijkt het, dat hij de verkeerde gehuwd had; nu dwingt hij den vrek tot het afgeven van zijn ouderlijk goed, en blijkt daarna getrouwd te zijn met eenen vriend, om op die wijze den oom te bedotten en het gehate huwelijk te ontwijken. Maar de jongeling had spoedig berouw, want de voor hem bestemde bruid was de geliefde van zijne vroege jeugd; het schikt zich echer gelukkig, want de vader der Freule brengt door zijnen invloed bij den Minister alles weder in orde. - De Heer van mohr voedt eduard naar zijne beginselen en boeken al zonderling op, en eindelijk, om van de Preule zijne zuster niet langer gedwarsboomd te worden in zijne plannen, laat hij zeker gedeelte van zijn landgoed, waarin een tuinhuis enz., regt stevig omheinen, brengt het kind daar, met de min; en alleen voor hem, eenen vriend, (een regt braaf origineel officier,) en de oude jan, de eerlijke braafheid en trouw in eigen persoon, toegankelijk. In dit Paradijs groeide het jongske geheel natuurlijk op; kreeg eenigen tijd daarna een jonger kind, het
dochtertje van een van die gelukkige paren uit Pyrmont, tot zijne gezellin; - dit duurde eenen geruimen tijd, tot men eindelijk begreep dat evenwel dat Freuletje nooit de vrouw worden kon van eenen bastaard. Men scheidde de kinderen; dan, hoejong ook, toch te laat; want de harten waren reeds voor altijd vereenigd. - Nu kon de jongen het ook in het Paradijs niet houden; men liet hem los; - en deze levendige, vlugge, ongetemde jongen maakt

{==427==} {>>pagina-aanduiding<<}
eên zonderling contrast met het zoontje van de schoonzuster, door de vrouwen als aanstaanden ersgenaam van mohr opgevoed. Eduard, imusschen, werd al wat edel en goed is; - het Paradijs, de opvoeding in het Paradijs, moest vrij wat lijden van de oude Freule; de oude Heer van mohr moest zelve wel eens twijfelen; met dat al hij behaalde gedurig den meest beslisten triomf. Eindelijk moest toch de beminde jongeling het huis uit en de wereld in, - kort daarop raakt hij in ongenade, wordt miskend, en toen, na tijdsverloop, dit uitkomt, is hij nergens te vinden; - eindelijk ontknoopt zich alles; men vindt hem terug in Berlijn; hij is de redder en vriend van den broeder van zijne jonge gezellinne en eeuwige geliefde geworden; men vindt hem bij de waardige familie van diens aanstaande schoonouders, en deze ouders blijken nu spoedig (voor den Lezer echter niet onverwacht) te zijn ook de ouders van eduard, tot aller onuitsprekelijke vreugd, - de oude Freule denkelijk uitgezonderd, van welke en van ieder slecht mensch, gelijk dit ook zoo behoort, men nu ook geen verder berigt ontvangt. - Wij gaven deze korte schers, om te doen zien, hoe in dezen Roman wederom alles over geheel andere schijven loopt, hoe veel bouwstof hier was tot een regt grappig en vrolijk verhaal, en tevens hoe aandoenlijk treffend het geheel en iedere hoofdbijzonderheid door laf on taine kan geteekend zijn. De Lezer zal zich in deze verwachting niet bedrogen vinden. Ziet hier eduard's afscheid uit het huis van mohr.
‘Behalve dat Freule margaretha zich den dag te voren niet liet terughouden, van de afscheidslessen voor te dragen, tot welke zij zich had voorbereid - zij had zich tot deze plegtigheid deftig gekleed - plaarste zij zich nu tegen over den spiegel, en begon daarop, de hand omhoog heffende, aldus: ‘Eduard! De Hemel heest het onderscheid der standen voortgebragt, en dus -’
‘En schapen daarenboven,’ viel mohr haar in de rede, ‘om den brief van Adeldom op hun vel te schrijven, en de kamer van Adeldom te Weenen -’
‘Ja, lieve Broeder! dit heeft God gedaan! Maar daarom heeft hij de mindere standen niet vergeten, mijn Zoon! Heeft God voor lieden van adel den zijdeworm en de

{==428==} {>>pagina-aanduiding<<}
boomwol geschapen, voor de andere standen schiep hij de wol en het vlas.’
‘Wat Drommel!’ riep mohr verwonderd - ‘had linneus deze verdeeling geweten! adelijke en burgerlijke planten!’
‘Hebben wij den wijnstok’ - dus ging margaretha voort, - ‘de lagere standen hebben gerst, om bier te brouwen.’
‘En den Alsemdrank der armoede en - Maar de Drommel! die verdeeling is wonderbaarlijk schoon. De gans, van welke het dons komt, is adelijk, benevens het paardenhaar, waarvan men bedden en matrassen maakt; voor den burgerstand is het stroo en de gemeene wol geschapen of - de Hemel erbarme zich! den harden grond. Waarom benijdt dan de burgerstand ons de gemakkelijke ledekanten met stalen veren! Dezelve heeft immers de ijzeren ketenen in de gijzeling en in de gevangenis. Ananassen en perzikken zijn voor den Edelman, de gemeene appel en het bittere bedelbrood voor den Burger. Voor het adelijk kind zijn duizend armen, duizend bedden gereed, om hetzelve bij deszelfs eerste in trede in het leven te ontvangen; en voor het kind des armen, niets - barmbartige Hemel! niets dan de door honger en kommer uitgedroogde borst van eene zieke Moeder. Ja, bij den Hemel! dit is waar! maar het is eene godslastering te zeggen, dat God het dus geschapen heeft.’
‘Als gij een mensch maar eerst liet uitspreken, Broeder! Ik wilde hem zeggen, dat hij in ons huis aan alle deze goederen deel heeft gehad, en dat het zijn pligt is, in alle zijne bedrijven de eer van onzen naam voor oogen te houden.’
‘Afgoderij, Zuster! niets anders dan afgoderij. In den Bijbel staat niet: Houd den Heer van mohr voor oogen en in het hart, dan zult gij geen kwaad doen; maar God moet hij voor oogen houden.’
‘Eduard had anders niets van dit alles gehoord; maar mohr had die verdeeling opgemerkt, hoe boos zij hem ook gemaakt had. Zijne Zuster moest dezelve dikwijls genoeg van hem hooren.’
‘Op den morgen, toen eduard voor de tweede reis zoude vertrekken, nam mohr hem bij zich op zijne ka-
{==429==} {>>pagina-aanduiding<<}
mer, om hem eenige lessen op reis mede te geven. ‘Zie, mijn Zoon!’ - dus begon hij, - ‘mijne Zuster had gisteren niet geheel en al ongelijk, indien gij het maar wel gevat hebt. Er wordt in deze wereld, gelijk in den dop der amandelkern, eene tweede gevonden voor den geest, voor den braven, uitnemenden mensch, voor den Adel, wiens Diploma God geschreven heeft, niet op Perkement, maar met gloeijende letters in de ziel. Dezen adelbrief, met gloeijende letters geschreven - want gij bezit dien - moet gij onbevlekt bewaren. Elke zonde, elke verachtelijke daad, welke gepleegd wordt, om geld te bekomen, om aan zijne lusten en trotschheid te voldoen, schoon met den naam van eerzucht bestempeld, is een onteerend huwelijk, eene vlek op uwen adelbrief, mijn Zoon! Gij hebt, als een goede Genius, vleugels aan uwe schouders; gebruik dezelve niet, om in het slijk van het gewone leven voort te roeijen; maar verhef u op deze go uden vleugels, bovan de aarde, boven dit leven, boven de grenzen der schepping, tot God! Daar is het vaderland voor uwen geest, eduard! Rigt uwe levenswijze hier beneden eenvoudig in, zonder veel omslags, en echter aangenaam; gelijk de Leeuwerik, die op eenen kleinen akker zijn nestje bouwt in de schaduw van eenige korenhalmen, en nogtans juichende om hoog stijgt, naar de onzigtbare hemelsche gewesten des lichts. Geloof mij, eenvoudig en in eenen kleinen kring huisselijk te leven, en den geest verre boven dit leven om hoog te heffen: hierin bestaat de ware wijsgeerte en de echte poëzij, welke gij zoo zeer bemint. En nu, reis in Gods naam!’ enz.




Het Leven van Willem Vlijtig. Eene Familiegeschiedenis. Met Platen. Te Amsterdam, bij Schalekamp en van de Grampel. 1811. In gr. 8vo. Iste en IIde Deel. Te zamen 707 bl. f 5-16-:

De geschiedenis van willem vlijtig is die van eenen uitmuntenden jongeling van goeden huize, eene beschaafde doelmatige opvoeding, en edele beginselen. Nog naauwelijks tweeëntwintig jaren oud, heest hij reeds al de slagen des

{==430==} {>>pagina-aanduiding<<}
noodlots beproefd: door eene geliefde minnares is hij trouweloos opgeofferd, door eenen valschen vriend bedrogen; hij zag het wangedrag van eenen eerst braven vader, het ongeluk eener waardige moeder en zuster, den val van zijn vaderlijk huis; was het voorwerp van den haat en de vervolging zijner bloedverwanten; werd gedwongen tot een tweegevecht; moest, als ware hij aanvaller en moordenaar, vlugten; won eenigen tijd als ambachtsman het brood; was alzoo nog niet veilig, maar raakte meer dan eens in groote ongelegenheid. Dan, hij bleef bij dat alles braaf en waarlijk edel, en geeft het voorbeeld van zoo eene welgevestigde deugd, als die, ook bij de meest beproefde ondervinding in rijpere jaren, wel ten hoogste zeldzaam is. Nu, echter, schijnt zijn lot zich gunstig gewend te hebben; hij is vrij en in zijne eer hersteld, en wordt met moeder en zuster op het liesderijkst verzorgd door zijuen vroegeren leermeester, die door een schatrijk huwelijk in staat gesteld werd aan zijn hart en zijne verpligting jegens eene zoo waardige familie en eenen zoo geliefden kweekeling te voldoen. Het gevoel van zijnen pligt, intusschen, houdt hem tot nog toe terug, van het edelmoedig aanbod zijnes vaderlijken vriends gebruik te maken, om op zijne kosten zijne studiën in de regtsgeleerdheid voort te zetten; maar hij is op andere middelen bedacht, om zelve voor zich en de zijnen te zorgen. Een volgend, en, zoo wij meenen, laatste, Deel zal ons van zijnen verderen levensloop berigt doen; een levensloop, die waarlijk rijk is in nuttige lessen, en het jeugdige hart de nuttigste, beste en edelste gevoelens kan inboezemen, welke, door tegenovergestelde slechte handelingen, en zwakke, ligtzinnige, ook wel booze karakters, eene nog sterkere werking doen. - Dit voortbrengsel eener vaderlandsche pen verdient alzoo eene onderscheidende gunstige melding; het heeft zeer veel goeds, en ademt eene vaderlandsche lucht; het leest ook zeer onderhoudend; want, ofschoon men het zonder
inspanning lezen kan, is het echter nergens vervelende, en in zoodanig geschrift tot vermaak en uitspanning voldoet het doorgaans leerzame; en het een en ander, dat wat onwaarschijnlijk wordt, neemt dat vermaak nog niet weg. Dat men, b.v., zelfs ook stapvoets rijdende, twee uren doorbrengt van de stad Amerssoort naar het

{==431==} {>>pagina-aanduiding<<}
dorp Hoevelaken, of bij mogelijkheid op dien weg zou kunnen dwalen, en wat meer van dien aard is, is wel niet zeer naauwkeurig, maar hindert toch alleen zoodanige Lezers, die in die streken bekend zijn, en doet tot de hoofdzaak niet. Willem vlijtig is een brave jongen, en zijne geschiedenis voor jeugdige Lezers een onderhoudend boek.

Alphonsine, of de Natuurlijke Dochter. Door Mevr. De Genlis. Naar den derden druk uit het Fransch. IIde Deel. Te Leeuwarden, bij de Wed J.P. de Boy. 1811. In gr. 8vo. 192 Bl. f 2-8-:

Aan het slot van dit Deel vinden wij de zedelijke strekking, welke deze Roman hebben moet, nagenoeg in dezer voege opgegeven: ‘Innige godsvrucht en een onbepaald vertrouwen op de altijd goede Voorzienigheid is een steun, die den mensch, zelfs in de zwaarste rampen en jammerlijkste ellende, kracht en moed geeft, om zijn lijden met bedaarde onderwerping te dragen, en Gods wijzen wil gelaten te eerbiedigen. Ook bewijst deze geschiedenis, hoezeer ieder onzer hartstogten en driften den breidel der rede behoeft. De liefde van den eenen was voor het onschuldig slagtoffer der woede niet minder verderfelijk geweest dan de haat en hebzucht van den anderen. Met zijne niet onedele en fiere ziel was de minnaar echter de medestander geworden van eenen afschuwelijken en lagen booswicht; terwijl zekere vrouw alleen door godsdienstige beginsels van iederen gewelddadigen stap was terug gehouden, in weerwil harer allezins berispelijke denkwijze en harde ongevoeligheid, en had het gezegde slagtoffer met een bewonderenswaardigen moed verdedigd en wezenlijk behouden.’ Deze moraal is goed, en het is ook goed dat zij aangewezen wordt, daar anders menig Lezer met ons dezelve in de geschiedenis niet zoo geheel duidelijk en gemakkelijk welligt gevonden had; zij ligt er echter in, en over het geheel heeft dit Deel ons beter dan het vorige behaagd. Het bevat geheel de geschiedenis van het dertienjarig verblijf der ongelukkige Gravin in het onderaardsch verblijf, waar zij door haren ontmenschten echtgenoot was opgesloten, en in hetwelk zij, van het daglicht en grooten-
{==432==} {>>pagina-aanduiding<<}
deels ook van lamp- en kaarsllcht beroofd, alphonsine ter wereld bragt, en al die jaren verborgen hield en opvoedde. Eene hoogst onwaarschijnlijke geschiedenis, maar die onze deelneming gaande houdt, en overigens gedurig aanleiding geeft tot nadenken over het groote en heerlijke der voorregten, welke wij iederen dag onopgemerkt genieten. Alphonsine is dan nu met
hare moeder aan het licht gebragt, en zij hield natuurlijk eerst de wereld voor den hemel, en de menschen voor engelen. Wij gelooven niet, dat hare geschiedenis, noch ook die der moeder, thans reeds geëindigd is; ofschoon wij, en zoo wij meenen met grond, bij het eerste Deel gezegd hebben, dat slechts één Deel nog volgen zou.

Spelend Onderwijs. Iste Deeltje. No. 1-4. Te Leeuwarden, bij J. Seydel. In 8vo. Ieder No. 16 bl.

Het onderwijs in het lezen, zonder voorafgaand onderrigt der letters en van het spellen, kennen wij, bij ondervinding, als de kortere en betere weg. Maar wij durven niet bepalen, of dit spelend onderwijs nog bekort en verbetert; vooreerst, omdat wij de gegevene aanwijzingen op iederen omslag niet volkomen begrijpen; en ten andere, omdat wij nu juist niet in de gelegenheid waren tot het nemen eener proeve: iets, hetwelk hier toch alleen beslissen kan, en waartoe wij eenen meester of opvoeder wel willen opwekken. Dan, ziet hij niet zeer spoedig aanmerkelijke vorderingen, zoo legge hij deze blaadjes gerust ter zijde; het lezen, zonder spellen, gaat toch bij kinderen, die niet al te jong nog zijn, zoo gemakkelijk en spoedig, dat, wanneer nog eenige zoodanige blaadjes en misschien wel deeltjes volgen moeten, eer het kind lezen kan, deze weg wel een omweg heeten mag. Druk en prentjes mogten wel wat beter, immers duidelijker zijn.

In No. V. Beoordeeling, bl. 202. reg. 5. is eene drukfeil van ruardi voor de rhoer.





{==433==} {>>pagina-aanduiding<<}

Beoordeeling.

Een woord van troost en kracht, naar onze behoeften berekend; in Kerkelijke Redevoeringen, door F. van Teutem, Christenleeraar te Utrecht. Te Amsterdam, bij J. van der Hey. 1811. In gr. 8vo. 217 Bl. f 1-16-:

De Heer van teutem is den liefhebberen van stichtelijke lectuur uit vroegere stukken reeds loffelijk bekend. De Leerredenen, hier geleverd, zijn geene tafereelen; schoon evenwel het verklarend gedeelte des mans overheerschende neiging tot verhaal en schildering op nieuw doet zien. Derzelver algemeene karakter is, ditmaal, het vertroostende, bemoedigende, stichtende; gelijk dit de titel reeds aan de hand geeft. Dit opwekkelijke berust inzonderheid op drie grondslagen: onze onkunde van hetgeen waarachtig en duurzaam nuttig of schadelijk is; de waarheid, dat het onaangename des levens in het algemeen niet minder heilzaam dan het aangename is; en de Christelijke overtuiging, dat wij voor eene eeuwigheid leven, die aan de deugd alleen een bestendig geluk verbindt. Een deel der gekozene teksten, en daaruit ontwikkelde onderwerpen, leidt tot een of ander dezer stukken regtstreeks op; een deel wordt daartoe gemakkelijk aangewend. Tot de eersten rekenen wij I. Job's godvruchtige uitboezeming, Job I:21 l. 1. II. Gods onbegrijpelijkheid, Job XXXVII:23 e. 1. IV. Zalig zijn die treuren. V. Vereischten van een trooster in den Verlosser te vinden, Matth. V:4. VII. Onkunde van het goede dezes levens, Pred. VI:12 e. 1. VIII. Het leven eene reis naar beter vaderland, Heb. XIII:14. Tot de laatsten, die over de zaligheid van God te zien, Matth. V:8. Over de

{==434==} {>>pagina-aanduiding<<}
kracht van het voorbeeld, Matth. V:16. De edele verhessing van het moederlijk gevoel, Luc. XI:27. Deugd - het einde van ons bestaan, Pred. XII:13.
Wij twijfelen geen oogenblik aan de hartelijke goedkeuring, met welke deze Leerredenen, bij de uitspraak, werden ontvangen. De algemeene behoefte, de eigenaardige rijkdom van onzen besten Godsdienst in allerlei opbeuring, en des Redenaars bekende bekwaamheid, blijven daarvoor borg. Niets is dus ook natuurlijker en zelfs loffelijker, dan het verlangen om deze verkwikking verder uit te breiden, dan de bijzondere herderzorge der Leeraren van van teutem's Kerkgenootschap doorgaans strekt. De bevrediging, echter, van dit verlangen heeft altijd hare zwarigheden; en allermeest voor hem, die, met een innemend uitwendige begaafd, bij den lezer veelal te vergeefs op die warme toejuiching hoopt, welke hem bij den hoorder gereedelijk te beurte viel.
Het zij verre van ons, dat wij van deze waarheid eene algemeene en gestrenge toepassing op den bundel voorhanden zouden willen maken. Alleen meenen wij, dat het ernstige bedenken derzelve den Leeraar misschien zorgvuldiger in een en ander opzigt zou hebben gemaakt. Wien b.v. bevreemdt het niet, reeds in de tweede Leerrede een stuk aan te treffen, dat voor de helft uit een kort begrip van het boek Job, en het overige nog bijna voor een derde uit aanhalingen, zoo uit hamelsveld's vertaling van gezegde boek, als uit het Graf van feith, blijkt te bestaan? Wij herhalen het, op den kansel moge dit voldoen, in een uitgegeven stuk zal het bezwaarlijk behagen.
Even zeer verwondert het ons, dat de Heer van teutem heeft kunnen goedvinden, door den druk aan het oordeel ook der geleerden te onderwerpen eene Leerrede, niet over het nut der tegenspoeden, maar des kwaads in het algemeen, naar aanleiding van de woorden: zalig zijn die treuren. Immers, zijn Eerw. bekent zelf, dat ze eigenlijk in verband met het volgende moe-
{==435==} {>>pagina-aanduiding<<}
ten gelezen worden. Doch, ruk ze ook uit dit verband, veronderstel dat ze desniettemin eenen volkomen zin behouden; nooit voorzeker kunnen ze hier gepastelijk dienen. En waarom ze dan, evenwel, gebruikt? Waarom, zoo misschien het thema den tekst voorafging, voor dezen geen anderen gekozen? Het ontbreekt daartoe toch wezenlijk aan geene stof.
Wijders zal de Lezer, vreezen wij, hier en daar die duidelijk aangegeven verdeeling missen, welke zoo veel toebrengt om het beredeneerde niet slechts te vatten en te volgen, maar ook te behouden, terug te roepen en te overzien. Bij de voordragt moge dit niet hinderen, althans niet in het oog vallen; bij het lezen liep het voor ons dikwijls zoodanig in elkander, dat wij in verzoeking geraakten, het gebrek dieper dan in den uitwendigen vorm te zoeken. Daarentegen heeft somtijds eene zekere losheid, een zeker gebrek van naauwe ineensluiting der onderscheidene volzinnen plaats, welke voor de kracht en klem der redenering niet gunstig is. En wij zwijfelen geenszins, of de steller had dit zelf opgemerkt, waren zijne stukken oorspronkelijk voor de pers, en niet voor eene vlugtige openbare voordragt vervaardigd. In allen geval zouden ze hierdoor ook voor deze bedoeling veeleer winnen dan verliezen.
Eindelijk draagt de stijl, hoe vloeijend, gelijkmatig, bloemrijk en soms uitnemend fraai, ontsierende blijken van dezelfde onnaauwkeurigheid. Ons althans klinkt het woord glad, voor volslagen, ganschelijk, niet eens, maar verscheidene keeren voorkomende, als eene wezenlijke platheid in de ooren. Niet minder doen zulks dan toch ook maar, en andere overtollige opeenstapelingen van bijwoorden. Over het geheel is de Heer van teutem in het gebruik dezer, en der bijvoegelijke, voor den stijl zoo belangrijke, woorden noch spaarzaam, noch waar en eenvoudig genoeg. Men ziet, dunkt ons, dat vaak meer op het sraai luidende, en in het algemeen op zekere klankleiding, naar des mans uitspraak berekend,

{==436==} {>>pagina-aanduiding<<}
dan wel op den netten zin en de kracht gelet is. En toch is het zelfs in gebonden stijl niet te prijzen, wanneer meer- of andere woorden gebruikt worden, dan de zin zelf vordert.
Wij maken deze aanmerkingen, ten deele om den Leeraar zelf, ware het mogelijk, behulpzaam te zijn tot grootere en grootere volmaking; ten deele om jeugdige Kanselredenaars voor de navolging, en misschien overdrijving, der fouten van een geroemd voorbeeld te bewaren. Over het algemeen zelfs komen ons de Leerredenen van den Eerw. van teutem voor, geenszins als modellen te moeten worden aangewend. Het voortreslelijke in dezelven is te zeer des mans eigen, dan dat het zou kunnen worden overgenomen. Het genre, daarentegen, de behandeling b.v. van den tekst en deszelfs aanwending op het lighchaam der redevoering, zal doorgaans niet behagen. Het is wel waar, dat hij in het eerste opzigt het drooge vermijdt en dus niet verveelt; maar het is ook waar, dat men dikwijls gevoelt, of die gansche verklaring te hebben kunnen missen, of althans daarin niet veel nieuws gehoord te hebben. Misschien is de wijze der Engelschen en Duitschers, om den tekst slechts als motto te gebruiken, bij de Dissenters hier te lande meer doorgedrongen geweest, dan onder de, altijd aan het oude meer verkleefde, Hervormden; en heeft van teutem, eenmaal mede door dit euvel besmet, den regten weg - slechts door weinigen op bevalligen trant bewandeld - nog niet kunnen wedervinden. Van den Schrijver der Bijbelsche Tafereelen kan men niet anders dan bevallig verhaal wachten; en zoodanig vinden wij met der daad de eerste Leerrede, Jobs wedervaren meldende; doch, terwijl b.v. een van der palm ons naar dat tooneel zou overvoeren, hetzelve met zijne eigene aloude, Oostersche, kleuren teekenende, brengt van teutem hetzelve meer tot ons over, en wij zien het als eene gebeurtenis van den dag. Beide is, naauw genomen, voldoende, ter stichting even voldoende, en dit mogelijk zelfs som-
{==437==} {>>pagina-aanduiding<<}
migen aangenamer. Wij, echter, behooren onder deze sommigen niet, en kunnen den wensch niet onderdrukken,
dat beoefening der Oostersche talen vele Leeraren die gemeenzamheid met al het Bijbelsche moge mededeelen, welke genoemden Prediker zoo uitstekende voorregten bijzet.
Doch, denken wij aan het bekende: ubi plura nitent etc. Verscheidene dezer Leerredenen gaven ons groot genoegen. In andere vonden wij gedeelten zelfs verrukkelijk. Wien behaagt, ten voorbeelde, deze schildering der moederlijke liefde niet:
‘Van alle bewegingen der ziel en der zinnen vinden wij ongetwijfeld de teederste en zuiverste, de krachtigste en volmaaktste, in de mewarige en onbedwingbare aandoeningen van het moederlijke hart. Op eene verwonderlijke wijze houdt de natuur daarmede haar maaksel vast, en voldoet zij alzoo aan de naaste behoeften en oogmerken van ons leven. Niemand heeft daarentegen zijn eigen vleesch gehaat, en geene verbijstering of waanzinnigheid wekt ooit zoo zeer ons afgrijzen of ons medelijden, als die ook eene moeder haar eigen kroost kan doen vergeten. Veeleer leeft zij in hetzelve eeniglijk en geheel, en verpandt zij aan deszelfs pleging en behoud, van den vroegen morgen tot den laten avond, alle hare zorgen en bezigheden. Wat zijn wij, wie wij nu voor het overige zijn mogen, voor ons geheel bestaan aan hare teedere opmerking en onvermoeide verzorging niet verpligt! Eer vergete dan ook onze regterhand zichzelve, eer wij de Dierbare ooit vergeten, onder wier hart en aan wier borsten wij gelegen hebben! Hoe vele heilige moedertranen hebben, voor wij nog denken en stamelen konden, onze wangen niet besproeid en nat gemaakt! Aan hoe vele dringende nachtwaken en angstige bekommernissen was het bestaan en de opkomst onzer hulpelooze kindschheid niet verbonden! Ach had deze liefde, die boven alle andere liefde uit God is, en het volmaakte nadert, onzen weg in dit leven niet voorzien en gebaand; onze eerste

{==438==} {>>pagina-aanduiding<<}
zwakke en onvaste schreden hadden dan weldra haren snellen uitgang en haar droevig einde in het nare dal des doods gevonden. Prijzen wij derhalve te regt onzen magtigen en milden Schepper in zijn wijs en liefderijk bestel, om menschen van menschen te doen geboren worden; in de algemeene uitvloeiselen der krachtige moedermin eeren wij dan gewis volkomen den zorgvuldigen gang zijner beschermende voorzienigheid. Hij wil den zwakken ten steun, den behoeftigen ten onderstand, den hulpeloozen ten geleide strekken. Daarom bond Hij ons van, en voor wij het daglicht zagen, zoo na aan het hart dier moeder, wier onovertrefbare zorg en liefde ons het naaste en zuiverste begrip doen vormen zijner even bedachtzame als teedere menschlievendheid.’ enz.
Doch, ten einde nog uit een enkel staal te doen zien, hoe het keurigst gestelde hier over het geheel lijdt door gebrek aan kiesche zifting, en hoezeer het dus der moeite waardig was, eenen zoo bekwamen Schrijver op kleine gebreken oplettend te maken; zie hier nog eene aanhaling, in welke het cursief ten overvloede aanduidt, wat door ons wordt afgekeurd:
‘Maar onze begrippen moeten in daden, onze beginselen in handelingen overgaan. Zoo leere men bij ons den boom uit zijne vruchten kennen! Zoo staan wij zelve als boomen des levens opgerigt, die, door geenen storm geschud, van geenen worm doorknaagd, tegen ieder verhittend en vernielend getij blad en bloei behouden, en hunne schoone takken opwaarts heffen tot in den tuin der eeuwigheid! Zoo moge onze edelheid bekoring, onze verhevenheid ontzag, onze standvastigheid eerbied wekken. - Ja, zijn wij in dezen grond geworteld, zoo verspreiden wij gewis heilige schaduw, verkwikkende (n) geur en versterkende kracht overal om ons henen. In onze nabijheid vindt dan de verwilderde ernst, de ligtzinnige beteugeling (de ligtzinnige ernst, de verwilderde beteugeling); in onze houding de vertwijfelde moed, de nederige onderrigt; in ons gedrag de zelfzoekende beschaming, de

{==439==} {>>pagina-aanduiding<<}
trotschaard verwijt; in ons gezelschap de verlegene opbeuring, de bekommerde troost; in onzen omgang de verdwaalde teregtwijzing, de zwakke kracht; in ons verkeer de spotter bestraffing, de ondeugende berouw.’
Mogten, overigens, de opgegevene troostgronden gretig omhelsd en toegepast worden! Daartoe wenschen wij van ganscher harte een ruim vertier; en bevelen het boekske, niettegenstaande de gemaakte aanmerkingen, hoedanige trouwens op allen menschenwerk kunnen vallen, en welke Recensentenpligt van ons vordert, onzen Landgenooten welmeenend aan.

Geständnisse, seine Predigten und seine Bildung zum Prediger betreffend, in Briefen an einen Freund, von Dr. Frans Volkmar Reinhard. Sulzbach. 1810. kl. 8vo. pp. 184.

Geen Prediker misschien heeft zich in onzen tijd zoo beroemd gemaakt als reinhard. De opmerking alleen, dat hij sedert vele jaren geene Leerrede gehouden heeft, die niet is uitgegeven, dat derzelver aantal reeds dertig banden beloopt, en dat hij nog steeds aanmoediging vindt om dit werk voort te zetten, is hier welligt beslissend. Ook onder de onzen is hij overbekend; een aantal zijner Leerredenen zijn vertaald, en het ontbreekt dezelven doorgaans noch aan lezers, noch aan bewonderaars, noch aan navolgers. Zoo merkwaardig een man in het vak der kanselwelsprekendheid verdient, buiten tegenspraak, dubbel, gekend te worden door ieder beoefenaar en liefhebber van hetzelfde vak. Een berigt van den man zelven, zijne vorming tot het gewijde ambt, gelijk ook zijne voortbrengsels naar derzelver oorsprong en eigen aard, betreffende, moet vele en gretige lezers vinden. Het is dan ook, gelijk wij vernemen, reeds ter vertaling aangekondigd. En wij voor ons gelooven niet,

{==440==} {>>pagina-aanduiding<<}
dat men zich in zijne verwachting omtrent de waarde en het belang van dit boekske zal bedrogen vinden. Met een enkel woord slechts willen wij van den inhoud spreken, niet twijfelende of het stukje zelf zal welhaast in al de handen zijn, die zich met deze soort van geschriften gewoon zijn te bemoeijen.
De eerste brief is natuurlijk eene soort van inleiding. Vanwaar kon deze geschikter ontleend worden, dan van het groot aantal Leerredenen zelf, door reinhard in het licht gegeven? De brief vermeldt dus de redenen van deze uitgaaf, hoofdzakelijk daarin gelegen, dat men er zelfs eene soort van kostwinning van begon te maken, om dezelve na te schrijven en naar overal te verzenden; hetgeen echter niet kon gebeuren, zonder dat ze deerlijk ontsteld raakten. Voorts leeren wij des mans geboorte, zijn eerste onderwijs, zijne verdere vorming, zijnen afwisselenden werkkring, en daarbij geheel van zelve zijnen gelukkigen aanleg, zijne uitstekende vlijt, en zijn vurig streven naar waarheid, kennen. Het is ons altijd voorgekomen, dat, zoo niet de beste, althans de oorspronkelijkste geesten doorgaans zichzelven vormden, den gewonen weg niet betraden, en slechts na het doorworstelen van veelvuldige moeijelijkheden tot de bereikte hoogte kwamen. In reinhard vindt dit denkbeeld velerlei bevestiging. Naauwelijks had hij het onderwijs van zijnen waardigen vader, te gelijk met het ouderlijk huis, tegen het verblijf op een Gymnasium verwisseld, of hij verloor voor altijd den raad en het geleide van den bekwamen man. Naauwelijks werd het tijd, om zich meer bijzonder tot de godgeleerdheid, het doel zijner wenschen, te bepalen, of de staat zijner gezondheid verbood hem, op de bereiking van dit doel eenig vertrouwen te stellen. Naauwelijks was deze zwarigheid in zoo verre overwonnen, dat hij nu meende in zijne vaderlandsche oorden eene plaats als Predikant te zoeken, of men bewoog hem, liever zijne fortuin aan de Universiteit te beproeven, en hij werd eerst akademisch

{==441==} {>>pagina-aanduiding<<}
Leeraar, daarna buitengewoon en vervolgens gewoon Hoogleeraar; en waren zijne voorlezingen voor het minste gedeelte van godgeleerden, bijna geheel niet van pastoralen inhoud, welke laatste wetenschap hij, slechts eene zeer enkele keer eene leerrede houdende, door beoefening even weinig leerde. Zijne eigenlike, althans hoofdzakelijke en onafgebrokene, studie was daarentegen die der oude Grieksche en Romeinsche Schrijvers, wier verstandige, smakelijke en leerzame behandeling hij reeds van zijnen vader, en daarna van eenen vaderlijken vriend, geleerd had. Cicero was langen tijd zijn uitverkoren lieveling; doch deszelfs zwier moest welhaast wijken voor de eenvoudige kracht van demosthenes. In later tijd viel hij niet minder met de geheele borst op de wijsgeerte, welker slingerpaden te doorwandelen, welker diepten te peilen, welker twijfelingen, bevredigend voor hemzelven, op te lossen, eene zoo moeijelijke als - voor het teedere geweten des jeugdigen Hoogleeraars - bijna martelende taak was. Ziedaar zijne hoofdzakelijke voorbereiding tot het predikambt, dat hij vervolgens, eerst vereenigd met zijn akademisch Leeraarschap, en daarna alleen, bekleedde. Zijne vlijt vergunde hem wel, daarbij de godgeleerde wetenschappen, en vooral de beoefening van den Bijbel, niet te verwaarloozen. Dan, zijne predikkunst puttede hij zeer zeker uit de bovengenoemde studiën. Van dezelven ontleent deze de eenvoudigheid, de orde, den rijkdom van vinding en gedachten; schoon ook het vroege voorbeeld van zijnen vader moge hebben medegewerkt tot die strikte regelmatigheid en dat onopgesierde, welke, naar 's mans eigen bekentenis, bij hem wel eens gevaar loopen van in stijf- en dorheid te ontaarden.
Over het geheel geeft de beroemde man eene rekenschap van zijn bestaan en werken, van zijne deugden en gebreken, als Kanselredenaar, die zeer gemakkelijk is na te gaan. Verscheidene brieven zijn keurige aanleidingen tot prediken, en vooral tot verstandig aanwenden van eenen

{==442==} {>>pagina-aanduiding<<}
tekst. Slechts wordt hier te lande meestal nutteloos, wat hij, met zoo veel blijk van vindingrijk vernuft, zegt ten aanzien van het menigerlei gebruik, van eenen en denzelfden tekst te maken; daar alleen de Lutherschen aan vaste teksten zoo verbonden zijn, dat deze ongelukkige kunst behoeft in het werk gesteld te worden. En hierentegen verliezen wij eene bekentenis en waarschuwing tegen verkeerde navolging, die eenen Duitscher niet zoo ligt kon invallen, maar die niettemin in ons oog van veel belang is. Met geen woord spreekt reinhard van het beijna volslagen gebrek aan Bijbelverklaring in zijne Leerredenen. Doch, hoe kon deze, en vooral de volkomene aanwending van den tekst, die reinhard echter toont zeer wel te kennen, met het genoemde afzagen en uitputten van een enkel Evangeliewoord vereenigd worden?
Het is ons onmogelijk, meer in bijzonderheden te gaan. Aan zijne bekende gehechtheid aan de leer der Kerke wijdt hij mede eenen brief. Wij willen geen aanhangsel op de twistschriften, hiertoe betrekkelijk, leveren. Alleen komt het ons toch voor, dat er bij hem, gelijk meestal, wel een weinig wind onder deze gestrenge aanhankelijkheid aan de uitspraken der zestiende eeuwe loopt. En dat men volstrekt rationalist of supernaturalist moet zijn, dat of de rede of de openbaring het hoogst gezag moet voeren, is waar - in gevalle de twist volstrekt niet bij te leggen, beider uitspraak met zekerheid bekend, en vooral - gelijk doorgaans - de rede slechts niet voor, maar even min volstrekt tegen de aangegeven leer der openbaring is. Het is waar, dat wij niet alles doorzien, somtijds zelfs verre miszien. Doch, een Godsdienst, in welken de rede geheel geene stem zou hebben, kan slechts den dweeper, die op een duister gevoel afgaat, welkom zijn. Hij, in tegendeel, die zijne overtuiging op geschiedenis en redenering tevens grondt, zou zich door deszelfs omhelzing tegenspreken. Geene ge-
{==443==} {>>pagina-aanduiding<<}
schiedenis zou in ons oog geloof verdienen, die verstand en hart voor het hoofd sprong.
Doch, eindigen wij met de herhaalde betuiging van het genoegen, welk ons dit welgeschreven werkje heeft verschaft. Moge het zoo veel nut als zedelijk vermaak stichten!




Leerrede van Joost Gerard Kist, bij gelegenheid der viering van zijnen vijfentwintigjarigen Evangeliedienst in de Gemeente te Zaltbommel. Te Dordrecht, bij A. Blussé en Zoon. 1811. In gr. 8vo. 36 Bl. f :-8-:

Niet onwaardig aan den naam van kist, met roem bekend bij onze Landgenooten, achten wij deze Leerrede, niet van den Dordrechtschen, maar van den Zaltbommelschen Evangeliedienaar. Zij draagt het kenmerk van uit het hart gevloeid te zijn van eenen waardigen, getrouwen en godvreezenden Bijbeltolk, gevoelig wegens het voorregt en den zegen, van zijne Gemeente, 's mans tweede standplaats (*), het vierde eener eeuwe te hebben mogen stichten, en met dezelve door den naauwsten band van liefde en vrede zoo lange vereenigd geweest te zijn, ja velerlei genoegens en druk der tijden verduurd te hebben. Gelukkig achten wij tot dit oogmerk den tekst gekozen uit 1 Thess. II:19, 12. Kortelijk licht hij die woorden toe, en staat vooral stil op het denkbeeld, dat, gelijk Paulus aan die Gemeente schreef: ‘gij zijt onze heerlijkheid en onze blijdschap,’ ook hij dit zelfde van de zijne mogt zeggen. Daartoe overweegt hij met zijne Hoorders, eerst en in het breede,

{==444==} {>>pagina-aanduiding<<}
(I) wat zij tot hiertoe voor elkanderen waren, en dan beknoptelijk, om herhaling te ontgaan, (II) wat zij op den volgenden weg van hun leven voor elkanderen behooren te zijn. - Met genoegen en zedelijk nut, durven wij zeggen, zal elk Christenlezer deze Leerrede in handen nemen, van welke ons bestek verbiedt meer te zeggen, dan dat zij in eenvoudig goeden stijl gevat, met gemoedelijken ernst bewerkt is, en afloopt in geregelde orde. Voorzeker, de aard der stoffe brengt mede, dat dit stukje van de meeste aangelegenheid te schatten zij voor de Gemeente van zijn Eerw., en niet te onregt door hem wordt aangeslagen als eene proeve en een blijvend gedenkteeken van hunne onderlinge liefde en trouw, daar toch de Leerrede niet zonder aandrang zijner Gemeente in het licht verschijnt. Echter verblijdt het ons, dat zijn Eerw. aan dit aanzoek het oor leende, en door gepaste opheldering onder den tekst eene en andere toespeling verklaard heeft op voorvallen, wel waardig in geheugenis te blijven; en is de Leerrede ongetwijfeld daardoor van uitgebreidere nuttigheid geworden. Zoo verders deze onze aanprijzing van dit boeksken iets mogt toebrengen, om den Eerw. kist te nopen, eene en andere Leerrede uit zijnen vijfentwintigjarigen voorraad in druk te doen uitgaan, gelooven wij door onzen welverdienden lof geenen ondienst toegebragt te hebben aan de zaak van Godsdienst en zedelijkheid: en eindigen wij met den wensch, dat zijn arbeid in den Heere steeds nuttig blijve voor zijne Gemeente, en deze, bij de toekomst van Christus Jezus, zijne heerlijkheid en blijdschap verhooge.





{==445==} {>>pagina-aanduiding<<}

Geneeskundige Prijsverhandelingen, de eene van wijlen S. Tresling, M.D. te Groningen, behelzende de beschrijving der Zenuwkoorts, welke gedurende de jaren 1808 en 1809 te Peize geheerscht heeft; de andere van A. Numan, M.D. op het Hoogezand, bevattende waarnemingen omtrent den Persloop, welke in den nazomer van het jaar 1810 in de Kiel heeft plaats gehad. Bekroond en uitgegeven door de Commissie van Geneeskundig Onderzoek en Toevoorzigt in het Departement van de Wester-eems. Te Groningen, bij J. Römelingh. 1812. In gr. 8vo. f 1-10-:

De beschrijving van epidemische ziekten is, volgens het oordeel der ervarenste Geneesmeesters, een der nuttigste en tevens moeijelijkste gedeelten onzer kunst. Niets is er, waardoor men beter den verschillenden aard der ziekten leert kennen, de onzekerheid van louter systematische geneeswijzen inzien, en de sterkte en zwakte onzer kunst beoordeelen. Prijzenswaardig was derhalve de poging der Geneeskundige Commissie van de Wester-eems, om, door het uitloven van een' eervollen prijs, de Geneesheeren van hun Departement tot zoodanig een' arbeid uit te lokken en aan te moedigen; en het verheugt ons, dat zij, in de twee voorhanden zijnde Verhandelingen, hare verwachting met zulk een' goeden uitslag mag bekroond zien.
Hoewel wij, na eene aandachtige lezing, in die van den Heere numan meer uitvoerigheids en volledigheids gevonden hebben, troffen wij in beide anders denzelfden geest van orde, naauwkeurigheid, eenvoudigheid en duidelijkheid aan. Wij vonden er het beloop en den aard der ziekten met de kleuren der waarheid afgeschetst; terwijl de aangewende geneeswijze den oordeelkundigen en voorzigtigen Arts kenmerkt.

{==446==} {>>pagina-aanduiding<<}

Op den titel is het onderwerp van beide Verhandelingen uitgedrukt. De eerste begint met eene beschrijving van de plaats der epidemie, en der levenswijze van derzelver inwoners. Hieruit blijkt, dat het dorp Peize zints lang den naam had en verdiende van ongezond te zijn. De ligging op een lagen veengrond tusschen digt geboomte en hooge hopplanten, waardoor de optrekking der dampen en vrije doorspeling der lucht verhinderd worden; de enge en morsige woning der inwoneren, derzelver laffe meelspijzen, rijkelijk met niet genoeg gezoden spek bedeeld: dit gaf veelvuldige aanleiding tot allerlei, vooral asthenische ziekten, en ook tot deze koorts. Dezelve schijnt in den beginne zuiver gastrisch geweest te zijn, doch door de zwakheid der lijderen, door verzuimde of verkeerde geneeswijze spoedig een gevaarlijker aanzien verkregen te hebben: zij bragt eene algemeene ontstemming der organen, vooral der zenuwen, eene uitputting en verdooving te weeg, welke somtijds de hevigste opwekkende middelen vorderden.
De Schrijver volgt deze orde, dat hij eerst de verschijnselen en het beloop der ziekte opgeeft, vervolgens de oorzaken opspoort, daarna de goede en kwade voorteekenen vermeldt, en eindelijk de in het werk gestelde geneeswijze voordraagt. De ziekte kwam met loomheid en pijn der ledematen, vooral der beenen, aan; daarop verschenen de gewone gastrische verschijnselen, somtijds met vermeerderde, somtijds met verminderde ontlasting; voorts een algemeen uitslag, vooral echter op het onderlijf; hoest, keelpijn, benaauwde ademhaling; somtijds heldere, meestal troebele pis; de koortsverhessing 's avonds, 's morgens zweet met vermindering der koorts, doch zonder verdere verligting of scheiding der ziekte. De oorzaken waren klaarblijkelijk in de gesteldheid der plaats en de levenswijze der inwoneren gelegen. De voorzegging was, zoo als in de meeste heete, vooral epidemische ziekten, onzeker; de ziekte scheidde alleen door de ontlasting of de pis, niet door het zweet, noch

{==447==} {>>pagina-aanduiding<<}
door het uitslag. Kinderen en vrouwen genazen het ligtst, schoon de laatste het eerst wierden aangetast. De geneeswijze was zeer eenvoudig: was de koorts nog zuiver gastrisch, zoo wierd, volgens de aanwijzing, een braakmiddel uit ipecacuanha, of purgeermiddelen uit rhabarber met sulf. potass. sulfur. en somtijds wat aloë gegeven, terwijl het dikwijls genoegzaam was met cremor tartari open lijf te houden. Wanneer de zenuwtoevallen de overhand kregen, gebruikte hij met de meeste vrucht R. arnicae, valeriaan, serpentaria, gepaard met uitwendige opwekkende middelen; in één geval den phosphorus, met een goeden uitslag.
Wij kunnen ons met den Schrijver niet vereenigen, wanneer hij het hoofdkarakter dezer epidemie in eene zenuwziekte stelt. Ons komt het veelmeer voor, dat de ziekte oorspronkelijk in de eerste wegen huisvestte, en eerst in 't vervolg een' zenuwachtigen aard aannam. Wanneer wij dit onder het oog houden, dan verdwijnen ook de verschillende complicatiën, welke de Schrijver opgeeft; want de weinige catarrhale teekenen kunnen op rekening der ongesteldheid van de eerste wegen gesteld worden.
De Schrijver ondervond van de Guitonsche berookingen dat nut niet, hetwelk velen er zich van beloven. Hij twijfelt, of dezelve wel iets anders te weeg brengen, dan zuivering der lucht. Wij weten nog zoo weinig van den aard en de werking der smetstoffen, dat het moeijelijk valt, daaromtrent iets te bepalen; doch zooveel is zeker, dat de epidemie te Peize grootendeels van omstandigheden, buiten den dampkring aanwezig, afhing, b.v. van het slechte voedsel en de enge behuizing der inwonders. Men bedenke ook altijd, dat deze berookingen geen versche lucht aanbrengen, maar alleen de bedorven wegnemen.
De tweede Verhandeling behelst waarnemingen, aangaande den Persloop, welke in den nazomer van 1810 in de Kiel geheerscht heeft. Dit dorp ligt, langs eene doorgegraven vaart, op een' afgeveenden zandgrond, wel-
{==448==} {>>pagina-aanduiding<<}
ke meestal bebouwd wordt, en bevat omtrent 1200 inwoners. Gedurende vier maanden waren hier om en bij de 80 lijders, en daarvan stierven er 27; een groot aantal voorzeker, hetwelk echter niet aan de kwaadaardigheid der kwaal, maar aan de zorgeloosheid en verkeerde handelwijze der eigenzinnige opgezetenen moet worden toegeschreven. Die tijdig geschikte hulp zochten, stonden de ziekte allen gelukkig door. Ook was dezelve van geen rotachtigen aard, of met hevige zenuwtoevallen vergezeld, maar zuiver rheumatisch, soms met teekenen van vervuilde maag en ingewanden; bij eenigen tot ontsteking overhellende. De oorzaak dezer epidemie vond numan in de buitengewone hette, gepaard met zeer koude nachten, zoodat de stand van den thermometer 's avonds met dien van 's middags meestal van 15o. tot 22o. verschilde. Daarenboven woeijen er gedurende al dien tijd veelal drooge oostewinden, en er viel bijna geen regen. Hierdoor, en door den voorafgeganen zachten winter, was de huid in een' staat van overspanning, welke, door de plotselijke afwisseling der hette en koude, in eene volstrekte verlamming overging. De ingewanden namen nu hare werking op; doch, door deze ongewone werkzaamheid afgemat, werden weldra de stoffen, niet behoorlijk meer bewerkt, scherp, en een buitengewone prikkel voor het darmkanaal. De verschijnselen en het beloop der ziekte stemmen geheel met deze aetiologie overeen, en wijken weinig af van die men ook in andere Persloopen heeft waargenomen; opmerkelijk was echter eene zwelling der voeten, welke altijd ter vermindering van den loop strekte, en denzelven dikwijls geheel deed ophouden. De geneeswijze bepaalde
zich, vooreerst, tot het wegnemen van de krampachtige toevallen der ingewanden, waarin het opium zijnen ouden roem, ook boven de nux vomica en het extr. hyoscyami, heeft opgehouden; bij eene ontstekingachtige gesteldheid werd het met vrucht toegediend, doch in ruimere doses dan gewoonlijk. In 't algemeen merkt numan aan, dat dit middel, in kleine giften ge-
{==449==} {>>pagina-aanduiding<<}
geven, hem nimmer voldeed. Men kan, te dien opzigte, weinig met zekerheid bepalen, daar er zooveel verschil in de deugdzaamheid van hetzelve plaats heeft; de sterkte van dergelijke middelen moet men vooraf beproeven. De tweede hoofdzaak in de behandeling dezer kwaal was de herstelling van de werkzaamheid der huid; behalve gewone zweetmiddelen, gebruikte numan hier met veel vrucht een mengsel, bestaande uit camfer, sulfuret. oxydstib. hydrogen. en opium. Vooral werd de uitwaseming van het onderlijf op alle mogelijke wijze bevorderd. Behalve deze hoofdpunten, had men nog de bijzondere toevallen te bestrijden, welke zich voordeden.
Wij zien uit de geschiedenis van dezen Persloop op nieuw bevestigd, dat de schadelijkheid van het ooft te dezen opzigte een volksvooroordeel is; dat dezelve veelmeer een gevolg is van de naauwe zamenstemming, welke er tusschen de huid en de ingewanden plaats heeft; schoon wij niet met den Schrijver instemmen, dat zich de scherpe rheumatieke stof op de ingewanden werpt. Het is veel meer overeenkomstig de wetten der huishouding van ons ligchaam, te stellen, dat de uitwasemende vaatjes van het darmkanaal het werk van die der huid overnemen. Het is natuurlijk, dat deze ongewone werkzaamheid aan de goede bewerking der vochten schaden, en dezelve daardoor scherp maken moet, en dat de groote gevoeligheid en vaatrijkheid der darmbuis hier hevige toevallen moet doen ontstaan.
Uit een praktisch oogpunt beschouwd, verdient deze Verhandeling dubbele opmerking, en getuigt van 's Schrijvers oordeelkunde en doorzigt. Het nut der uitwendige stovingen van den onderbuik en van de voetbaden in deze ziekte, het gebruik van opslorpende middelen bij de krampstillende, en eenige andere in schijn min gewigtige opmerkingen, verdienen de aandacht der Geneeskundigen, en wij verlangen van dezelfde hand meermalen zulke gewigtige waarnemingen.


{==450==} {>>pagina-aanduiding<<}

Regnerus Tjaarda Mees, Specimen Juridicum Inaugurale ad Mandata quaedam praesidum provinciae. Groningae 1810.

De Heer mees, aan de Groninger Universiteit de Doctorale waardigheid zullende erlangen, levert hier eene kleine Regtsgeleerde proeve, waarin hij handelt over eenige voorschriften, naar welke zich de bestuurders of praesides der Romeinsche wingewesten moesten gedragen, en welke inzonderheid voorgesteld zijn in de L. 6. de Offic. praes. overgenomen uit het 1ste Boek der Gedachten van domitius ulpianus. De Verhandeling is zeer beknopt, maar geschreven in een' goeden stijl, in eene geregelde orde, en, over het geheel, in eene vrij zuivere taal. De in § 10 voorgestelde verklaring van Markus XI:13 draagt echter, naar ons inzien, weinig bij ter wegruiming der zwarigheden, die in deze plaats gevonden worden; daar het ons toeschijnt, dat heinsius de zwarigheid, dat jezus vrucht van eenen boom zou hebben willen plukken vóór dat de oogsttijd dáár was en er rijpe vrucht aan den boom konde zijn, reeds volledig door zijne punctatie heeft weggenomen. De gedachte van onzen jongen Schrijver, schoon in den eersten opslag niet onaardig, alsof hier gesproken wierd van den tijd, door den praeses provinciae tot den oogst bepaald, verspreidt inderdaad over dat punt geen meerder licht dan de lezing van heinsius, die de plaats eenvoudig dus vertaalt: want daar hij was, was het de tijd der vijgen, was het in den vijgentijd. Voorts kwam Rec. des Schrijvers redenering in het laatste gedeelte van gemelde § 10 niet duidelijk voor, en deze en gene uitdrukking van de L. 6. voornoemd scheen hem in deze Regtsgeleerde proeve meerder toelichting te hebben noodig gehad.


{==451==} {>>pagina-aanduiding<<}

Levens van gedenkwaardige Mannen en Vrouwen uit de achttiende Eeuw. Gevolgd naar het Hoogduitsch van Samuel Baur, met eenige oorspronkelijke Hollandsche Levens vermeerderd. IVde Deel. Te Amsterdam, bij J. Allart. 1811. In gr. 8vo. VIII en 347 Bl. f 3-:-:

Geschiedkundige Tafereelen, behelzende merkwaardige Gebeurtenissen, Verhalen en Anekdoten, uit het Leven van beroemde en beruchte Menschen. Verzameld door een Gezelschap Letterminnaren. Gevolgd naar het Hoogduitsch. Te Zutphen, bij H.C.A. Thieme. 1811. In gr. 8vo. X en 298 Bl. f 1-16-:

Wij voegen deze twee geschiedkundige werken bijeen, daar zij blijkbaar dezelfde strekking hebben, (schoon het eerste zich bij uitsluiting tot de 18de Eeuw, die zekerlijk in gebeurtenissen overrijk is, bepale;) de strekking namelijk, om door eene onderhoudende lectuur tevens de zoo noodige kennis aan de nieuwere Geschiedenis meer algemeen te verspreiden. (Immers, schoon in de Geschiedkundige Tafereelen ééne Levensbeschrijving der deugdzame octavia, Zuster van augustus, voorkome, mag toch deze verzameling ook beschouwd worden als aan de nieuwere Geschiedenis gewijd, tot welke alle de overige Levens behooren.)
Loffelijk, ongetwijfeld, is het voorgestelde doel. Er heerscht in ons Vaderland, bij zoo vele onbetwistbare verdiensten in alle vakken van menschelijke wetenschap, nog te weinig lust en ijver voor een der schoonste en gewigtigste gedeelten derzelve: voor de nieuwere Geschiedenis. De sterke zucht van onzen landaard, om de Ouden grondig te kennen, heeft zekerlijk niet weinig toegebragt, om hunne Geschiedenis bij voorkeuze te beöefenen. Men voege hierbij de algemeene, en gewis

{==452==} {>>pagina-aanduiding<<}
zeer verdienstelijke, liefhebberij voor de Vaderlandsche Geschiedenis, en men zal gereedelijk begrijpen, waarom de Nederlander, die niets ten halve doen wil, in het vak der Historie met de borst schier alleen op deze twee afdeelingen valle, en de nieuwere Geschiedenis van andere Volken zijner aandacht minder waardig keure. In der daad, waar is het Nederduitsche werk over eenig gedeelte der eigenlijk gezegde Hedendaagsche Historie, (niet Landbeschrijving) 't welk verdiende, na de klassieke werken van hooft, henrik de groote en Rampzaligheden van den Huize medicis, aan den vreemdeling te worden bekend gemaakt? Zijn niet de voormaamste der nieuwere Geschiedschrijveren, hume en de onsterfelijke Schrijver van den Geest der Wetten, door allergebrekkigste vertalingen zelfs misvormd? De vertaling van schiller's dertigjarigen Oorlog, een werk in Duitschland verslonden, heeft men zelfs, toen zij naauwelijks begonnen was, zekerlijk bij gebrek aan vertier, moeten staken. Rec. herinnert zich, jonge lieden van vele verdiensten op de Akademie gekend te hebben, die derzelver sieraad uitmaakten, en die, schoon zij de daden, b.v. van themistokles, fabius maximus, scipio en den ouden cato in alle bijzonderheden kenden, van eenen blake, daun, laudon, en Lord chatham (den Vader) nooit, en van eenen eugenius of condé zelden iets gehoord of gelezen hadden. Intusschen is dit verzuim allerwezenlijkst, en voor den Nederlandschen letterroem niet alleen, maar ook voor de aaneenschakeling der kundigheden, en zelfs voor het dagelijksche leven nadeelig, waarin men, bij voorvallende gesprekken
over de gebeurtenissen van den dag, elk oogenblik herinneringen uit de nieuwste Geschiedenis behoeft.
In zoo verre ware het nut, ook van kleinere stukken uit dit ruime vak, van welgeschrevene Levensbeschrijvingen, van Vertalingen zelfs, mits goed bewerkt, voldongen. Dan, is het raadzaam, deze Levens zonder orde

{==453==} {>>pagina-aanduiding<<}
dooreen te werpen, zoo dat b.v. een verkwister uit Frankrijk ten tijde van lodewijk XV. in dezen bajert stoutelijk tusschen de edele octavia en den dapperen Grooten Keurvorst het hoofd verhesse? Verscheidenheid vermaakt, zegt het spreekwoord, en te dezen aanzien is zekerlijk eene zoodanige vermenging niet ongunstig, daar zij den Lezer niet lang op één standpunt laat, maar hem achtervolgens, naar verkiezing, door alle tijden heen en naar alle oorden der wereld doet ronddwalen. Zoo dus het eenige doel van zoodanige geschriften vermaak, of de negative verdienste ware, van de Romanslectuur te verbannen, dan zekerlijk kon men de wanorde, die met name in No. 2. der voor ons liggende geschriften heerscht, niet afkeuren. Maar zoo veel te minder zal dan ook het nut zijn, door zoodanig een werk te bereiken. De Geschiedenis toch, van de Tijdrekenkunde verstoken, mist haar regter oog, en loopt groot gevaar, wanneer men ook de Aardrijkskunde voor haar verduistert, van geheel blind te worden. En dit laatste heeft bijna in No. 1. plaats gehad, door de onachtzaamheid des Vertalers, die meermalen Milaan, op de Duitsche wijze, Mailand genoemd heeft, zoo dat niemand, die geen Hoogduitsch kent, aan de Hoofdstad van Lombardije kan denken. Zoo heet het ook op bladz. 153, ‘de Generaal nadasdy veroverde Maagdenburg.’ Indien dit in het oorspronkelijke dus gestaan hebbe, is het eene geweldige drukfout, want Maagdenburg was in den zevenjarigen oorlog altijd het bolwerk en de laatste steun van Pruissen; doch wij hebben bijna vermoeden op den Vertaler, dat hij hier eene of andere Duitsche stad herdoopt hebbe,
gelijk, op dezelfde bladzijde, Hochkirchen in Hoogkerk, en elders het Bannaat in Bannate.
De personen, in No. 1. geschetst, zijn: de voortrefselijke, der wereld te vroeg ontrukte, ganganelli; pius VI, zijn opvolger, wiens regering voor Rome

{==454==} {>>pagina-aanduiding<<}
slechts door ongelukken gekenmerkt werd; iwan III, van Rusland, door toedoen van vijanden en vrienden een slagtoffer der staatzucht; calas, wiens marteldood in Frankrijk het sein tot verdraagzaamheid gaf; de Kardinaal dubois, in wien de menschelijke natuur op het laagste peil stond, terwijl hij, door een afzigtig contrast, in eene bedorvene Maatschappij bijna den hoogsten rang bekleedde; mirabeau, dat zonderling mengsel van laagheid, zedenbederf, schranderheid, en wegslepende overredingskracht; daun, Oostenrijks fabius, die tweemaal den grooten frederik sloeg, en hem, zonder zieten, ten derdenmale den zegepalm ontwrongen had; clerfayt, de onsterfelijke overwinnaar bij Mentz; menzikof, eerst pasteibakkersknecht, daarna alvermogend Minister in Rusland, en eindelijk balling onder den Noordpool; potemkin, de meer gelukkige lieveling van catharina II, wien toch ook de dood in een barbaarsch gewest in 't open veld verraste; hume, groot als Geschiedschrijver, doch gevaarlijk als twijfelaar; onze twee groote Geneesheeren boerhaave en h.g. oosterdijk, beide door den Verzamelaar bij dit werk gevoegd; (de levensschets van boerhaave is tamelijk onvolledig; die van oosteroijk beviel ons veel beter, en draagt blijken eener naauwkeurige en oordeelkundige bewerking;) de Hongaarsche gelukzoeker benjowsky; de vrouwelijke Held, Staatsman en Geleerde, d'eon; de Koningsmoorder damiens, die meest bekend is door zijne ijsselijke teregtstelling; gustaaf's heillooze moordenaar
ankarström; het vroegrijpe kind heineken, en de dwerg bebe. Men ziet, dat, behalve de rangschikking der meeste Helden in paren, hier ook weinig orde heerscht.
In No. 2 vindt men johanna I. van Napels, die hier in een zeer gunstig licht wordt voorgesteld; uhlefeld, den diepgevallen gunsteling van twee Deensche Koningen; octavia, dat schitterend verschijnsel van

{==455==} {>>pagina-aanduiding<<}
deugd en zachtheid te midden van Rome's bedorvene vrouwen; brunoy, een zonderlinge krankzinnige; frederik willem, de eigenlijke stichter van Brandenburgs grootheid in de 18de Eeuw; een Portretschilder van Köthen, en de bekende Marquis van bedemar, bekend als aanstoker der groote zamenzwering tegen Venetie in 1618; voorts eenige biographische anekdoten.
Wat voorts de schrijfwijze aanbelangt, dezelve is tamelijk wel; echter belet de kortheid der levensbeschrijvingen doorgaans de behoorlijke ontwikkeling der karakters, en zelfs nu en dan der voornaamste daden; b.v. in No. 1. van den slag bij Kollin, waardoor zich daun heeft onsterfelijk gemaakt (bladz. 152), van bijna allen staats- en krijgshandel van Vorst potemkin (bladz. 196-200), het gansche tijdvak der regering van pius VI. sedert 1782. tot op de Fransche omwenteling (bl. 50) enz. Het minder aantal der levensbeschrijvingen in No. 2. laat meerdere uitvoerigheid toe; echter vindt men ook hier weinig karakteristieke trekken. Het ware te wenschen, dat alle Levensbeschrijvers den grooten plutarchus tot model kozen, die niet alleen de openbare bedrijven, maar wel in 't bijzonder die kleine trekken zijner Helden heeft opgeteekend, welke zoo zeer de individuële denk- en handelwijze doen kennen. Het is waar, de Helden der nieuwere Geschiedenis vertoonen zich minder en robe de chambre, dan wel de Ouden: doch ook hier behoefde men, bij eenige vlijt en nasporing, zich juist niet met algemeen bekende daadzaken te vergenoegen, of moest althans uit dezen doorgaans de treffendste kiezen; hetgeen in beide verzamelingen niet altijd het geval is. Met dat alles zijn dezelve, in een uur van uitspanning, zeer geschikt ter verpoozing, en kunnen toch ook verscheidene bijzonderheden in het geheugen prenten, die menigen Lezer misschien tot eene meer gezette beoefening der zoo hoogst belangrijke nieuwere Geschiedenis zullen aansporen.


{==456==} {>>pagina-aanduiding<<}

De Redeneerkunde (kunst) op eene gemeenzame wijze voorgesteld, of Handboek voor zoodanige beminnaars der wetenschappen, welke (die) geene gelegenheid hebben om het onderwijs in de redeneerkunde (in hare beoefening) op de Hoogescholen te genieten. Uit het Hoogduitsch van Villaume, door H.W. de Roos. Te Amsterdam, bij Schalekamp en van de Grampel. 1810. In gr. 8vo. 282 Bl. f 2-10-:

Wat is Redeneerkunst (Logika)? De Heer villaume zegt: de kunst om regelmatig te denken. Volgens deze bepaling, zoude zij niet meer zijn, dan eene loutere kritiek: maar nu deze kritiek zelve, - naar welke regelen zal zij zich rigten? binnen welke grenzen zal zij zich bepalen, om niet meer, en echter dat alles te zijn, wat zij, volgens haren werkkring, kan en behoort te wezen? Geen wonder, dat van den Vader der Logika, aristoteles, tot op onzen tijd, zoo weinigen zijn geweest, die zich stiptelijk aan het voorschrift eener zuivere redeneerkunst gehouden, en zoo velen haar tot het gebied eener andere wetenschap hebben overgevoerd! Van hier de verschillende namen en verdeelingen. Hare stichter zelf gaf haar den naam van organon, ten einde daaronder te kunnen opnemen de algemeenste begrippen, met alle derzelver spitsvondige verdeelingen; en alle de latere beoefenaars dezer kunstwetenschap hebben zijn voetspoor min of meer gedrukt, waaruit zij, dan ook, niet slechts de orde en regelmaat van het denken in het afgetrokkene, of op zich zelve, heeft uitgemaakt, maar tevens in verband is gebragt met de bovennatuurkunde (metaphysica). met de zielkunde (psychologia), en met de kunst om zijne gedachten regelmatig voor te stellen en te overreden dialectica); van daar eindelijk, dat zij ook door anderen in natuurlijke of algemeen verstaan-
{==457==} {>>pagina-aanduiding<<}
bare (popularis), in kunstmatige of wetenschappelijke (artificialis vel scholastica), en in beschouwende (theoretica) of beoefenende (practica) is verdeeld, ja zelfs tot in den rang van beschouwende wijsgeerte (philosophia contemplativa) is verheven geworden. Aan den Wijsgeer van Koningsbergen komt de eer toe, dat hij ook deze wetenschap tot haar
ware standpunt heeft gebragt, als bevattende de regelen voor het gebruik van verstand en reden, zoo als zij - niet onderwerpelijk, uit de zinnen en ervaring, - maar voorwerpeluk, of volgens beginselen van voren (a priori), behoort daargesteld te worden. De Heer villaume gaf, in vorige jaren, zijne practische Logick für junge Leute die nicht studiren wollen in het licht, en zulks werd met genoegen ontvangen als eene handleiding voor elken mensch, die gaarne zijne gedachten naar eene bepaalde orde wenscht te regelen: maar de Schrijver zelf, door het hoogere licht der zuivere wijsgeerte bestraald, begreep weldra, dat hij, wilde hij de vorderingen van zijnen tijd niet wederstreven, hare sorm zeer merkelijk moest veranderen. Hij gaf daarom, in den jare 1808, hetzelfde werk in eene andere gedaante, meer bepaald binnen die grenzen, waarin de gezuiverde wijsgeerte deze kunst wetenschap had omschreven; en het is alzoo deze laatste omgewerkte uitgave, welke, reeds in den jare 1810, in het Hollandsch vertaald en door ons hierboven is aangekondigd. Wij maken het ons ten pligt, onze Lezers met hetzelve een weinig nader bekend te maken.
Na eene Inleiding, ter ontvouwinge van dwaling en waarheid, van den aard der Logika, zoo als de Schrijver voorhad, dezelve, meer toepasselijk voor het gemeene leven, te behandelen, en van den aard van het denken zelf, is zijn werk verdeeld in twee hoofddeelen of boeken, waarvan het eerste de beschouwing en het andere de praktijk bevat. Het Iste boek verdeelt zich weder in twee deelen, waarvan het eerste handelt over de voorstellingen, het tweede over de verbinding der voor-
{==458==} {>>pagina-aanduiding<<}
stellingen tot eenheid. Ieder deel is wederom afgedeeld in hoofdstukken; handelende het 1ste over de verdeeling; het 2de over den oorsprong; het 3de over de kwantiteit; het 4de over de kwaliteit; het 5de over de relatiën, en het 6de over de modaliteit der voorstellingen: terwijl het tweede deel, 1ste afdeeling, handelt 1o. over het oordeel in het algemeen; 2o. over de kwantiteit; 3o. over de kwaliteit (NB. verkeerdelijk is aan het hoofd van het 3de hoofdstuk, bladz. 131, kwantiteit, in plaatse van kwaliteit, gesteld); 4o. over de relatie; 5o. over de modaliteit der oordeelen, en 6o. over de definitiën: de 2de afdeeling, in welke de besluiten voorkomen, behandelt 1o. de besluiten in het algemeen; 2o. de grondbeginselen der (van den) syllogismus; 3o. de moden of wijzen van denzelven; 4o. de kryptische of ingewikkelde; 5o. de hypothetische of vooronderstellende; 6o. de disjunctive of vaneenscheidende besluiten; 7o. de sorites of kettingreden, en 8o. de demonstratie of het betoog; en de 3de afdeeling, waarin over de onvolkomene bewijzen wordt gehandeld, behelst 1o. het bewijs uit de analogie of overeenkomst;
2o. uit de ondervinding; 3o. uit de algemeene overeenstemming, en 4o. uit het onderwijs en de getuigenis van anderen, of ook uit bypothese of vooronderstelling. Ook het IIde boek, behelzende de toepassing der Logika op de gewigtigste omstandigheden des levens en der kennisse, is in twee deelen onderscheiden, waarvan het 1ste handelt, 1o. over raadgeven en raadnemen; 2o. over de kennis der menschen, de beoordeeling van enkele handelingen, de waardering van het karakter, en de verwachtingen, welke men uit het karakter kan opmaken, en 3o. over de zelfkennis, de waardeschatting van enkele daden en van den persoon, en de verwachting van onszelven; en het 2de de wijze opgeeft om de wetenschappen te beoefenen, als 1o. de algemeene leerwijze; 2o. die omtrent de wijsgeerte; 3o. die omtrent de geschiedenis.
Uit het overzigt van dezen inhoud ontwaren onze Le-
{==459==} {>>pagina-aanduiding<<}
zers ligtelijk, dat de Heer villaume zich, in het eerste boek dezes werks, gerigt heeft naar de latere formen, voor de kunst-wetenschap der redenering, door de Kantiaansche school vastgesteld; terwijl het tweede boek eigenlijk tot de aesthetica, of wel tot de wijsgeerte in eenen wereldburgerlijken zin, behoort. Het werk zelf is zeer bruikbaar, en wij wenschen het alzoo gaarne in handen van jongelingen en ook ouderen van jaren, die voor zichzelven gronden van blijkbaarheid zoeken voor de aanneming van waarheden, welke hun, in onderscheidene vakken van bespiegeling, worden voorgedragen. In het hoofdstuk van de syllogismen zijn door den Schrijver niet opzettelijk behandeld die valsche formen, welke tot verkeerde gevolgtrekkingen leiden, en door de namen van drog besluit (paralogismus en sophisma), sprong, voorondersteld bewijs (petitio principii) en cirkel worden aangeduid; gelijk ook van de ontbindende (analytische) en verbindende (synthetische) methode, in de voordragt der bewijzen, geen gewag is gemaakt. Deze kleine nalatigheden had de Vertaler, ligtelijk, bij wijze van aanteekening, kunnen aanvullen, en daardoor zijne verdienste omtrent de overzetting vermeerderd. Ook een aantal woorden, zoo als kwantiteit, kwaliteit, relatie, modaliteit, praedikaat, object, subject, desinitie, affirmatief, negatief enz., had Recensent gaarne gezien, dat door den Vertaler in goed Hollandsch waren overgebragt. Zij zijn, 't is waar, kunstbewoordingen, en dikwerf moeijelijk te verduitschen; doch de rijkheid der Hollandsche tale behoeft, ook in dit vak, voor geene armoede te duchten, en zij, die geen Latijn kennen,
vinden zich doorgaans bezwaard door het gebruik van woorden, wier ware beteekenis hun vreemd is. Voor het overige, meenen wij, heeft de Overzetter alle naauwkeurigheid in de uitvoering zijner taak in acht genomen. Het werk zelf laat, uit zijnen eigen aard, geene meerdere uitvoerigheid toe in de ontvouwing: hij, die verlangt, zuiver te leeren oordeelen, en geene gelegenheid heest, om zich

{==460==} {>>pagina-aanduiding<<}
leerboeken in dit vak aan te schaffen, die in den gestrengsten zin logisch, doch in vreemde talen geschreven zijn, moet dit boek zelf in handen nemen.





Keur van Dichterlijke Zedelessen, voornamelijk uit J. Cats, door Matthijs Siegenbeek. Te Amsterdam, bij J. Allart. In gr. 8vo. VIII en 147 Bl. f 2-10-:

Het is bekend, dat de Letterkunde van iedere Natie gewijzigd en, om zoo te spreken, gekleurd wordt door den heerschenden geest dier Natie. Zoo was in Rome, in Poëzij en Geschiedenis, altijd de eeuwige Stad en hare Wereldheerschappij het heerschende denkbeeld, 't welk aan de taal en hare voortbrengselen zekere deftigheid, majesteit en ernsthaftigheid bijzette, dat zich zelfs in de Minnedichters niet geheel verloochende; - eene dergelijke stemming van geest, nog somberder echter, en van meer aanleg tot zelfdenken verzeld, bezielde de Britsche Dichters met hunne stoute, forsche en oorspronkelijke, doch vaak woeste tafereelen. Liefde en Riddergeest, de twee kenschetsende trekken der oude Franschen, waren ook de twee springvêren, die hunne Tooneelpoëzij vormden, en dezelve zoo veel van die der Grieken deden verschillen. Wat was de Spaansche Poëzij, wat het Spaansche Tooneel, dan een getrouw afdruksel van de denkwijze en de zeden des Kastiliaans? Gelukkig, zoo deze geest, in harmonie met de zedelijkheid, der Natie een diep gevoel voor regt en pligt inboezemt, en dat gevoel in hare Letterkunde uitdrukt! Dus was het geval met de Grieken in de schoone jeugd hunner vorming. Men zou uit homerus, hoezeer geen Zededichter, schatten voor levenswijsheid en voor de edelste deugden kunnen opzamelen; en welke treffelijke lessen geeft ons niet hesiodus, en later theogn, phocylides, solon, pythago-
{==461==} {>>pagina-aanduiding<<}
ras en anderen? Het gevoel voor eigene waarde en regt was toen ook aan de Grieken nog in het binnenste des boezems heilig, en gaf hunner ziele en hunnen arm kracht ter wering van het Perzische geweld. Eveneens was het geval met onze brave
Voorouderen, tijdens de worsteling met Spanje, en eenige geslachten later. Het was hunne groote magt noch de talrijkheid hunner benden, het was hunne braafheid, matigheid, kuischheid, hunne volkomene sterkte naar ligchaam en ziel, die hen verstaalde tegen geloofsdwang en regtsverkrachting. Ook drukte dit gevoel zich bij alle Dichters uit, die in den helderen morgen onzer Letterkunde bloeiden. Hoe kiesch en zedig waren niet onze Minnedichters! Hoe gaarne vertoefde men, in de keuze zijner tafereelen, bij dat onschatbare boek, 't welk de gronden van zedelijkheid zoo zeer aandringt door Gods geopenbaarden wil! Vondel, hoe bijtend van geest, hoe veranderlijk van geloofsbelijdenis, bleef steeds de onwrikbare tolk van godsvrucht, regt en pligt. Cats bovenal, de zoo vaak miskende cats, wiens eenvoudige, uit het hart opgewelde poëzij zoo geheel den ongekunstelden, goeden man teekent, is als Zededichter gewis, naast kamphuyzen, de eerste van Nederland. Overal bezielt hooge eerbied en liefde voor de Godheid, kennis aan het menschelijk hart, achting voor de zedewet, en zucht voor het welzijn zijner natuurgenooten, dezen voortreffelijken Dichter. Overal ziet men in hem de getrouwe schilderij dier gulden tijden, toen eenvoudigheid en spaarzaamheid met nijverheid en werkzaamheid in alle vakken hand aan hand gingen. Hij teekent het menschelijke leven in deszelfs voornaamste en beslissendste tijdvakken; schetst overal het Kind, voornamelijk echter den Jongeling en het Meisje, de Vrouw en den Echtgenoot, den Grijsaard en de Matrone, met eigenaardige kleuren, doch met die der Natuur, niet die der overbeschaving. Vandaar, dat zijn boek geenen fat of saletjonker kan behagen, maar dat het zoo lang een handboek was voor

{==462==} {>>pagina-aanduiding<<}
elken regtgeaarden, ouderwetschen Nederlander, en nog door elken echten kunstkenner op hooge waarde geschat wordt. Te regt had daarom ook de Hoogleeraar siegenbeek den wensch geuit, (in zijne bekroonde Verhandeling over den rijkdom en de voortreffelijkheid der Nederduitsche Taal) dat men de jeugd op de scholen reeds vroeg tot de kennis van dien uitmuntenden Dichter, door een zedekundig leerboek uit zijne werken getrokken, mogt opleiden. Hij heeft zelf daartoe de handen aan het werk geslagen, en levert ons in den voor ons liggenden bundel een treffelijken cursus van wijsgeerte des levens, gebouwd op Godsdienst, deugd en menschenkennis. Cats is echter niet de eenige bron, uit welke de Verzamelaar geschept heeft. Ook andere der talrijke Zededichters, welke onze Natie ten allen tijde heeft voortgebragt, hofferus, heyns, luiken, bruin (die wel doorgaans zwak is, doch uit wien de Hoogleeraar met zeer veel oordeel verscheidene der beste plaatsen gekozen heeft), poot, en een enkel stukje van e. koolaart, versieren dezen bundel. Gaarne hadden wij, al ware het dan ook met eenige verandering geweest, wat meer plaatsen uit den uitmuntenden en waarlijk dichterlijken kamphuyzen hier aangetroffen, waaruit slechts zeer enkele stukjes zijn overgenomen. Immers, wij schromen niet, in kracht van taal, hoogte van dichterlijke uitdrukking, en gloed van verhevene geestdrift voor het schoone en goede, aan kamphuyzen de kroon onder alle Zededichters toe te kennen. Moge dan ook zijn penseel nu en dan wat hard zijn; veracht ook iemand de kunsttafereelen van michaël angelo om hunne forsche, zelfs stroeve manier? Maar het is voor kinderen, zal men zeggen. Het zij zoo: maar kan het eenig kwaad, ook dezen vroeg tot nadenken te gewennen? De zoete kern zal
aan oplettende leerlingen voor de harde schaal rijkelijk vergoeding schenken.
Het voor ons liggende boekdeel behelst geen volledig zamenstel van Zedekunde. Dit duldde het bestek des

{==463==} {>>pagina-aanduiding<<}
werks niet, daar zoo iets onmogelijk uit Gedichten kon worden bijeengebragt. Dan met regt vertrouwt de kundige Verzamelaar, dat men hetzelve voor een zedekundig Schoolboek genoegzaam volledig zal keuren. En niet alleen voor een Schoolboek; vele, zeer vele der hier opgenomene plaatsen uit onze oudere Dichters zullen niet alleen zeer nuttig, en in dezen vorm ook min onbehagelijk zijn voor den man naar de wereld, die de vroegere sieraden van onzen Zangberg uit onkunde versmaadt, maar ook welkom aan den beminnaar der Nederduitsche Poëzij, die hier zoo vele treffelijke spreuken in eene geleidelijke orde bijeen vindt, welke hij anders met moeite uit de werken onzer Dichters zou moeten opzamelen. Zie hier den inhoud des werks:
I. Hoofdstuk. Over God, Godsvrucht en Deugd in het algemeen. II. Waarde en voordeelen der Deugd, en heillooze gevolgen der Ondeugd. III. Hulpmiddelen tot Deugd, en behoedmiddelen tegen de Ondeugd. IV. Bijzondere Deugden en Pligten; waarschuwingen tegen bijzondere Ondeugden. V. Algemeene leeringen, en voorschriften van levenswijsheid.
Uit het eerste dier Hoofdstukken zullen wij eene plaats hier overnemen, ten bewijze dat cats, zoo dichterlijk in zijne denkbeelden, ook, waar het vereischt wordt, zijne uitdrukking tot eene gepaste hoogte kan verheffen; iets, waarvan deze bloemlezing nog vele andere voorbeelden aanbiedt.

	Gods albestuur.
Daar is hier boven ons, daar is een hooger wezen, 
Wiens onbegrepen' aard nooit mensch en heeft gelezen, 
Nooit brein en heeft gevat: daar is een wondre geest, 
Oneindig, magtig, rein, en waard te zijn gevreesd. 
Die stuurt dit wonder Al, naar dat hij wil gebieden, 
En schrijft den menschen voor al wat er zal geschieden 
Die trekt een rijs omhoog, en velt een cederboom; 
Die maakt van zand een beek, en dempt een' hollen stroom; 

{==464==} {>>pagina-aanduiding<<}

Die zet de Prinsen af en doet de wereld drillen, 
En gaat dan wederom de groote winden stillen; 
Die regt dan wederom wat plat ter aarde lag, 
Zoo dat men aan het werk zijn' krachten kennen mag. 

Het werk is, behalve in groot 8vo op best schrijfpapier, ook in 12mo op gewoon drukpapier ten behoeve der scholen uitgegeven; iets, hetwelk wij zeer goedkeuren.






Reis van G.A. Olivier, door het Turksche Rijk, Egypte en Perzie. Uit het Fransch. Met Platen en Kaarten. IVde Deel. Te Amsterdam, bij J. Allart. 1811. In gr. 8vo. 408 Bl. f 3-12-:

Dezelfde geest van waarneming, welke in de voorgaande Deelen dezes werks met zoo kennelijke trekken doorstraalt, vertoont zich in het voor ons liggende; en mag het, uit dien hoofde, bij aanhoudendheid worden aangeprezen. De tijd, welke er verloopen is tusschen het doen dezer Keize, in het laatst der jongst verstreken Eeuwe, en den tegenwoordigen, brengt te wege, dat er onvermijdelijk veel in voorkome, tot de staatkundige betrekkingen van Frankrijk te dien dage behoorende, dat wel zijne waarde heeft en toelicht, maar, over 't algemeen, verouderd mag heeten. Van dezen aard is Hoofddeel XLIV, waarmede dit Deel aanvangt, behelzende een verslag van de kwellingen en beleedigingen, door de beheerschers murad en ibrahim den Franschen kooplieden en zaakgelastigden aangedaan, gepaard met de oorzaken en overwegingen, die den togt der Franschen naar Egypte ten gevolge moesten hebben.
De luchtsgesteldheid van Egypte wordt in het volgende Hoofdstuk opgegeven, en bijzonder gehandeld over de Passaatwinden (Etesiae) Khramsi en Samiel, die zeer van elkander onderscheiden zijn, schoon beide gevaar-
{==465==} {>>pagina-aanduiding<<}
vol. De luchtsgesteltenis is over 't algemeen gezond. Veelvuldig zijn er de oogkwalen en blindheid. Aan onderscheidene oorzaken worden deze toegeschreven; dan onze Reiziger vindt dezelve vermoedelijk in het zout, dat in de lucht verspreid is, in zulk eenen overvloed, dat hetzelve zich aan alle voorwerpen hecht, en op verscheidene plaatsen kristalliseert. Dit zout is in den koophandel bekend onder den naam van Natron. Door de lucht verspreid, doet hetzelve de teedere werktuigen van het gezigt aan, veroorzaakt vervolgens jeukte, daarna een gevoel van smart, en eindelijk eene hardnekkige ontsteking, die uitloopt op een geheel verlies van het gezigt.
De Nijl, met de oorzaak van de geregelde overstrooming dezer Riviere, alsmede de uitwerksels van de slib, die dezelve achterlaat, erlangt eene zeer uitgewerkte beschrijving, gepaard met aanmerkingen over den aanwas van Egypte; terwijl de Reiziger een bijzonder verslag geeft van Bahar-Belame, of Rivier zonder water, en het Meer Moeris.
Olivier, die, zijne geheele reis door, bijzonder acht slaat op den landbouw, de voortbrengselen, de nijverheid en den koophandel der doorreisde landen, geeft in het breede op, wat Egypte te dezen aanzien oplevert. Niet ongegrond is des Reizigers algemeene aanmerking: ‘Wanneer wij het oog vestigen op de lijst der voortbrengsels van Egypte, (hier van stuk tot stuk, met daar toe behoorende aanmerkingen, opgegeven) dan zien wij, dat de rijkste en overvloedigste juist die zijn, welke in de zuidelijke provincien van Frankrijk ontbreken; men zal overtuigd worden, van welk een aanbelang het bezit van dit land zou geweest zijn voor Frankrijk, dat hare wijnen, brandewijnen, olien, gedroogde vruchten en de voortbrengsels harer manufacturen derwaarts had kunnen zenden; ook zal men begrijpen, van hoe veel gewigt het voor de beschaafde natien van Europa en Amerika zou zijn, om in dit land een nieuw volk over te brengen en te vestigen, dat de havens van

{==466==} {>>pagina-aanduiding<<}
den Indischen Oceaan bestendig openhield, den koophandel van deszelfs boeijen bevrijdde, den landbouw in vrijheid stelde, en van alle oorden der wereld nijvere en werkzame lieden tot zich trok!’ - Al dit wordt nader aangeklemd in het volgende Hoofdstuk, beschrijvende de voordeelige ligging van Egypte, om de stapelplaats te zijn van den handel van alle natien, en voorts een tasereel ophangende der koopmanschappen, die door Egypte naar alle de deelen van Europa gezonden worden.
‘Mogelijk,’ schrijft olivier, te midden van deze overwegingen, ‘zullen alle beschaafde volken eenmaal inzien, van hoe veel belang het voor hen zijn zoude, uit Egypte een geslacht van menschen te verdrijven, dat hetzelve sedert verscheidene eeuwen onteert, en welks neiging altijd luiheid of verwoesting geweest is. Zoo wel de menschelijkheid als de staatkunde moet hen bewegen, om op dezen, thans zoo ongelukkigen, grond eene nieuwe, onashankelijke en verlichte natie over te brengen en te vestigen, die zich met die van het land vermenat, hare havens opent, den vrijen doorvoer van alle koopmanschappen toestaat, en aan de nijverheid der menschen alle middelen vrijlaat, om zich te ontwikkelen.
Maar, een handeldrijvend volk - zal men mij te gemoet voeren - zal zich hier tegen verzetten, wijl het de nijverheid van andere volken tracht te belemmeren, en niet gedoogen wil, dat andere schepen dan de zijne de wijde uitgestrektheid der zeeën bevaren, of de voortbrengsels van het Oosten met die van het Westen door andere dan zijne handen verruild worden; met één woord, wijl het begeert, dat de heerschappij der zee alleen aan hem toebehoore. - Dat, in dit geval, Egypte in de barbaarschheid gedompeld blijve; dat de havens van Alexandrie verlanden; dat de kanalen verstopt worden; dat het zand der woestijnen de onvrnchtbaarheid over de akkers verspreide; dat de weg langs de Kaap de Goede Hoop open blijve, en de Engelschen alleen zich met

{==467==} {>>pagina-aanduiding<<}
den koophandel der geheele wereld belasten! - Maar neen! de belangen van allen zullen vroeg of laat over die van eenen enkelen zegevieren.’ enz.
Over de vereeniging van de Roode met de Middellandsche Zee stelt olivier zijn gevoelen voor, en tracht de ingebragte zwarigheden op te lossen. Hieraan hecht hij eene lijst der koopmanschappen, die door dit land naar Europa gevoerd worden; ten einde daardoor te doen zien, tot welk een trap die handel zou kunnen stijgen, indien alle verhinderingen, welke denzelven thans belemmeren, uit den weg geruimd wierden.
Gereed staande om naar de oevers der Roode Zee te vertrekken, werd olivierk met zijnen Reisgenoot door den buitengewonen Gezant der Republiek naar de Hoofdstad des Ottomannischen Keizerrijks weder terug geroepen. Zij vonden zich daardoor aan eene onzekerheid ontrukt, waarin zij sedert twee jaren verkeerd hadden. De Staatsdienaar stond hun het noodige toe, om, op eene waardige wijze, de zending ten uitvoer te brengen, en zich door Klein Azie en Groot Armenie naar Perzie te begeven. - Het vertrek van Kairo; het verblijf te Rosetta en te Alexandrie; het vertoef te Rhodes, te Lero en te Nagara, geeft gelegenheid tot beschrijvingen dier plaatsen.
Te Konstantinopel aangekomen, vonden zij zich versterkt in het vooruitzigt van de Perzische reis onverwijld te zullen voortzetten. Zij stonden gereed om te vertrekken. Dan, dit werd gestuit. De door hen gedane ontdekking van Zavelaarde, op de Eilanden van den Archipel, bragt hen in 't geval, om op last, en onder aanbod eener ruime belooning, derwaarts te keeren. Het verrigtte deswege, de uitslag, wordt ons in een afzonderlijk Hoofddeel vermeld, waarin tevens de scheepsreis naar Syrie verhaald wordt.
In Syrie geland, beschrijft olivier Barut, het oude Berythus, met de ommestreken, den handel, en de bijzonderheden, welke de Natuurlijke Historie in dat oord

{==468==} {>>pagina-aanduiding<<}
aanbood. Te Seyde toevende, wordt die stad in hare opmerkenswaardigste bijzonderheden beschreven.
Het oudtijds magtige en in handel en zeevaart zoo beroemde Tyrus trekt bijzonder 's Reizigers aandacht. Het Schier-eiland Tyrus en het hedendaagsche Sur geeft gelegenheid tot de volgende beschrijving: ‘De stad beslaat een derde gedeelte van het Schier-eiland, en heeft, op eenen afstand, het voorkomen van middelmatig groot te zijn; dan, wanneer men in dezelve is, staat men verbaasd op het gezigt van hier en daar verstrooide huizen, die dreigen in te storten; van straten, die geheel verlaten zijn, of slechts door eenige, met vodden bekleede, menschen bewoond worden, en van eene ledige haven, bijna geheel met zand gevuld. Te vergeefs zoekt men er eenige sporen van het rijke Tyrus; alom vertoont zich niets, ziet men niets dan een tafereel van verwoesting, ellende en wanhoop, dat het hart van den vreemdeling verscheurt, wien de herinnering van eenen luister en eene magt, die de vruchten van de kunsten, de scheepvaart en den koophandel waren, reeds verteederd heef. - Mogelijk is er geene stad van het Ottomannische Keizerrijk, die zulk een tooneel van ellende oplevert als deze stad; en dit niettegenslaande eenen zoo uitgestrekten, vruchtbaren en welbevochtigden grond, en zulke matige, nijvere en kundige ingezetenen: maar geene slad is ook meer blootgesleld aan de invallen der Arabieren de plundering en rooverijen der Mosualiers en der Naplousiers, en de knevelarijen van de Officieren van den Pacha van Acre. Hoe meer de inwoners van Sur op hunne velden en in hunne nijverheid bronnen van benaan vinden, hoe meer zij geplaagd en onderdrukt worden. Met den grootsten ijver en onophoudelijk leggen zij zich toe op het telen van katoen en tabak, van tarw, gerst en Turksch koorn, en met het vervaardigen van eenige stoffen van katoen; en echter zijn zij dikwijls buiten staat hunne schattingen te
betalen,

{==469==} {>>pagina-aanduiding<<}
hunne huisgezinnen te onderhouden, hunne woningen te herstellen, en zich van de onvermijdelijkste noodwendigheden voor het leven te voorzien. - Men schat het getal der tegenwoordige inwoners van Sur op vijftot zeshonderd zielen, Drusiers, Maronieten, Grieken en Arabieren, het rampzalig overschot der bloedbaden, die, op onderscheidene tijden en onder verschillende voorwendselen, alhier zijn aangeregt.’ Na de opgave der veelvuldige wegvoeringen, mag de Schrijver met volle regt zeggen: ‘Het oude Tyrus is meer volkomen verwoest dan vele andere steden langs de kust, welke haar nooit in luister evenaarden.’ Het des gegeven berigt verdient alle opmerking en de vergelijking met ezechiel's bekende voorzegging. Olivier, dat alles en de lotgevallen der stad vermeld hebbende, durft voorzeggen, ‘dat Tyrus zich niet weder zal herstellen, ten ware door eene dier omwentelingen, aan welke de aardbol onderhevig is, de kunsten en fraaije letteren en wetenschappen weder herleefden in die streken, welke voormaals derzelver wieg en bakermat waren.’
Over het wereldwijd vermaarde Tyrisch purper deelt olivier zijne gedachten mede; alsmede over de schoone gelegenheid der havenplaats, de eenige in Syrie, welke de Natuur, als 't ware, gevormd heest. Hij beklaagt zich, dat de Franschen zich genoodzaakt vonden van de voorgenomene onderneming tegen St. Jean d'Acre af te zien. ‘Deze omstandigheid,’ laat bij er op volgen, ‘heeft in het Oosten eene omwenteling vertraagd, welke vroeg of laat zal plaats hebben, wijl Europa er belang bij heeft, om de havens van den Indischen Oceaan voor den koophandel te openen.’
Eer hij Syrie verliet, zou hij gaarne de reede van St. Jean d'Acre bezigtigd en die stad bezocht hebben; doch hij waagde zich niet op het grondgebied van achmet dgézar, zoo veel als Slagter; een naam, op welken hij trotsch is en dien hij dubbel verdient, blijkens een

{==470==} {>>pagina-aanduiding<<}
geheel Hoofdstuk, 't welk dien wreedaard in volle grootte asmaalt.
Onze Reiziger keerde naar Barut terugge, en geeft ons zijne waarnemingen omtrent den grond en de luchtsgesteldheid van Syrie enz., vermeldt zijne komst te Latakie, welke stad met het land beschreven wordt. Van daar zette hij zijne reis naar Aleppo voort, waar wij met dit Deel van hem afscheid nemen, onder dankbaar gevoel voor het veelvuldig onderrigt.

Dictionnaire des termes de Marine Français &c.

Woordenboek der Fransche Zee termen, bijeen verzameld en in Hollandsche en gedeeltelijk in Engelsche kunstwoorden overgebragt, ten gebruike der Bureaux, Administratien en Directien van de Marine in Holland; en in het bijzonder voor de Heeren Zee-officieren, zoo tot verstand der Zeeboeken, Zee-tactiek, Seinboeken, Instructien en Orders, als voor de dagelijksche Manoeuvres; door Hendrik Willem Lantsheer, Kapitein ter Zee. Te Amsterdam, bij P. den Hengst en Zoon. 1811. In gr. 8vo. Behalve den titel, 159 in kolommen gedrukte bladz. f 1-16-:

Het is inderdaad eene weldaad aan de Maatschappij, en verdient haren dank, wanneer iemand, der beide talen kundig, iets toebrengt, om het verstand van de menigte kunstwoorden, in allerlei vakken bij de Franschen gebruikelijk, aan den Hollander, en wederkeerig dat der Nederduitsche aan den Franschman, gemakkelijker te maken. Ieder dag toont ons in de overzettingen, die er van de eene spraak in de andere gemaakt worden, de behoefte van hulpmiddelen te dien einde; en het is zeker, dat geene algemeene Woordenboeken eener taal datgene bevatten kunnen, wat vereischt wordt, om, zoo dra het

{==471==} {>>pagina-aanduiding<<}
eenige kunst of wetenschap geldt, de juiste benamingen en bewoordingen, waardoor men de voorwerpen of werkingen bevattelijk uitdrukt, te vertolken en over te brengen. Zelfs de kennis der zaken, wetenschappen, en kunsten of handwerken, voldoet hier niet in eenen vertaler, zoo hij niet met de uitoefening van het beroep bij de beide natien, wier talen hij aan elkander in de plaats zal stellen, volkomen bekend is geworden. Het kon dus niet anders dan aangenaam zijn, wanneer de Heer en Mr. q. de flines onzen landaard in het jaar 1806 zijn Scheeps- en Zeemans-Woordenboek leverde, waarin men de Fransche woorden vindt op egeven, die aan onze Hollandsche kunsttermen in dat vak beantwoorden. Maar vooral van niet minder gewigt is ons tegenwoordig een uitvoerig woordregister der Fransche zeetermen, 't geen de Hollandsche bewoordingen kennen leert, die daaraan beantwoorden, en waarop men te meer ertrouwen mag stellen, daar het eenen Zeekapitein tot vervaardiger heeft, wiens kunde en ervarenis geenen waarborg behoeven. Het werkje derhalve, dat wij hier aankondigen, kan niet anders dan onze aanprijzing vinden; en zulks des te meer, daar het, behalve de eigenlijke vervangende of vertaalwoorden in het Nederduitsch plaats hebbende, nog alomme, waar het noodig kon schijnen, eene beknopte verklaring der zaak inhoudt, en veelal ook de Engelsche scheepstermen daar bij voegt, waarvan de kennis voor alle zeelieden al meer en meer gewigtig is geworden, naarmate de zeevaart dier natie zich sterker en algemeener heeft uitgebreid. - Volstrekte volledigheid is in schriften van dergelijken aard nimmer te bereiken; zeer weinig echter (dus is het ons voorgekomen) zal eenen lezer in dit vak kunnen voorkomen, waarover hij hier geen genoegzaam uitsluitsel zou vinden, en wij verheugen ons in dit geschenk aan het algemeen, hetgeen een' ieder, wien beroep of liefhebberij een bijzonder belang in deszelfs onderwerp doet stellen, wel zal doen zich eigen te
maken.





{==472==} {>>pagina-aanduiding<<}

Zedekundige Schoonheden der Ouden, of keur van Spreuken, Gezegden en Verhalen, getrokken uit Latijnsche Schrijvers; door N.G. van Kampen. IVde Deel. Te Haarlem, bij F. Bohn. In gr. 8vo. 268 Bl. f 2-4-:

Zoo heeft dan de zoo kundige als arbeidzame van kampen zijne op zich genomene taak afgewerkt! Telkens vonden wij, bij de afgiste van elk der vorige Deelen, zonder er de lofbazuin in 't wilde over te steken, stoffe om 's mans arbeid te prijzen. Doen wij den inhoud van dit laatste gedeelte kortelijk kennen. Geene nieuwe Schrijvers treden er te voorschijn; en kon de Verzamelaar dezer Zedekundige Schoonheden dus onverwijld zijnen arbeid voortzetten over de Deugden, door de Ouden geprezen, en de Ondeugden, door hen gelaakt, hier en daar doorvlochten met gebeurtenissen, die deze beiden, in volle werkzaamheid, den Lezeren onder 't ooge brengen.
Dit Deel opent zich met eene Algemeene Beschouwing der verkeerde Dristen. Te regt vestigt de Schrijver, in zijne Aanteekeningen, het oog der Lezeren op de hoofdpartijen onder de oude Wijsgeeren op dit stuk, als 't welk dezer begrippen deswege zoo magtig uiteen doet loopen. Voorts slaat hij bepaalder het oog op de Zielskwelling. Na de redeneringen en voorbeelden van cicero tot leniging van het Hartzeer te hebben bijgebragt, doet hij den geringen invloed opmerken, dien deze troostgronden op den lijder, wiens ziel door hartzeer en kwelling wordt te nedergedrukt, hebben konden, en toont, in dit geval, de voortrefselijkheid van den Christelijken Godsdienst. De Nijd, Ontevredenheid, Gramschap, Haat, Vijandschap, treden vervolgens op.
Wellust en verbodene Liefde volgen in den stoet der kwalijk bestuurde driften. Eene zeer doeltreffende plaats

{==473==} {>>pagina-aanduiding<<}
uit plautus bijgebragt hebbende, bezigde hij het woord Liefde; dan merkt zelf op: eigenlijk moest ik hier het woord Liefde overal door Wellust vertaald hebben; want, voegt hij er bij, ‘plautus schildert hier geenszins de smerten en genoegens van eenen hartstogt, die wettige voldoening begeert; maar de liefde der Athcensche jongelingen voor die beruchte slavinnen, welke in de Grieksche Geschiedenis eene zoo belangrijke rol spelen. (Men weet, hoeveel invloeds eene aspasia, die tot de hoogere klasse dier boeleersters behoorde, op eenen pericles uitoefende.) Deze meisjes, door hare Heeren of Vrouwen tot het snoodsle handwerk opgeleid en in de fijnste kunsten der galanterie onderwezen, trokken genoegzaam de geheele jeugd van Athene en andere Grieksche steden, vooral Corinthe, in haar net; doch meestal was de laagste baatzucht de drijsveer harer daden. Het zijn deze, door de Grieksche Blijfpeldichters (van welke plautus en terentius slechts Vertalers of Navolgers zijn) zoo naar waarheid ten toon gestelde, veile Deernen, die de Schrijver van de Fêtes et Courtisanes de la Grece heeft durven prijzen.’
Zwakheid tegen Verzoeking, Valsche Schaamte, Vreeze, Argwaan, Wantrouwen, Gierigheid en Schraapzucht krijgen elk eene beurt, en de laatstgemelde geene geringe. Betoont de Heer van kampen, bij vele te passe komende gelegenheden, zijne belangstelling in den Christelijken Godsdienst, te meermalen geeft hij ook blijk van echte Vaderlandsliesde, in zijne Aanteekeningen. - Spilzucht en Weelde schikken zich in den trein, gevolgd door Gulzigheid en Dronkenschap.
Na die rij van Ondeugden, ontmoeten wij bevalliger voorwerpen; gemengde gedachten en voorbeelden, vooreerst over de Vriendschap, voorts over den Ouderdom, over de genoegens van het Buitenleven. Den lof der Wijsgeerte met de sierlijke tale van cicero vermeldende, merkt van kampen op: ‘Men ziet uit die be-
{==474==} {>>pagina-aanduiding<<}
schrijving, dat de aloude Socratische wijsgeerte, eene zucht tot die wijsheid, welke zich met goddelijke en menschelijke zaken bezig houdt, verre verwijderd was van den waan der Philosophie van de achttiende Eeuw en harer dochter uit de negentiende, welke God uit zijne wereld zoekt te verbannen, de gansche heerlijke schepping beschouwt als een doelloos mengsel van blinde hoofdstoffen, door scheikundige werkingen zonder bewerker ontstaan; eene leer, die, volgens de schoone gelijkenis van bernardin de st. pierre, eenen frisschen bevruchtenden vliet uit het dal tot zijnen oorsprong willende vervolgen, hem eindelijk tusschen barre klippen en doodsche ijsbergen verliest, waar alles verstijving dreigt. Alle groote Wijsgeeren der Oudheid, een thales, pythagoras, socrates, plato, zeno, en later cicero, epictetus, plutarchus, enz. waren zeer godsdienstig. Democritus, protagoras en anderen, zelfs epicurus, waren slechts uitzonderingen. En van deze ware, echte wijsgeerte, die ons geheele redebeleid insluit, is de lof, door cicero gegeven, geenszins overdreven, schoon die nog beter op den Godsdienst zou passen.’
De vraag: Moet de Redenaar niet een braaf man zijn? wordt uit cicero en quinctilianus bevestigend beantwoord, na den invloed der Spraak op de Beschaving, door cicero beweerd, voorgedragen te hebben. Horatius leert ons de zedelijke waarde des Dichters kennen, alsmede het onderscheid tusschen Burgerlijke en Zedelijke Deugd. Over de Hoop en het Huwelijk wordt niet veel bijgebragt, zoo ook over de wettigheid der Zelfverdediging. Meer viel van deze onderwerpen uit de Ouden te zeggen, zoo ook over den troost tegen bijzonderen tegenspoed te midden van algemeene ellende. - Deze laatste Afdeelingen dragen blijk van bekorting, met vele voorgaande vergeleken.
Wij mogen, ondanks eenige aanmerkingen, op de onderscheidene deelen dezes werks te maken, hetzelve als een

{==475==} {>>pagina-aanduiding<<}
dierbaar boek aanprijzen. Welk een schat van levenswijsheid hebben de Ouden ons nagelaten! Hoe aangenaam en streelend is het niet, denzelven zoo bijeenverzameld te vinden! Twijfel valt er niet aan, of onze Landgenooten, inzonderheid zij, die met de oorspronkelijke werken der Ouden, uit verschillenden hoofde, niet bekend zijn, zullen met dank dezen arbeid van van kampen aanvaarden en gebruiken.

De Huisvader. Door August Lafontaine. IIde Deel. Met Platen. Te Leyden, bij A. en J. Honkoop. 1811. In gr. 8vo. 387 Bl. f 3-12-:

De afloop van dezen Roman is, zoo als wij dien hadden vooruitgezien; door huwelijken tusschen de neven en nichten komt eindelijk de verzoening tusschen de broeders tot stand; dan dit had vrij wat moeite in, zoo dat de Lezer daarvoor gedurig op nieuw in angst en vreeze was, en zich aan het einde nog wel zeer verblijdt, dat de booze broeder zich op eenen verwijderden afstand nederzet, en alzoo het geluk van de familie des edelen Huisvaders, en den anderen waardigen broeder, niet meer storen kan. Breed bebben wij ons bij het eerste Deel des verhaals niet met de geschiedenis ingelaten; waarom nu ook dit berigt van den afloop voldoende is. Vriendschap en liefde worden, gelijk wij zeiden, uitmuntend levendig en roerend geteekend; te dezen aanzien is het werk zich volkomen gelijk; en wij wenschen hartelijk, dat het de harten der Lezers openen en warm houden zal voor het dierbaarst genot des levens, edele zuivere vriendschaps-, broeder-, huwelijksliefde en hartelijkheid, die iederen last des levens, en iedere ontbering, zoo overvloedig vergoeden. In een ander opzigt, intusschen, heeft dit Deel ons minder dan het vorige geheel weggesleept; het geschiedverhaal wordt wel eens

{==476==} {>>pagina-aanduiding<<}
wat al te onwaarschijnlijk, nu en dan ook, daar wij meenden wat meer te zullen ontvangen, te spoedig afgekort, en dan is het ons weder te wijdloopig. Ook wordt de hartstogt wel eens overdreven. Met dat al, er komt zoo veel schoons en voortrefselijks, van onderscheiden aard, in voor, het boek geeft aanhoudend zoo veel genot, en zoo vele wenken tot nadenken, dat wij van den gegeven lof niets mogen terug nemen, en aan de volkomene toestemming der beminuaars van deze soort van geschriften, dat het werk met de overige van lafontaine wedijveren kan, (en dit is veel gezegd) geenszins twijfelen.
In de Romans van dezen Dichter is waarlijk veel, dat ook dán aanlokt en behaagt, wanneer men overigens van het lezen van Romans al oververzadigd is; de volgende proeve - en deze is niet uitgezocht; wij vonden weder vele zoodanige trekken - moge dit op nieuw bewijzen.
‘Ik heb hier in Lubek eens op eenen voormiddag een' oud, eerwaardig Predikant gehoord. Deze bewees met grooten ijver, dat de hand der Voorzienigheid voor den mensch zigtbaar moest zijn, tot troost van het arme leven. Des namiddags trad een jong man op denzelfden predikstoel op, en deze bewees aan zijne gemeente, dat de hand der Voorzienigheid de menschelijke lotgevallen kon regeren, maar dat zij volkomen onzigtbaar moest blijven, ten einde den moed en de zelfstandigheid des menschen te behouden.
Daar was iets belagchelijks in den voor- en namiddag, hetwelk ook van vele toehoorders opgemerkt werd. Ook had clementine het opgemerkt. Het had haar ontrust, dat twee brave mannen, zoo beroemd wegens hunne godsvrucht en wegens hunne kundigheden, op zulk eene handtastelijke tegenstrijdigheid betrapt konden worden.
Zie,’ zeide ik, ‘clementine; daar hebt gij nu geloof en ondervinding. Diep in het binnenste van onze ziel ligt eene andere wereld, over welke Gods hand

{==477==} {>>pagina-aanduiding<<}
straffende en beloonende ligt uitgestrekt. Wanneer het verlangen naar den Eeuwigen mij aangrijpt, dan moet het voorhangsel voor het allerheiligste weggeschoven zijn. Ik moet de eeuwige liefde, de almagtige heiligheid op den troon der wereld aanschouwen, om aan een eeuwig bestaan, aan de deugd, aan God te gelooven. Uit deze zuivere bovenaardsche bron vloeit de godsdienst, het geloof, de inwendige onzigtbare wereld, de engelen, de geesten, de eeuwigheid. - De ondervinding leert anders. Hier bestuurt niets dan de wetten van ons overdenken, van onze schranderheid. De mensch is voor zich zijn eigen God. Zijn arm moet den schepter der almagt voeren, moet in het wentelende wiel van het blinde noodlot een spaak steken. De Voorzienigheid is niets anders dan een rekenexempel, het noodlot, een dobbelspel, of eene werking uit doode oorzaken, tegen welke de mensch de borst vol moed, het aangezigt vol licht stellen moet, om hetgeen overal verderfelijk is onschadelijk voor zijn leven weg te leiden. Zie, clementine, daarom ontkent de jongeling de Voorzienigheid, als zigtbaar in het menschelijk leven, dewijl hij nog moed heeft, om den harden strijd met het noodlot, met het kwaad, door zichzelven te voeren; de grijsaard integendeel, die het leven met al deszelfs duizenden mislukte ontwerpen, met alle vergetene smarten achter zich heeft, rigt het oog en de ziel op de eeuwige liefde. Hij wil trouwens zelve niets meer in dit leven. Vergeefs kampte hij tegen het noodlot en de zonde; zijn verlangen drijft hem over het graf heen uit. Hij vlugt tot het allerheiligste Gods; eene wolk, niet de heerlijkheid Gods, vervult het heilige, en evenwel aanbidt hij.’
‘Clementine omhelsde mij. “Is het ook zoo niet met de beide beginselen of eerste wezens der Perzen, gelijk julius zegt, het goede en het kwade?” vraagde zij.
Gij hebt mij begrepen, clementine. Daarom wees gerust! Wij leven een dubbel leven, een geestelijk

{==478==} {>>pagina-aanduiding<<}
en een aardsch. De goede mensch is nederig en moedig. Clementine, gij zult deugdzaam zijn, welk gevoelen gij ook volgen moogt.’

Gesprekken van eenen Vader met zijne Zonen over de eerste gronden van den Godsdienst, door Sebastiaan Mutschelle. Uit het Hoogduitsch, naar de vierde verbeterde uitgave. Te Leyden, bij D. Du Saar. 1811. In 8vo. 246 Bl. f 1-6-:

Oordeelkundig, grondig en bevattelijk, geven deze Gesprekken hetgeen de titel belooft; en die er belang in stelt, zijnen zoon of kweekeling die kundigheden aan te brengen, welke toch altijd het gewigtigst zijn, vindt in dit werkje, dat hij met het grootst genoegen lezen zal, voorbeeld en leerzame handleiding. Het is niet alleen voor Protestanten, maar voor ieder' Christen geschikt, en vermijdt alzoo alles, wat maar eenigzins kan gerekend worden in geschil te zijn. Hetgeen ons boven alles hier behaagt, is de geheel beoefenende strekking van het werkje; bruikbare godsdienstige leering, en alles zoo voorgedragen, dat de leerling tot de beoefening zich krachtig voelt opgewekt. De gesprekken loopen over: 1) God, den Schepper en Vader; 2) God en deszelfs voorzienigheid en onderhouding; 3) eenen goeden en deugdzamen wandel; 4) het leven na den dood; 5) den troost en de opbeuring, welke het geloof aan een toekomend leven ons verschaft; 6) het bidden; 7) boete en bekeering; 8 en 9) Jezus Christus; 10) de voornaamste drijfveren van al onze daden, en over 's menschen hoogste goed. Over alle deze onderwerpen vonden wij hier, op eene hartïnnemende wijze, woorden van waarheid en gezond verstand.


{==479==} {>>pagina-aanduiding<<}

Leerzaam Mengelwerk voor de Jeugd; bevattende eene verscheidenheid van onderwerpen, tot nut en vermaak der Kinderen. Met tien gekleurde Plaatjes, waarop vier-en-devtig Afbeeldingen. Te Leyden, bij P.H. Trap. In 16mo. 92 Bl. f :-18-:

Een fraai boekske, dat de kinderen met gretigheid ten geschenk ontvangen, beschouwen, en vervolgens ook lezen zullen. De plaatjes zijn, over het geheel, waarlijk lief; de onderwerpen, hoe gemengd en veelsoortig, meestal niet ongelukkig gekozen, zoo als de Echo, bijzonder die te Muiderberg, de Haringvisscherij, de Insekten, het Turfmaken, kunnen doen zien. Jammer, dat al het overige hieraan niet volkomenlijk beantwoordt; b.v. de rangschikking volgens het alphabet, waardoor op het eerste plaatje de Akë, de Bever, de Citroen en de Deugd, en op het zevende de Muzijk, het Noorderlicht en het Orgel, zeldzaam genoeg, bijeen komen; als ook de verklaring, die noch zoo regt in den kindertoon, noch zoo belangrijk, noch zoo naauwkeurig is, als men het van zulk een bevallig werkje wel zou wenschen. Naauwkeurig noemen wij ook dát niet, wat als algemeen opgegeven wordt, en echter slechts in sommige deelen van Holland plaats heeft. Het gebied onzer moedertaal is toch zoo wijd niet, of de gebruiken, hier plaats grijpende, zijn ligtelijk te kennen, en deze kennis van derzelver beschrijver, al is het dan ook maar voor kinderen, te vergen.
Wij maken deze aanmerkingen inzonderheid, omdat, bij goed debiet, vervolg te wachten schijnt. Men zal dan, hopen wij, ook nog wat netter op de taal zim. Dit een en ander is noodig, ten einde onze beste wenschen en welmeenende aanbevelingen te eilangen. En dan geluk met dit duizendste stukje, om uwe aandacht en liefhebberij, bevallige jeugd, al gestadig gaande te houden!





{==480==} {>>pagina-aanduiding<<}

De brave Maria, een Leesboekje voor jonge Kinderen, door N. Anslijn, N.Z. Stads Schoolhouder te Haarlem. Te Leyden, bij D. du Mortier en Zoon. In 8vo. 43 Bladz. f :-2-8

Dit boeksken is, even gelijk de brave Hendrik van denzelsden Schrijver, zoo wel in stijl en toon als in stoffe en inhoud, regt voor kinderen geschikt: het laat zich gemakkelijk lezen, is door de aswisseling van verhalen, zamenspraken en versjes onderhoudend, en boezemt den kinderen onwillekeurig eene gezindheid in tot het betrachten van alle hier aangeprezene deugden. Wij wenschen, dat er onder des Schrijvers lieve jeugdige Lezeressen vele mogen zijn, die zich naar het voorbeeld van de ordelijke, vlijtige, zindelijke en spaarzame, de zachtzinnige en toegevende, de standvastige en gehoorzame, de opregte, liefhebbende, medelijdende en hulpvaardige maria vormen.

Voorbeelden tot oesening in het natuurlijke of zoogenaamde kunstmatige lezen. Ten dienste der Scholen. Te Groningen, bij W. Zuidema. In 8vo. 78 Bl. f :-4-:

Daar wij het met die Heeren Schoolopzieners, die hierin met den Vertaler instemmen, ‘dat, bij al de reeds plaatshebbende verbeteringen, het lezen in den vereischten toon nog vrij wat verbetering noodig heeft,’ volkomen eens zijn, en (schoon voorbeeld en mondeling onderwijs hier wel het meest afdoen) wij dit boekje zeer doelmatig vinden voor eenen geschikten onderwijzer, zoo mogen wij het ten gebruike van meesters, opvoeders en ouders van goeder harte aanprijzen.





{==481==} {>>pagina-aanduiding<<}

Beoordeeling.

Proeve van Betoog dat geene Mythen in de Geschiedenis des Bijbels gevonden worden, door Johannes Anthonij Lotze, Doctor en Professor in de Godgeleerdheid; Lid van de Zeeuwsche Maatschappij der Wetenschappen, van het Utrechtsche Genootschap der Wetenschappen, enz. Te Leeuwarden,bij P. Wiarda. 1812. In gr. 8vo. 135 Bl. f 1-2-:

Dit stuk, hetwelk, met melding van den naam en de qualiteiten van den hooggeleerden Schrijver aan het hoofd, onder den zedigen titel eener Proeve, iederen voorstander van Mythen in de H. Schrift wederleggen moet, is denkelijk zoowel als de Gesprekken over de Mythen, (waarvan onze vroegere vaderlandsche Tijdschriften vrij uitvoerig verslag gaven) bevattende een onderzoek en toetsing tusschen vrienden onderling, zonder naam, maar, blijkens den inhoud, mede door eenen oordeelkundigen en geleerden man (*), die in een tegenovergesteld gevoelen is, geschreven; - beide deze stukken, zeggen wij, zijn waarschijnlijk de vrucht der vrage van teylers Godgeleerd Genootschap aangaande dit onderwerp; hoe zeer het niet blijke, dat de Heer lotze aldaar mede naar den prijs hebbe gedongen, en in dat geval zijn opstel zekerlijk door hem nu nog herzien en veranderd is, daar hij van de genoemde Gesprekken gewag maakt, en zijne redeneringen meer dan eens bijzonder tegen dezelven rigt. Het is vooral, nu wijlen, de Hoogleeraar greve geweest, die de uitgave van dit opstel heeft aangeraden, en met regt stelde lotze op het gevoelen van dezen zijnen ambtgenoot en vriend hoogen prijs; terwijl ook bij de lezing van dit opstel ieder

{==482==} {>>pagina-aanduiding<<}
deskundige met ons gevoelen zal, dat hetgeen Professor lotze hier voordraagt wel degelijk aanmerking en overweging verdient, en, het moge dan hier of daar veel hebben van eene magtspreuk, echter niet zoo maar met eene magtspreuk kan worden weggeruimd, maar integendeel, in afwachting der bekroonde Verhandelinge van den Hoogl. pareau, (welke wij hopen dat het stuk voldingen en allen voorlichten en overtuigen zal!) der straks genoemde Gesprekken over de Mythen tot geenen onwaardigen tegenhanger dienen kan.
In het stuk van Prof. lotze ontvangen wij eerst een beknopt geschiedkundig verslag van die wijze van schriftverklaren, welke zijn Hooggel. bestrijden wil. Al zints lang vond men in de oude Fabelleer min of meer het vroegere Bijbelsche onderrigt, en alzoo Bijbelwijsheid: dan de Hoogleeraar heyne (van wien met grooten, welverdienden lof alhier melding geschiedt) trachtte een nieuw licht te verspreiden over dit onderwerp. Volgens hem, is ieder oordeel over zaken uit overoude tijden, toen men nog niets schriftelijk opteekenen kon, maar alles door mondelinge overlevering bewaard werd, een mythus. Mythen zijn derhalve óf overleveringen van het vroeger gebeurde, óf verdichte gebeurtenissen, als overleveringen ingekleed. Het oordeel over sommige verschijnsels, alle Cosmogonien en Geogonien b.v., de fabelen nopens deze en gene uitvindingen, zijn mythen van eene andere soort; maar beide zijn intusschen, hoewel geene eigenlijke geschiedenis, meer dan verdichtsel, en zelfs dan parabel of allegorie. De grondslag der mythische verklaring ligt deels in de mondelinge overlevering, deels in den geest der oude wereld. Het kenmerkende in de oudste mythen of volksmaren is een kindsche geest, en derzelver karakter is verschillend naar dat der verschillende volken. Men heeft historische, philosophische en poëtische mythen; ook wel gemengde: historisch-philosophische, of historisch-poëtische. Op deze theorie van heyne rust de mythische verklaring der H. Schrift; deze gaf den wenk, anderen volgden. Eich-
{==483==} {>>pagina-aanduiding<<}
morn was de eerste, die eene opzettelijke proef gaf van zoodanig eene verklaring; hij werd gevolgd door anderen, (in de
Aanmerkingen genoemd;) de een strekte het mythische al verder uit dan de ander; bauer en gabler ook tot het N. Verbond, enz.
In de tweede Afdeeling wordt ons de gedachte opgegeven van hen, die op deze wijze de H. Schrift verklaren: hunne gronden zijn: bij alle volken is de eerste geschiedenis mythisch; waarom ook niet bij de Hebreërs? zonder een bestendig wonderwerk, ware het ook niet anders mogelijk; vóór het letterschrift moesten zij zich toch even als alle andere volken behelpen. Wij vinden ook duidelijke kenmerken van het mythische: het verhaal betreft tijden, waarin geen letter- maar alleen beeldschrift of overlevering bekend was; de verhaalde zaak ligt buiten den kring eener mogelijke ervaring; de Godheid komt daar menschelijk en onmiddellijk werkende voor; het verhaalde strijdt met de wetten van 's menschen kenvermogen, en alzoo met de natuur; het laat God het een en ander verrigten, dat met de zuivere heiligheid strijdt; de stijl is symbolisch, allegorisch, dichterlijk. Het blijkt ook, dat met de denkbeelden der menschen ook de mythen veranderden.
Nu volgt eene opgave der regels, die men zich bij de mythische verklaring voorstelt: De oude wereld hield het waarschijnlijke voor werkelijk bestaande; zeide niet ‘het schijnt,’ maar ‘het is zoo.’ - Onbekend met tweede oorzaken, schreef men al het onverwachte en groote aan God toe; ligchaamssterkte, schranderheid enz. noemde men eene onmiddellijke gave van God; zoo ook landplagen, ziekten enz. liet men onmiddellijk van God komen. Waar men zulke werkingen meende te bespeuren, sprak men van een engel, een gezant van God; dit zeide men bij alle die middelen, waarvan zich de Voorzienigheid bedient, enz. In lateren tijde nam men, om den oorsprong van het natuurlijk en zedelijk kwaad te verklaren, de toevlugt tot booze geesten. - Alles, wat in zijnen aard zeldzaam, voortreffelijk, merkwaardig, buitengewoon

{==484==} {>>pagina-aanduiding<<}
was, noemde men Goddelijk. - Naarmate de zucht tot onderzoek toenam, ontstonden er ook, even als bij andere volken, gissingen over dingen, die buiten het bereik der zinnen liggen; dit zijn dus geene verklaringen, maar vruchten van het wijsgeerig nadenken, wijsgeerige mythen, philosophemata. - In de dichterlijke mythen moet men den mythus nog ontdoen van zijn dichterlijk kleed.
Het gevoelen van den Hoogleeraar muntinghe onderscheidt zich, zegt de Heer lotze, zeer van het gemelde; hij erkent wel in zeker opzigt eene mythologie in de oudste geschiedenis, doch 1) bepaalt die tot eenen zekeren tijdkring, den Zondvloed, of althans kort na denzelven, en 2) verstaat hij de verhalen zelve eigenlijk, maar wil alleen de inkleeding figuurlijk, oneigenlijk, d.i. mythologisch, opgevat hebben, en in dezen zin stelt hij dan zoo wel geschiedkundige als dichterlijke mythen in den Bijbel, en meent, dat deze wijze van verklaring de echte, en voor de echtheid en geloofwaardigheid der H. Schrift zeer voordeelig is. - Het blijkt ons niet klaar, of de Hoogl. lotze ook dit gevoelen voor geheel verwerpelijk houdt; echter komt dit ons waarschijnlijk voor: wij hadden dan wel verlangd, dat hij zijnen waardigen vriend minder ontzien, en hem vooral opzettelijk wederlegd had. ‘De Heer van hemert (dit is alles, wat lotze er van zegt) heeft onlangs, hoewel niet opzettelijk, getracht te doen zien, dat door dit gevoelen de letter van het verhaal even zoo wel lijdt als door het tegengestelde.’
Eene opgave, wat de staat des geschils is, sluit deze Afdeeling: men moet wederzijds toegeven, 1) dat het beeldschrift ouder dan het letterschrift is; - de oudste taal arm; - de denkbeelden eenvoudig. 2) Dat er ook gebeurtenissen zijn, die men niet letterlijk kan opvatten; omdat men óf in de geschiedenis, óf in den zamenhang, óf in andere bijzonderheden, naauw daarmede verbonden, deswege beslissende wenken vindt. (Hier hadden wij een

{==485==} {>>pagina-aanduiding<<}
enkel voorbeeld verlangd, om den Heer lotze regt te vatten, hoe ver dit wel gaan mag, naar zijn inzien.) 3) Ook erkent men wederzijds bij de dichters het dichterlijk kleed en uitwerking. Maar dit is 't geschil: 1) zoo de mythologische verklaring te regt bij ongewijde Schrijvers gevolgd wordt, of die dan nog op de gewijde Schrijvers kan toegepast worden? 2) of beide de geschiedenissen op dezelfde grondslagen rusten, dan of er verschil is in deze, en alzoo onzekerheid in de toepassing? 3) en zoo al niet, of dan de verhaalde gebeurtenissen van dien aard zijn, dat de mythologische verklaring eeniglijk de achtbaarheid der H. Schrift handhaaft?
In de derde Afdeeling wil de Heer lotze partij tot staan brengen, en gaat te dien einde betoogen: 1) dat er in de Bijbelsche geschiedenis geene mythen gevonden worden. Dit ‘vooreerst’ bevreemdde ons bij de opgave; ons dunkt, dat, doet hij het slechts wel, men hem het tweede en al het volgende gaarne schenken zal. Vooraf merkt hij nog aan, dat hetgene men bedoelt door het woord mythus niet eigenaardig wordt uitgedrukt. Μυθοι zijn altijd onderscheiden van Λογοι, welke in gebonden stijl zijn gesteld; het zijn ‘met kunst en innemende welsprekendheid opgestelde verhalen van dingen, die niet waar zijn.’ Dus geeft of neemt de oudheid niets tot eene Mythe; ook niet de overlevering; maar de aard van het verhaalde moet dezelve kenmerken. Ging het door, dat eene geschiedenis, niet opgeteekend in den tijd, waarin zij voorviel, mythisch moet behandeld worden, dan worden een aantal latere gebeurtenissen (b.v. de uitvinding van de boekdrukkunst) almede mythen. Men verwart den mythus met de allegorie en poëtische fictie.
Er is een groot verschil, hetweik men te veel uit het oog verliest, tusschen de geschiedenis van het menschdom, en die der Hebreërs, in de boeken van Mozes; wij hebben slechts fragmenten uit die van het menschdom vóór en na den vloed, tot Abraham toe, met

{==486==} {>>pagina-aanduiding<<}
wien de volksgeschiedenis der Hebreërs begint. Hieruit volgt: 1) De vroegste geschiedenis van het menschdom moet afgescheiden worden van die der bijzondere volken. 2) De oorsprong der onderscheidene volken begint met de volksverspreiding in verschillende stammen. 3) Toen was hun staat niet die der woestheid, maar die der zamenleving, in welke zekere mate van beschaafdheid en kennis heerschte. 4) Om juist te oordeelen over den natuurlijken en zedelijken staat der volken, toen zij zich eerst afzonderlijk vormden, moet men de Schrijvers raadplegen, die ons daarmede bekend maken ten tijde der volksverhuizingen. 5) Dit is mozes alleen, en daarom kan te dezen aanzien tusschen hem en andere Schrijvers geene vergelijking plaats hebben.
Nu volgt eene beschouwing der zedelijke en burgerlijke gesteldheid der Hebreërs van abraham tot mozes; lotze wijst eenen zekeren trap van maatschappelijke beschaving, en zeer zuivere begrippen van God en de betrekking der menschen tot God bij de stukken aan.
Wat de korte fragmenten der geschiedenis van het menschdom in de elf eerste Hoofdstukken van Genesis betreft, ook daar zijn sporen eener reeds zeer sterke beschaving en zeer zuivere denkbeelden van God; en het geheel heeft het voorkomen van echte geschiedkundige bescheiden. Dit is zoo zeker, zegt lotze, dat zelfs zij, die allerwegen mythen vinden, slechts een gering getal in de gewijde geschiedenis kunnen opgeven; waardoor zij dus zelve erkennen: dat er toch reine geschiedkundige berigten uit die oudstc tijden tot ons gekomen zijn, 't welk niet wezen kon zoo het mythisch stelsel gegrond was, daar de beginselen medebrengen, dat alles, wat uit die oude tijden herkomstig is, mythe wezen moet. - Mozes moge overleveringen, fragmenten, oorkonden, van welk eenen aard ook, gehad hebben, het is te veel gezegd, dat hij daarvan alleen zich bediend hebbe. De topographische beschrijving, Gen. II:10-14. de zedelijke lessen en zamenspraken, Gen. IV:6-9. de Chronologie,

{==487==} {>>pagina-aanduiding<<}
die meer is dan bloote Geneälogie, Gen. V en XI. bewijzen voor het minst, dat hij niet alleen beeldschrift, maar ook oude geschrevene stukken voor zich gehad hebbe, of men moet de echtheid van die stukken betwisten. - Zijn doel is ook niet geweest, zijne tijdgenooten met opgesierde verhalen bezig te houden; aan geene Goden of Halfgoden schrijft hij de uitvinding van kunsten, maar aan menschen toe; 't geen de Heidensche oudheid in fabelen inkleedt, verhaalt hij eenvoudig. Van den Zondvloed worden de tweede oorzaken genoemd. Bij de Schepping wordt de Schepper, geheel anders dan in andere geögonien, altijd onderscheiden van zijn werk. - De geschiedenis der Aartsvaders is een geheel, behelzende de trapswijze vervulling der belofte aan abraham van een talrijk nageslacht; en naderhand wordt het volk altijd op de vroegste geschiedenis der vaderen, om de goddelijke zorge voor hen op te merken, terug gewezen, Jos. XXIV. Van abraham tot den uittogt uit Egypte zijn slechts vier geslachten; de voorvallen waren dus nog algemeen bekend, en tot in de kleinste bijzonderheden is hier alles plat historisch beschreven. Meer dan waarschijnlijk had men in abrahams tijd reeds letterschrift. In het tijdperk, waar mozes de hoofdpersoon wordt, zijn proeven van de zorgvuldigste opteekening, ook der kleinste bijzonderheden. Nog meer: deze geschiedenissen zijn altijd voor werkelijk gebeurde daadzaken gehouden: josua herinnerde op den laatsten landdag aan alle de groote gebeurtenissen, waarvan men ooggetuige geweest was; zij maken den voornamen inhoud uit der nationale gezangen; overal vindt men op dezelve overigens toespelingen. De plagen in Egypte waren aan Jericho, Jos.
II:8. aan de Gibeoniten, Jos. IX:9, 10. aan de Philistijnen, 1 Sam. VI:6, niet onbekend. - Men vindt de ongerijmdheid der letterlijke opvatting vooral in de Anthropopathien, die men met Anthropomorphismen verwart, en waartegen lotze hier het zijne zegt.
Dit is de loop en voorname inhoud van het be-
{==488==} {>>pagina-aanduiding<<}
toog, dat er geene Mythen in de Bijbelsche verhalen zijn; dit was het ‘vooreerst’ in deze Afdeeling.

(Het overige hierna.)

Gedenkwaardigheden uit de Geschiedenis der Kerkhervorming in de Zestiende Eeuw, door Johan Georg Muller, Hoogleeraar te Schafhausen. IIde Deel. Uit het Hoogduitsch vertaald, en met Bijvoegselen van den Vertaler vermeerderd. Te Utrecht, bij G.T. van Paddenburg en Zoon. 1811. In gr. 8vo. 424 Bl. f 3-8-:

De Kerkhervorming der 16de eeuwe is voorzeker een te aanmerkelijk gedeelte in de geschiedenis der strevingen van den menschelijken geest, dan dat niet elke bijdrage daartoe een verpligtend geschenk moet heeten: want het is toch uit de voorhanden zijnde daadzaken, het is vooral uit de levensbijzonderheden van hen, die eene voorname rol in deze Kerkomwenteling speelden, dat men het gevolg afleidt tot de bedoelingen; en vergelijkt men deze met haren inwendigen aard en met de uiterlijke omstandigheden, waarin zij plaats greep, dan zal men zich het best in staat bevinden tot zulk eene onpartijdige oordeelvelling, als de schatting der waarheid gebiedt. Het alhier aangekondigde werk, waarvan het eerste deel reeds elders (*) met lof is vermeld geworden, levert hiertoe, gewisselijk, een aantal echte, schaars bekende en belangrijke bijdragen, waarvoor de Schrijver den algemeenen dank verdient. Zij zijn, 't is waar, meestal ten voordeele der hervormers en van hunne verrigtingen, en het zoude alzoo verkeerd zijn, om uit dit werk alleen een volkomen besluit op te maken; doch, aan den anderen kant, zijn de voorgedragene bijzonderheden, voor zoo

{==489==} {>>pagina-aanduiding<<}
veel zij tot elkanderen in een regelmatig verband worden gebragt, in zoodanig licht geplaatst, dat zij en den Schrijver, als verzamelaar, en der zake, welke hij toelicht, en der waarheid, welke hij handhaaft, tot eere verstrekken; terwijl het uit de medegedeelde stukken genoegzaam blijkt, dat niet allen, die tot de hervorming medewerkten, hoe heilig dan ook hun oogmerk geweest zij, altijd die gematigdheid van oordeel en geest, dat rijp beraad en die wijze voorzigtigheid hebben in acht genomen, welke bij iedere hervorming van der menschen begrippen, zeden en toestand, als grondbeginselen behooren te gelden. Dan, genoeg ter inleidinge; wij treden ter zake.
Een voornaam gedeelte van dit boek beslaat de aanvankelijke beschouwing van het karakter, de zeden, grondregelen, leer- en handelwijze der Hervormers. Bladz. 1 tot 86 zijn, met uitzondering van enkele personen, die in het voorbijgaan gemeld worden, aan den vromen luther toegewijd. Ofschoon deze groote man reeds door duizende geschriften is gekend en beoordeeld geworden, zal ieder beminnaar der geschiedenis alhier echter zeer gaarne verwijlen bij een aantal bijzonderheden uit zijn huisselijk en openbaar leven, welke blijken dragen van zuivere en vaste beginselen in de zaak, welke hij verdedigde, van eenen ijver, die nu en dan veel te ver ging, van eene zeldzame opregtheid en waarheidmin, en van eene goedwilligheid, welke het sieraad is van ieder karakter, doch bovenal in dat van eenen prediker der Evangelische deugd behoort te heerschen. Ook als geleerden is aan hem de vereischte hulde toegebragt, daar hij zeer veel bijdroeg tot het beter verstand der gewijde schriften, de volksverlichting begunstigde door het gebruik der landtaal boven de Latijnsche, en vooral de behandeling aanprees van het eenvoudige Christendom, in tegenoverstelling van duistere en ingewikkelde leeringen, welke voor de studeerkamer, maar niet voor het openbare onderwijs, geschikt zijn. De stukken, die noodig zijn in de ware christelijke kerk te behandelen,

{==490==} {>>pagina-aanduiding<<}
en waarmede hij zich voornamelijk bezig hield, waren, volgens zijne eigen woorden, ‘wet en evangelie; zonde en genade; gave des geestes; ware bekeering; geloof en vergeving van zonden; christelijke vrijheid en vrije wil; liefde, kruis en hope; de sacramenten, de kerk, het ambt der sleutelen, predikambt en bisschop; gebed, lezen en verklaren der H. Schrift; goede werken en de tien geboden; onderwijs van den echtenstaat, kinderen, knechten en maagden; de scholen; de verpligting om de Overheden te eeren; het bezoeken der kranken, verzorgen van armen-, gast- of ziekenhuizen, en het dienen der stervenden.
Zwinglius, kalvijn, melanchton, erasmus, pellikaan, spengler, joächim van watt (Vadianus) en anderen meer, die of regtstreeksche hervormers waren, of de hervorming, in de eerste tijden, merkelijk begunstigden, worden, in het tweede gedeelte dezer beschouwinge, van eene niet min voordeelige zijde gekenschetst, als mannen van geleerdheid, gematigden ijver voor de waarheid, goede trouw, naauwgezetheid en vaderlandsmin, uit een aantal bijgebragte voorbeelden blijkbaar.
Tegen deze edele getuigenissen steekt, in het vervolg dezes boeks, zeer af het gedrag der Tegenstanders van de Hervorming, waarbij de Schrijver de zwakheid vooral van het Pauselijke Hof beschrijft met derzelver gevolgen, zoo nadeelig voor de burgerlijke rust, gelijk mede de verdeeldheid onder de overige Hoven, Prelaten, Bisschoppen en andere staatsmannen en kerkelijken, zoo als zulks aan hen, die immer de geschiedenis der Kerkhervorming lazen, niet onbekend kan wezen. Hoe verdienstelijk, wederom, des Schrijvers arbeid is, vooral daar, waar hij de versmadingen, lasteringen en vervolgingen mededeelt, welke uit de zwakheid der Hoven tegen de voorstanders der hervorming alomme woedden, mist de Recensent alhier echter, nu en dan, die gematigde oordeelvelling, welke hem anderzins zoo bijzonderlijk onder-
{==491==} {>>pagina-aanduiding<<}
scheidt. Immers, het gehouden gedrag van het Pauselijke Hof, en andere Hoven meer, laat zich veel eigenaardiger verklaren uit den staatkundigen toestand van zaken, uit de onderscheidene inzigten, om zijne voorregten te behouden en te verzekeren, uit het gebrek alzoo van eenparigheid van oogmerk, en dan vooral uit de hope, dat men de gerezene twisten door toegevendheid zoude kunnen dempen; terwijl juist de mislukking dezer hope, zoo als het gemeenlijk gaat, de hartstogten in beweging brengt, elke tegenstand nieuwe wederwerking uitlokt en alzoo, zeer ligtelijk, tot uitersten voert, zonder dat men daarom de plaats grijpende verkeerdheden als eene opzettelijke mishandeling van den Godsdienst mag doen voorkomen. Het onderscheid tusschen Kerkleer en Godsdienst is aan den Zwitserschen Hoogleeraar al te wel bekend, dan dat men niet van hem, en van elken Geschiedschrijver, de toepassing daarvan op elke handeling, het zij in eenen goeden of kwaden zin, mag vorderen.
Hierna volgt eene voordragt wegens de te werk gestelde pogingen van Vredestichters, welke behelst de onderscheidene voorslagen tot vergelijk der twistende partijen van de 16de eeuw, en waarin ons bijzonderlijk behaagd heeft de naauwkeurige tegenoverstelling der karakters van zulke twee groote mannen, als erasmus en luther, die zoo dikwerf, uit een verkeerd oogpunt, zeer onregtmatig zijn beoordeeld. Eene enkele uitzondering van dezen bescheidenen regel vinden wij daar, waar de Schrijver, uit hoofde van zekeren raad aan den regtsgeleerden viglius, den eerstgenoemden, van ter zijde, als huichelaar doet voorkomen; daar de Hoogleeraar zich had behooren te erinneren, dat de raad, door erasmus gegeven, ‘om zich met alle zorgvuldigheid voor de besmetting der secten te wachten,’ niet slechts in tijden van beroerte, waarin de groote man dit schreef, maar in alle tijdperken zonder uitzondering de raad des wijzen moet heeten, die zich nimmer met den zwadder van sectengeest besmet, als welke altijd

{==492==} {>>pagina-aanduiding<<}
partijdig en onchristelijk werkt, en dat ‘de ontveinzing van leerbegrippen dier secten, wanneer de advokaat die bij zichzelven mogt goedkeuren,’ geene betrekking had tot Godsdienst of Christendom, maar tot die begrippen van den dag, die louter bespiegelend van aard en bij hunne vervorming veranderlijk zijn als de wind. Doch bovenal mag zulk een oordeel niet gelden, omdat het wordt opgemaakt uit eenen brief, die, wel is waar, naderhand werd uitgegeven, doch op het oogenblik, dat de eene vriend aan den ander schrijft, het groot en onschendbaar zegel van onderling vertrouwen ontvangen heeft. Ook vinden wij, ergens in eene noot onder den tekst, den naam gemeld van theodorus koornheet, als een ijverig tegenstander van allen dwang over het geweten; welke naam blijkbaar verkeerd gesteld is, en met dien van dirk volkertz. coornhert moet worden verwisseld.
Als een vierde gedeelte dezer Gedenkwaardigheden dient de ontvouwing van eenigen der gewigtigste gevolgen van de Hervorming, als gelegen in de meerdere uitbreiding van godsdienstige kennis en godsdienstigheid, in de bevordering der wetenschappen, in de verbetering der zedelijkheid, in den voordeeligen invloed op de staatkunde, en in de zuivering van den geestelijken stand. Ook dit gedeelte, ofschoon reeds dikwerf door onderscheidene Schrijvers behandeld, is rijk van bijzonderheden, welke ter stavinge der doelmatige strekking van het echte Protestantismus dienen, en waarbij de Schrijver zeer wel onderscheidt de misbruiken, door vele hervormers zelven uit onkunde en dweeperij begaan, van den inwendigen aard der hervorming zelve, welke altijd tot zachtheid en gematigdheid leiden moest. Reeds bij de vorige beschouwing had hij een aantal voorbeelden aangevoerd van de hoofden der hervorming, die allen, uit éénen mond, den beeldenstorm en andere buitensporigheden meer als hoogst onbetamelijk en onwaardig verfoeiden, en zulks geenszins aan de hervorming zelve, maar aan den partijgeest toekenden,

{==493==} {>>pagina-aanduiding<<}
die bij elke omwenteling woedt, en door de lijdende partij zelve, uit eene soort van martelaarsijver, wordt aangevuurd; en te dezer gelegenheid is hij ver af het schadelijke te ontkennen, welk, reeds korten tijd na de hervorming zelve, onder de Protestanten ingevoerd en gelegen is in het al te groote gezag, dat zij aan hunne symbolische boeken, geloofsformulieren, kanons enz. hebben toegekend. Reeds de groote kalvijn verweet aan de godgeleerden van Zurich hunne onverzettelijke gehechtheid aan eenmaal aangenomene begrippen, en melanchton en luther waren zoo zeer vervreemd van alle aangematigde monopolie in den Godsdienst, dat zij, in tegendeel, de arbeidzaamste voortzetting der uitlegkunde van de gewijde schriften bevalen, om tot derzelver regt verstand door te dringen en het ware van het valsche te leeren schiften: en zeer regtmatig is alzoo des Schrijvers gevolgtrekking, dat het onkruid, naderhand onder het Protestantendom opgewassen, enkel zijnen oorsprong had in basterdzaad, gestrooid ‘door valsche broeders, dweepachtige wereldberoerders en heerschzuchtige twistmakers, die de gehechtheid aan eigene en bijzondere begrippen en secte-geest in de plaats van zuivere liefde voor waarheid stelden, haar zelve tot een speelbal hunner driften misbruikten, en hunne leerbegrippen tot een nieuw juk voor de Christenheid maakten.’
Na deze beschouwingen, deelt de Schrijver eenige historische nalezingen, bij wijze van aanhangsel, mede, welke tot opheldering van den tekst moeten dienen. Dezelve bestaan: 1.) in luther's laatsten brief aan zijne vrouw; 2.) eenige plaatsen uit kalvijn's voorrede voor de Fransche vertaling van Melanchtonis summa theologiae, ter aanwijzinge van die eenvoudige kennis, welke kalvijn begreep, tot het Christendom te behooren; 3.) eenige trekken van het karakter van johannes meijer, doorgaans naar zijne geboorteplaats eck genoemd; 4.) eenige bijzonderheden wegens den aflaatverkooper, bernhard samson; 5.) eenige verha-
{==494==} {>>pagina-aanduiding<<}
len van den dood van Protestantsche martelaren; 6.) sommige aneedoten van de levensgeschiedenis van erasmus; 7.) de gedachten van luther over het onderwijzen van kinderen; 8.) een fragment van eenen brief van wilhelm zepper, Hofprediker van den Graaf van Nassau; 9.) eenen brief van theodorus beza aan zekeren erasmus Johannes Zoon, Leeraar van het Arianismus te Klausenburg; 10.) een bijvoegsel tot de geschiedenis van de hervorming der zeden; 11.) de denkwijze van luther over het Schoolmeesterambt; 12.) een uittreksel uit senebier's Histoire literaire de Geneve, ter aanwijzinge van de verdiensten der hervormers omtrent letterkunde, wijsgeerte en kunsten; en eindelijk 13) in eenen brief van coenraad dettling van Schweitz aan hans rudolph thomman, Zoon van den Burgemeester te Zurich, van 26 Julij 1587.
Uit dit verslag zullen onze geëerde Lezers van zelven opmaken den belangrijken inhoud dezes geschiedkundigen werks, waarin eene menigte van bijzonderheden, op nieuw geschikt om een aanmerkelijk licht over de Kerkhervorming der zestiende eeuw te verspreiden, en waarbij het oogmerk, ter stavinge van geschiedkundige waarheid, den opregtsten dank verdient. De aard van dit boek en ons bestek laten niet toe eene mededeeling van stukken, die onze oordeelvelling zouden kunnen bevestigen. Ieder vriend der geschiedenis moet ze zelf inzien, en hij zal zijnen weetlust rijkelijk voldaan vinden. Een enkel staal deelen wij uit de Nalezingen mede.
‘Erasmus twistte eens met thomas morus over de transsubstantiatie. Morus verdedigde haar en zeide onder andere: crede quod habes, et revera habes corpus Christi, (geloof dat gij Christus ligchaam hebt, dan hebt gij het inderdaad.) Erasmus zweeg hierop. Toen hij uit Engeland vertrok, leende morus hem zijn paard tot aan de kusten, maar erasmus nam het mede naar Holland. Zoodra morus dit vernam, schreef hij aan erasmus, bekeef hem

{==495==} {>>pagina-aanduiding<<}
en vorderde zijn paard terug. Erasmus antwoordde hem alleen het volgende:

Quod mihi dixisti nuper de corpore Christi, 
Crede quod habes, et habes: 
Hoc tibi rescribo tantum de tuo caballo, 
Crede quod habes, et habes! 

(Wat gij mij onlangs zeidet omtrent Christus ligchaam: Geloof, dat gij het hebt, dan hebt gij het waarlijk; dat schrijf ik u nu slechts terug met betrekking tot uw paard. Geloof, dat gij het hebt, dan hebt gij het!)’
De vertaling schijnt in zeer goede handen te zijn gevallen. Welke des Vertalers bijvoegselen zijn, is ons niet duidelijk gebleken. Anderzins zouden wij ons deswege meer bijzonderlijk hebben kunnen uitlaten.




De Horenvliessteck (Keratonyxio, punctio corneae), eene nieuwe manier om de Cataract te opereren; benevens eenige ophelderende verhalen van gedane operatien; door W.H.J. Buchhorn, Doctor in de Genees- en Heelkunde te Maagdeburg. Uit het Hoogduitsch vertaald en met aanteekeningen vermeerderd, door W. Mensert, Oculist en Stads Operateur van de Cataract te Amsterdam. Te Amsterdam, bij L. van Es. 1812. In gr. 8vo. XVI en 69 Bl. f :-18-:

Dit boekje bevat de beschrijving eener nieuwe manier om de graauwe staar te snijden, welke reeds voor zes jaren bedacht en op dieren en lijken door den Schrijver beproefd werd. Hij gaf er toen eene korte beschrijving van, in eene door hem vervaardigde Akademische verhandeling. Na eenige jaren trok zij de opmerkzaamheid van

{==496==} {>>pagina-aanduiding<<}
eenige Duitsche Heelkundigen, en onder andere van den beroemden langenbeck, welke haar algemeen bekend maakte, het instrument daartoe aanmerkelijk verbeterde, en haar, herhaalde reizen, met een goed gevolg, aanwendde. Thans levert ons buchhorn het resultaat van veertig operatien, waarvan er acht en -twintig met een volkomen gelukkigen uitslag bekroond werden, en van de overigen eenige geheel, andere gedeeltelijk mislukten. De Schrijver telt evenwel onder deze laatsten ook drie gevallen op, waarvan de uitkomst nog onbeslist is; en de mislukking van twee andere moet meer aan de lijders, dan aan de operatie zelve geweten worden: in één woord, indien men uit de uitkomst tot de voortreffelijkheid eener handelwijze moge besluiten, zoo verdient deze kunstbewerking alle aanprijzing.
Voor dat hij tot de beschrijving zelve overgaat, maakt buchhorn, in het voorbijgaan, melding van de vorige wijzen, om de Cataract te opereren, door neêrdrukking, en door uithaling; doch hetgene hij daarvan zegt, is zoo kort en oppervlakkig, dat men daaruit de voordeelen der nieuwe kunstbewerking boven de ouden niet wel kan beoordeelen. Daar buchhorn alleen ten oogmerke had, zijne handelwijze gemeen te maken en aan te prijzen, ware het te wenschen geweest, dat de Vertaler er eene van zijne aanteekeningen toe besteed had, om buchhorn's manier met de gebruikelijken te vergelijken, om ook van dien kant derzelver waarde te beoordeelen. Het is ondertusschen waar, dat de voordeelen der nieuwe kunstbewerking, ook zonder zoodanige vergelijking, zoo groot zijn, dat dezelve de opmerkzaamheid der Hollandsche Heelkundigen ten volle verdient, en dat het te wenschen is, dat zij geene gelegenheid, om deze operatie te beproeven, zullen laten voorbijgaan. Zij steunt geheel op ontleed- en natuurkundige gronden, welke niet meer betwijfeld worden. De plaats, waar het oog doorstoken wordt, is ontbloot van zenuwen en bloedvaten; het gevaar, om den regen-
{==497==} {>>pagina-aanduiding<<}
boog te beleedigen, zoo groot bij de oude bewerkingen, verdwijnt bijna geheel door de form van het instrument en de manier van inbrengen; het beursje der kristallens kan in alle rigtingen gescheurd worden, en dit is reeds genoegzaam, om de lens te doen opslorpen en vernietigen, en dus nieuwe verduisteringen te voorkomen; want het is meer dan waarschijnlijk, dat dit beursje het orgaan is, hetwelk het kristalvocht afscheidt, en dat, zoolang dit bestaat, de opslorpende vaatjes, die het waterachtig vocht opnemen, er niet op kunnen werken. Voorts is het een groot voordeel, dat de genezing van het geopereerde oog slechts weinig tijds vordert en slechts aan geringe zwarigheden onderhevig is, dewijl men bijna nooit
eenige ontsteking waarneemt, dan in die gevallen, waarin eene bijzondere neiging daartoe bij de lijders heerscht.
De Schrijver, de voordeelen zijner manier in het algemeen opgegeven hebbende, noemt vervolgens eenige bijzondere gevallen op, waarin dezelve vooral en zonder eenige bedenking aan de bekende heelwijzen moet worden voorgetrokken. Hij lost daarna die tegenwerpingen op, welke, naar zijne meening, met eenigen grond, tegen dezelve zouden kunnen gemaakt worden, en verhaalt eindelijk eenige gevallen, waarin de operatie bijzondere zwarigheden ontmoette, of waarbij zich omstandigheden voegden, die derzelver uitslag schenen te verhinderen of te vertragen, doch die gelukkig bestreden werden.
De aanteekeningen, welke de Vertaler bij dit werkje gevoegd heeft, bevatten eenige ophelderingen en bedenkingen, waartoe zeker de geestdrift des Schrijvers hier en daar aanleiding geeft. Het is zonder twijfel verkeerd, en echter al te gemeen onder de Heelkundigen, lang beproefde handelwijzen door nieuwe te willen verdringen; niet zelden is men dan genoodzaakt tot het oude terug te keeren. Wij prijzen intusschen dit boekje den kunstbeoefenaren ter lezing en overweging aan, en

{==498==} {>>pagina-aanduiding<<}
wenschen, dat deze nieuwe poging ter verbetering der kunst strekken moge.
Wij hebben de vertaling, over het geheel, getrouw en duidelijk gevonden; hier en daar echter een Germanismus, die den zin duister maakt; b.v. bl. 5. ik geraakte enz. op een dergelijken voorslag van richter in zijne Chirurgie; liever: ik vond een dergelijken voorslag, enz.; bl. 9. het oog voort voert, voor medesleept of voortduwt; bl. 11. de troebelheid enz. wordt opgenomen, voor weggenomen; ald. aan oord en plaats, voor op de plaats zelve; bl. 20. afleidingsmiddel, voor buikzuiverend middel (laxans); bl. 42. overmatig, voor onmatig; bl. 44. ik had noch de verbrijzeling noch de nederdrukking der lens nog niet toereikend voleindigd.




Hades, eene Verhandeling over den staat der afgescheidene Zielen na den dood, eene Bijdrage tot de Theorie der Geisterkunde; door Johann Friedrich von Meijer. Uit het Hoogduitsch vertaald, en met eene Voorrede en korte Aanmerkingen uitgegeven, door Ijsbrand van Hamelsveld. Te Amsterdam, bij J. van der Hey. 1811. In gr. 8vo. XVI en 134 Bl. f 1-5-:

Weinige onderwerpen zijn er, van een zoo onmiddellijk belang voor de menschheid, als de vraag: wat zal er na den dood van mijne ziel worden? De voortduring dier ziele, op eene of andere wijze, is het algemeene geloof aller vroegere of latere volken, slechts door enkele kleine wijsgeeren, gelijk cicero ze noemt, bestreden, die hunne broederen in dit geloof vergeefs elders, dan bij de wildste volksstammen, zouden zoeken, die bijna tot het dier verbasterd zijn. Maar het hoe? In welke tallooze kleuren en fijnere schakeringen verrijst dit niet voor ons oog! Hier, onmiddellijk na den dood een zetel der

{==499==} {>>pagina-aanduiding<<}
vreugae voor den forschen krijgsman, die dapperlijk sneefde; waar kampgevechten, en het drinken van oud bier uit de schedels der vijanden, de hoogste zaligheid uitmaakt; dáár het veranderen in wolkenbeelden, die evers en herten van lucht jagen; elders de boot van Charon, de Tartarus en het Elysium; of een wellustig Paradijs met overvloed van spijzen en eeuwig maagdelijke Hourïs, enz. Zelfs onder de Christenen, met eene hoogere openbaring bestraald, die alléén het zedelijke dier zaligheid leerde en staafde, heerscht over de wijze zelve een verschil, 't welk de H.S., die wist, dat kinderen de kundigheden der volwassenen nog niet kunnen dragen, wijsselük onbeslist gelaten heeft. Het talrijkste Kerkgenootschap des Christendoms stelt, tusschen de uitersten van onmiddellijke zaligheid of verdoemenis, een' middelstaat, die met de analogie van zedelijke vergelding zeer wel strookt, daar, blijkens de ondervinding, de minste menschen, hetzij van geheeler harte deugdzaam, of volslagen bedorven zijn. Jammer, dat latere bijvoegselen dezen staat, die den schoonen naam van Vage- of louteringsvuur droeg, zoo misvormd, en voor de zedelijkheid, zoo als het ligt, genoegzaam onbruikbaar gemaakt hebben! Maar ook de Hervormers gingen in hunnen ijver te verre. Het Vagevuur te vergeefs in den Bijbel zoekende, die ons toch over den staat der ziele onmiddellijk na dit leven zóó weinig zegt, dat sommigen zelfs aan een' zielenslaap gedacht hebben, besloten zij onmenschkundiglijk tot slechts twee toestanden der afgestorvenen, onmiddellijke zaligheid of verdoemenis, waarbij dan de talrijkste schare, die tusschen goed en kwaad in het midden stond, als onbekeerden zonder barmhartigheid tot den staat
des eeuwigen ongeluks verwezen werden. En toch vindt men sporen van een' middelstaat, dien de Hervormers, als eene uit eigenbaat ontsprotene uitvinding der Roomsche kerke, wraakten, in de geheele, vooral in de klassieke oudheid weder. De School der Hebreërs was niets anders, dan eene smart- en vreugdelooze verza-
{==500==} {>>pagina-aanduiding<<}
meling der talrijke dooden; de Hades der Grieken bestond uit een' tusschenstaat voor gewone zielen, een' Tartarus voor boosdoeners, en (later) een Elysium voor de regtvaardigen. De Pythagorische wijsgeerte, zoo uitnemend door virgilius voorgedragen, maakte den middelsten Hades vervolgens tot eene louteringsplaats, tot een Vagevuur in den stelligen zin, volgens welken de zielen, na van hare smetten geremigd te zijn, weder op aarde, en van daar, volgens sommigen, in geval van hoogere deugd, tot de woningen der Goden oprezen.
Met deze of dergelijke gronden poogt de Schrijver van het voor ons liggende boekje de mogelijkheid en waarschijnlijkheid van een' drievoudigen staat der zielen na den dood aan te toonen; daar de uitstekend regtvaardigen door de Godheid behoed en verder tot zaligheid opgeleid worden, de geheel bedorvenen nog dieper vallen moeten, en de meer gemengde geesten gelegenheid hebben zullen, hetzij ter verbetering, hetzij ten verderve, tot dat de Oordeelsdag de groote schifting zal daarstellen. Indien de Schrijver niets meer wilde, zou men waarlijk niet weten, wat men hem uit de rede of openbaring van veel belang zou kunnen tegenwerpen. Immers het harde gevoelen, dat God alleen in dit leven Ontfermer is, en zich straks aan gene zijde des grafs met eene eeuwige ijzeren gestrengheid wapent, verliest dagelijks meer veld, en de nog onvolmaakte toestand van zoo vele zeer gebrekkige, maar toch in den grond goede menschen beveelt het tegenovergestelde gevoelen aan de onbevooroordeelde rede aan. Maar de Heer von meijer, die tot hiertoe het gevoelen van den bekenden stilling (jung) verdedigde, volgt hem ook verder, wanneer hij nu het bijgeloof, eerst voor ruim eene eeuw met zoo veel moeite gebreideld, weder den vollen teugel laat, en met een ingewikkeld geloof alle spookgeschiedenissen voor mogelijk verklaart. Vier gronden voert hij daartoe aan: 1.) het algemeen geloof van alle volken, 2.) de ondervinding, of de getuigenissen van tallooze personen, die

{==501==} {>>pagina-aanduiding<<}
spoken meenen gezien te hebben, 3.) het inwendig gevoel, 't welk ons daarvoor vrees inboezemt, en 't welk ook den moedigsten bij wijle zou eigen zijn. Dit laatste vergelijkt de Schrijver, stout genoeg, met het zedelijk gevoel, 't welk ons noodzaakt een' God te erkennen, en maakt zich over 't algemeen gemakkelijk van de zaak af, door gaarne, maar juist als eene onvolmaaktheid, als een gebrek te erkennen, dat de heerschappij der rede het inwendig gevoelvermogen (ahnung), waardoor wij geesten zien kunnen, onderdrukt en krachteloos maakt. Om geesten te kunnen zien, is het dus een vereischte, zoo weinig redelijk te zijn als mogelijk is? Wij gelooven dit ook, doch tevens, dat de Schrijver daardoor, ten spijt van alles, wat hij aanvoert, zijn eigen vonnis spreekt. Wie zich niet op een vrij en redelijk onderzoek durft beroepen, diens zaak is altijd verdacht.
Daarenboven zien wij niet, dat er tusschen de boven aangevoerde leer van eenen middelstaat na den dood, en die van geestverschijningen, een noodzakelijk verband heersche. De beroemde reinhard, een dier weinige Duitschers, welke nog den gouden middelweg tusschen ongeloof en bijgeloof bewandelen, redeneert althans niet uit het beginsel van onmiddellijke zaligheid of verdoemenis na den dood, wanneer hij, onzes inziens voldingend, bewijst, dat de analogie der Godsregering niet toelaat, zulke op zijn minst nuttelooze, en veeltijds kinderachtige verschijningen van afgestorvenen, die daardoor tot een' vorigen trap van bestaan zouden wederkeeren, aan te nemen. En wat des Schrijvers zucht voor het Christendom aangaat, die hij met den braven jung gemeen heeft, hij schijnt niet bedacht te hebben, dat het eene karakteristieke verdienste der verlichting is, waartoe het Christendom de menschheid omtrent Goddelijke zaken heeft opgeleid, dat het geloof aan spokerijen thans onder beschaafde standen verbannen is; een voorregt, 't welk Griekenland en Rome, zelfs in de volle hoogte hunner wetenschap, nimmer genoten. Pla-
{==502==} {>>pagina-aanduiding<<}
to en de latere Platonikers geloofden aan verschijningen van overledenen; m. brutus meende tweemaal den geest van caesar te zien; en zelfs de oude plinius, hoe zeer de Voorzienigheid en een toekomend leven ontkennende, toont door eene treffende tegenspraak met zichzelven, dat hij de terugkomst van overledenen niet geheel verwerpt. (Plin. H.N. vergelijk L. VII. C. 55. met C. 52.) Zouden wij dit groote voordeel, 't welk ons een beter inzigt in de wegen der Voorzienigheid en den trapswijzen voortgang van ons beste deel geeft, moedwilliglijk
verwerpen?
Het zijn geene bedenkingen van dezen aard, waaruit de Vertaler van dit boekje, wijlen de Hoogleeraar van hamelsveld, de stellingen, in hetzelve vervat, poogt te wederleggen. Integendeel schijnt hij nog meer genegen, om des Schrijvers vooronderstellingen nopens de werking der geestenwereld op ons voor mogelijk, en zelfs in zekere mate voor waarschijnlijk te houden, dan den staat eener voortgaande toebereiding, den Hades in den eigenlijken zin, na dit leven. Echter zijn 's Hoogleeraars bewijzen alle negatief, en komen enkel neder op dit ééne: wij vinden er niets van in den Bijbel. Al ware dit ook voldongen, zoo kunnen wij gerustelijk zeggen: ook voor het tegendeel, voor eene onmiddellijke, eeuwige lotbeslissing na den dood, geeft de Bijbel geene zekere gronden. Hoezeer toch aan sommigen het Paradijs beloosd wordt, hoezeer andere geloovigen op eene onmiddellijke vereeniging met christus hopen, bewijst zulks nog niets ten aanzien der groote massa des menschdoms; en het zal toch nu wel niemand in den zin komen, uit de voorheen telkens aangevoerde plaats: gelijk de boom valt, blijft hij liggen, lets ten bewijze aan te voeren. - De beide uitersten van verhevene deugd of volslagene boosheid blijven dan toch ook van de overigen afgezonderd.
Men ziet hieruit, dat ons, gelijk wijlen den Eerw. mamelsveld, de stelling des Schrijvers, althans ge-
{==503==} {>>pagina-aanduiding<<}
deeltelijk, aandacht schijnt te verdienen, en, hoezeer ook somtijds aanleiding gevende tot bijgeloof, min strijdig voorkomt met eene redelijke en bijbelsche denkwijze, dan een ander gevoelen wegens den toekomenden staat, 't welk in dit boekje mede onderzocht wordt, en volgens 't welk de mensch, even gelijk de plant, na eerst naar ziel en ligchaam ontbonden te zijn, weder uit de verrotting zou ontkiemen, en in nieuwe heerlijkheid op eene andere Planeet te voorschijn treden, doch zonder zelsbewustheid van het voorledene. Dit laatste, 't welk aan alle vergelding den bodem inslaat, maakt dit stelsel schier zoo gevaarlijk voor de zedelijkheid, als dat der eeuwige ontbinding. Immers dan kan de booswicht zich met dezelfde heerlijkheid vleijen, als de regtvaardige, zelfs met eene vroegere, daar de ongebondenheden zijn ligchaam eerder tot eene volkomene oplossing zouden geschikt maken, gelijk de Heer von meijer te regt aanmerkt.
In het laatste Hoofdstuk zoekt de Schrijver zijn gevoelen nader te bevestigen uit de overleveringen der oude Duitschers, die de algemeenheid van het geloof aan eenen Hades moeten staven, door aan Hela (den Dood) een rijk der duisternis en nevelen (Nistheim), een Paradijs (Walhalla), en eene plaats der verdoemden (Nastroud) toe te kennen. (Eigenlijk was Walhalla slechts het Paradijs voor gevallene helden, en Nevelwijk (Niflheim) de duistere plaats, voor bloodaards bestemd; na de slooping des heelals zouden de braven in Gimle (den Hemel) bij alfader eeuwige vreugde, en de boozen in Nastroud, 't welk geheel onderscheiden was van Niflheim, eeuwige smarten gevoelen. Zie de Edda van mallet en anderen.)
Een Aanhangsel handelt nader over het zoogenaamd inwendig gevoelvermogen (ahnung), waardoor wij dingen ontwaren zouden, die niet onder het bereik der zinnen vallen. Men gevoelt ligtelijk, dat de aanwezigheid van dit gevoel ('t welk de Schrijver toestemt, dat meest,

{==504==} {>>pagina-aanduiding<<}
bij vrouwen, kinderen en kinderlijke menschen gevonden wordt) duchtig gestaafd zijnde, aan de leer der geestverschijningen eene mate van waarschijnlijkheid zou bijzetten, welke wij haar, vóór zulke voldingende bewijzen, niet kunnen toekennen.








Aantcekeningen op eene Reize van Parijs naar Napels, door het Tirolsche, en van daar door Zwitserland en langs den Rijn terug naar Holland. Door Adriaan van der Willigen. Met Platen. Iste Deel. Te Haarlem, bij A. Loosjes Pz. 1811. In gr. 8vo. 269 Bl. f 3-15-:

Bij de aanmaning van goede vrienden, om deze Aanteekeningen in 't licht te geven, gold bovenal de bedenking van het gunstig onthaal, van der willigen's voorgaande Reisbeschrijving bejegend. Wij verheugen ons, dat hij zich heeft laten bewegen, die Aanteckeningen niet onder zich te houden; en deed het ons regt goed, te vernemen, dat hij afgezien hebben van het plan, om des alleen Fragmenten te geven, met achterlating van reisvoorvallen en kleinigheden; dewijl ons zulks datgene zou hebben doen derven, waarom, onder andere, van der willigen's schrijven algemeen behaagt; te weten, 's mans verhaaltrant, welke zoodanig is, dat personen, die onzen Reiziger van nabij kennen, ons verzekerd hebben, dat, wanneer men diens Reizen leest, zulks het zelfde is als of men ze hem hoort vertellen - het woord vertellen in eenen gezonden zin genomen, om aan te duiden het eenvoudige, natuurlijke en ongemaakte. Het zou ons ook hebben doen missen menig een vrolijken trek, dien men met reden verwacht van zulk een gul en vrolijk gelaat, als 's Schrijvers beeldtenis op den titel belooft.
Begeven wij ons met van der willigen op

{==505==} {>>pagina-aanduiding<<}
reis. Meermalen hebben wij, zints eenigen tijd, reden gehad om ons te beklagen, dat de Reisverhalen in éénen adem doorliepen, zonder ons rustpunten aan te bieden. Tot zoodanig een beklag geeft van der willigen ons geene reden. De inhoud wijst de afdeelingen aan, waar wij kunnen toeven. Wij zullen, in den loop onzes verslags, dit genoegzaam aanwijzen, en hier en daar met hem eenige oogenblikken verwijlen.
Na den winter te Parijs doorgebragt, en zich bezig gehouden te hebben met het ontwerp en de voorbereidselen tot den togt naar Italie, Zwitserland en Duitschland, nam hij in Maart 1805 de reis aan; dan verkoos, daar eene dikke sneeuw de gewone bergwegen der Zwitsersche Alpen nog bedekte, de reis door het Tirolsche te nemen, en Zwitserland bij het terugkeeren uit Italie, in een daartoe geschikt jaargetijde, te bezoeken.
Van Parijs begaf zich van der willigen naar Straasburg; de tusschen beide liggende steden en plaatsen worden beschreven, het merkwaardigste daarvan met een kort woord vermeld, en de uitmumende Champagne-wijn niet vergeten. Nancy trok in 't bijzonder 's Reizigers opmerking.
Straasburg, zints 1681 eene Fransche stad, draagt nog vele blijken van Duitsche herkomste. De voornaamste bijzonderheden aldaar krijgen vermelding. De Dom wordt niet vergeten. ‘Het beeldwerk, hier en daar boven op het gebouw te zien, is zonderling, en getuigt van den misselijken smaak van dien tijd: men ziet er, onder andere, eenen heksendans, waarbij duivels en soortgelijke gedrogten op muzijk-instrumenten van onderscheiden aard spelen, en met heksen en afzigtelijke gedaanten rondspringen. Welke ongerijmde denkbeelden hebben de menschen al niet aan den Godsdienst gehecht!’
Te Stutgard worden de Zwaben van lompheid vrijgesproken, althans wanneer de ontmoeting van een Onderofficier bij den slagboom ten toonbeeld van de Zwa-
{==506==} {>>pagina-aanduiding<<}
ben mag dienen. Het berigt van Stutgard is zeer voordeelig.
Den weg tusschen Stutgard en Augsburg over Ulm zal men met genoegen asleggen. Augsburg en de ommestreken hebben vele aangenaamheden; doch de stad is veelal zeer ouderwetsch. - Munchen, de hoofd en hofplaats van Beijeren, wordt in hare schoonheid beschreven, en de beroemde Keurvorstelijke schildergalerij bezigtigd. De grond is niet van de vruchtbaarste; waarom de Koning van Zweden, gustaaf adolf, zich in 1632 daar bevindende, de hoofdstad vergeleek bij een prachtig zadel, op een mager paard gelegd. Goedkoop kan men daar teren. 900 of 1000 gulden zijn toereikende, om een huisgezin uit den middelstand, bestaande uit man, vrouw en eenige kinderen en twee dienstmeiden, te onderhouden, ‘Welligt,’ voegt van der willigen er bij, ‘is deze goedkoope tijd daar thans zoo wel als elders voorbij. Armoede bespeurde ik er weinig, en zag er volstrekt geene bedelaars.’ In de kossijhuizen vond hij onder verscheidene nieuwspapieren een blaadje, in eenen goeden stijl geschreven, behelzende onder andere eene zamenspraak tusschen een boer en zijn zoon, waarin dezen het nut en voordeel aangetoond werd der afschassing van een aantal Heilige Dagen, en voorts de handelwijze van den Vorst van Beijeren dien aangaande geprezen. De heerschende Godsdienst is hier echter, gelijk bekend is, de Roomsche; doch de Vorst, mede tot die Kerk behoorende, tracht te dien opzigte en in 't algemeen eene meer verlichte denkwijze in te voeren, en, naar hij ter loops kon bemerken, waren deze loffelijke pogingen niet zonder vrucht. ‘Welke rampen,’ voegt van der willigen er bij, ‘het menschdom ook, gedurende eene reeks van jaren, gedrukt hebben, den weldadigen invloed, door verstandiger begrippen aangaande den Godsdienst tevens vrij algemeen
verspreid, moet toch ieder mensch dankbaar erkennen.’
Vol afwisselings is de weg tusschen Munchen en In-
{==507==} {>>pagina-aanduiding<<}
spruck. Laatstgemelde stad, de hoofdstad van Tirel, bevalt onzen Reiziger niet. Eene der poorten noemt men de poort van Italie; deze staat aan het einde eener schoone en breede straat. Over het algemeen ziet de stad er anders slordig en onaangenaam uit. Men bespeurt 'er reeds eenige overeenkomst tusschen dezelve en de steden van het naburig Italie. Hij vond er de goede orde en zindelijkheid niet, welke hij in die van Zwitserland ondervonden had. - Te dezer stede maakte hij kennis met een Engelsch Courier, eigenlijk een Florentijn van geboorte, doch die lang in Engeland gewoond had, en niet alleen Italiaansch en Engelsch, maar ook Fransch sprak. Deze bereisde man werd zijn reisgenoot, en bleek hem van veel dienst te zijn.
Van Inspruck liep de weg op Botzen. In de hoofdkerk van het doorreisde Brixen moet, volgens het berigt onzes Reizigers, eene zeer oude schilderij zijn van eene zonderlinge zamenstelling: uit de doorstoken zijde van den gekruisten christus straalt het bloed in een bekken, waarin de H. Maagd tevens de melk uit hare borsten stort. Dit mengsel van bloed en melk stort zich vervolgens uit in een groot vuur, het Vagevuur voorstellende, alwaar het door de ligchamelijk verbeelde zielen, welke zich daar bevinden, gretig wordt ontvangen. - Met genoegen zal men de Natuur-tooneelen op dezen weg met hem opnemen; al moet men ook ondervinden, dat deze, voor eene poos, eene dreigende houding aanneemt.
Botzen vindt van der willigen fraai. Daar nam de Italiaansche bouwtrant en spraak eenen aanvang. De beschrijving van Verona, met eene plaat, het Amphitheater vertoonende, is vrij uitvoerig. Hij zag er den plegtigen omgang met het beeld van de Ezelin, waarop christus zijnen intogt in Jeruzalem zou gedaan hebben, van welken omgang misson en anderen spreken, niet: want deze zonderlinge plegtigheid, die niet zelden aanleiding gaf tot spotternij, had sedert geruimen tijd geene plaats meer; doch daar het witte Donderdag

{==508==} {>>pagina-aanduiding<<}
was, zag hij een anderen optogt, dien men het begraven der klokken noemde, omdat deze van dien tijd af tot op Paschen zich doodstil moeten houden. Nadat vele kerken en kloosters dan nog eens ter deeg hun gelui hadden laten hooren, hielden zij eensklaps stil. - Te Montebello bediende men zich, dewijl daar zoo wel als te Verona de klokken dood en begraven waren, van eene soort van houten kleppen, bijna zoo als die van onze nachtwachts, om het uur der godsdienstoefeninge aan te kondigen. Te Padua liep men ook druk met ratels, voor kerkklokken dienende.
Tusschen Verona en Venetie zette hij de reis voort door eene aangename en vruchtbare vlakte. Die landstreek leverde geene barre rotsen noch vervaarlijke gebergten meer op, maar welbebouwde, zacht hellende heuvelen. Hier en daar vertoonden zich eenige bij elkander staande cipressen als piramiden; terwijl de moerbezie-boomen, welke men in menigte langs den weg zag, door weelderig groeijende wijngaard-ranken aan elkander waren gestrengeld; hoedanig eene boomvereeniging hij te meermalen met verrukking op deze reis aanschouwde. - Te Vicenza geeft de beroemde schouwburg van de Accademia Olimpica hem aanleiding om over de Tooneelen aldaar te spreken. Een regte en zeer goede weg, door een vruchtbaar dal vol moerbezieboomen, voerde hem naar Padua. Hier trof hij schoone en bij uitstek zindelijke kerken aan; dan vond de oudtijds beroemde hoogeschool in een vervallen staat. - Van Padua zette hij zijne reis in eene trekschuit voort: deze trekschuiten vond hij vrij goed; men kon er overeind in staan en gaan; geene bruggen belemmeren, deze hoogte aan die vaartuigen te geven. De landhuizen der Venetianen waren slecht onderhouden en hadden weinig of geen lommer. ‘Het oog van den Hollander,’ schrijft hij, ‘de schoone en aangename buitenplaatsen van zijn Vaderland gezien hebbende, (de huizen daarop mogten dan veelal eenvoudiger en minder overeenkomstig de regelen der bouwkunde gemaakt zijn) wordt dan door deze niet

{==509==} {>>pagina-aanduiding<<}
bijzonder getrokken; maar, van de boorden dezer vaart zoo veel ophefs hebbende hooren maken, en dezelve vergelijkende met die van den Vechtstroom tusschen de Nieuwersluis en Utrecht, of van de vaart tusschen Delft en den Leydschendam, welke beide men insgelijks uit de trekschuit ziet, en waarvan de eerstgenoemde inzonderheid zulk eene bevallige vertooning oplevert, vindt hij zich in zijne verwachting zeer te leur gesteld, en geneigd om uit te roepen: is het anders niet!’
Had de ligging van Venetie, als iets geheel buitengewoons, den Heere van der willigen als Hollander niet zeer getroffen, de kanalen in de stad leverden hem eene nieuwe vertooning op. Om in deze stad het merkwaardigste te bezigtigen, kwam hem zeer te stade een student, daar t' huis hoorende, met wien hij onder het reizen kennis gemaakt had. - Onder de plaatsen, door hem bezocht, zal de Lezer gaarne met hem op de gewoelvolle St. Marcus-plaats vertoeven, om de Marktprekers te hooren, de Polichinelli te zien, en de behendigheden der beurzensnijders te vernemen. Schoon mannen en vrouwen van de koffijhuizen veel gebruik maken, is het er niet vervrolijkend; hoewel het elders daaraan niet ontbreke, en men er zeer veel werks van het tooneel maakt. Zeldzaam vallen de winters daar zoo streng, dat de wateren met bruikbaar ijs bevloerd worden; het gebeurt echter, gelijk het verhaal en een ijsgezigt op de Lagune te dier stede uitwijst.
Eene afwisseling verschaft een klein zeetogtje, om van Venetie naar Ancona te stevenen; schoon hij die stad niet te water bereikte, en van Pesaro te land, het strand langs, te Ancona kwam, welke stad met de doorreisde zeekust beschreven wordt. Loretto, berucht wegens het Heilige huisje, bleef niet onbezocht. Dan liever zullen velen met hem bij den waterval van Terni vertoeven, waar, te midden van het groen eens allerschoonsten hier beschreven landschaps, de Velino van eene hoogte van tusschen de twee- en driehonderd voeten met een ontzettend geraas in den afgrond nederstort.

{==510==} {>>pagina-aanduiding<<}
‘Met eene kille huivering,’ schrijft van der willigen, ‘stelt men zich het doodelijk gevaar voor oogen, waaraan men blootgesteld zou zijn, wanneer men door den geweldigen stroom werd medegesleept en in de bruisende kolk geworpen. Vervuld van dit verschrikkend denkbeeld, slaart deze zijn medgezel met verbazing aan, terwijl anderen elkanders handen werktuigelijk grijpen en dezelve vast ineen knellen.’ Hij laat zich verder uit in de beschrijving van dien waterval, welke voor de schoonste van geheel Europa gehouden wordt, en, naar de meening van de la lande, de schoonste is van alle, behalve de Niagara in Amerika.
De weg tusschen Spoleto en Rome levert voorts veel belangrijks, hier vermeld, op. Rome, bij de aannadering op zekeren afstand gezien, beantwoordde niet aan het denkbeeld, 't geen men zich doorgaans daarvan heeft gevormd. Dan, wanneer men die wereldstad bewandelt en bezigtigt, is er veel schoons en treffends, waarvan men hier berigten vindt, volgens de waarnemingen, opgedaan in de ter loopsche beschouwing dier stad, door zekere toevallige ontmoeting veroorzaakt. Van Rome naar Fondi trekkende, was van der willigen's vertroostende gedachte: ‘ik verlaat u niet voor altijd!’ zoodat wij onzen Vaderlandschen Reiziger te dier stede weder zullen ontmoeten. Nu vergezelt men hem tot Fondi, en leest met genoegen vele aanmerkingen onder den weg, die hem meer vermaaks verschafte dan de sombere en walgelijk morsige herberg te Fondi, waar zij een zeer slecht onthaal vonden, en, na aanmerking op de hoogloopende rekening, om eene duidelijk uitgedrukte rekening verzocht hebbende, van het te kort komende een' post vonden, dien de waard per Pincommodo (voor den overlast) noemde; een post, die doorgehaald werd.
De beschrijving van den weg en de plaatsen tusschen Fondi en Napels besluit dit boekdeel. - Men vindt (gelijk deze korte opgave uitwijst) in dit werk geene bijster vreemde voorvallen, geene romaneske ontmoetingen, thans

{==511==} {>>pagina-aanduiding<<}
in vele Reizen, of zoogenaamde Reisverhalen, te vinden: dan, waarheidliefde en zucht tot Land- en Volkkennis zullen zich des niet beklagen, maar verlangen naar het tweede Deel, 't geen, van nog één gevolgd, te gader al de Aanteekeningen onzes Reizigers zullen behelzen.

Handbuch der Geschichte der Staaten des Alterthums, mit besonderer Rücksicht auf ihre Verfassungen, ihren Handel und ihre Colonien, von A.H.L. Heeren, Professor der Geschichte in Göttingen etc. Zweite sehr verbesserte Auflage. Göttingen, bey J.F. Röwer. 1810. 8vo. pp. 631.

Het kan, meenen wij, ook onzen Landgenoot niet onbelangrijk zijn, te weten, dat een man als heeren dusdanig boek heeft in het licht gegeven. Te meer zijn wij hiervan overtuigd, omdat hetzelve ons toeschijnt, in allen opzigte, des mans gevestigden roem waardig te zijn. Wat algemeen belangrijk is, en dit alleen, wordt hier gevonden; wordt er in eene orde gevonden, die zoo natuurlijk als gemakkelijk is, en, terwijl de eigenlijke tekst alles, als redenerende, aaneenschakelt en tot een pragmatisch geheel vormt, vindt men onder denzelven met eene kleiner letter de kortst mogelijke schets van alle de bijzondere voorvallen. Het begin is dat der geschiedenis zelve, die echter in deze vroege morgenschemering hoogstbedachtzaam voorttreedt; het einde dat van het Westersch gedeelte der Roomsche Monarchij. Het geheel vervalt in vijf Afdeelingen, met name: I. Aziatische en Afrikaansche Staten vóór Cyrus; II. Geschiedenis van het Perzische Rijk; III. Geschiedenis der Grieksche Staten; IV. Geschiedenis der Macedonische Monarchij; V. Geschiedenis des Roomschen Staats. - Wijders komt de behandeling in aanmerking, volgens welke, niet flechts de opgegeven hoofddeelen, maar ook de onderdeelen, telkens worden voorafgegaan door eene opgave en gedeeltelijke

{==512==} {>>pagina-aanduiding<<}
beoordeeling der oudere en nieuwere bronnen, en, voor zoo verre het niet slechts bijzondere tijdperken zijn, door eene aardrijkskundige beschrijving der plaatse; om van de algemeene, zeer belangrijke inleiding niet te gewagen. Voorts wordt de tijdrekening, volgens jaren voor en na Christus, op den rand des blads aangeteekend, en in de schetse der bijzondere voorvallen nog nader bepaald. Terwijl de Schrijver met der daad en zeer gelukkig toont, op de staatsinrigtingen, benevens handel en kolonien der volken, en dus op het belangrijkste zoo naar buiten als binnen, eene bijzondere opmerkzaamheid gevestigd te hebben.
Dus het algemeen beloop des boeks hebbende opgegeven, willen wij met een woord nog over deszelfs gebruik spreken. De eerste en eigenlijke bestemming is blijkbaar tot Akademisch onderrigt; waarbij dan het gedrukte met de kleiner letter, verder uitgebreid, stoffe voor de praelectien oplevert. In der daad, de geschiedenis is, uit hoofde van haar naauw verband met de aardrijks- en ook tijdrekenkunde, eene dier wetenschappen, welke, om grondig te zijn, het openbare onderwijs veelal behoeft. Schoon dan ook onze ondervinding niet geleerd heeft, dat hiervan door de jonge lieden aan onze Hoogescholen veel werks gemaakt wordt, zoo wordt dit zeker door vroeger onderrigt veelal eenigzins vergoed; en het is dus tot dit einde, dat wij het werk, hetzij als regtstreekschen leiddraad, hetzij als hulpmiddel, in de tweede plaats aanprijzen. Buiten twijfel vat heeren de zaak op de regte wijze aan, schoon ook zeer jeugdige leerlingen zijn geleide niet altijd mogten kunnen volgen. Doch hiertoe behoeft zich het gebruik dezes handboeks geenszins te bepalen. Alwie, voor zichzelven, de geschiedenis grondig wenscht te beoefenen; alwie het belang der algemeene geschiedenis, als voorloopigen grondslag der bijzondere historiekennis, inziet; alwie eenige handleiding en opheldering wenscht bij het gebruik der voornaamste kaarten zelve, kan hier, naar ons oordeel, zijne begeerte, hetzij

{==513==} {>>pagina-aanduiding<<}
geheel of ten deele, erlangen. Het ontbreekt, ook in onze taal, wel niet aan algemeene geschiedenissen. Doch het is ons voorgekomen, dat deze, voor een eenvoudig overzigt, voor eene gemakkelijke schets, om op dezelve zijne kennis, door de beoefening van bijzondere volkshistorien, zelve verder uit te breiden, nog altijd te uitvoerig zijn. Tot dit doel schijnt een werk als dat voorhanden meer geschikt. En hiertoe zoo wel, als tot vergelijking en volmaking voor den dadelijken kenner, is het dan ook, dat wij het, in de laatste plaats, aanbevelen. Het systematische is over het geheel de sterke zijde der Duitschers. En is onze natie altijd verstandig genoeg geweest, om het goede, van wie het ook zij, over te nemen, dat wij dan ook ons voordeel met de voortbrengsels van zoo grondige geleerden als heeren pogen te doen.
Als bijlage wordt achteraan gevonden: Zeitrechnung des Herodot vor Cyrus, nach den untersuchungen des Hrn. von volney; een stuk, den Schrijver te laat ter hand gekomen, om te zijner plaatse daarvan gebruik te maken; benevens Stamtafelen der Macedonische Vorsten, der Seleuciden, der Prolemaeussen, der Joodsche Vorsten, der Caesars, der Konstantijnen.




Berigt omtrent het leven, het karakter en de laatste godsdienstaandoeningen der beruchte Vergistigster Hester Rebekka Nepping, met hare medepligtigen ter doodstraffe veroordeeld, om den moord van hare bijwoneresse, en van haren echtgenoot: tot leering en waarschuwing zamengesteld door W. Broes, die, in zijne betrekking van Leeraar bij de Hervormde Gemeente te Amsterdam, haar vele weken in de gevangenis bezocht had. In den Haag, bij J. Allart. 1812. In gr. 8vo. 79 Bl. f :-11-:

Driederlei is, onzes inziens, het mogelijke doel der vervaardiging en uitgave van dit geschrift. Of het moet alleen

{==514==} {>>pagina-aanduiding<<}
strekken ter voldoening der nieuwsgierigheid, die zeker door het buitengewoon ijsselijke der herhaalde misdaad zeer groot was, en misschien thans minder gelegenheid ter bevrediging te wachten had, dan wel voorheen. Of het moet een leerzaam voorbeeld der behandeling eener zoo diep schuldige door den zielzorger zijn; iets, dat een man van zoo gevestigden roem als den Eerw. broes niet zoo kwalijk zou voegen, dat hij daaraan, uit zedigheid, een verhoopt nut behoefde op te offeren. Of, eindelijk, de geschiedenis zelve der moordenares moet zoo belangrijk, de verleiding zoo bijzonder groot en zeldzaam, de trapswijze verbastering zoo in het oog loopend, in één woord, het licht, door den berigtschrijver over het gansche zwarte tafereel te verspreiden, zoo helder zijn, dat de mensch- en zedekunde van zijn werk een wezenlijk voordeel kunnen rapen. Iets anders schijnt er, in der daad, niet over te schieten; ten ware misschien de liefhebbers van spoedige, wonderbare, en vooral late bekeeringen te vrede gesteld, of liever tegengegaan, althans betoomd moesten worden in hunne, altijd gevaarlijke, veronderstellingen. Wat nu het eerste betreft, dit komt ons voor, beneden den Eerwaardigen Schrijver te zijn. Het tweede spreekt hij zelf tegen. En wij moeten dus besluiten, dat het berigt zelve der misdaden, in hare aanleiding en meer of min verwijderde oorzaken, den Heere broes bijzonder belangrijk en leerzaam is voorgekomen. Welaan, wij willen zijn verslag met vlugtigen tred volgen.
Hester rebekka nepping werd te Amsterdam uit welvarende, eerlijke en, gelijk het heette, vrome burgerlieden geboren. Zij groeide naar ligchaam en geest voorspoedig op, gedroeg zich wel, en maakte goede vorderingen in de godsdienstleer. Er niet kwalijk uitziende, trouwde zij reeds in haar zeventiende jaar met jan brummelkamp, tien jaren ouder dan zij, met goede uitzigten als tabakswinkelier en van beproefde zeden. Dan, welhaast neigde het huwelijk tot tweedragt, wederzijdsche koelheid en minachting. De vrouw wordt verkwistend en los, de man geraakt aan den drank, de nering verloopt, het huishouden wordt opgebroken, en men vervalt weldra tot de noodzakelijkheid om het schrale kostje met handen te win-
{==515==} {>>pagina-aanduiding<<}
nen. Welligt, echter, ware deze druk het middel tot beider verbetering geworden, zoo niet de dood eener vermogende tante dien nood te spoedig had doen eindigen. Thans verlaat men het dorp Hal voor het sladje Wijk bij Duursiede, met weinig zorge achterlatende twee jonge kinderen, die niet, dan op herhaald schrijven, door hen worden afgehaald. Het traag inkomen der erfenis doet hun daarna bedacht zijn om den een of ander, als kostganger, bij zich in huis te nemen. Een bejaard Heer met zijne vrouw laten zich hiertoe vinden. De laatste ongemakkelijk van aard zijnde, brengt Juffrouw brummelkamp en hare dienstmaagd op de gedachte om haar van kant te maken, schoon de gruwel thans niet ter uitvoer komt. Vervolgens door brummelkamp met zijne kostgangers een accoord zijnde aangegaan, dat hij zekere som in ééns zal ontvangen, en daarvoor hen levenslang bij zich houden, voegt zich eene tweede verzoeking bij de eerste, en de vrouw, door eenen overspeligen minnehandel hoe langs zoo meer verwilderd, volbrengt gezamenlijk met eene nieuwe dienstmaagd, wat zij met eene vorige had overlegd. Kort daarop werd gezegde minnehandel
vervangen door gelijke gemeenzaamheid met den jongeling verkerk, tot wien zij, gelijk ze zeide, meer dan ligchaamsliefde gevoelde, met wien ze, zoo niet te trouwen, althans zaam te wonen verlangde, om wiens wil men eerst bedacht was op echtscheiding, op grond van brummelkamp's hervatte onmatigheid, en, dit niet naar wensch van de hand gaande, op hetzelfde middel, dat de oude Mevrouw zoo gemakkelijk had uit den weg geruimd. Het stuk, echter, niet wel geslaagd zijnde, de man veertien dagen lang slechts vreesselijk lijdende en kwijnende, wordt het eindelijk, met behulp van den minnaar, hervat, en brummelkamp bezwijkt voor het ingezwolgen vergif. Binnen de drie weken, behalve de twee vermoorden, ook der vrouws vader even haastig overleden zijnde, wekt dit achterdocht. De Vrederegter doet het lijk, eerst van den jongstgestorvenen, en voorts ook der twee vroeger overledenen, geneeskundig onderzoeken, en de in hechtenis neming van Juffrouw, meid en minnaar, is daarvan het gevolg. Zij ontkennen eerst, maar bezwijken welhaast. Thans wordt de eerstgenoemde aan de bijzondere

{==516==} {>>pagina-aanduiding<<}
zorg der Predikanten te Amersfoort aanbevolen. Zij geeft in den beginne blijk van berouw, bekommering, verlegenheid; maar verwisselt dit welhaast tegen blijde hoop, opgeruimd vertrouwen, verheuging over het gebeurde, als een middel in Gods hand te harer bekeering en zaligheid. Naar Amsterdam overgebragt, vindt zij in den Eerw. broes eenen krachtigen bestrijder dezer onnatuurlijke en gevaarlijke verandering. Het gelukt hem ook al spoedig, haar van die hoogte terug te brengen. Veel moeite gaf hij zich voorts, om haar tot de bekentenis ook van den moord hares vaders te bewegen; dit, echter, bleef zij met afschuw en zoo standvastig ontkennen, dat de Leeraar zelf, niettegenstaande de onwaarschijnlijkheid der zake, hare verzekering moet laten gelden. Zoo leeft zij schreijende, zichzelve verfoeijende, biddende, lezende, en dan ook weer vrij onverschillig en druk snappende, tot haar droevig einde voort; welks nadering haar voor een tijd vreesselijk beangstigde, maar op het allerlaatst wederom zeer bedaard vond. - Deze is de korte inhoud van het levensberigt, dat, behalve de natuurlijke vinnigheid der vrouwe, hare overheersching en soms dadelijke tuchtiging van den goedhartigen man, ook weinig meer karakteristieks oplevert.
Wie nu vindt in dit verhaal eenige oplossing van het schrikkelijk raadsel: hoe komen twee, ja drie menschen, tot dusdanig gruwelijk bestaan? Met regt, ja, ijvert de godvruchtige Leeraar tegen overspelige liefde. Deze, echter, kon de drijfveer niet zijn bij den dood der oude Dame, of eenigen invloed uitoefenen op de dienstmaagd. Wij, voor ons, kunnen niet anders, dan eene zeer jammerlijke hartsgesteltenis, een mengsel van ongevoeligheid, hevigheid en dierlijkheid, in de hoofdmisdadige aannemen, die zich dan ook, naar de spreuk: gelijk zoekt gelijk, al ligt met soortgelijken omringde. Maar, ook dit is geene verklaring. De zaak blijft even duister. En hebben wij iets bij deze bijdrage tot de geschiedenis der menschelijke verbastering gewonnen, het zou moeten zijn, dat wij de trapswijze aanleiding tot zoo diepen val op verre na niet altijd zoo naauwkeurig en als werktuigelijk kunnen aanwijzen, als een meiszner en spiess ons hebben willen doen gelooven; maar dat wij veeleer met den H. Schrijver moeten zeg-
{==517==} {>>pagina-aanduiding<<}
gen: het menschelijk hart is arglistig, meer dan eenig ding; wie zal het kennen?
Schoon wij, derhalve, naauwelijks eenen genoegzamen grond vinden, om eenen man als broes tot het schrijven van dit stukje aan te sporen; schoon wij in hetzelve niets meer aantreffen dan een niet zeer belangrijk berigt omtrent eene gemeene moordenares; schoon noch diep wijsgeerige ontwikkeling, noch welsprekende vermaning, noch treffend blijk van de kracht van den Godsdienst bij regt verstandig bestuur, het werkje in ons oog eene aanmerkelijke waarde bijzet: zoo moeten wij, van den anderen kant, betuigen, behalve de familienamen, die beter verzwegen waren geweest, ook niets in hetzelve gevonden te hebben, dat juist groote afkeuring verdient. De nieuwsgierigheid kan dan nu haren lust boeten. Als eenvoudig berigt, is het boekje wel geschreven. De wijze, op welke de Leeraar zijne patiente behandeld heeft, kenmerkt, over het geheel genomen, den verstandigen, menschlievenden, ijverigen Evangeliedienaar. Hier en daar slechts kwam ons iets voor, dat minder behaagde, b.v. dat, het is waar zeer bepaalde, maar juist daardoor ook ontzenuwde: ‘Vrouwe, zijt welgemoed! uwe zonden zijn u vergeven!’ De Hartekenner kon zoo spreken; en wij mogen hem misschien in enkele gevallen navolgen, maar hier heeft dit het voorkomen eener priesterlijke absolutie, die weinig te passe komt. - Zoo hebben wij, in den loop van het verhaal, ook niet naar onzen smaak gevonden deze zoo bepaalde en persoonlijke wijze van spreken: ‘Ik hope, dat ik, bestierd door mijnen Heer, die beloofd had, van wege mijne groote behoefte, met mij te zullen wezen, even zoo wel als Hij aan zijne Apostelen zijne tegenwoordigheid had toegezegd, somwijlen mijn werk niet geheel kwalijk verrigt heb.’ Doch dit zijn misschien kleinigheden. En dus niets stelligs ten nadeele hebbende in te brengen, neemt ons bijzonder oordeel niet weg, dat de Schrijver met grond kan gehoopt hebben, en ook
dadelijk stichten, een genoegzaam nut, ter belooning van zijnen arbeid. Wij wenschen dit van ganscher harte, en bidden tevens, dat soortgelijke aanleiding tot verhaal van schrikbare gruwelen spoedig noch dikwijls, zoo al ooit, weer voorkome!

{==518==} {>>pagina-aanduiding<<}

De harde - om niet te zeggen aanstootelijke - titel staat in blijkbare wederspraak met den zachten geest, dien het boekje ademt; terwijl de stijl, in hetzelve gebezigd, dat heldere en vloeijende mist, hetwelk 's mans schoone Leerredenen kenmerkt.




Winterbloemen van Mr. W. Bilderdijk. IIde Deel. Te Haarlem, bij F. Bohn. 1811. In gr. 8vo. 126 Bladz. f 3-12-:

‘Neen! het zijn geene winterbloemen; het zijn jeugdige, geurige lentelooveren, - het is frisch en voedend oost van den zomer!’ riepen wij uit, bij de aanschouwing van het eerste Deel dezes Dichtwerks. Wij werden door ons gevoel overmeesterd. Wij vergaten den kunstregter, en onze geheele aankondiging bestond in eenige kunstelooze toonen, die regeltegt uit het harte voortkwamen. Ook na de herlezing en meer koele beoordeeling van de onderscheidene stukken, in het eerste Deel voorkomende, hebben wij niets gevonden, dat ons het geringste van onzen eens gegevenen lof zonde doen terugnemen. De kunst der poëzij en 's Menschen staatsverwisseling zijn meesterstukken. Onder de Lierzangen en losse stukjes hebben ons dat Aan de Dichters, Huwlijksmin, Het Hollandsch, en de beide zangen, aan den Heer jeronimo de vries gerigt, betooverd; terwijl de navolgingen van horatius, in ons oog, alles overtreffen, wat wij in dien trant ooit elders gelezen hebben.
Nog geheel vervuld van den indruk, dien het eerste Deel op ons gemaakt had, ontvingen wij het tweede Deel, en met de hoogst gespannene verwachting begonnen wij de lezing van hetzelve. Deze verwachting werd door het eerste stuk, De schilderkunst (waarop wij straks zullen terug komen) en eenige andere stukken, geenszins te leur gesteld; schoon wij niet kunnen ontveinzen, dat ons dit tweede - over het geheel genomen - veel minder dan het eerste Deel behaagd heeft. De onpartijdigheid, die wij ons, in alle gevallen, ten regel hebben gesteld, vordert van ons deze betuiging. De verzen, in het eerste Deel voorkomende, zijn alle even keurig, even uitmuntend, en hoewel bilderdijk niet in staat is, iets middelmatigs voort te brengen, bevat, naar ons oordeel, dat eerste Deel eene

{==519==} {>>pagina-aanduiding<<}
verzameling van dichtstukken, die uit 's Mans voorraad opzettelijk schijnen uitgezocht te zijn - die verre boven onzen lof zijn verheven, en slechts aan den kleingeestigen vitter stof tot aanmerkingen kunnen opleveren. Die, welke wij hier ontmoeten, zijn wel fraai en der lezing overwaardig; doch niet alle zijn zoo keurig, zoo uitgezocht als die in het eerste Deel. Wij kunnen hier niet in bijzonderheden treden. Genoeg zij het, dat de stukken, getiteld: Onmenschlijkheid, Aan Lyceet, Cezar en Pompejus, Maagschap, Zucht ten Hemel, en 't Menschelijk verstand, ons van merkelijk minder waarde zijn voorgekomen, dan een enkel stuk in het eerste Deel heeft. De Scheldbewoner, De treurzang en De drie vijanden zijn, in ons oog, van edeler gehalte. Het afscheid bezit zeer veel voortreffelijks. Fraai is vooral hetgeen de groote Man hiet van zijne eigene verdiensten in de Hollandsche Dichtkunst zegt. Hij mag het zeggen, en wee hem, die het voor grootspraak houdt!

‘o Hollands poëzij! wie ooit u heeft gehuldigd, 
Of wien ge uw' hoogsten bloei, zoo glansrijk, zijt verschuldigd, 
Ook mij behoort een deel dier glorie.’ enz. 

Jammer slechts, dat de zoete indruk, dien dit op den Lezer maakt, door het volgende (bladz. 112 en 113) wordt weggenomen. Ook zouden wij wel eene aanmerking kunnen maken op het noemen van eenige Dichters en het verzwijgen van andere namen, en inzonderheid van den naam van feith, die hier toch wel eene plaats naast dien van lannoy verdiend had. Dit valt in het oog en heeft ons en anderen geërgerd. Het oordeel van den Heer bilderdijk, over den staat de poëzij in zijne jeugd, schijnt ons hier ook wat al te streng te zijn, en weinig overeenkomend met 's Mans vroegere uitspraken. Hier is het:

‘Geen hand die lauwren zocht, of moed had, die te plukken, 
Gij, gij alleen, lannoy’ enz. 

En in het eerste Deel van deze Winterbloemen lezen wij:

‘Hier zag ik van der waals, hier bellamys bezwijken! 
Hier, verzen uitgewischt, meer waard dan Koningrijken.’ 


{==520==} {>>pagina-aanduiding<<}

Wij zwijgen van eenige regels, in dit Afscheid voorkomende, die ons eenigzins zwak schijnen. Nero aan de Nakomelingschap heest vele schoonheden van detail. Wij hebben nogtans dit vers met geen doorgaand genoegen gelezen; daar iedere poging, om de wandaden van nero (dien wij als een zedelijk monster beschouwen) te vergoelijken, eenen onaangenamen indruk op ons gevoel maakt.
Dan - het eerste, in dit Deel voorkomend, dichtstuk, De schilderkunst, is alleen dubbel waardig, dat men zich het gansche Deel aanschaffe. Dit is echte poëzij. Welke heerlijke schilderingen! welk een stout penseel! welk een koloriet! welk en zwier! welk eene losheid! welk eene kracht! Hier herkent men bilderdijk in zijne, hem geheel eigen, manier. Hier stort zijne rijke dichtader zich vrij en onbelemmerd uit; hier bruist zijn hart met jeugdige volheid van het zuiverste gevoel en echt oorspronkelijk dichtvermogen. Keurig is reeds de eerste aanroeping, die het hart eene zoete stemming geeft. Plegtig en statig is de aanhef, bevallig en zwierig de aanroeping van de poëzij:

‘Het outer is getooid, de wijrookvaten blaken; 
De zilvren feestbazuin doorklinkt de tempeldaken, 
En daagt de jonglingschap voor 't plechtig chooraltaar. enz. 
 
Beheerscheres der ziel, die harten weet te kneden, 
Strooi rozen, Poëzij! En gij, Bevalligheden, 
Doorstrengelt ze in den krans van eeuwigen lauwrier, 
Hier opgehangen. Kroont de dichterlijke lier 
Met palm, en bruine myrth, en meibloem, en liguster! 
Ja, Dichtkunst gaat ten rei, ter hoogtijd van heur zuster, 
En de aandrift van heur' gloed vervult het heiligdom:’ enz. 

Hoe sierlijk doet de Dichter onderzoek naar den oorsprong van het bestaan der Schilderkunst en van het oord harer geboorte! hoe verheven drukt hij zich uit, als hij haar wezen bezingt, dat niet aardsch maar Goddelijk is! 's Dichters geestverrukking klimt; hij rukt zich van het grove zintuig los en zweeft in het zuivere licht mede:

{==521==} {>>pagina-aanduiding<<}


‘Ja, lichaam, afstand, tijd, verdwijnen; zonnestralen, 
In 't zevenvoudig licht ontbonden, idealen 
Van stofloos schoon, gevoel van loutrend boezemvuur, 
Zie hier mijn wareld, hier mijn schepping! Zwicht, Natuur! 
 
Onheiligen, staat af! daalt neder, hemelingen! 
Het tempelwelffel schokt, ik hoor de Serafs zingen, 
En 't ruischen van den dans der sfeeren door de lucht 
Des ethers, hupplende in de tuimling van heur vlucht!’ enz. 

De Schilderkunst bestaat niet in het nabootsen van de Natuur. Die nabootsing strekt wel tot lof van den kunstenaar, het is de eerste trap tot het voorportaal der kunst:

‘Maar, 't is het misverstand van 't schuw gevogelt' niet, 
Dat, door den schijn verlokt, naar kers of bezie schiet; 
Geen hand, die zich vertast aan de afgemaalde druiven, 
Zich uitstrekt om van 't doek den voorhang weg te schuiven; 
Of 't kusjen toewerpt aan de schoone die ons blaakt; 
Die, Schilder, of uw' roem of dien der kunst volmaakt.’ 

Het doel van de kunst is, om der natuur ten voorbeele te zijn, schoonheid, verrukking. Het hart alleen leert die schoonheid ontdekken. Het wezen der kunst is dus gevoel. Ziet daar de stof, die de Dichter verder behandelt. Wij kunnen ons niet wederhouden, om de overheerlijke beschrijving van de schoonheid, die wij hier aantreffen, over te nemen. Onze Lezers zullen het ons dank weten.

‘Gij, Schoonheid, godlijk beeld! gij, waarheid-zelve, omhuld 
Met menschelijk gewaad, waar zij ons aanzien duldt 
En, om onze oogen door haar glans niet blind te stralen, 
Zich-zelve omnevelt in het stofbeeld dat wij malen. 
Gij, die Natuur omkleedt met meer dan hemelpracht, 
Die velden met gebloemt' en 't starrenkleed der nacht 
Met flonkrend goud doorstikt, den grootvorst van de dieren 
Bij kracht van klaauw en tand en saamgedrongen spieren 
De breede manen schenkt en 't koninklijk gelaat; 
Den fieren Luipaart doscht in 't bonte pleeggewaad; 
De zwaan met versche sneeuw, en, dartel in 't verkwisten, 
Den paauw met goud bestelpt en gloeiende amethysten; 

{==522==} {>>pagina-aanduiding<<}

En zelfs den vlinder, die om 't heidebloemtjen waart, 
De vlerken schooner tooit dan d'opperthroon der aard! 
Gij, in wier zachte lonk 't weldadig Alvermogen 
Ons toelacht, en den mensch zich nadert uit den hoogen; 
Gij die, wat is, vervult: gij houdt den zijden band 
Die ziel aan lichaam huwt, in uw aanbidbre hand. 
Door u gevoelt de geest het voorrecht van de zinnen; 
Het zintuig leert door u bewondren en beminnen! 
Geheel de mensch, verdeeld, en met zich-zelv' te onvreên, 
Vloeit door uw' aanblik, door uw tooverkracht, tot een. 
U kennen, is genot; gij geeft waardij aan 't leven; 
Gij 't hart den spoorslag om tot hooger doel te streven, 
En stooft en blaakt het door een' ongeschapen gloed, 
Die in onze aders bruischt en uitzet met het bloed, 
Verengelt, en vergoodt. Voor u is 't dat wij knielen. 
ô Zalig, dien een wenk uws aanschijns mag bezielen! 
Hij rukt geen burchten om, noch trapt, door 't rokend puin, 
De volken op den nek, met lauwren om de kruin, 
En handen, klam van bloed; hij strekt van Indus stranden 
Tot Kalpes heuvelspits geen al omslaande handen; 
Geen zwaard, geen scepterstaf, die glinstert in zijn vuist! 
Geen Taag, die om zijn' voet met gouden golven bruist! 
Neen, liefde en lust en smaak, en gij, Bevalligheden, 
Die Schoonheids gordel weeft, gij wemelt om zijn schreden. 
Hem is de Hemel mild. Hem stort de Poëzij 
Haar rijkste gaven uit: hem vloeit de melodij 
Der zangkunst; en de luit betoovert in zijn vingeren, 
Toomt tijgren bloeddorst in, en stugge warelddwingeren. 
Hij spreke; een wareld beurt haar schedel uit het stof! 
De woestenij verdwijnt voor Edens palmenhof! 
Paleizen steigeren; en praal- en eerezuilen 
Verrijzen uit de nacht der onderaardsche kuilen! 
Het marmer ademt op zijn' beitelslag; 't palet 
Draagt aan zijn hand 't heelal in eenen verfkleursmet, 
Wat zeg ik? ja, 't Heelal, maar met een' nieuwen luister, 
Gelijk toen de Almacht sprak en 't opstond uit het duister, 
Of, zoo gelijk Hij 't ziet, die, aan geen stof verkleefd, 
Alleen het werk erkent, dat Hij geordend heeft.’ enz. 


{==523==} {>>pagina-aanduiding<<}

De Dichter beschouwt voorts Griekenland en Latium. Hij roept, in verrukking, uit:

‘ô Voer me in 't vaderland der edelste idealen! 
Vervoer mij in die lucht waar 't fijner zenuwstel 
In zuivrer vloeistof baadt, bij Pindus hoefbronwel, 
En waar de vette olijf het snuivend ros deed zwichten! 
Verplant mij in die eeuw, den roem der tijdgeschichten, 
Toen, grooter dan de Vorst van 't Morgenlandsch gebied, 
Minerves woelend volk zijn dolheid breidien liet, 
En schrandre Perikles in 't koninklijk bestieren 
Zich weelde en kunsten schiep tot wacht en lijfstaffieren. 
 
Waar vijg en muskadel en lavende granaat 
Zich bloeiende om den tronk der boschabeelen slaat, 
De olijf zijn vruchten huwt aan 't geurig myrthgebladert', 
En Hyblaas bie heur' schat in 't hol der olmen gadert!’ 

Hij gedenkt de meesterstukken der oudheid. Uitmuntend zijn de volgende regels, inzonderheid de twee laatsten:

‘Ach! 't bijgeloof verging dat doek of steen deed eeren; 
De kracht der schoonheid blijft, zij blijft ons hart regeeren; 
En waar het marmerbeeld zijn' maker vreeslijk was, 
Vereeren we in den God den enklen Fidias; 
Hem vallen wij te voet. Geen smenlende offervieren, 
Geen saamgevloten bloed der duizenden van stieren 
Den Jupiter geslacht, omwalmt den gladden steen: 
De schepper des Jupijns doordringt ons hart alleen! 
De Goôn der oudheid zijn in ijdlen damp verdwenen, 
Hun donders doosden uit, hun glans heest uitgeschenen; 
Maar, zoo de onsterflijkheid tot sterflijkheid verschoot, 
De schoonheid heeft in zich de sterflijkheid vergood.’ 

De Dichter vergeet zijn vaderland niet. Met eene fraaije wending gaat hij tot de vermelding van onzen roem in het vak der Schilderkunst over:

{==524==} {>>pagina-aanduiding<<}


‘Neen, Holland, eens zoo rijk in glorie! dierbaar erf! 
Daar, waar een vondel zong, ontbreekt geen van der werff:’ enz. 

Hij klimt nu tot de vroegste tijden op, en, volgens hem, kwam de eerste kennis uit het Noorden voort. Hieromtrent vraagt hij:

‘Of, roemrijk Griekenland, op d'eernaam zoo vermetel 
Van aller kunsten wieg, der zanggodinnen zetel, 
Miskent ge ons? Neen, gij-zelf, gij doet ons Noorden recht, 
Wen gij 't aanminnig schoon, gehuld in blonde vlecht, 
En blank als 't marmer van uw Paros, uit dit Noorden, 
Als halve goden eert op Delos oeverboorden, 
En 't kroost van Boreas uw lof zingt voor 't altaar; 
Of de ongerepte bruid bij 't Huwlijksfeestgebaar 
De bruine lokken scheert, omstuwd van maagdenreien, 
Die rozen op haar pad, haar koets met myrthen spreien. 
Dan galmt uw lucht ons toe: Dan roemt gij 't fier geslacht, 
Dat mooglijk 't zaad der kunst op Hellas akker bracht!’ 

Dan - wij kunnen niet meer overnemen. Na nog, ten slotte, de beroemde Hollandsche meesters gedacht en dit aangewend te hebben tot de gelegenheid, bij welke de Heer bilderdijk dit dichtstuk in den Amsterdamschen kunsttempel (Felix Meritis) uitsprak, besluit een korte, vloeijende Lierzang het geheel, dat een meesterstuk is, den grooten bilderdijk waardig.




Carolina van Eldenberg, of beproefde Huwelijkstrouw. Door Petronella Moens. Met Platen. Iste Deel. Te Haarlem, bij F. Bohn. 1811. In gr. 8vo. 354 Bl. f 3-:-:

De denkbeelden der eerwaardije en heiligheid van het huwelijk waren zints lang een kenschetsend merk onzer natie, en zijn, vertrouwen wij, te vast, en in eenen te goeden grond geworteld, dan dat wij te dezen aanzien nog in langen tijd eene algemeene verbastering zouden moeten vreezen.

{==525==} {>>pagina-aanduiding<<}
Iedere poging, intusschen, om mede te werken ter bewaring en bevestiging dezer denkbeelden bij het aankomend geslacht, verdient altijd lof, en de titel dezes werks is alzoo reeds voor hetzelve eene goede aanbeveling; terwijl het, voor het overige, almede het hoofd en de pen onzer met zoo veel roems bekende Landgenoote eer aandoet. Het is een roman in brieven; en dezen trant houden wij voor den moeijelijksten: het bewaren toch van het karakter en den schrijfstijl van vele verschillende personen, het natuurlijke en ongedwongene, bij de gedurige afwisseling, vordert, bij eene natuurlijke vaardigheid van geest, eene groote, ook tot op kleine bijzonderheden groote opmerkzaamheid. Het is der Schrijfster echter ook nu zeer goed gelukt, bijzonder evenwel wanneer vrouwen schrijven; hier en daar komt anders wel eens een brief voor, die, hoezeer eenen man in de pen gelegd, naar ons gevoel, den geest en de hand eener vrouw kenmerkte.
De heldin is carolina. Dit bevallige en rijke meisje was reeds jong verloofd aan eenen speelmakker, met wien zij was opgegroeid; hij deed intusschen eene verre reize; zij zag zijne terugkomst met verlangen te gemoet, maar hij kwam geheel veranderd terug; en zijne verkeerde beginselen en nu onnatuurlijk verwrongen karakter moesten te meer nog hinderen, daar hij verzeld was van eenen jongen vriend, die in ieder opzigt hoogachting en liefde verdiende. Carolina voorzag haar ongeluk; dan haar vader, eens door dien van haren verloofden op levensgevaar gered, wil het gegeven woord niet terugnemen, vleit zich met zijne verbetering door het huwelijk, en dat huwelijk wordt voltrokken. De jonge man, intusschen, hunkert, en ontveinst dit niet, naar zijn uitlandsch verkeer en losse levenswijze; zijn vader, die een schurk is van de ergste soort, dwingt hem door bedreigingen tot eere daad, waardoor carolina met haren waardigen vader oogenblikkelijk arm wordt; bij verlaat haar, echter nu tot inkeer gekomen en zichzelven verfoeijende. Carolina had zich reeds op meer dan eene wijze kunnen herstellen, zoo zij haren onwaardigen echtgenoot verzaken wilde; maar dit denkbeeld komt niet bij haar op, en wij wachten voor haar in het volgende (laatste) Deel nieuwe beproevingen, en, in gevolge

{==526==} {>>pagina-aanduiding<<}
den titel, eene, jegens den onwaardigen, beproefde trouw; alhoewel de echtgenoot, na zonderlinge avonturen, en na zich nog aan echtbreuk schuldig gemaakt te hebben, overleden is. Dan, dit kan wel een misverstand zijn. In meerdere bijzonderheden of bijzaken kunnen wij den roman niet volgen, waarvan de fabel ons over het geheel minder, dan het doel, de bijzondere uitwerking van deze en gene bijzonderheden, en over het geheel de briefstijl, bevalt. Den laatsten brief van carolina aan eene vriendin geven wij tot eene proeve:
‘Het is voorbij, het treurige oogenblik, waarin ik met mijnen dierbaren vader, en met mijn onschuldig kind, van den erfgrond mijner voorouderen, en te gelijk van alle bronnen, waaruit duizende genietingen des levens voortvloeiden, moest scheiden. Maar hoe rijk ben ik nog, lieve vriendin! Van alles, wat mij wezenlijk gelukkig maakte, heb ik niets verloren, dan alleen mijnen eduard. ô Ja, ook zijne liefde had mij eenmaal voorzeker kunnen gelukkig maken. Tante heeft de zekerste berigten, dat hij op het slagveld omgekemen is; doch ik weet geene bijzondere omstandigheden. Hoe weinig kan men op schijnbaar zekere berigten staat maken, gedurende het woeden des krijgs! Deze gedachte wekt nog eene flaauwe hoop in mijne ziel op. Lieve emilia! zints ik moeder ben, bemin ik eduard met eene soort van eerbied. Gehuwden, die elkander zelfs uit de verachtelijkste bedoelingen de hand gaven, moeten gewis, zoo ras een kind hunne vereeniging heiligt, ook hunne harten voor elkander door eene geheiligde drift voelen kloppen. ô! Als ik zoo bij het wiegje van mijnen kleinen engel nederkniel, en het lachje der kommerlooze onschuld op de half geslotene lipjes nog zie zweven, terwijl ik in elk trekje het opluikend beeld van mijnen eduard meen te herkennen - ô! dan noem ik werktuigelijk den naam van eduard met eenen hemelschen wellust. Of wanneer de lieve kleine daar zoo vrolijk, zoo gerust aan mijnen boezem ligt, mij met vriendelijk tintelende oogjes aanstaart, en bij elk teugje moedermelk, dat hij geniet, mij met mollige handjes streelt, - emilia! zou ik dan den vader van dezen zuigeling, die het leven van mijn leven

{==527==} {>>pagina-aanduiding<<}
is, niet met de vurigste, de zuiverste liefde beminnen? zou ik slechts voor een oogenblik hem als den bewerker van eenig leed kunnen beschouwen? ô neen! hij is de vader van mijn kind. Eeuwige, eeuwige moederlijke blijdschap heb ik aan hem te danken. Kom, lieve emilia! kom in ons klein, eenvoudig verblijf ook de stille zaligheid der vriendschap smaken. Wij zullen ook hier dankbaar en te vrede zijn. Mijn dierbare vader vertroost en bemoedigt ons. “Ook hier, zegt hij, woont God, die de liefde zelve is. De zon koestert mij hier, in ons klein moestuintje, even zoo weldadig, als op de schoone heuvels en terrassen van Vredenburg. De voegelen zingen mij Gods goedheid met dezelfde gezangen toe, en de suizende koeltjes brengen mij dezelfde liefelijke geuren, als van de bloemen, die op onzen eigen grond groeiden.” Ook Tante edeling is volkomen getroost. Wij hebben reeds onderscheidene middelen bedacht en bij de hand genomen, om ons het noodige onderhoud te bezorgen. Tante borduurt, ik schilder, en zal alles, wat in mijn vermogen is, ondernemen. De oude hendrik, die door zijn' Heer verstooten werd, wilde ons niet verlaten; hij bebouwt ons tuintje, verrigt alles voor ons in de stad, en verdient dus waarlijk meer dan het onderhoud, hetwelk wij hem geven. Loon begeert hij volstrekt niet. Mijne goede maria is ook nog bij ons. Ook kunnen wij geen dienstmeisje missen, en gij kent het deugdzaam gedrag van maria. Met ongeduld, liefste emilia! verwacht ik u. Zoo lang gij niet hier zijt, schijnt aan ons huisselijk geluk iets te ontbreken. Ik heb troost noodig. ô God! verhoor mijn gebed, spaar den vader van mijn kind, spaar mijnen geliefden eduard, indien hij nog leve! Vaarwel, beste vriendin! ô kom spoedig in de armen van uwe liefhebbende

carolina.’





{==528==} {>>pagina-aanduiding<<}

Versjes en Rijmspreukjes tot nut der Kinderen, door den Schoolopziener H. Wester. Te Groningen, bij J. Oomkens. 1811. In 12mo. 40 Bl. f :-6-:

Deze verdienstelijke man gaat dan nog al voort met nuttig voor de jeugd te zijn; en steeds blijft hem ook het hart en de braafheid der kinderen naast aan het harte liggen. Immers, dezen zegt hij in het voorberigt uitdrukkelijk zijn doel te zijn; dewijl, ‘sedert de aanvankelijke schoolhervorming in ons land, de verstandelijke vermogens der kinderen, over het algemeen, meer ontwikkeld worden; doch dat onze jeugd in goede gezindheden even gelijke vorderingen zou maken, niet zoo blijkbaar is.’ Deze versjes, en vooral rijmspreukjes, den kinderen voorgezongen, in het hoofd geprent of in het boekje zelve ter lezing gegeven, moeten hun dan goede zedelijke beginsels inboezemen en doen beminnen. Het doel is loffelijk, en de uitvoering niet ongelukkig. Men ziet intusschen aan sommige uitdrukkingen en gezegden, waar de Schrijver t'huis behoort. Over het geheel is het misschien meest berekend voor den min beschaafden burger- en boerenstand. Naar ons oordeel vindt men er wat al te veel van God en deugd en dergelijke in, dat jonge kinderen niet regt verstaan. Anderen, echter, zullen inzonderheid het eerste verkiezen. En dezen kunnen niet dan te vrede zijn. Als versjes bereiken zij de hoogte van van alphen niet. De volgende coupletjes mogen echter doen zien, dat zij er soms naar streven:
Ik lag weleer	'k Werd opgepast;
Nog jong en teer	Ik had geen last
In 't zachte wiegje neder;	Van 't minste koude windje.
Ik werd gesust,	Men wiegde mij;
Zoo zoet gekust;	Men zong er bij
Men koesterde mij teeder.	Van suja, suja kindje.

Een aardig plaatje en fraai couvertje prijzen het als geschenk voor de kleinen zeer aan.

In de Beoordeeling, No. X. bl. 463 van ond. staat geschieden Die, lees geschieden; Die. In het Mengelwerk, ald. bl. 477. reg. 9. eerste voor danste; en in dit No. bl. 503. reg. 8. Lisbon voor Lissabon.





{==529==} {>>pagina-aanduiding<<}

Beoordeeling.

Proeve van Betoog dat geene Mythen in de Geschiedenis des Bijbels gevonden worden, door Johannes Anthonij Lotze, Doctor en Professor in de Godgeleerdheid, enz.

(Tweede Verslag.)

Na het in ons vorig berigt ontwikkeld betoog, dat er geene Mythen in de Bijbelsche verhalen zijn, wijst de verhandeling, in de IIde plaats, aan, dat men om hier Mythen te vinden, deels tot allerlei gewaagde stellingen toevlugt neemt, [Men neemt onmiddellijke goddelijke openbaring aan, maar erkent echter dát alleen, 't welk de verlichte rede leert, en houdt 't geen deze, aan zichzelve overgelaten, nimmer ontdekt zou hebben (b.v. het verhaal van de hervorming onzer aarde, Gen. I.) voor Mythe. Men beweert, dat het Veelgodendom de leer der oudste wereld is; dat de oude gewijde geschiedenis allereerst in beeldschrift is opgeteekend; dat, als de oudste geschiedenis van alle volken mythisch is, de Hebreërs geene uitzondering kunnen maken.] deels door kunstige en gewrongene verklaringen de Geschiedenis tot Mythen maken moet. Men redeneert uit den geest en de taal der oude wereld. Dat is onnaauwkeurig: 't geen voor david de oude wereld was, was dit voor mozes niet. Hoe ruim stelt men het tijdvak, dat men de oude wereld noemt? Eene bepaling is te noodiger, omdat er in het ruime tijdvak van de vervaardiging der Bijbelboeken eene groote verscheidenheid moet plaats gehad hebben, niet alleen in verlichting, maar ook in zeden en gewoonten, 't geen op taal en spreektrant eenen grooten invloed maakt.
Waaruit ontleende de geest der oude wereld, waaruit

{==530==} {>>pagina-aanduiding<<}
men redeneren wil, zijnen oorsprong? Men spreekt zoo als men denkt, dus sprak de onbeschaafde mensch gelijk hij dacht! gaat dat door? is dat alles aan God toeschrijven bewijs van onkunde? is het dat dan ook bij een Christen, die ook in alles de Voorzienigheid gelooft en noemt? - Dat de Aartsvaders alles van God afleiden, is nog geen bewijs, dat zij van de tweede oorzaken onkundig waren. Men mag ook het idiotisme der Hebreeuwsche taal niet onedelmoedig misbruiken, om de Hebreërs een gevoelen toe te kennen, 't welk zij nimmer gehad hebben. Om den denk- en spreektrant der oude wereld te leeren kennen, maakt men van ongewijde schrijvers, in 't bijzonder van homerus, gebruik; de Heer lotze heeft tegen het trekken van zoodanige parallelen vrij wat in te brengen.
Men zegt: de taal der oude wereld draagt alle blijken van eenen kindschen geest. Zekerlijk is de oude taal zinnelijk en figuurlijk; maar men doet de ouden toch onregt, zoo men hun laat gelooven, dat zon, maan, boomen enz. waarlijk personen waren, die dachten, spraken en handelden als menschen. Op zichzelve is er geene volkstaal; bij het vormen der taal dacht men niet, hoe zal het volk en hoe zullen de wijsgeeren spreken? dán eerst is er volkstaal, in dezen zin, als men met de woorden, die in gebruik zijn, valsche begrippen en dwalingen verbindt. Zinnelijke taal is almede geene volkstaal; men zou dan eerst moeten aanwijzen, dat men uit de zinnelijke gewaarwordingen valsche en bijgeloovige gevolgen afleidde. Beelden en figuren zijn het almede niet, ten zij men de beelden voor de zaak zelve aanzag. Eindelijk, onze H. Schrijvers zijn niet alleen geschiedschrijvers, maar ook Godsdienstleeraars; dus is 't niet vreemd, dat zij, om de godsdienstige gezindheid te versterken, alles van de Godheid willen afgeleid hebben, en deze steeds voorstellen als de eerste oorzaak van alles.
III. toont lotze aan, dat er een verbazend on-
{==531==} {>>pagina-aanduiding<<}
derscheid is tusschen de denkbeelden der gewijde en die der ongewijde Schrijvers, en tusschen de Heidensche Mythen en de gewijde Geschiedenis. Tot eene proeve neemt hij de leer van God. Verder merkt hij aan, dat men in den Bijbel nergens eene bijzondere neiging tot het buitengewone en wondervolle vindt, waardoor zich dezelve zeer van de Mythologie der Heidenen onderscheidt. Voorts: dat het buitengewone en wondervolle in de grijze oudheid menigvuldig is, maar van tijd tot tijd minder wordt. In den Bijbel is dit omgekeerd: de vroegste tijden zijn, om zoo te spreken, arm aan buitengewone tusschenkomsten; maar hoe meer men voortgaat, hoe menigvuldiger de wonderen worden. Natuurlijk, zegt lotze, want die buitengewone tusschenkomsten werden bij de verdere ontwikkeling van het Godsplan al meer noodig, ter bevestiging van het aanzien en gezag der Godsgezanten; zij dienden om het volk te bevestigen in het geloof aan God, en te beveiligen tegen het bedrog der Heidensche orakelen. Deuter. IV:32-35. Eindelijk, zijn de Mythen van alle volken op zichzelve staande volksmaren; de Bijbelsche berigten, daarentegen, staan in het naauwkeurigst verband, zoodat de eene gebeurtenis de grond en oorzaak van de volgende is.
IV. Ten laatste merkt de Schrijver in deze Afdeeling nog aan, dat de voorstanders der Mythen ongelijk met zichzelven zijn. Tot een eerst kenmerk eener Mythe stelt men: bij derzelver oorsprong was de schrijfkunst nog niet bekend; men had niets dan overlevering en beeldspraak: en men past het mythisch stelsel echter almede toe op de geschiedenis van den oorsprong des Christendoms! Hij wederlegt hier de uitzondering, die gabler maakt, en toont aan, dat men de vraag: wat staat er? wat lezen wij? met die: wat is geloofwaardig? verwart. - Varro, gelijk bekend is, onderscheidde in de algemeene geschiedenis drie tijdvakken: het duistere, het mythische, het historische; zoo erkent men voortgangen en trappen van beschaving in de algemeene

{==532==} {>>pagina-aanduiding<<}
geschiedenis, men zoekt en laat dan ook in het historische tijdvak geene Mythen meer toe. Herodotus, thucydides, polybius, verstaat men naar de letter. Is dan in de Bijbelsche geschiedenis alleen geen voortgang in verlichting? mogen wij aan hen vragen, die niet, gelijk corrodi, hunner eigene grondslagen in de mythische verklaring getrouw bleven, maar op dezelfde wijze en de verhalen van het N. en die van het O. Verbond uit hun stelsel willen ophelderen.
De vierde Afdeeling moet aanwijzen, dat de bestredene Schriftverklaring het gezag en de achtbaarheid der H.S. aan het wankelen brengt. Dit beweert de Schrijver uit den aard der zaak, want de historische waarheid vervalt er door; uit het verband tusschen geschiedenis en leer: sommige leerstukken zijn onverstaanbaar zonder de geschiedenis, of vervallen met dezelve geheel. ‘Het is ook,’ zegt hij, ‘uit de gronden, waarop de mythische verklaring rust, volkomen zeker, dat de geschiedkundige waarheid voor (door) het dadelijk aanwezen van eene buitengewone goddelijke openbaring noodzakelijk vervallen moet, deels omdat zij nergens, in geen geval, eenige buitengewone tusschenkomsten der Godheid erkent, - deels omdat ze die daadzaken, die de gronden voor de zekerheid eener bovennatuurlijke openbaring, in den Bijbel vervat, uitmaken, omkeert. Zoo doende, wordt deze oude verzameling van Bijbelboeken in den grond niets anders dan eene verzameling van Legenden, die het menschdom gemakkelijk kan ontberen.’ Uit het karakter der H. Schrijvers, 't welk door de mythische Schriftverklaring in een zeer ongunstig licht verschijnt. Mozes moet het, volgens dezelve, niet ongeoorloofd gehouden hebben, het volk te bedriegen. En jezus en de Apostelen....? Eindelijk, uit het oordeel van de verstandigste en bedaardste geleerden, ja van de voorstanders van dit gevoelen zelve. Onder de eersten noemt hij bauer, hess, muntinche, wier getuigenis stellig is, immers ten aanzien

{==533==} {>>pagina-aanduiding<<}
van het mythisch stelsel in deszelfs grootste uitgestrektheid; van de laatsten noemt hij gabler, die dit stelsel echter, als het geschiktste middel om de eer des Bijbels te redden, ijverig voorstaat; en wette, die erkent, dat velen daardoor een inzien krijgen, dat zij niet tot hun nut, maar enkel tot hun nadeel kunnen aanwenden. Lotze haalt 's mans eigene woorden aan, en besluit met de vraag: ‘Behelst niet dit voorstel eene schimprede op de mythische uitlegging, die in de wette haren verdediger heeft? Te zien, te erkennen, hoe groot het gevaar is, dat men sticht, en hoe heilloos de gevolgen van eene omhelsde grondstelling zijn, naar mate ze algemeener wordt, - en in weerwil hiervan vol te houden, is eene boosheid zoo groot, dat ik er geen naam voor weet. Ongelukkig volk, dat door zulke Leeraars, als de wette en consorten, geleid wordt!’ - Wij kunnen intusschen niet verzwijgen, dat deze personaliteit ons geweldig tegen de borst stoot; gelijk ook menig bitter woord elders en in de aanmerkingen (die van des Schrijvers belezenheid vele blijken dragen) immers bij ons, bij het onpartijdig onderzoek der waarheid, eene geheel tegenovergestelde werking doet. Het komt ons ook niet voor, dat de aangehaalde woorden voor geene den Heere wette meer vereerende uitlegging zouden vatbaar zijn; althans had de Professor gerust zijnen onheuschen uitval kunnen terughouden; de Lezer mogt zelve nadenken.
Dat wij overigens over den arbeid van den Heere lotze niet ongunstig denken, blijkt, vertrouwen wij, uit de gedane opgave, en de zorge, waarmede wij denzelven hebben nagegaan, duidelijk genoeg; en wij meenen, dat ieder, die belang stelt in het onpartijdig onderzoek van het waarlijk belangrijk onderwerp, zich der lezing niet beklagen zal, maar vrij wat aantreffen en opmerken, hetgeen hij voor geheel ter zake dienende en gewigtig houdt. Zelfs de geleerde Schrijver van de meergemelde Gesprekken over de Mythen zal (hoewel ook hij nu en

{==534==} {>>pagina-aanduiding<<}
dan niet zeer malsch behandeld wordt) de kunde van zijnen tegenstander regt doen, en zich niet verwonderen, dat wijlen de Hoogleeraar greve deze Verhandeling der uitgave waardig hield; ofschoon hij denkelijk, met ons, het voorname stuk daarom nog niet voor voldongen houdt. Het is toch in het oogloopende, dat grootendeels het betoog alleen het onbepaalde, zeer ver uitgestrekte, overdrevene mythisch stelsel treft, hoewel het geheel den grondslag aantast. De Schrijver zondert zelve zijnen vriend, den Hoogleeraar muntinghe, uit; men zou ook nog anderen, die eenigermate tot de mythische verklaring overhellen, met hetzelfde regt, mogen uitzonderen; en wij missen het betoog, dat juist het gevoelen van den waarlijk voortreffelijken muntinghe hier het non plus ultra is. Ook komt het ons niet voor, dat het zoo nadeelig voor de H. Schrift is, als men sommige der oude verhalen uit de algemeene geschiedenis des menschdoms, zoo als lotze die afzondert, oneigenlijk opvat, men moge het dan mythe, allegorie, poëtische fictie, parabel of iets anders noemen, dit zal wel weinig ter zake doen. Wij herinneren den Schrijver, wat hij bl. 50 omtrent het verhaal Gen. III. zelve niet beslissen wil, en wat wij, als waarvan wij een voorbeeld verlangen zouden, hier boven aan het slot der tweede Afdeeling hebben aangestipt. Dichtstukken, parabel uit de oude wereld, herinneringen, op eenigerhande wijze ingekleed, bij oude gedenkteekenen, zelfs ook nog in de Abrahamitische geschiedenis, (wij willen nu het offer van Isaäk, waarop thans onder ons vooral gedrukt is, juist niet bijzonder noemen, maar dit wel
uitzonderen,) en alzoo toch eenigzins en uit den aard der zaak in zekeren zin mythisch; doet dit het gezag der H. oorkonden weg? vooral, als een voorstander der Mythen, in dezen zin, eens toegaf bijzondere leiding der Goddelijke Voorzienigheid bij den Profeet, die eindelijk de geschrevene en ongeschrevene oorkonden verzamelde, ja invloed van God zelven bij de bewaring dezer overleveringen in de

{==535==} {>>pagina-aanduiding<<}
H. linie? - is zoodanig gevoelen dan ook zoo gevaarlijk en reeds genoegzaam wederlegd? - Dan, wij leggen de pen neder, verlangende nu ook zeer naar het bij teyler bekroonde stuk.
Voor de veelvuldige drukfouten, misstellingen enz. moge de Heer lotze, op zijn herhaald en ernstig verzoek, verschooning vinden! Het zou althans van ons onedelmoedig zijn, nu daarvan nog bijzonder te willen melding doen.

Verhandeling van het Genootschap tot verdediging van den Christelijken Godsdienst, opgerigt in 's Hage, voor het jaar 1810. Te Amsterdam en in 's Hage, bij J. Allart en B. Scheurleer. 1811. In gr. 8vo. 143 Bl. f :-18-:

Dit boekdeeltje bevat, behalve eene bekroonde Verhandeling van den Haagschen Predikant b. verwey, eene Aanspraak, in de Algemeene Vergadering van het Genootschap, tot verdediging van den Christelijken Godsdienst, gedaan door een van deszelfs tegenwoordige Bestuurders.
Deze lezenswaardige Aanspraak van den Rotterdamschen Kerkleeraar, t. hoog, strekt ter gedachtenisviering van het vijfentwintig-jarig bestaan van dit Genootschap, en ter aanwijzing van het belang van deszelfs voortduring, en aanmoediging, om, met vernieuwden ijver, voort te werken ter verdere bereiking van het doel, waartoe hetzelve is opgerigt. Eerst de geschiedenis der oprigtinge van het Genootschap in 1785 opengelegd, en eenig verslag gedaan hebbende van den goeden uitslag dezer gewigtige onderneming, doet hij, met warme geestdrift, aan het Opperwezen hulde, met eerbiedige erkentenis, dat men aan deszelfs hooge begunstiging bovenal en allereerst dit gewenscht gevolg verschuldigd is. Voorts erkent hij ook de groote verpligting, die het Genootschap heeft, zoo

{==536==} {>>pagina-aanduiding<<}
aan hen, die hetzelve eerst opgerigt, en vervolgens aan het bestuur van zaken mede deel genomen hebben, als aan hen, die, het zij door gepaste aanwijzingen en voorlichting, het zij door het inzenden van Verhandelingen, het zij ook door gewone en buitengewone toelagen en bijdragen, de belangen van het Genootschap ondersteund, en deszelfs gewenschten bloei bevorderd hebben. Dat het van belang zij, dat deze Maatschappij blijve voortduren, wordt vervolgens met goede redenen aangetoond; waarop de Redenaar dan nog een bartelijk woord, tot aanmoediging, om met vernieuwden ijver voort te gaan, laat volgen.
De Verhandeling van den Eerw. verwey is, naar het doel der uitschrijving, ten dienste van min geoefenden ingerigt. Men heeft meer dergelijke onder de werken van dit Genootschap, hetwelk, denkelijk met het loswaardig doel, om des te uitgebreider nut te stichten, ook zulke soort van prijsvragen, van tijd tot tijd, had voorgesteld. Uit het Programma van 1810, voor dit boekdeeltje geplaatst, schijnt men echter te moeten opmaken, dat deze afwijking van het eerste doel des Genootschaps, met den aanvang van een nieuwen jaarkring, een einde genomen heeft. Uit dit oogpunt willen wij dan ook de Verhandeling van den Predikant verwey, over de voortreffelijkheid en het nuttig gebruik van het Gebed des Heeren, beoordeelen, daar anders dit gewigtig onderwerp wel wat grondiger en uitvoeriger had mogen behandeld zijn. Naar het oogmerk der uitschrijving vinden wij dezelve regt gepast. Zij draagt allerwegen blijken van de heldere denkbeelden van den Schrijver.
Hij toont eerst, op goede gronden, aan, dat dit gebed wel in de eerste plaats door Jezus opgesteld wierd tot gebruik van zijne leerlingen, deels om het woordelijk te bidden, deels om hunne eigene opstellen naar hetzelve in te rigten, maar desniettemin zijne waarde, nuttig gebruik en heilige verpligting behoudt voor alle

{==537==} {>>pagina-aanduiding<<}
Christenen van alle tijden. Daarna geeft hij een kort overzigt van den geheelen inhoud, en bewijst daaruit deszelfs buitengemeene voortreffelijkheid, als berekend voor de behoeften van alle Christenen, en juist geschikt om den echten geest van het Evangelie meer en meer te doen gevoelen en dien te bevestigen. Deze voortreffelijkheid stelt de Schrijver nader in het licht, door ontwikkeling van de bijzondere hoedanigheden, die dit gebed kenmerken, en van den geheelen geest en toon, die er in heerscht. Hier wordt melding gemaakt van den toon van eenvoudige bedaardheid, van den hemelsgezinden geest, van het nederig vertrouwen en de menschlievende gevoelens, die er overal in doorstralen, van de kortheid en den weinigen omslag, die er bij plaats heeft, en van de groote waarde, die het bij elken Christen vooral daarom hebben moet, omdat het van sezus herkomstig is.
Daarna overgaande om het nuttig gebruik van dit gebed aan te wijzen, berispt hij, met regt, zoo wel het verkeerd gebruik, als de nalating, en prijst deszelfs verstandig gebruik, met noodige bepalingen, ten ernstigste aan, zoo voor en bij de stichtelijke huisselijke godsdienstoefening, als bij de algemeene en openbare gebeden in de kerk en plegtige zamenkomst der Christenen; mits dat dit geschiede met vereischten eerbied, met godvrucht en geloof aan God en den Zaligmaker. Wanneer men er zich alzoo van bedient, het zij dan als van een formulier, om het alzoo woordelijk te bidden, het zij als van een model, om eigene gebeden er naar in te rigten, kan er, tot bevordering van een regt Christelijken zin, zeer veel nut door gesticht worden; hetgeen nog ten slotte, in eenige bijzonderheden, wordt aangewezen. Wij hebben deze, in geleidelijke orde, met bedachtzaamheid opgestelde Verhandeling met genoegen gelezen, en wenschen die in veler handen.





{==538==} {>>pagina-aanduiding<<}

Ruth in vier Leerredenen, vooral tot vertroosting en bestuur van ongelukkige Huisgezinnen en Familien; door Ewaldus Kist, Predikant te Dordrecht. Te Dordrecht, bij A. Blussé en Zoon. 1811. In gr. 8vo. VIII. 135 Bl. f 1-4-:

Zeer welkom is ons dit bundeltje van Leerredenen over Ruth uit de handen van den Eerw. kist. 's Maus betuiging, dat hij, onder andere redenen, zeer werd aangemoedigd tot de uitgave van dit viertal, door het gunstig onthaal, welk zijne Leerredenen over het Geweten gevonden hebben, boezemt ons de zoete hope in, dat de aloude stemming onzer Landgenooten voor godsdienstigen ernst en zedelijkheid op nieuw schijnt aan te wakkeren, en kennelijk wordt uit den aftrek, dien het predikwerk van welsprekende en in de daad eerwaardige Leeraren bij hen ontmoet, in eenen tijd, welke voorzeker de allerbijzonderste huishoudelijkheid krachtig aanbeveelt. Van den anderen kant verblijdt het ons niet weinig, deze Leerredenen te mogen aankondigen, wier bijzonder doel, de vertroosting en het bestuur van ongelukkige huisgezinnen en familien, reeds uit den titel, en den naam van Ruth, aan elken Bijbelvriend in het oog valt, en ook, durven wij er bijvoegen, van den begaafden kist uitnemend bereikt is. Welgepast ontwikkelt de Schrijver zijn oogmerk en wijze van behandeling nader in het voorberigt, waaruit wij eenen en anderen wenk te liever overnemen, deels om onze Lezers met dit werkje bekend te maken, maar ook, wijl wij het met zijn Eerw. ten volle eens zijn. ‘De Geschiedenis van Ruth en Naomi,’ lezen wij aldaar, ‘scheen mij hiertoe (tot troost namelijk voor straks genoemde huisgezinnen) zeer geschikt te zijn, als die de goedertierene zorg der Goddelijke Voorzienigheid omtrent eene rampspoedige doch godvreezende familie treffend ten

{==539==} {>>pagina-aanduiding<<}
toon spreidt. Maar zij scheen mij ook dan eerst tot dat oogmerk regt geschikt te zijn, wanneer zij, schoon met genoegzame opheldering van hetgene opheldering noodig heeft, echter dus in het kort voorgedraeen wordt, dat men het geheel dezer geschiedenis gemakkelijk overzien, het treffende en belangrijke daarvan regt gevoelen, en de hoofdleeringen, die uit dit belangrijk geheel zelve voortvloeijen, onbelemmerd opmerken kan. - Door breedvoerige uitwij(ei)dingen over bijzondere deelen, hoe gewigtig op zichzelve, (vervolgt kist) verliest men het belangrijk geheel al te zeer uit het gezigt; en door uit elke bijzonderheid iu den tekst lessen te willen trekken, zelfs dan, wanneer dezelve daartoe slechts zijdelings aanleiding geeft, pakt men eene menigte van leeringen van allerlei aard opeen, die niet alleen door haar aantal en ongelijksoortige natuur verbijsteren, maar ook de eigenlijke hoofdleer, die er in de geschiedenis ligt, maar al te zeer verdringen en in de schaduw stellen. - Ik heb dit zoeken te verm den, en daartoe de geheele geschiedenis op die wijze, van welke ik het eerst begon gewag te maken, in vier Leerredenen (naar het getal der Hoofddeelen des Boeks) trachten (liever getracht) af te handelen. En daar zij eene familiegeschiedenis is, zoo heb ik, bij de aanwijzing van hare nuttigheid voor ons, mij meest, zoo niet geheel, tot die leeringen bepaald, die of tot huisgezinnen en familien zelve, of tot het huwelijk, het middel, waardoor huisgezinnen gevormd worden. betrekking hebben.’ - Na dus uitvoerig onzen Schrijver gehoord te hebben, blijft ons wegens den inhoud van dezen kleenen bundel, en van iedere Leerrede in het bijzonder over een der hoofddeelen van het boek Ruth, weinig te zeggen, en nog minder op den gezonden en bevalligen redeneer- en schrijftrant aan te merken overig. Op eene welgekozen en de aandacht opwekkende inleiding, verdeelt kist zijne Leerrede
gewoonlijk in drie hoofdstukken, waarvan

{==540==} {>>pagina-aanduiding<<}
het Iste de geschiedenis en den tekst toelicht, het IIde over de karakters, opmerking van de Goddelijke Voorzienigheid in het verhaalde, en eigenaardige leeringen, daaruit op te maken, handelt; terwijl het IIIde de toepassing, bijzonder voor zijne hoorders, uitmaakt.
Zij, die de aanmerkingen van wijlen den beroemden hamelsveld over Ruth met de eerste afdeelingen van dit viertal Leerredenen vergelijken, zullen zich misschien met ons eenigzins verwonderen, dat de Eerw. kist in het voorberigt niet de minste melding gemaakt hebbe van dezen zijnen voorganger, van welken hij nogtans ons toeschijnt zeer veel ontleend te hebben; hoewel men tevens met genoegen den ongedwongen en behagelijken trant zal waarnemen, waarop de kundige Leeraar voor zijne hoorders den Bijbel ophelderde. Bovenal, echter, geviel ons het karakterkundige en stichtende, dat in de volgende deelen van iedere Redevoering, zoo rijk, als welgepast, boudig en waarlijk treffend, gevonden wordt. Gaarne wilden wij hieruit iets, betrekkelijk tot de hoofdbedoeling van het werkje, overnemen voor onze Lezers; dan wij vreezen te wijdloopig voor ons bestek te worden, of wel een schoon geheel te verminken, door het uitrukken van een gedeelte. Ook willen wij ongelukkigen, die troost zoeken, of in het belangrijk stuk des huwelijks den raad van kist wenschen te hooren, geenszins van den vollen stroom afhouden, door hen te doen vertoeven bij eenen enkelen daaruit ontleenden tak. Neen! liever bepalen wij ons tot iets anders. Bekend is het, hoezeer het boek Ruth is misduid en mishandeld door de ligtvaardige spotternij van voltaire en anderen van dien stempel. Reden genoeg, dat kist, schoon van ter zijde, de verdediging dier gewijde Geschiedenis tegen het Ongeloof als Leeraar op zich nam in een werkje, voor huisgezinnen en familien in onzen tijd geschreven. Tot eene kleine proeve nu van stijl en voordragt, willen wij onze allezins hartelijke aanprijzing dezer voortreffelijke Leerredenen besluiten met navolgenden aan-
{==541==} {>>pagina-aanduiding<<}
hef der toepassing van de IIIde Leerrede, waaruit men ligt ontdekken kan, op welken grond zijn Eerw. de zaak des Bijbels gehandhaafd hebbe tegen het vermetel
Ongeloof. Ziet hier de bedoelde plaats. ‘In het algemeen merk ik hier aan, dat het bij het lezen van den Bijbel hoognoodig is, op de wetten, zeden en gewoonten van den tijd en het land, in welken, en van de natie, voor welke de Bijbel allereerst geschreven is, acht te geven. Door het raadplegen van dezelve kreeg toch het verhaal in dit derde Hoofdstuk een geheel ander aanzien, als het zich oppervlakkig voordeed. Dat niet in acht te nemen, integendeel den ouden tijd naar onzen leeftijd te beoordeelen, oostersche en westersche zeden met elkander te verwarren, dat is de voorname bron van de berispingen en spotternijen met den Bijbel in Deistische Schriften. Dat dan toch onze jonge lieden zich door dezelve niet laten misleiden, maar zich veeleer toeleggen op eene grondige kennis der oudheden van het Oosten, opdat zij tegen de verregaande, en dikwijls indedaad domme, misslagen en vergissingen dezer verleiders gewapend mogen zijn.’





Dissertatio Obstetricio-Medica de foetu maturo, cum altero immaturo, prioris placentae adhaerente, uno partu edito, quam &c. praeside Gerardo Vrolik &c. defendit M.W. Luber, Obstetricator et Med. Cand. Auctor. Amstelodami 1811. 8vo. f. maj. pp. 31.

De geboorte van eene voldragen vrucht met eene andere, welke nog onvoldragen is, behoort zeker onder de zeldzaamste gevallen, die de vroedkundigen immer waarnamen. Ondertusschen zijn er meer voorbeelden, welke de Schrijver dan ook naauwkeurig aanhaalt; en de Hoogleeraar vrolik bezit in zijn kabinet, behalve de voor-
{==542==} {>>pagina-aanduiding<<}
werpen, waarover deze verhandeling loopt, nog een ander paar tweelingen, dat met deze zeer overeenkomt. Uit de korte, echter zeer duidelijke en volledige beschrijving, waarmede luber zijne verhandeling aanvangt, na eerst de verlossing zelve te hebben verhaald, blijkt, dat de voldragen vrucht welgemaakt, doch zwak en teêr was, en weinige dagen na de geboorte stierf. Ook de onvoldragen vrucht was welgemaakt, en geleek in alles eene gezonde vrucht van vier of vijf maanden. Derzelver navelstreng scheen in den moederkoek der voldragen vrucht ingehecht; doch, bij nader onderzoek, waren er twee aan elkander gegroeide moederkoeken, wier vaten, zoo als zulks bij tweelingen enz. altijd plaats heeft, niet eens gemeenschap hadden. De vrucht had voorts geene opperhuid, doch voor het overige waren er geene blijken van verrotting; zelfs het lamsvocht was wel troebel van kleur, doch had geenen reuk.
De verklaring van zulk een geval was moeijeiijk. De dubbele bevruchting (superfoetatio) gaf geene voldoende; daar, zoo als de Schrijver te regt aanmerkt, deze niet plaats kan hebben, dan waar eene, op eene of andere wijze, dubbele baarmoeder plaats heeft. In dat geval moesten er dus twee van elkander gescheidene moederkoeken aanwezig geweest zijn. Er blijft dus niet anders over, dan aan te nemen, dat, door eene of andere oorzaak, de vruchten, ter halver dragt, van eene ziekte overvallen zijn, en dat de eene ontkomen, de andere gestorven is, of wel, dat zij beiden, en vooral het laatste, gebrek aan voeding gehad hebben. Het laatste is niet waarschijnlijk, ten zij de oorzaak van dit gebrek aan voeding in de vrucht zelve is aanwezig geweest, waarvan wij niets zeggen kunnen, daar de ontleding van dezelve ons niet wordt medegedeeld en misschien niet eens ondernomen is. Dat de vrucht in de baarmoeder ziek kan worden, is genoeg bewezen, en de Schrijver brengt er nog een merkwaardig voorbeeld, uit hufeland's Journal, van bij; dat de eene vrucht ziek kan worden, en ziek zijnde ster-
{==543==} {>>pagina-aanduiding<<}
ven, terwijl de andere gezond blijst, of althans niet slerst, laat zich ligt opmaken uit de afscheiding, welke de natuur tusschen beiden gemaakt heeft, zoo dat elk een afzonderlijk leven leidt. Het blijft ondertusschen een vreemd verschijnsel, dat eene doode vrucht zoo lang zonder verrotting, en zonder benadeeling der tweeling, in de baarmoeder heeft kunnen blijven. Vochten, welke in het levend ligchaam, buiten den omloop der sappen, langen tijd uitgestort blijven liggen, vertoonen, wel is waar, dikwijls mede geene sporen van bederf; doch zij blijven aan de werking der opslorpende vaatjes blootgesteld, en dus niet geheel buiten den kring des levens. Wanneer etter of bloed in dat geval bederven, kan men zulks met reden aan eene verminderde werking der opslorpende vaatjes toekennen. Die gevallen zijn dus met dit niet
vergelijkbaar, hoewel de Schrijver zulks doet; en wij moeten met hem belijden, dat wij hier de natuur niet begrijpen.
Tot besluit waarschuwt de Schrijver, als eene gevolgtrekking uit het gestelde, uit de geboorte van twee vruchten van verschillenden ouderdom niet terstond tot de overbevruchting te besluiten, maar in dat geval de uiterste omzigtigheid te gebruiken, en vooral toe te zien, of er twee afgescheidene moederkoeken zijn, dan niet.
Deze welgeschrevene verhandeling, met twee platen en derzelver verklaring opgehelderd, verdient de aandacht en nadere overweging der geneeskundigen, en leert deszelfs Schrijver als eenen waardigen kweekeling der beroemde Amsterdamsche schole kennen.


{==544==} {>>pagina-aanduiding<<}

De l'influence des Femmes sur la Littérature Française, comme Protectrices des Lettres et comme Auteurs; ou Précis de l'Histoire des Femmes Françaises les plus célèbres. Par Madame De Genlis.


Je jouis des travaux, qui surpassent les miens. 
 
la harpe. 

A Paris, chez Maradan. 1811. 8vo. pp. XL. 373.
Om dit boek terstond nog wat nader te doen kennen, dan de titel in staat is te doen, zullen wij hier een gedeelte der voorrede in het Hollandsch overbrengen.
‘- Dit onderzoek zal dikwijls aanleiding geven tot het schilderen der zeden van den tijd, in welken elke dezer vrouwen geschreven heeft, en te dezen opzigte eene menigte van nieuwe aanmerkingen voor den dag roepen.’ -
‘Men zal enkel van vrouwen spreken, die niet meer in leven zijn. Men heeft getracht, in dit werk, niet een tafereel, maar eene losse schets aan te bieden der Fransche letterkunde, en der voortgangen van het verval, en van de wedergeboorte, van den smaak en de goede beginsels. Men heeft den oorsprong en de aanleidingen opgegeven van den kwaden smaak, die al te lang den glans heeft verduisterd dezer schitterende letterkunde, welke zoo vele meesterstukken zoo hoog opgevoerd hebben. Eindelijk wordt deze vlugtige geschiedenis voorafgegaan door aanmerkingen over de vrouwen in het algemeen, en bijzonderlijk over de schrijvende vrouwen.’
Men heeft ons gezegd, dat het werk der Fransche letterkundige wereld vrij wat te doen gegeven heeft. En waarlijk, dit is niet vreemd. Het beoordeelen - want dit kan natuurlijk niet ontweken worden - van zoo vele schrijfsters, liefhebsters en beschermsters van letteren - want ook onder de laatsten heeft elk zijne eigen wijze, zijnen eigen smaak, zijne eigene bijzondere voor-
{==545==} {>>pagina-aanduiding<<}
werpen van liefhebberij en bescherming - dit beoordeelen geeft altijd gereede gelegenheid tot tegenspraak. Bij dit algemeene, nogtans, komt in het geval voorhanden veel bijzonders. De zaak der fraaije letteren staat, in de Fransche geschiedenis, in een allernaauwst verband met die van den Godsdienst en van de staatkunde; voorwerpen beide, die maar zelden met koelbloedige onpartijdigheid plegen behandeld te worden. Doch, laten wij ons best doen, om onze eigene gedachten over dit werk wat nader te doen kennen.
In de eerste plaats behoeft het naauwelijks gezegd te worden, dat het zeer belangrijk is. Een overzigt der algeheele geschiedenis van eene litteratuur, zoo rijk en zoo vermaard als de Fransche - een overzigt, met de vrouw van clotarius I in de zesde eeuw beginnende, en tot op onze dagen voortgezet - laat zich volstrekt niet anders verbeelden. Ten tweede kunnen wij er gerust bijvoegen, dat dit belangrijke, door de wijze van behandeling, althans voor de meeste lezers, niet weinig wint. Men ziet dit ten deele reeds uit titel en nadere opgave. De geschiedenis der letteren met de geschiedenis van een aantal vrouwen, veelal voorname vrouwen, en door dezelven met de belangrijkste voorvallen en omstandigheden van den tijd verbonden, wordt, buiten tegenspraak, zoo al niet grondiger, ten minste onderhoudender, dan zij zich op eene andere wijze gemakkelijk denken laat. Daarenboven, men kent het vak en de manier, in welken Madame de genlis nu sedert eenige tientallen jaren geschreven heeft; men weet, hoe wél zij te vertellen, te schilderen, in één woord, datgene te doen weet, wat ons eenen geschiedschrijver, eenen levensbeschrijver, eenen romanschrijver, met uitstekende en duurzame belangstelling, lezen doet. En zij komt ons voor, te dezen opzigte, in dit werk zoo wél geslaagd te zijn, dat niet ligt eenig lezer - en dit zegt nog al iets van een wetenschappelijk boek! - hetzelve ongelezen zal ter zijde leggen. De derde vraag bij een historisch geschrift

{==546==} {>>pagina-aanduiding<<}
is naar waarheid, volledigheid, maar vooral onpartijdigheid. Zonder de laatste toch kunnen de eersten niet bestaan; en waar de eersten gevonden worden, daar kan men tot de laatste besluiten. Deze nu straalt ons niet zoo klaar in de oogen. Het is waar, wij vermeten ons niet te beslissen in eene zaak, waarin zij, wien ze nader aangaat, die ze nader moeten en wezenlijk zulien kennen, zoo zeer verschillen. Het is waar, in vele algemeener opzigten stemden wij reeds lang met de bekwame Schrijfster in, en in verscheidene bijzonderheden staaft zij hare berispingen zoo klaar en bondig, dat wij onze overtuiging niet kunnen weigeren. Doch, ook zonder eenige eigen kennis van zaken, kunnen wij dikwijls den toon der partijdigheid tamelijk ligt onderkennen. Waar eenen zekeren aanhang alles goeds toegekend, eenen anderen alles kwaads nagegeven wordt; waar de minsten onder der eersten nog altijd in een zeer dragelijk licht verschijnen, en de besten uit den anderen kring - dezulken, wier gedrag men eenen zeldzamen lof gunt - nogtans ten laatste vaak deerlijk gehavend worden; daar voorzeker heeft men alle regt, aan de vereischte onzijdigheid in het oordeel te twijfelen. Volken, partijen, aanhangen, kunnen, in het algemeen, lof of blaam verdienen; maar, onzes achtens, was er nooit een volk, partij of aanhang, die niet goede en kwade, welmeenende en kwalijkgezinde, gelijk ook bekwame en onbekwame leden en begunstigers telde. Ja zelfs de mensch, of liever elk mensch - het is de duidelijke uitspraak der ervarenis - is doorgaans een mengsel van kracht en zwakheid, van licht en duisternis, van deugd en ondeugd. Hoe veel meer moeten wij dan tot eenzijdigheid besluiten, wanneer niet slechts de algemeene geschiedenis der menschheid, wanneer de eigen volkshistorie zelve, die ons toch niet gansch onbekend is, daadzaken opgeeft, welke in het duister geplaatst, verschoond of verdedigd kunnen worden, maar die niettemin altijd donkere schaduwen op het opgeschikt
tafereel zullen blijven werpen!

{==547==} {>>pagina-aanduiding<<}

Doch, laten wij, ten einde ons nader te verklaren, het boek, schoon met luchtigen tred, en slechts hier en daar vertoevende, gezamenlijk doorloopen.
Het geheele werk heeft een tamelijk polemisch voorkomen. Trouwens, het ambt van schrijver is een netelige post. Voor eene vrouw is het dit misschien nog bijzonder. En wanneer men dus, zoo als Madame de genlis, vijf-en-dertig jaar de pen gevoerd heeft, dan zou het niet eens zoo geheel onvergeeflijk zijn, al begon er ook wat korzeligheid onder te loopen. Zoo zijn de vooropgaande aanmerkingen over de vrouwen, en vooral over de schrijvende vrouwen, reeds grootendeels tegen hen gekant, die de vrouwen óf den natuurlijken aanleg, óf de bevoegdheid ontzeggen, om als schrijvers voor het publiek op te treden; en zoo hier, als in den loop van het werk, valt menige klagte over verongelijking van meer dan eenen vrouwelijken auteur. Men kan niet ontkennen, dat zij over de mindere geschiktheid harer sekse tot dit werk belangrijk en treffend redeneert. Men vergunne ons, tot een staal, de volgende aanhaling:
‘Men geeft voor, dat de vrouwen, door hare bewerktuiging, met eene kieschheid zijn begaafd, welke de mannen niet kunnen bezitten. Dit gunstig oordeel schijnt mij niet beter gegrond dan alle diegenen, welke haar ongunstig zijn. Verscheidene werken, door lieden van letteren geschreven, bewijzen, dat deze verdienste geenszins uitsluitenderwijze aan de vrouwen behoort; maar waar is het, dat het een der onderscheidende karaktertrekken van meest alle hare schriften is. Dit moet zoo zijn, omdat de opvoeding en de welvoegelijkheid haar de wet onlegleggen van bijna alle hare gevoelens voor zich te behouden in het binnenste te koesteren en althans derzelver uitdrukking altijd te verzachten. Van hier die kiesche wendingen, die geoefende fijnheid om te doen begrijpen, wat men niet durft verklaren Dit is geene veinzerij; de kunst in het algemeen is geenszins te bedekken, wat

{==548==} {>>pagina-aanduiding<<}
men gewaar wordt; derzelver zegepraal in tegendeel is, het wél te doen kennen zonder het te ontvouwen, zonder woorden te gebruiken, welke men als eene stellige bekentenis zou kunnen aanvoeren. De liefde vooral maakt deze kieschheid vindingrijk. Zij leent de vrouwen eene treffende en geheimzinnige taal, welke iets hemelsch heeft; want zij is enkel voor het hart en de verbeelding gevormd. Het uitgesproken woord is niets, de geheime zin is alles, en hij kan niet wel verstaan worden dan door de ziel, tot welke hij zich rigt. Niet in aanmerking genomen alle de beginselen, welke de schaamte en de ingetogenheid zoo onontbeerlijk maken in eene vrouw; welke tegenstellingen ontstaan uit de vreesachtigheid aan de eene zijde, en de stoutheid, de hevigheid aan de andere! Welke bevalligheid in eene jonge en schoone vrouw, wanneer zij is, wat zij moet zijn! Alles stemt bij haar overeen; de teederheid harer trekken, harer vormen en woordwisselingen; de zedigheid harer houding en harer lange kleederen; de zachtheid van hare stem en van haar karakter. Zij vermomt zich nooit, maar zij omsluijert zich altijd. Hetgeen ze teeders zegt, is te treffender, omdat zij, wel verre van te overdrijven wat zij gewaar wordt, het zonder hevigheid moet uitdrukken. Hare gevoeligheid is dieper dan die eens mans; omdat dezelve bedwongen wordt, ontwikkelt zij zich, en vervliegt niet. In één woord, om haar wél te kennen en te verstaan, moet men naar haar raden; zij lokt niet min door den scherpen prikkel der nieuwsgierigheid, dan door hare bekoorlijkheden. Hoe slechten smaak moet men hebben, om al dat geheimzinnige te ontsluijeren, om alle deze bevalligheden te vernietigen, door in een roman, of een tooneelstuk, te vertoonen eene heldin zonder schaamte, zich uitdrukkende met al de vervoering der heftigste liefde! Dit nogtans hebben wij sedert eenige jaren gedaan.’
Men ziet, hoewel slechts van ter zijde, dat zij het verschil van natuurlijken aanleg bij den man en de vrouw ontkent; en in deze bewering moge niet alles waar zijn,

{==549==} {>>pagina-aanduiding<<}
er is gewisselijk veel gegronds in. Doch, of men dit even zoo zal vinden, ten aanzien van bevoegdheid, van roeping, hieraan durven wij twijfelen. Hoort, hoe zij er over spreekt: ‘Het minst doordachte, gemeenste, maar iedereen duidelijkst in het oogloopende bewijs tegen de schrijfsters is dit; dat de smaak voor schrijven, en de zucht naar beroemdheid, haar verachting zou inboezemen voor de eenvoudigheid der huisselijke pligten. Doch daar die pligten, in een welgeregeld huis, nooit meer dan een uur op den dag kunnen wegnemen, is deze tegenwerping volstrekt nietig.’ Wat zijn dan toch onze Hollandsche huismoeders onhandige schepsels! - Dan, wij mogen ons bij deze aanmerkingen niet langer ophouden.
Het aantal vrouwen, wier voorname levensloop, betrekking tot de letteren, en karakter, hier, meer of min uitvoerig, geschetst wordt, is zeer aanmerkelijk. Dit groote getal is, echter, niet daaraan toe te schrijven, dat men, alwat maar pen gevoerd heeft onder de andere kunne, hier eene plaats zou vergund hebben; maar wel daaraan, dat een aantal, schoon zelve nooit voor het publiek geschreven hebbende, nogtans, om hare, meer of min krachtdadige, bescherming der fraaije kunsten en wetenschappen, eene roemvolle melding verwerven. Vooral onder de laatste zijn verscheidene Koninginnen, Prinsessen van den bloede, eene enkele begunstigde minnares, en andere hooge personaadjen. Dit vloeit eenigzins uit den aard der zake, uit het doel der Schrijfster, om inzonderheid den invloed op de litteratuur te schetsen, maar misschien ook voor een deel uit het bijoogmerk, om het werk regt onderhoudend te maken, zoo niet nog uit eene andere heimelijke zucht voort, om namelijk over zekere dingen eens het hare te zeggen. Hoog verheft de Schrijfster de verdienste harer kunne omtrent de Fransche romanlectuur, zoo wel als ijsbreeksters, indien wij dit woord mogen gebruiken, als volmaaksters. Belangrijk is, intusschen, tevens de kritiek, door haar op de vroegere produkten uitgeoefend, betreffende de zaken, die verbazend in het breede liepen, en den stijl, die nog zeer

{==550==} {>>pagina-aanduiding<<}
veronachtzaamd werd. Het eerste, evenwel, wordt door haar, voor een groot deel, tot lofspraak op de toenmalige lezers en lezeressen verkeerd, die, veel huisselijker en ernstiger dan het tegenwoordige geslacht, niet schrikten voor 8, 10, of 12 vrij lijvige boekdeelen.
Daar de tijdsorde gevolgd wordt, spreekt het van zelve, dat men al langzamerhand een zuiver licht van kennis en smaak ziet opgaan; tot op, in, en eenigen tijd na, de eeuw van lodewijk XIV, de gouden eeuw der Fransche letterkunde. Hier toeft men dan natuurlijk ook het langst; hier vindt men en den grootsten en den aangenaamsten voorraad ter beschouwing. Vervolgens ontstaat er ontaarding, verregaande verbastering, bombario, zoo wel wat zaken, als wat inkleeding betreft. Natuurlijk, en volgens belofte, moeten de beginselen, de oorzaken, de invloeden en personen opgegeven worden, die tot dit verval te zamen gewerkt hebben. Dit doet de Schrijfster, in der daad, zeer uitvoerig. Doch, of hier niet reeds eenige partijdigheid insluipe, zouden wij niet durven verzekeren. Het zijn, namelijk, de wijsgeeren - wij zullen straks nader zien, hoe heel weinig de godvruchtige Dame met deze lieden op hebbe - de wijsgeeren zijn het, de Akademisten, en inzonderheid d'alembert, in zijne veelvuldige redevoeringen, die, door eene zekere donkerheid, dubbelzinnigheid, en vervolgens ook openbaren kwaden smaak, doch dien hun groot gezag boven berisping, ja tot voorbeeld verhief, den eersten grond tot dit kwaad leiden. Ook naderhand waren het dezelfde wijsgeeren, die, gelijk in denkwijze, alzoo in schrijftrant meer en meer verwilderden; tot dat eindelijk de Revolutie, door beide aangevoerd, beide in top deed stijgen. Het is waarlijk der moeite waardig, bij hare ontleding eenes toen vervaardigden romans stil te staan, en deszelfs ordelooze, wilde, afschuwelijke, en toch hoogklinkende denkbeelden met den geest diens tijds te vergelijken. Trouwens, wie weet niet, wat al wonderlijken kost de bellettrie in de laatste jaren somtijds heeft opgedist? En

{==551==} {>>pagina-aanduiding<<}
de Schrijfster, hoe gezèleerd voor haar vaderland, erkent, dat niet den Duitschers, maar hare landgenooten de oneer toekomt, van hier uitvinders te zijn. De eersten, zegt zij, voerden wel den zelfmoord in, maar hunne vrouwen bleven ten minste tot daartoe zacht en teeder. Het behoeft dus niet herinnerd te worden, dat wij, in de beeldengalerij van Madame de genlis rondgevoerd, bij geene vrouw, tot de wijsgeerige partij behoorende, en teffens schrijfster zijnde, stilstaan, of er worden ons ligt eene reeks van fouten tegen den goeden stijl, smaak enz enz. voorgehouden. Mevrouw necker, schoon hare deugd en godsvrucht onberispelijk genoemd worden, komt er, benevens haren echtgenoot, gansch niet gemakkelijk af; zullen wij openhartig spreken, niet geheel buiten verdienste, naar het ons voorkomt. Madame necker althans, met haren gewrongen stijl, hare jagt op geestigheid, hare overdrevene lofspraken op elken, gemeenden of slechts zoogenaamden, vriend uit de geleerde wereld, ja op haren eigen man, in één woord, met hare malle pralerij, behaagt ons, naar de hier geleverde teekening, al heel weinig. Doch het is, van den anderen kant, ook waar, dat het uitrukken van hier en daar een brok, ten einde den stijl, de schrijf- en ook de denkwijze te beoordeelen, een middel is, dat ligt misleidt, althans het erge vreesselijk verergert. Ja, ook de goede fenelon, schoon even min een wijsgeer, in den zin hier aan dat woord gehecht, krijgt, hoewel natuurlijk maar bij gelegenheid - immers hij was geene geleerde vrouw - ook nog al een tikje over zijnen stijl, die desniettemin hoog geprezen wordt. In der daad, hier scheen ons de aap der partijzucht vooral uit de mouw te kijken. Iemand aanhalen, om te doen zien, dat ook in het schoonste geschrift vlekken zijn, is op zichzelve juist geen dienst bewijzen. En wanneer men dan naderhand nog eens op dien iemand terugkomt, om ook op den inhoud
zijns werks, ja op zijn gedrag, eene blaam te werpen, zoo wordt onze lof natuurlijk verdacht. Is er, daarenboven,

{==552==} {>>pagina-aanduiding<<}
reden om aan een' zekeren heimelijken invloed op deze onze handelwijze te denken, dan is het zelfs al ligtelijk geheel fout met ons krediet. En wie kan, eindelijk, het oordeel der Schrijfster over personen, daden en denkbeelden in het algemeen in aanmerking nemen, zonder deze ongunstige gezindheid, ook jegens de Protestantsche vriendin veler Philosophen, en den verdraagzamen, halfverketterden Bisschop, ligtelijk te verklaren? Wij zijn geene vrienden van de toenmaals heerschende Fransche vrijgeesterij, en nergens minder dan in eene vrouw; maar - of is dit misschien ook partijdigheid? - wij kunnen toch tevens niet gelooven, of in de dagen der herroeping van het Edict van Nantes werd ook aan de andere zijde nog al gezondigd. In der daad, ontzaggelijker getuigenis tegen de historie, en derzelver trouw, laat zich naauwelijks denken, dan men hier aantreft. Nog onlangs lazen wij de geschiedenis van Madame de maintenon, in het voorberigt voor lemierre's werken; hier lezen wij ze in een gelijktijdig werk van Madame de genlis. Daar scheen ze ons eene slimme en te gelijk dweepachtige vrouw, veelal het schepsel en werktuig der Jesuiten, ook ter uitvoering hunner gruwzame ontwerpen tegen de onschuldige Hugenoten; hier komt ze voor als eene volkomen vlekkelooze engel, niet dan door hare deugd verheven, niet dan tot zachtheid jegens de vervolgden vermanende. Wij willen geene uitspraak doen. Maar wij vragen: kon de liefde van lodewijk verkrijgen, dat hij eene onderdaan de weduwe van scarron, zijne hand gaf? en vermogt die zelfde liefde zoo weinig, om een goedhartig man schuldeloos bloed te doen sparen? Behalve dat, de Schrijfster werpe ook ons ongeloof aan de deugd als het ergste van allen ongeloof, voor de scheenen; vlekkelooze deugd, vlekkelooze beginselen, worden onder de menschen steeds vergeefs gezocht, te onregt verondersteld. Dan, gelijk hier, zoo is overal de toon. Al
wat tot de orthodoxe partij behoort, krijgt lof van elken kant; al wat der ketterij - het was zeker een erg slag

{==553==} {>>pagina-aanduiding<<}
van ketterij - maar eenigzins is toegedaan geweest, dat heeft doorgaans zoo min deugd als smaak. Eene enkele, althans gedeeltelijke, uitzondering moge hier plaats grijpen, het is eene zeldzaamheid. Fenelon (gelooven wij de Schrijfster) verviel althans niet te onregt in ongunst en verdenking; er is in zijnen Telemachus veel, dat er niet hoorde of niet hoefde of niet moest. In 't kort, ons dunkt, er blijft op deze wijze van het voortreffelijk werk, en den voortreffelijken man, niet heel veel behouden.
Zie hier nog, tot eene proef, een klein gedeelte, betreffende Mademoiselle l'espinasse: ‘Zij vormde eene volkplanting van schoone geesten, wegloopers uit den huize van Madame deffant (hare mishandelde weldoenster): deze opstand bragt een klein letterkundig gemeenebest voort, alwaar men het aloude hoofd, tegen wien men opgestaan was en wiens juk men afgeschud had, vervloekte. Nooit zijn de Amerikaansche Insurgenten meer verhit geweest tegen zijne Britsche Majesteit, dan het d'alembert (de washington dezer omwentelinge) was tegen Madame deffant. De Heer de la harpe zegt, dat Mademoiselle l'espinasse eene bijzonder beminnende ziel bezat: bijzonder in der daad, want zij koesterde twee hartstogten tevens; een beminnend vermogen, waarmede zij, geloof ik, alleen is begaafd geweest. De Heer de la harpe zegt ook, dat de dood van een jong Spaansch Heer, de Graaf de mora, Mejuffrouw l'espinasse van rouw overstelpte, en dat dit diepe hartzeer hare dagen verkortte. Dit was de eenige oorzaak des vervals van hare gezondheid niet. Zij had, het is waar, eene hevige liefde voor dien jongen Spanjaard, maar te gelijker tijd beminde zij met warmte den Heer guilbert, en nog had zij eene hartstogtelijke gehechtheid voor d'alembert, den vertrouweling van hare dubbele liefde, en die smoorlijk op haar verliefd was. - Dit alles schijnt het gemeen schandelijke, onbegrijpelijke dwaasheden eener

{==554==} {>>pagina-aanduiding<<}
bedorvene verbeelding, en des te meer, daar de heldin dezes romans, van een zoo nieuw slag, meer dan veertig jaren telde; maar de hedendaagsche wijsgeerte bewondert dit ontzaggelijk vermogen van beminnen, deze zoo uitgebreide magt der liefde, deze verliefde menschenmin, die het hart eener vrouwe voor hare bewonderaars veerkrachtig en gevoelig maakt, gelijk dat eener goede moeder voor hare kinderen.’







Derde Reize naar de Middellandsche Zee, gedaan in de jaren 1786, 1787 en 1788, door Cornelius de Jong, Lid van de Maatschappij der Nederlandsche Letterkunde te Leyden, destijds als Kapitein ter Zee bevel voerende over 's Lands Kotter den Brak. IIde en laatste Deel. Met Platen. Te Haarlem, bij F. Bohn. 1812. In gr. 8vo. 291 Bl. f 3-12-:

Onze Hollandsche Maandwerken hebben mogen gewagen - en doorgaans met welverdienden lof - van des Heeren c. de jong's Reize naar de Kaap de Goede Hoop, Ierland en Noorwegen, in drie Deelen, - Reize naar de Caribische Eilanden, - Reize in en door het Kanaal, - Reize naar de Middellandsche Zee, - Tweede Reize naar de Middellandsche Zee - en Derde Reize naar de Middellandsche Zee, in twee Deelen, alle met Platen, en één met 's Schrijvers Afbeelding versierd. Volgens het berigt des Boekhandelaars zijn, met de afgifte van het Deel, 't geen wij aankondigen, des Auteurs Zeereizen geheel compleet. Wij wenschen onze Landgenooten geluk met zoo veel leerzaams en onderhoudends, als zij in deze Boekdeelen aantreffen. De Middellandsche Zee heeft er een ruim aandeel in; doch ook valt er veel van te zeggen, en zeer veel grootelijks verschillends, naar de plaatsen, welke men aandoet en alwaar men zich onthoudt. Zelfs was de schrijfstoffe

{==555==} {>>pagina-aanduiding<<}
voor de laatste Reize derwaarts zoo overvloedig, dat de Schrijver er twee Deelen toe moest besteden. Het tweede ligt thans voor ons; en willen wij onze Lezers op het een en ander, daarin voorkomende, onthalen.
Met den aanvang dezes Deels zeilen wij de Spaansche Koopstad Barcelona binnen. Den korten tijd, dien de jong hier doorbragt, besteedde hij wél met al het merkwaardige te bezigtigen, en het ons in drie Brieven mede te deelen. Veel viel er op te merken. De verregaande bijgeloovigheden verwekken eigenaardig aanstoot; dan genoegen gaf het ons, van eenen Hollandschen Zeeman eene zeer gegronde aanmerking te dezer gelegenheid te lezen. Gewagende van het Klooster der Benedictijnen en eene Kerk aan de H. Maagd gewijd, op den Berg Mont Servat, schrijft hij, ‘dat deze wel het meest, na het huis van Loretto, door de vrome bedevaartgangers bezocht wordt, en waar gestadig eene menigte henen stroomt, welke, door hare verbazende talrijkheid, het beperkt verstand en de weinige redelijkheid van ons menschen doet bejammeren en betreuren, wanneer wij, door een dweepziek bijgeloof geleid, wonderen verwachten van beelden, beenderen, en andere overblijfselen van afgestorvene natuurgenooten. Het is te meer te bejammeren, omdat dergelijke droggronden de pijlen van het ongeloof scherpen, en het echte, het zuivere Christendom met deze dwalingen maar al te dikwijls verwart, en de op het gezond verstand gegronde leer van het Evangelie, de zoo eenvoudige en liefderijke Gods dienst van jezus, met de onverdraagzaamheid en zedekunde der Monniken verwisseld wordt.’ Eene aanmerking, te meermalen door hem te passe gebragt, en, te midden van gewesten, waar het van zoogenaamde wonderen krielt, wel steeds in 't oog te houden.
De naaste toefplaats is Marseille. De jong besteedde een gedeelte van den tijd, om Aix, de Hoofdstad van Provence, te bezigtigen, welke beschreven wordt.
Welhaast zeilen wij met hem en bereiken het Eiland Sardi

{==556==} {>>pagina-aanduiding<<}
nie. De geschiedenis dezes Eilands houdt ons niet lang op, en, na het voornaamste in 't algemeen vermeld te hebben, vestigt hij de aandacht meer bepaald op de Hoofdstad Cagliari, geen schoone, maar tamelijk groote en door hare ligging vrij sterke Stad. Vriendelijk werd hij daar ontvangen door den Onderkoning, en een en andermaal ten maaltijd onthaald: die maaltijd beschrijft hij als meer zindelijk dan prachtig; dan voegt er nevens, ‘iets dat men juist omgekeerd van de vertrekken kan zeggen: de meubelen zijn goed, en evenredig aan den rang van den bewoner; doch de glazen zijn zoo vuil, dat men er naauwelijks door zien kan, en in verscheidene hoeken hangen de spinnewebben, die door hunnen ouderdom en dikte, door het menigvuldig stof verkregen, genoegzaam aantoonen, dat het vernuftig diertje, welk dezelve vormt, een ongestoord bewoner van de Vorstelijke eetzaal is.’
Geen gering gedeelte van dit Boekdeel loopt over Napels en de ommestreken. Hoe vol gevoel drukt hij zich uit over eene plaats op onzen aardbol, waar hij wenschte ‘geheel oog, geheel gevoel, geheel ziel te kunnen zijn.’ Hij houdt zich overtuigd, dat, zoo geen Schrijver ooit vóór hem Napels gezien en beschreven had, zijne brieven van het grootste belang zouden worden. En nogtans wat is de schilderachtigste beschrijving, hoe omstandig, hoe sierlijk ook, niet koel, bij die gewaarwording der ziel, wanneer zij hare indrukken door de zintuigen zelven, door het gehoor, het gezigt en het gevoel ontvangt! - ‘Gij kunt ligtelijk nagaan, dat ik dikwijls over Italie, en dus ook over Napels, gelezen had, en desniettemin is ieder voetstap, dien ik in en buiten de Stad zet, mij zoo geheel vreemd; zoo geheel nieuw, dat ik mij alle oogenblikken in eenen stroom van gedachten, in een draaikolk van denkbeelden als verlieze, daar de grijze oudheid met rijen van eeuwen, en nog grooter rijen van geslachten, telkens schijnt op te treden, mij als in haren

{==557==} {>>pagina-aanduiding<<}
kring te plaatsen, en dus doet leven met natuurgenooten, wier beenderen, reeds voor eeuwen tot stof vermalen, en vermengd met dat, hetwelk wij onder de voeten treden, ook reeds voor honderde jaren in vergetelheid begraven zouden zijn, zoo niet de nagelatene reuzenwerken hier hun plaats gehad hebbend bestaan vereeuwigden. Maar laat ik trachten eenige mijner gewaarwordingen ook in uwe ziel over te gieten; laat ik u zeggen wat ik gezien heb, en, ofschoon doordrongen van de zekerheid, niets nieuws te zullen noch te kunnen melden van een oord, reeds zoo dikwerf door onderscheidene Schrijvers in onderscheidene talen beschreven, nogtans voortgaan alsof gij er nimmer over gelezen hadt.’
De jong houdt, in het aantal Brieven uit Napels, de aandacht zijner Lezeren, ook der zoodanigen, wien de beschrijvingen van de Stad en ommestreken niet vreemd zijn, op zijnen onderhoudenden trant bezig, afgewisseld door ontmoetingen, hem bejegend. Des Schrijvers gezellige en voor de beschaafde verkeering zoo geschikte aard geeft hem overal gunstigen toegang, en zijn waarnemende geest brengt steeds veel mede uit de verschillende kringen, waarin hij zich bevindt, en de plaatsen, door hem bezocht. Veelal had hij tot gezelschap den Heer melvill, Commandant en Chef, en de Kapiteins van woensel en hartman.
Wij kunnen hen niet overal volgen en vergezellen; hier en daar slechts iets aangestipt; getoefd in de hoofdkerk, opgedragen aan den H. januarius, beschermheilig der Stad, weleer een tempel van apollo. ‘Het oog verblindt er door de menigte en de verscheidenheid van marmer, hetgeen wederom verdoofd wordt door het overvloedige verguldsel en de kleuren der schilderstukken, en, volgens kenners, verduistert de beeldhouwkunde die der schilders weder. De grootste rijkdom vindt men in de kapel van den heiligen januarius, die op 42 marmeren zuilen rust, en waarin men, behalve 36 bustes of borststukken, en kandelaars van het zelfde metaal

{==558==} {>>pagina-aanduiding<<}
ter hoogte van ruim vijf ellen, nog eenen gouden kelk vindt, met juweelen omzet, die op nabij 50,000 guldens, of een halve ton gouds, geschat wordt. Achter het altaar wordt in eene nis, die met zilveren deuren gesloten is, het hoofd van den Heiligen met het gestolde bloed bewaard, en dit laatste weet gij dat tweemalen des jaars, op den 6 Mei en den 19 September, voor het oog eener groote menigte vloeibaar wordt. Ik heb dit bloed, en nog minder het u zoo even genoemde wonder gezien, en kan er u dus niets van zeggen, dan alleen dat men het droog en hard in eene glazen fiool in deze nis bewaart, en wanneer nu de tijd van het wonder dáár is, wil men dat dit harde en drooge bloed zoodra men het het heilig hoofd doet naderen, zacht en vloeibaar wordt, en de tevredenheid of ontevredenheid van den Heiligen van het gelukken of mislukken dezes mirakels afhangt, of liever dat hij het hierdoor te kennen geeft. Geheel Napels is er dus bij tegenwoordig, en daar aan dezen patroon het opzigt over stad en volk is toevertrouwd, zoo wordt ook bij pest hongersnood, uitbarstingen van den Vesuvius, en andere openbare en algemeene rampen, dadelijk het bloed voor het lich gehaald, vloeibaar gemaakt, en de Heilige om zijne beschermende gunst en hulp aangeroepen. Intusschen zeggen de Onroomschen, en ook vele der Roomschen, dat alles zeer gemakkelijk op eene natuurkundige wijze te verklaren is, daar de glazen fiool met het harde, drooge en gestolde bloed, of wat het dan ook zijn moge, eerst eenigen tijd tusschen een aantal waskaarsen ingezet, en vervolgens door de priesters in de hand gehouden, tegen de borst gedrukt, en dan bij herhaling menigmalen geschud wordt, door welke beweging en warmte zij vermeenen, dat het zacht en vloeibaar worden niet moeijelijk is uit te leggen, daar het zeer natuurlijk volgen kan en moet’
De Stad Pompeia en de oudheden te Herculaneum vinden eene breede vermelding. Men stelt de verwoesting dier Steden doorgaans op het jaar 79 na christus. Doch

{==559==} {>>pagina-aanduiding<<}
de Heeren iguerra en dutheil hebben onlangs getracht te bewijzen, dat deze verwoesting na de twee eerste eeuwen der Christenen moet zijn voorgevallen, en de juiste tijd zeer moeijelijk te bepalen is. Eene Bijlage deelt ons de gronden dier betwijfeling mede: zij dunken ons niet genoegzaam: dan het is hier de plaats niet om des uit te weiden. - De vermaarde Grot van Posylippus wordt op den weg naar Puzzoli bezocht, en Puzzoli beschreven, met de gebeurtenissen, tot die Stad betrekkelijk. Het Lac Avernus ontgaat zoo min, als de Grot van sybilla van Cuma, 's Reizigers opmerking, en wat verder daaromstreeks oudere en latere geschiedenissen herinnert. De bezochte Graven en Grafkelders, alsmede de Hondengrot, houden 's Reizigers pen bezig.
Het Voorberigt des eersten Deels dezer Reize deed ons verlangen om het verslag te bekomen van het zeer weinig bekende Feest van st. cosmus en damianus te Izernia: aan dit verlangen wordt voldaan. De Engelsche Gezant hamilton, die zoo veel over Napels, den Vesuvius enz. geschreven heeft, had met onze Zeeöfficieren meermalen gesproken over een godsdienstig Feest, dat 's jaarlijks ter eere van cosmus en damianus te Izernia gevierd werd, waarbij door de monniken zekere amuletten of halssieraden worden verkocht, waaraan gansch bijzondere krachten worden toegeschreven, en welker vorm, ten hoogste onwelvoegelijk, tegen alle kieschheid en zedelijkheid aandruischt. ‘Nu onlangs aan deszelfs tafel zittende, deed hij ons deze halssieraden, niet alleen in teekening, maar ook in derzelver natuurlijken vorm zien, en vergunde ons van de teekeningen kopijen te maken, die ik evenwel niet in het openbaar durve vertoonen, omdat zij het teeder oog der vrouwen kwetsen, en daardoor wel oorzaak zijn zouden, dat geene schoone mijne brieven in handen nam. Om alles in eens af (zoo als men zegt) van mijnen hals te schuiven, zend ik u hiernevens het door mij vrij vertaalde afschrift van den Brief, door den Heer hamilton

{==560==} {>>pagina-aanduiding<<}
aan een zijner vrienden te Londen geschreven, benevens eenen anderen uit het Italiaansch vertaald, welke beide dit onderwerp in alle deszelfs omstandigheden behandelen’ - Waarlijk, deze Brieven, die in de oorspronkelijke talen, als Bijlagen, achter dit Deel geplaatst zijn, hebben geene platen of figuren tot opheldering noodig: daar zij eene soort van eerdienst aan priapus, de onkuische Godheid der Ouden, (schoon dan ook onder eene andere benaming) zoo omstandig beschrijven. In den Italiaanschen Brief, opdat wij er dit alleen uit afschrijven, wordt vermeld, ‘dat vele te voren onvruchtbare vrouwen, en ook meisjes en weduwen, dikwijls met eenen zegen naar huis gaan, waarvan men de oorzaak vindt in haar verblijf, gedurende twee nachten, sommige in de kerk der Vaders Recoletten, andere in die der Kapucijnen. Want, wordt er bijgevoegd, geheel Izernia niet in staat zijnde de groote menigte menschen te kunnen herbergen, hebben de Broeders en Priesters de vriendelijkheid, hunne kerken aan de vrouwen, en de voorhoven of portalen derzelve aan de mannen in te ruimen, en de gevolgen dezer vriendelijkheid worden, als mirakelen, aan st. cosmus en damianus toegeschreven!’
Onder de vermakelijkheden, den Schrijver en de andere zich toen te Napels bevindende Holtandsche Scheepshoofden aangedaan was het bijwonen van eene jagtpartij des toenmaligen Konings, een regte nimrod, althans wat de zucht tot de jagt betreft. Dit alles wordt levendig beschreven. - Ondanks het ongunstig weer, ondernam de Schrijver, met den Kapitein hartman, den Vesuvius te beklimmen; doch zij moesten het staken, een deel opgeklommen zijnde. Het slot van de jong's veelvuldige Brieven over Napels en hare omstreken draagt blijk van het genoegen, gesmaakt in een oord en in eene Stad, waarvan hij zegt: ‘Wat vermeet ik mij? Men moet Napels en hare ommestreken zien; men moet gevoelen en niet beschrijven’
Wat de Stad oplevert, beschrijft de jong in eenen

{==561==} {>>pagina-aanduiding<<}
Brief uit de Middellandsche Zee. Op de terugreis doet de Reiziger Cagliari aan, komt te Livorno, te Villa Franca. Na den winter te Livorno doorgebragt te hebben, maakt hij te Toulon gereedheid tot de reis naar het Vaderland. Lissabon houdt hem eenigen tijd op, en meldt hij vandaar een aantal bijzonderheden, te veel om op te noemen, alle beschreven in den reeds zoo dikwijls met lof vermelden verhaaltrant des Heeren de jong, die met de komst in 't Vaderland deze Zeereis besluit, in de Voorrede des eersten Deels vermeld hebbende, dat men geene Zeereizen meer van hem te wachten hebbe. Of hij in eenig ander vak zijner penne werkzaamheid zal verschaffen, en de vruchten daarvan aan ons mededeelen, is iets, 't geen wij wel mogen hopen, doch verre zijn van te kunnen verzekeren.




Kerkelijk Handboek, ten dienste der Hervormde Kerken in het Fransche Keizerrijk, grootendeels gevolgd naar het Fransche Werk van den Heer Rabaut le Jeune (de jonge); uitgegeven ten dienste der Hervormde Christenen in de laatst met Frankrijk vereenigde Landen. Iste Deel. Te Breda, bij W. van Bergen. 1811. Behalve het Voorberigt en de Aanspraak van den Heer Rabaut aan de Hervormden, 536 Bl. In gr. 8vo. f 3-18-:

Zoo ooit een werk naar de behoeften van den tijd was geschikt, dan was het gewis dat van den Heer rabaut, wanneer hij de inrigtingen der Protestantsche Kerken in het oude Frankrijk, (dat is, van die Hervormden, die aan de Kerkleer van Geneve en Augsburg zijn toegedaan,) volgens de laatste staatswetten en besluiten van Z.M. den Keizer, aan het Publiek mededeelde. Ook de Hollandsche Vertaler heeft hiermede geenen geringen dienst gedaan aan de Protestanten der Departementen, thans met Frankrijk vereenigd. In hoe ver, echter, deze Hollandsche uitgave van het oorspronkelijk werk verschilt, is den Recensent, bij mangel

{==562==} {>>pagina-aanduiding<<}
van dat Repertoire Ecclésiastique, niet gebleken. Genoeg, de Lezer vindt hier een aantal bijzonderheden, welke zijnen weetlust genoegzaam zullen voldoen. Na een kort Voorberigt van den Hollandschen Verzamelaar volgt, zoo wij ons niet vergissen, de Opdragt, door den Heer rabaut voor zijn Repertoire geplaatst, waaruit blijkt, dat de Hervormde Gemeenten, vóór de herroeping van het Edict van Nantes, verdeeld waren in 16 Kerkelijke Provincien, ieder met eene Synode, en 61 Bedehuizen, beloopende het getal der Gemeenten op 806, door 641 Predikanten bediend; terwijl, volgens de nieuwe organisatie, 127 Consistoriale Kerken en 19 Bedehuizen bestaan voor de Geneefsche, door 600 Leeraars, en 63 voor de Augsburgsche Protestanten, door 521 Leeraars bediend. Bij dit getal valt, natuurlijkerwijze, in het oog het merkelijk grooter aantal van Leeraren bij de laatste, dan bij de eerste. De opheldering daaromtrent is te zoeken in het behoud van Leeraars en Kerkgebouwen, welk in de nieuwe Departementen, bij derzelver vereeniging met het oude Frankrijk, is vergund; terwijl in het laatste eene Consistoriale Kerk dikwerf slechts van hare 6 of 8 Leeraren, welken zij voormaals had, 2 of 3 behouden heeft, waarvan ieder soms 15 of 20 Gemeenten moet bedienen, en daarentegen de Leeraar eener Consistoriale Kerk van de nieuwe Departementen doorgaans 3, of 2, ja somtijds slechts 1 Gemeente bedient. - Deze Opdragt wordt gevolgd door eene Historische opgave van den staatkundigen, burgerlijken en godsdienstigen toestand der Hervormde Christenheid in Frankrijk, sedert het Edict van 1787 tot in 1807, welke om haren korten en echter veel bevattenden inhoud verdient gelezen te worden. - Hierna verschijnt de gansche Lijst der Consistoriale Kerken, departementsgewijze, volgens het alphabeth, voorgedragen, en behelzende eene korte geschiedenis van
elke Consistoriale Kerk, van haren eersten oorsprong, voor zoo ver die bekend is, tot op heden, van derzelver onderdeelen, bestuur, en van de vergaderplaatsen der Gemeenten, onder haar behoorende; eerstelijk van de Geneefsche Hervormden, in 240 bladzijden, en daarna van de Belijders der Augsburgsche Confessie, in 40 bladzijden, nadat ook omtrent de laatste een algemeen Berigt is vooraf gezonden. - Op deze voorafgaande bijzonderheden volgen

{==563==} {>>pagina-aanduiding<<}
nu alle de Staatsstukken, Wetten, Besluiten enz., tot den algemeenen en bepaaldelijk tot den Protesiantschen Eerdienst betrekkelijk, beginnende met het Concordaat tusschen het Fransche Gouvernement en den Paus pius VII, de daarop gebouwde wet van 18 Germinal 10de jaar, met derzelver rapporten, en voorts de bijzondere staatsverordeningen omtrent de Luthersche Hoogeschool te Straatsburg, de traktementen en het kostuum der Leeraren, de begrafenissen, vrijdom van briefporten voor kerkelijke correspondentie, het feest van St. Napoleon, kerkelijke lijkdiensten, kosten van den eerdienst, vrijstelling van voogdijschap, fondsen voor den eerdienst enz., loopende tot 15 September 1807; wordende daarna de besluiten van mindere aangelegenheid, ten aanzien van oud en nieuw Frankrijk, bij summierlijken inhoud van hetzelfde tijdsbestek opgegeven. - Eindelijk volgen nog eenige oorspronkelijke Stukken tot opheldering der voorafgaande historische Berigten, beginnende met het beruchte Edict van Nantes van 1598, met de bijzondere Artikelen daaruit getrokken, deszelfs herroeping in 1685 en nader Edict van 1787, en behelzende de besluiten en wetten van 1790 en 1793, en de advijsen van rabaut de st. etienne, van 23 Augustus 1789, en van den Baron de menou, van 13 April 1790. - Een uittreksel uit deze rijke verzameling gedoogt zoo min de aard der zaken, als de bepaaldheid van ons Tijdschrift. Wij wijzen dus onze Lezers zelven tot dit Handboek, welks echtheid door zijne Excellentie den Minister van Eerdienst voor het Publiek is gewaarborgd.





Beknopte Beschrijving der Inrigtingen van het Openbaar Onderwijs in Frankrijk; door den Schoolopziener TH. van Swinderen. Te Groningen, bij W. Wouters. 1811. In gr. 8vo. 64 Bl. f :-11-:

Eene letterkundige Bijdrage, welke thans zeer juist te pas komt bij de op handen zijnde organisatie der hooge en mindere Scholen in de Hollandsche Departementen, en alle blijken draagt van des Schrijvers naauwkeurigheid. Zij behan-
{==564==} {>>pagina-aanduiding<<}
delt: 1.) de algemeene Inrigting en het Bestuur der Keizerlijke Universiteit; 2.) den Rang en de Titels van de Leden der Universiteit; 3.) de Grondbeginselen van het Onderwijs in de Scholen der Universiteit; 4.) de Verpligtingen en Voorregten van derzelver Leden; 5.) de Inkomsten en Uitgaven der Universiteit; 6.) de Normaalscholen, Adspiranten en Agrégés; 7.) de Akademiën en derzelver Bestuur; 8.) de Scholen, tot elke Akademie behoorende; 9.) de Faculteiten der Godgeleerdheid, Regtsgeleerdheid, Geneeskunde, Letteren en Wetenschappen; 10.) de Lyceën; 11.) de Collegiën, Instituten, Pensions en primaire Scholen, en 12.) de Bepalingen ter bevordering van het Onderwijs, en over het onderhoud der Gebouwen. Gaarne had de Recensent gezien, dat de kundige Schrijver het onderwerp der Lyceën en secondaire Scholen wat uitvoeriger had behandeld, daar het blijkt, dat hij de noodige stukken daartoe in handen heeft. Wij durven hem gaarne uitnoodigen, om dat ontbrekende, gelijk mede van de kostumen, mededingingen tot openbare posten, traktementen enz., door een afzonderlijk bijvoegsel, ter volmakinge van zijnen arbeid, aan te vullen, daar niet ieder in de gelegenheid is, dit alles zelf oorspronkelijk na te gaan. - Ook de aard van dit werkje gedoogt geen uittreksel. Onze Lezers, die verlangen, omtrent de voorgestelde bijzonderheden van
nabij onderrigt te worden, zullen het gaarne zelven in handen nemen.

Volksnatuurkunde, of onderwijs in de Natuurkunde voor mingeoefenden, tot wering van wanbegrippen, vooroordeel en bijgeloof. Uitgegeven door de Maatschappij Tot Nut van 't Algemeen. Te Amsterdam, bij C. de Vries, H. van Munster en Zoon, en J. van der Hey. 1811. In kl. 8vo. f :-11-:

Eene Volksnatuurkunde! Neen - eene zoodanige als deze bezitten wij in de moedertaal nog niet: andere soortgelijke schriften, die dit doel, hoe zeer slechts gedeeltelijk, bereiken, zijn, voor een volksboek, te omslagtig en te kostbaar. - Ja, geachte Heer buys, er behoort veel toe om zoodanig een boek wel te schrijven, en om het daar bij bedoelde wit te treffen; zoo veel zelfs, dat wij het voor

{==565==} {>>pagina-aanduiding<<}
eene der moeijelijkste en gewaagdste ondernemingen houden, daaraan de hand te slaan. Zulk een boek niet slechts in eenen voor het volk bevattelijken, maar ook in eenen aan het volk behagenden stijl te schrijven, moge nog aangaan voor de eenvoudigste onderwerpen der Natuurkunde; maar hoe, ten aanzien der werktuigkunde, der botsing, der aantrekkingskracht en van den op dezelve gegronden loop der hemelbollen, de wetten der straalbreking en van het terug gekaatste licht, de waterweeg- en waterloop-kunde? die alle zoo zeer in het wiskundige loopen, en zonder meetkundige kennis onmogelijk regt verstaan kunnen worden; en welke kennis men echter bij de volksklasse, die het meeste belang bij een zoodanig geschrift heeft, niet kan vooronderstellen; - wij zwijgen nog van het gemis der proefnemingen.
En voorondersteld zelfs, het werk is nu dáár, en alle deze geopperde zwarigheden zijn zoo goed mogelijk overwonnen; zal het dan doel treffen? zal het in der daad wanbegrippen, vooroordeel en bijgeloof weren? - wij vragen niet, of het dit kan, maar of het dit zal doen? Menschkundig beschouwd, gelooven wij, ten aanzien der groote menigte, zeer weinig: want toch, men zegge iemand, die aan spoken, tooverij, voorbeduidselen en dergelijke dwaasheden gelooft, dat er een werk is uitgekomen, 't geen, op natuurkundige gronden, het onmogelijke van het bestaan van spoken enz. aantoont; de kracht der vooroordeelen is zoo groot, dat zulk eene aankondiging meer geschikt is, om, van dat oogenblik af aan, het bijgeloof te hardnekkiger te doen aankleven, op grond van eene menigte duizendmaal verhaalde spook- en toover-historien, dan wel om de waarheid bedaardelijk te onderzoeken en zich redelijk te laten onderwijzen: men verklaart hem, die daartoe zou willen helpen, voor een vrijgeest of nog iets ergers: wij beroepen ons op de ondervinding.
Moest dan dit stuk niet geschreven zijn? - hierover straks nader. Doch, om den Lezer geene verkeerde denkbeelden in te boezemen, moeten wij terstond aanmerken, dat wij door het gezegde geenszins bedoelen, dit werk, 't welk voor ons ligt, en door ons met een zoo uitnemend genoegen gelezen is, bij voorraad te doen minachten; maar in tegendeel, om, door het plaatsen der zwarigheden op

{==566==} {>>pagina-aanduiding<<}
den voorgrond, deszelfs waardij des te sterker te doen uitkomen, wanneer men er nader mede bekend zal zijn. Wij schikken ons alzoo om deze Volksnatuurkunde wat uitvoeriger te ontleden, en de begeerte naar dezelve bij den Lezer op te wekken: tot de geopperde zwarigheden keeren wij daarna nog een oogenblik weder.
De Maatschappij tot nut van 't algemeen was reeds lang bedacht, om een werk over de Natuurkunde, toegepast op het dagelijksche leven, ter wering van wanbegrippen enz., uit te geven. Zij schreef daartoe een en andermaal eene prijsvraag uit; er kwamen twee stukken in, welke echter geen van beiden de goedkeuring der Maatschappije wegdroegen. Van een dezer slukken was Schrijver de Heer johannes buys, bekend genoeg door zijn uitmuntend Natuurkundig Schoolboek. Deze, de uitspraak der Maatschappij vernomen hebbende, bood zich aan, om, met afzien van het eere-metaal, zijne verhandeling, onder opzigt van Hoofdbestuurders, zoodanig om te werken, als noodig zoude geoordeeld worden, om aan de vereischten te beantwoorden: - dit voorstel werd bij de Maatschappij aangenomen; en zie daar den oorsprong van dit boek.
De Heer buys ontveinst in zijn Voorberigt geenszins de moeijelijkheden en onoverkomelijke zwarigheden van zijnen arbeid: hij erkent, dat ook in deze zijne Volksnatuurkunde zaken voorkomen, die, als Volksnatuurkunde, een weinig te hoog loopen: doch, zegt hij, wilde men geen onvolledig stuk leveren, dan moest men, om de orde te bewaren, ook die moeijelijker zaken behouden; te meer, daar dit werk een werk is voor het volk; dus niet alleenlijk voor den volkomen onwetenden en van alle lecture ontblooten man, maar ook voor hen, die, aan het lezen gewoon, opgeklaarder denken.
De Inleiding tot het werk is een gesprek tusschen eenen op zijn landgoed wonenden kundigen man, en zijnen wel niet geheel onvatbaren, maar toch met vooroordeelen en bijgeloovige denkbeelden bezetten Tuinman, die hem gedurig kwelde met bijgeloovige verhalen, en verscheidene dingen als bovennatuurlijke verschijnselen beschouwde. Hij verhaalt zijnen Heer, dat men bezig was met eene nieuwe roê in den molen te steken: men had met veel moeite door

{==567==} {>>pagina-aanduiding<<}
touwen en katrollen 's avonds te voren de roê bijna er in gekregen; doch de donkerheid overviel het werkvolk; men liet alles tot 's morgens staan, en nu vond het volk de roê volmaakt in het gat; men kon niet merken dat er iemand aan geweest was, en de Tuinman geloofde, dat hier iets gebeurd was, 't geen meer dan regt toe is. De Heer neemt hieruit gelegenheid, om zijnen Tuinman te onderhouden over de nuttigheid van de Natuurkunde, ter verklaring van zoo vele verschijnselen, welke een onkundigen verbaasd doen staan; zegt hem in 't voorbijgaan, dat de in den nacht gevallen regen de oorzaak van het verschijnsel aan de molenroede was. Het gesprek wordt verder voortgezet; de Tuinman geeft zijn verlangen te kennen, om in de Natuurkunde onderwijs te ontvangen; en er wordt overeengekomen, dat zijn Heer, des avonds, hem voorlezingen over de Natuurkunde doen zal. Zoodanige voorlezingen zijn er twaalf:
I. Over de kennis der Natuur in 't algemeen. Ondoordringbaarheid der ligchamen. Tegenstandbieding. Uitgebreidheid. Fijnheid. In de toepassing worden de spookverschijningen bestreden; ook de nachtmerrie, en het poeder sympathie.
II. Gedaante en poriën, deelbaarheid, logheid en beweegbaarheid der ligchamen. In de toepassing worden verscheidene dagelijksche verschijnselen verklaard: het kromtrekken van hout; het korten der touwen door de vochtigheid, en het geval met de molenroede; het hooren van een onverwachten slag; de fijne lucht der honden, enz.
III. De aantrekkingskracht. De vrije val der ligchamen. De zwaarte. Het zwaartepunt. De warmtestof, als tegenkracht der aantrekkingskracht. Menigvuldige toepassingen ter verklaring van vele verschijnselen. Ten slotte, tegen het bijgeloof aan de Tooverroede op St. Jans-nacht gesneden. Over den Duivel en Duivelskunstenaars. Doctor Faustus, enz.
IV. Over de warmtestof. Thermometer. Koken; bevriezen. De toepassing verklaart verscheidene fraaije verschijnselen der bevriezing, stolling en smelting. Onbrandbare menschen.
V. De Sterrenhemel. De Sterren. Zonnenstelsels. Het Planetengestel. Omloopstijden, afstanden en grootte der Planeten. Omwenteling en loop der Aarde. De Maan. Eclipsen. Kometen, enz. Oplossing van tegenbedenkingen tegen de omwenteling der Aarde.

{==568==} {>>pagina-aanduiding<<}
De toepassing verklaart de eb en vloed der Zee; bestrijdt het bijgeloof omtrent de Kometen, enz.
VI. Over de vloeistoffen. Persing van het water naar alle zijden. Waterweegkunde. Soortelijke zwaarte. Eigenschappen en beproeving van het water. De toepassing verklaart verscheidene bijzonderheden nopens het waterpas en de voortleiding van het water, enz. Het schandelijke en ontaarde bijgeloof der waterproef bij de zoogenaamde Tooverheksen. Waag te Oudewater, enz.
VII. Over de lucht, die onzen aardbol omringt; hare eigenschappen. De Barometer. Het geluid. De Echo, enz. De toepassing verklaart een aantal bijzonderheden en dagelijksche verschijnselen. De gewone pompen. De lucht- en pers-pompen. Verschijnselen bij het geluid. Onzigtbaar meisje. Wonderlijke gevallen, door het geluid veroorzaakt.
VIII. Verschillende soorten van lucht, met haren invloed op het dierlijk leven. De brandirg. Ademhaling. Bederfwering. Watermaking. Over de uitbarsting van het buskruid. Verscheidene toepassingen nopens de gevaren van schadelijke uitvloeiselen. Dwaallichten. Phosphorus, enz.
IX. Over den waterdamp of sloom. Uitdampingen. Wolken. Regen. Sneeuw. Hagel, enz. Toepassing op het koken van water, op den stank der grachten, de voorbode van regen, enz.
X. Over de Electriciteit, in alle hare bijzonderheden. Electrieke vlieger. De bliksem. Afleiders. Verscheidene luchtverschijnselen. Toepassingen vooral op het onweder. Het onweder geene straf noch kenmerk eener vergramde Godheid, maar een groote zegen voor den mensch, enz. Bijgeloof omtrent vurige luchtverschijnselen. Luchtsteenen.
XI. Over den Magneet of Zeilsteen, zoo den natuurlijken als den door kunst gemaakten. Eigenschappen. Toepassing op het bijgeloof omtrent de groote kracht van den zeilsteen om schepen te doen zinken, enz. Over het magnetiseren.
XII. Over het licht. De kleuren. Holle en bolle glazen. Het oog en de wijze van zien. Iets over den regenboog. Velerlei toepassingen nopens de uitwerkingen van verschillende kleuren op het gezigt en op het gevoel. De uitwerkingen der straalbreking. Tooverlantaarn, holle spiegels en andere soortgelijke toestellen. Brillen.
Ziet daar den inhoud van dit werkje zoo kort mogelijk op-
{==569==} {>>pagina-aanduiding<<}
gegeven. Ofschoon nu wel deze onderscheidene afdeelingen den naam van voorlezingen dragen, moet men zulks niet in den strengsten zin verstaan. Gedurig worden den leergragen Tuinman tegenbedenkingen en vragen in den mond gelegd, welke zijnen Heer aanleiding geven om verscheidene bijzonderheden nader te ontwikkelen en op te helderen; waaromtrent hij dan ook nooit in gebreke blijft.

(Het vervolg hierna.)




Allereerste Beginselen der Hemelkunde voor de Jeugd, door J.A. Oostkamp. Te Haarlem, bij F. Bohn. 1811. In kl. 8vo. f :-3-:

Een allerliefst Astronomisch vraagboekje, juist om zijne eenvoudigheid. Zulk een vraagboekje voor de jeugd wel te schrijven, is, onzes achtens, geene kleinigheid. Alles zal zonder uitlegging of nadere verklaring door de lieve jeugd wel niet begrepen worden; doch dit kan niet anders: de Onderwijzer doe zijne pligt!
Het boekske bevat eene korte voorrede, en voorts elf Lessen: I. Hemelkunde. II. Zonnestelsel. III. De Zon. IV. De Maan. V. De Planeten. VI. Vervolg der Planeten. VII. Over de Eklipsen. VIII. Kometen. IX. Vaste Sterren. X. Grootheid van het Heelal. XI. Tijdrekening.
Hier en daar, waar het noodig is, vindt men, aan den voet der bladzijden, eenige aanmerkingen, waarvan de Onderwijzer, naar gelegenheid, gebruik kan maken.
Gewoon, wanneer de aard des werks het gedoogt, iets van den inhoud mede te deelen, kiezen wij hiertoe de tiende Les: men zal de wijze van behandeling er uit kunnen zien.
‘V. Wat kunnen wij nu uit de beschouwing van het verhandelde leeren?
A. Dat de Schepping van eene onnadenkelijke uitgebreidheid zijn moet, en dat onze Aardbol slechts een onmerkbaar stip is, in vergelijking van het groot Heelal.
V. Hoe volgt dat uit het voorgaande?
A. Immers onze ééne Zon verlicht ten minste een aantal

{==570==} {>>pagina-aanduiding<<}
van 29 Wereldligchamen, en daar nu elke Ster eene Zon is, zoo zijn er meer dan vijftien millioenen Zonnen; hoe veel millioenen Werelden zijn er dus niet in het Heelal!
V. Wat moet het Heelal nog meer in onze gedachten vergrooten?
A. Als wij daarbij bedenken den onafmeetbaren afstand, op welken deze millioenen Zonnen en Werelden van elkanderen geplaatst zijn, en de groote ruimte, welke zij doorloopen; waarbij zelfs de afstand van Uranus van omtrent 400 mill. mijlen als niets te rekenen is; hoe onnagaanbaar groot wordt dan niet de Hemelruimte!
V. En alle deze millioenen Werelden worden bewoond?
A. Dit eischt de wijsheid en de goedheid van God, zoo zigtbaar in alle zijne werken: want waar slechts loopbanen mogelijk zijn, daar rollen wereldligchamen, en waar zich maar wezens gelukkig kunnen bevinden, daar zijn ook wezens.
V. Welke algemeene eigenschappen heeft het Heelal?
A. Die zijn zeer vele; onder andere ontdekken wij eenheid, verscheidenheid, orde, sierlijkheid, verband en zamenstemming in alle Gods groote werken.
V. En wat besluit gij hieruit?
A. Dat een heilig Dichter oudtijds te regt gezongen heeft: ‘De Hemelen vertellen Gods eer en het uitspansel verkondigt zijner handen werk. - Hoe groot zijn alle uwe werken, ô Heer! Gij hebt ze alle met wijsheid gemaakt; de Aarde is vol van uwe goedheid.’
V. En welk eene verpligting vloeit hieruit voort?
A. Om met een opmerkzaam oog en eerbiedig hart gedurig den Hemel te aanschouwen, en in zijne stille majesteit den Schepper te bewonderen, volgens de vermaning Jezaïa XL: 26. ‘Heft uwe oogen op omhoog, en ziet wie alle deze dingen geschapen heeft, die in getallen haar heir voortbrengt, die ze alle bij name roept, van wege de grootheid zijner krachten, en omdat hij sterk van vermogen is, daarom wordt er niet een gemist’

Wij hopen, dat dit boekje algemeen bekend en gebruikt worde; dat het in de huisgezinnen naast de leerboeken in de eerste beginselen van den Godsdienst eene plaats bekleede, en dat men den kinderen uit beide eene taak ter leering geve: het kan niet anders, of het moet den leerlust der weetgierige

{==571==} {>>pagina-aanduiding<<}
jeugd aanvuren, en haar opwekken tot besef van Gods grootheid, zigtbaar in den Sterrenhemel.
Op bladz. 8, in het vierde antwoord, hebben wij eene zinstorende drukfout gevonden. Er staat Luchtstof in plaats van Lichtstof.




Geschiedenis van Hendrik Ligthoofd. Naar het Hoogduitsch van C.G. Salzmann. In één Deel. Te Amsterdam, bij J. van der Hey. 1812. In kl. 8vo. VIII. 315 Bl. f 2-8-:

Met de uitgave van dit nieuwe werkje, van nu wijlen den beroemden salzmann, zien wij voldaan aan ons verlangen, betuigd aan het slot onzer beoordeeling van deszelfs Geschiedenis van den Huzaar Zwartmantel (*). Naast deze mag men veilig de Geschiedenis van Hendrik Ligthoofd op eene rij stellen; ja zij overtreft misschien de eerstgenoemde in eenheid van onderwerp. Met haar staat zij voorts gelijk in bevallige losheid van voordragt, verscheidenheid van leerzaam onderhoud, en nuttige strekking ter bevordering van deugd en godsdienstigheid. De naam des hoofdpersoons duidt reeds aan, dat de heillooze gevolgen en diepe verbastering, welke van eene bedorven en weelderige opvoeding te duchten zijn, met nadruk hier geschetst worden. Bovendien scherpt het tafereel, hier opgehangen, en menschkundig uitgewerkt, deze allergewigtigste, en in onzen tijd zoo bijzonder gepaste zedeleer in: ‘dat de tegenspoeden, meer dan alle menschelijke lessen, vermaningen en straffen, geschikt zijn, en doorgaans door den Hemelschen Vader ons toegezonden worden, om ons, bedorven door verkeerde opvoeding en onverbeterlijk door hebbelijkheid in 't kwade, eindelijk tot nadenken te brengen, en alzoo nog tot brave, werkzame, nuttige en gelukkige menschen te maken.’ Uitnemend predikt deze Geschiedenis van Hendrik Ligthoofd die nooit genoeg bedachte waarheid. Wij meenen onze Lezers geenen ondienst te doen, zoo wij hun den korten inhoud des

{==572==} {>>pagina-aanduiding<<}
verhaals, uit het voorberigt van den Uitgever (*) ontleend, mededeelen, en daardoor hen in staat stellen, omtrent de waarde van dezen Roman, en de gegrondheid van onzen lof, zelven te oordeelen: want noodeloos is het, eene proeve te geven van den onderhoudenden en hier te lande genoeg bekenden schrijstrant van dezen Volks- en Kindervriend. ‘Een jongman van deftigen burgerstand, door verkeerde opvoeding een bedorven zoontje geworden, en aanvankelijk de verwoester van zijns vaders en zijn eigen tijdelijk geluk, wordt ter goeder ure in den krijgsdienst getrokken, en geniet hier de lessen van een' braven veldprediker, die hij echter versmaadt en met een zoo slecht gedrag beantwoordt, dat hij eindelijk, zijn regiment (dat door Holland trok, om zich naar Amerika in te schepen) stil ontloopen, en in de handen der zeewervers geraakt, als matroos op reis gaat; doch, bij het verbranden en springen van zijn schip, wordt hij alleen op een hem onbekend en onbewoond eiland door de zee aan strand geworpen, alwaar hij hartelijk tot inkeer komt, zich allengskens voedsel, woning en kleederen leert verschaffen (†), een ander schipbreukeling, zijnde een kind van 8 jaren, door hem aldaar ontdekt, tot gezelschap en
kweekeling aanneemt, en eindelijk gevonden wordt door het scheepsvolk van een Amerikaansch schip (§), welks

{==573==} {>>pagina-aanduiding<<}
Kapitein hem met zijnen pleegzoon en goederen opneemt, en hem als matroos dienst aan boord geeft. Een andere Duitsche matroos, even loshoofdig als hij geleefd hebbende, doch van ordentelijken huize, wordt zijn vertrouwde vriend. In Amerika aangeland, treedt hij bij een leerlooijer in dienst als knecht, en zijn makker als handelsbediende. Beiden maken het zeer wel, en ontdekte zich al ras, dat hendrik, de pleegzoon van ligthoofd, een zoontje is van den broeder zijns meesters, die met zijn' vader op de reis uit Duitschland naar Amerika voor eenigen tijd was verongelukt. Eindelijk wordt de Heer hollander kompanjon van zijn' reisgenoot ligthoofd, en beiden worden, na een gelukkig huwelijk te hebben aangegaan, in Amerika welgestelde kooplieden en achtingwaardige menschen.’ - De plaatsing van dit overzigt in het voorberigt kan gewis, door het wegnemen der verrassing, de belangstelling en den indruk bij de lezing niet versterken.
Onze laatste aanmerking, aan den voet des blads geplaatst, toont, dat, onzes inziens, de steller van het voorberigt dit Tafereel een weinig te hoog hebbe aangeslagen, met te zeggen, ‘dat het nergens tegen de waarschijnlijkheid zondigt.’ Maar het lust ons niet, hierop stil te staan, veel minder iemand voorin te nemen tegen een werkje, zijnen Opsteller waardig, en dat wij onder de voortreffelijkste Volksboeken eenen eersten rang gaarne toewijzen. - Een fraaije Plaat strekt het zindelijk uitgevoerd werkje tot bijkomend sieraad.

De kleine Familie; een Geschenkje tot nut en vermaak voor Kinderen. Nieuwe Uitgave. Met Platen. Te Amsterdam, bij J. van der Hey. 1811. In kl. 8vo. 175 Bl. f 1-10-:

Eene zeer eenvoudige geschiedenis, of liever eenige eenvoudige tafereelen uit eene zeer gewone huisselijke gebeurtenis, doormengd met wederom andere verhaaltjes, ten deele in den vorm van tooneelstukjes gegoten, en bovendien voorzien van verschillende lessen, natuur-, sterre- en kruidkunde betreffende, bij wijze van gesprekken medegedeeld. Het werkje schijnt ons toe lof te verdienen, om den wel gehouden kindertoon en de heilzame strekking. Hier en

{==574==} {>>pagina-aanduiding<<}
daar stieten wij op eene onnaauwkeurigheid, b.v. bl. 96 bovenaan, alwaar staat, dat de aarde zich sedert den vorigen dag om de zon draaide; bl. 108 in 't midden, waar de middelpunt-schuwende kracht eene eigene zwaartekracht der planeten genoemd wordt; bl. 125 beneden, waar het eijerleggen van de kapel in de bloem noodzakelijk tot derzelver bevruchting genoemd wordt; ook, zoo wij meenen, bl. 126 boven, waar de schimmel een bosch van diertjes heet, en nog een en ander, de taal aangaande, dat wij drukfouten achten. - Het stel Plaatjes, welk deze uitgave boven de eerste vooruit heeft, verhoogt de waardij van dit bevallig Geschenkje voor de lieve Jeugd.

Tafereelen en Mengelingen, voor het verstand en hart, uit het Dagboek van eenen Rampspoedigen. Te Leyden, bij J. van Thoir. In gr. 8vo. 103 Bl. f 1-5-:

‘Dit werkje is alleen geschikt voor ongelukkigen en rampspoedigen;’ dit zegt de titel niet, maar het voorberigt, terwijl het in ons oog meer aan den titel dan aan het voorberigt voldoet. Die voor lijdenden schrijft, schrijft voor een zeer talrijk en eerwaardig publiek; niemand kan dit beter, ja hij kan het alleen, die zelve veel geleden heeft; maar, zal hij het regt goed kunnen doen, hij doe het dan, wanneer zijne wonden, ja wel eenigermate verzacht, echter nog niet volkomen genezen zijn. In dit geval was deze Schrijver, en hij wist bij ondervinding: ‘hetgeen men eenen lijdenden zegt, moet kort zijn.’ De aanleg van het boekje: kort en afgebroken, herinneringen, wenken, - dit verwachtten wij op het waarlijk lief en menschkundig voorberigt. ‘Ik geef u niet veel,’ zegt de Schrijver; ‘verslind: het niet, maar gebruikt het spade,’ (dit zal spaarzaam moeten zijn.) Maar hoe werden wij te leur gesteld! wij vonden een vreemd en zonderling allerlei; ja, daaronder nu en dan ook iets, dat voor eenen ongelukkigen gesteld zal zijn, - nu en dan, zeer enkel echter, een woord, dat treffen kan; - maar over het algemeen en doorgaans losse aanmerkingen en gezegden, die men even doelmatig in ieder ander boek en voor iederen anderen lezer plaatsen kan; zoo dat wij waarlijk gelooven, dat het kind, eerst zonder doel daargesteld, evenwel eenen naam hebben

{==575==} {>>pagina-aanduiding<<}
moest, en wel eenen naam, die het voorthielp; - of is misschien het voorberigt van eene andere hand, en de steller, zonder het werkje in te zien, door het (ten aanzien van den inhoud echter niets stelligs bepalende): ‘uit het Dagboek van eenen Rampspoedigen,’ misleid? Zoo zeide hij ons dan, hoe het boekje behoorde te zijn; en daarmede zij het raadsel opgelost! Maar er is veel in deze verzameling van woorden en denkbeelden, dat ons niet alleen raadselachtig blijft, hoe het hier behoort, maar ook, wat het moet beteekenen. Ziet hier eene proeve, zoo als het boekje open valt:
‘Indien de mensch alle die invallen, waarvoor hij vatbaar is, altijd op dien stond verkreeg, wanneer hij dezelve noodig had, dan zou hij zich zelden beklagen over onvoorzigtigheid. - En in deze gedachten, vond ik onverwacht en klaar de leere der onmagt tot het goede; op het oogenblik, dat ik dezelve ging betwijfelen.’

‘Om eenen jongeling tot eenen man te vormen, zijn er altijd handen bereid: dan de jongeling ziet dit niet, weet het niet, of hoort het niet, vóór dat hij een man begint te worden.’

‘Onder zoodanige Christenen, die meer aan den uitwendigen Kerkdienst blijven hangen, dan met hun hart God vereeren, schijnt het wel de minste zonde te zijn, om de Namen van Goddelijke Personen te misbruiken tot allerlei stopwoorden: hierin maken noch de deftige, noch gemeene lieden onderscheid: bij beiden is het zeer algemeen.’

‘De woorden, eenvouwig, ordelijk en zinlijk, kan ik niet wel verdragen, en vind ze zeer laf; daar, waar ze eenvoudig van eenvoud, ordentelijk van geschikt en zindelijk, voor rein beteekenen moeten.’
Deze en soortgelijke spreuken, of wat zijn het? bevatten wij waarlijk niet volkomen; vooral niet, hoe dezelve gezegd kunnen worden alleen geschikt te zijn voor ongelukkigen en rampspoedigen. Het spijt ons, maar wij moeten zeggen, dat het boekje, in ons oog, zeer ondoelmatig is.


{==576==} {>>pagina-aanduiding<<}

Uilenspiegel in de Negentiende Eeuw; een Boek vol Gekkenwijsheid. Uit het Hoogduitsch vertaald, in de overtuiging dat het beter is zot te zijn met velen, dan wijs met weinigen. Het boek der ondervinding, Cap. I. Te Amsterdam, bij P.G. en N. Geysbeek. 1811. In gr. 8vo. f :-18-:

Tijl uilenspiegel is zich in iedere Eeuw gelijk, en het komt, ons voor het minst, niet voor, dat deze boven zijne voorgangers uitmunt. Zijne lotgevallen en potsen zijn ook niet van dien aard, dat wij zeer tot mededeeling worden uitgelokt. In dat tijdvak van zijn leven, in 't welk hij tot Hofnar bevorderd was, zegt hij zoo het een en ander, dat wij hem niet nazeggen, en dat, naar zijne meening ook, alleen een Uilenspiegel, en dan nog als gepriviligeerd Uilenspiegel of Hofnar, aan de Hoven zeggen kan. Immers zoo drukt hij zich uit, bij zijn dringend aanhouden om dien post: ‘o, Uwe Doorluchtigheid benoeme mij daartoe! het leven is met wolken omringd, de vrolijkheid is balsem voor menige wonde. De waarheid nadert het Hof veel zeldzamer, de logen sloeg hare woonplaats daar veel vrijmoediger op, sedert de vrolijke Raad verbannen werd. Ernst en welvoegelijkheid moesten tot een dekmantel dienen, waarachter de huichelarij en boosheid zich verborgen, toen men haar veroordeelde. Dikwijls maakt de zot van zijn belagchelijk ambt gebruik, om de onnoozele wijsheid verstandiger te maken. De Vorst vindt nimmer eenen hartelijker vriend, dan in zijnen zot. Geen Veldheer, geen eerste Minister, geen Biechtvader zegt hem zoo getrouw de waarheid.’ - De Hofnar in de negentiende Eeuw rigtte echter weinig uit, en kreeg tegenzin in zijn ambt; en - post varios casus - maakt hij zich dit grafschrift:

De schrandere zot sloot zijne oogen, 
Nu heeft langoorige wijsheid rust. 

Zijne afbeelding op het titelblad geeft omgekeerd eenen ezelskop.





{==577==} {>>pagina-aanduiding<<}

Beoordeeling.

Leerredenen, door Wilhelm Broes, Predikant te Amsterdam. IIde Deel. Te Amsterdam, bij J. Allart. 1812. In gr. 8vo. 353 Bl. f 3-:-:

Ten aanzien van werken, waarbij het te pas komt, is de beöordeelaar zoo wel verpligt het standpunt, waarvan de Schrijver uitgaat, te beoordeelen, als het werk op zichzelve. Wordt uit zulk een werk slechts een uittreksel, zonder meer, ten minste zonder veel meer, geleverd; zulks verdient den naam van beoordeeling niet; het is, ten hoogste, eene aankondiging. Dit hebben wij in het oog gehouden, toen wij, in No. IV van de Vaderlandsche Letteroefeningen voor 't jaar 1811, het eerste Deel der Leerredenen van den Eerw. broes beoordeelden. Het standpunt, waarvan zijn Eerw. uitging, was, als het eerste en voornaamste in ons oog, datgeen, waarmede wij beginnen moesten. De vraag was, of met het geloof aan de echtheid der Evangelische geschiedverhalen ons geloof aan jezus christus noodzakelijk staan of vallen moet. De Eerw. Schrijver beweerde dit, en gaf zijne overtuiging dienaangaande als den grond op, waarom hij die Leerredenen uitgaf, welke ten doel hadden de echtheid der Evangelische geschiedverhalen te staven. Wij hebben met betamelijke achting 's Mans stelling getoetst, en er, onder eenige bepaling nogtans, onze toestemming aan gegeven. Onze redenering kwam daarop neêr, dat de Evangelische geschiedverhalen voor den hoogschatter des Christendoms dierbare gedenkstukken der Christelijke oudheid, en welkome bijdragen tot schraging van zijn geloof waren; terwijl wij, echter, ons niet overreden konden, en de ondervinding sints de eerste tijden des Christendoms tot op

{==578==} {>>pagina-aanduiding<<}
dezen dag het tegensprak, dat zij op zichzelve in staat waren het geloof aan jezus christus voort te brengen, wanneer niet eene zedelijke behoefte, oorspronkelijk aan de menschelijke natuur eigen, hoezeer bij velen buiten werkzaamheid, in den lezer der gezegde geschiedverhalen werkzaam ware, en hem tot het geloof aan Hem, die in dezelve wordt voorgesteld, stemde. Wij waren dus tegen een geloof, hetgeen, enkel redenerende en op gevolgtrekking steunende, niets anders dan een koel verstandsgeloof zoude zijn, en zeer wel buiten alle inwerking op het hart konde blijven. De slotsom, dan, moest natuurlijk zijn: met het geloof aan de echtheid der Evangelische geschiedverhalen staat ten minste het geloof aan jezus geenszins onvoorwaardelijk. (Eerder willen wij toestemmen, en dit hadden wij toen reeds behooren aan te merken, dat, nu wij schriftelijke oorkonden hebben, nu de menschen zijn gelijk zij zijn, nu wij allen gewoon zijn tot dezelve onze toevlugt te nemen, met dezelve ons geloof aan den historiélen jezus zoude kunnen vallen.) - De Lezer gelieve het ons ten goede te houden, dat wij hem op het in gezegd No. Letteroeff. beredeneerde nog eens terug wijzen. Wij doen dit, omdat er sints onze toenmalige beoordeeling van het eerste, en de tegenwoordige van het tweede Deel der Leerredenen van den Eerw. broes, aanmerkelijk veel tijds verloopen is, en er ons aan gelegen ligt, dat onze tegenwoordige met gene in verband beschouwd worde, alzoo de Lezer daardoor ons standpunt het best kan leeren kennen.
Wij kunnen ons nu, gelijk wij met vermaak doen, tot de Leerredenen afzonderlijk bepalen. Ook zij hebben ons gelegenheid gegeven, ons Vaderland geluk te wenschen met de verbeterde predikmethode, welke, met de verlichtere denkwijze, thans in zwang komt. Wij behooren niet tot die genen, die, al wat oudtijds in gebruik was, onbezien verwerpen; maar moeten toch indachtig maken, dat het tot in 't oneindige uitpluizen van den

{==579==} {>>pagina-aanduiding<<}
letterlijken zin van den tekst, het aanhalen van Grieksche en Hebreeuwsche woorden, het oplezen van eene groote lijst van meeningen over eene plaats, het dogmatiseren en polemiseren, enz. geenszins ter bevordering van Christelijke kennis en godzaligheid konde strekken En dit alles was toch zoo zeer in zwang, dat zelfs de beste Predikers zich aan die manier van doen niet volstrekt konden onttrekken. Ons behagen Leerredenen, waarin dit, maar waarin ook het tegenovergestelde uiterste, het ganschelijk verwaarloozen van den tekst, koud philosophisch zedepreken zonder kracht of zalving, gebrek aan orde en zamenhang, platheid of gezochte hoogdravendheid, (welke dingen heden ten dage bij velen aan de orde van den dag zijn) wijsselijk vermijd, en de middelweg gekozen is. Maar het gaat met dit kiezen van den middelweg niet zoo gemakkelijk als men doorgaans meent; daarom is hij hoog te schatten, die hem trof. Tot de genen, wien dit gelukken mogt, rekenen wij den Eerw. broes; en wij nemen, na de lezing van dit tweede Deel van deszelfs Leerredenen, niets terug van hetgeen wij tot lof van zijnen preektrant bij de beoordeeling van het eerste Deel gezegd hebben.
Ondertusschen zal des Eerw. Schrijvers bescheidenheid enkel lof zoo min begeeren als verwachten; en gelijk wij bij de beoordeeling van deszelfs standpunt toonden, niet de lofspraak, maar de onderzoeking voor onze taak te houden, zoo willen wij ook nu, ten aanzien van de Leerredenen in 't bijzonder, en allerbijzonderst van die, welke wij in dit Deel voor ons hebben, nog aanmerken, wat er, onzes inziens, aan te merken valt.
Wij ontkennen niet, dat, zoodra wij des Schrijvers plan inzagen, - in eene reeks van Leerredenen de echtheid der Evangelische geschiedverhalen te betoogen, - zulks ons als eene taak, voor Kerkelijke Redevoeringen min-, maar voor eene of meerdere Verhandelingen meer gepast, voorkwam. Met dat al viel ons de uitvoering bij het doorlezen van het eerste Deel zeer in de hand. De stijve be-
{==580==} {>>pagina-aanduiding<<}
toogtrant, waarvoor wij gevreesd hadden, was, met eene eigenaardige geschiktheid, vermijd; terwijl toch het ten grond liggende oogmerk - aanwijzing van afzonderlijke karakteristieke trekken in de Evangelische geschiedverhalen, tot staving van dezer echtheid, - in elke Leerrede meesterlijk werd bereikt, zonder dat de hoofdbedoeling eener Leerrede, stichting en toepassing, er onder leed. Wij verheugden ons des, toen wij in de Voorrede zagen, dat in een tweede Deel de toepassing van het inwendig geschiedbewijs op de drie hoofdgebeurtenissen van het Evangelieverhaal, namelijk de geboorte, het laatste lijden en de opstanding onzes Heeren, zoude gemaakt worden. In stede hiervan, ontvingen wij andermaal een Deel met tien Leerredenen, over hetzelfde onderwerp loopende, welke, wij bekennen het, bij de doorlezing ons niet zóó troffen als de eersten. Waaraan ligt dit toch? dachten wij, te meer daar de uitmuntendheid ook dezer Leerredenen op zichzelve onmiskenbaar was; en het kwam ons voor, alsof zij, een bepaald doel ten grondslag hebbende, nu wat te veel in getal werden. Dogmatieke vervolgstoffen (dus kan men deze Leerredenen noemen) hebben in haar nadeel, dat, bij alle verscheidenheid van daaruit afgeleide bespiegelingen en leeringen, eene zekere eentoonigheid en gedwongenheid niet wel kunnen vermijd worden. De Redenaar is niet vrij genoeg, omdat hij genoodzaakt is, altijd op een zeker punt te huis te komen. Men kan eene soort van belemmering ook in sommige der Leerredenen van broes waarnemen. De verpligting, om bij elke derzelven een'
karakteristieken trek der Evangeliegeschiedenis aan te wijzen, bindt hem in het stellen van zijne, uit den tekst afgeleide, stof, zoo dat de eenheid van deze wegvalt, terwijl genoemde aanwijzing als een geheel ongelijksoortig bijhangsel voorkomt, waardoor het thema als 't ware in twee vervalt en te lang en moeijelijk voor het geheugen wordt. Laat ons hiervan een paar proeven zien. In de elfde Leerrede, de eerste in dit Deel, over Matth. XVIII:21-35, stelt de

{==581==} {>>pagina-aanduiding<<}
Redenaar zich voor, in het eerste deel de noodige ophelderingen over de gelijkenis te geven, en in het tweede zoekt hij zijnen hoorderen onder het oog te brengen, eensdeels de uitmuntende gepastheid en fraaiheid der gelijkenis, anderdeels de groote waarde van den pligt der verzoenlijkheid, en van de beweegreden, waardoor dezelve wordt aangedrongen. In de twaalfde Leerrede, over Matth. XI:29, wil de Redenaar in het eerste deel de zachtmoedigheid schetsen, welke in het Evangelisch berigt aan jezus wordt toegekend, en in het tweede deze schets gebruiken, om eerstelijk de overtuiging zijner hoorderen aangaande de waarheid der Evangeliegeschiedenis te bevestigen, ten andere om hun jezus van de zijde zijner zachtmoedigheid aan te prijzen. Ook buiten dit zijn de thema's van broes te lang, en daardoor niet klaar genoeg. Het zij intusschen verre, dat de Leerredenen, ook in dit Deel, door deze en soortgelijke belemmeringen en onvolkomenheden aan innerlijke waarde zouden verliezen.
Nu mogen ons nog eenige aanmerkingen over het eene en andere, in deze Leerredenen voorkomende, geoorlofd zijn. Dat een Godsdienstleeraar voorzigtig zijn moet, spreekt van zelfs; men moet hem ook eene, hier en daar te pas gebragte, accommodatie niet kwalijk nemen, wanneer slechts waarheid en deugd daar niet onder lijden. Er zijn, ondertusschen, andere punten, wier waarheid vaak wordt toegestemd, omdat het geloof daaraan zeker verjaard regt bekomen heeft. Hiertegen staat het vrij, bedenkingen in te brengen. Wij rekenen daartoe, wat de Schrijver bl. 44 zegt: ‘Het gewigtigste van al het gehoorde is, dat god onze zonden vergeeft; en hetgeen vooral de uitgewikkelde voordragt van het Evangelium, in de schriften der Apostelen, leert van de wijze onzer begenadiging, behooren wij steeds in onze gedachten daar bij te voegen, dat door christus, dien regtvaardigen, onzen bij God welgevalligen voorspraak, door zijn gehoorzaam lijden, onze regtvaardiging is.’ Waar-
{==582==} {>>pagina-aanduiding<<}
om, vragen wij hier, is de voordragt der Apostelen de uitgewikkelde voordragt van het Evangelie? Is de openbaring van jezus dan zoo duister, dat wij tot de leerlingen ons moeten vervoegen, om te vernemen, wat de Meester gemeend hebbe? Ziet daar eene zaak, die maar zoo stilzwijgend, zonder aanwijzing van eenige bevoegdheid, vastgesteld is en vastgehouden wordt. Wij vragen elken onpartijdigen, of 't niet veel natuurlijker is, bij den Meester na te vragen, wat de leerlingen kunnen, moeten en mogen gemeend hebben. Wij voor ons zoeken dus den zin van de spreek-wijzen der Apostelen in het Evangelie, gelijk jezus het in woord en daad voordroeg; en dan vinden wij 't gaaf bij de eersten weder. Even zoo moeten wij aanmerken, dat de H. Geschiedschrijvers, bij 't min of meer onderscheiden opteekenen der gebeurtenissen, ons toeschijnen hunne eigen behoefte en individualiteit
gevolgd te zijn; van welk gevoelen de Schrijver, bl. 135, blijkt niet te zijn, bewerende, dat zij enkel de behoefte op 't oog hadden van hen, voor wien zij schreven. Doch dit is van minder belang.
De beschrijving van de houding der moeders en kinderen (bl. 94) is te gezocht, te kunstig, en daarbij zijn de trekken van het tafereel te grof. De zegen over de kinderen, welken de Schrijver (bl. 99) jezus in den mond legt, komt ons voor niet geheel die zalving te hebben, welke aan eenen zegen uit dien mond eigen was. Beter ware deze geheele omschrijving, van hetgeen waarschijnlijk slechts eene korte verzuchting was, weggelaten. Ook zien wij volstrekt geenen grond voor de waarschijnlijkheid, welke de Schrijver vindt (bl. 102), dat god, ter eere van zijnen Zoon, het leven van deze kinderen met rijke weldadigheid zoude onderscheiden hebben. Zij staan immers gelijk met alle kinderen, die aan jezus worden opgedragen. Al zulke dingen mogen aan eene zekere klasse van hoorders welgevallig zijn, ons komt de zaak voor als eene schilderij, welke geenen achtergrond heeft, of waarin de voorwerpen, tot het verschiet behoo-
{==583==} {>>pagina-aanduiding<<}
rende, even groot en sterk gekleurd zijn als die op den voorgrond, en daarom op dezen zaamgepakt schijnen. - Ten aanzien der veertiende Leerrede merken wij aan, dat zij eerder eene fraaije Verhandeling dan eene Leerrede te noemen is. - In de negentiende wordt de vraag van jezus aan de twaalve: ‘wilt gijlieden ook niet weggaan?’ (bl. 287) beschouwd, als enkel tot judas gerigt. Ons komt als zeker voor, dat jezus, vermits eenigen, die hem te voren gevolgd waren, hem verlaten hadden, er mede wil te kennen geven, dat hij niemand dwingt om bij hem te blijven, dat integendeel de hoogste vrijheid en de heiligste behoefte zijnen volgeling aan hem verbinden moet. - Vermits het naauwelijks genoeg kan gezegd worden, dat het leven en de onsterfelijkheid eeniglijk door het Evangelie derzelver vastheid en zekerheid ontvangen; zoo schijnt het ons toe, dat men niet zoo veel prijs op het onderwijs der Rede in dezen behoort te stellen,
als de Eerw. broes in de twintigste Leerrede (bl. 339 en 340) doet. De gevolgtrekking van den voorspoed der goddeloozen, en de rampen der regtvaardigen, tot eene aanstaande herleving, gaat zoo min volstrekt door als andere redeneringen, waardoor men de onsterfelijkheid uit de Rede wil bewijzen. Wie is goddeloos? wie regtvaardig? wat is geluk? wat ongeluk? - deze vragen zouden eerst volledig moeten beantwoord en toegepast worden, eer men tot eene juiste gevolgtrekking zoude kunnen overgaan. En wie zal dat in eenig gegeven geval vermogen? Dat elk goed en verstandig mensch een voorgevoel van en behoefte naar een ander leven in zich ontwaart, is sterker bewijs voor hetzelve dan alle gevolgtrekkingen. Doch eerst het Evangelie kan aan dit voorgevoel beteekenis en zekerheid geven. Ook is in de natuur, voor den geloovigen, hieromtrent meer zinnebeeldige voorstelling dan wel onderwijs.
Na dus te hebben aangemerkt, wat wij, naar onze overtuiging, meenden te moeten aanmerken, prijzen wij deze Leerredenen, (waarin het toevoegelijk naamwoord

{==584==} {>>pagina-aanduiding<<}
lief door het zeer veelvuldig gebruik deszelfs uitwerking verliest) gelijk die van het eerste Deel, het Publiek aan, en zien de toepassing van het inwendig bewijs voor de waarheid der Evangelische geschiedverhalen op 's Heilands geboorte, dood en opstanding, met verlangen te gemoet.

Onderzoek der gronden voor eene veronderstelde wederopneming van Zenuwvocht door de Watervaten, en der nuttige gevolgen, welke daaruit voor de Genees- en Heelkunde zouden kunnen afgeleid worden; door S.Th. Soemmerring, Koninklijk Beijersch Geheimraad en Ridder, Corresponderend Lid van het Koninklijk Institut van Holland, te Munchen. Te Amsterdam, bij L. van Es. 1811. In gr. 8vo. X en 191 Bl. f 1-16-:

Deze Verhandeling maakt, met eene van den kundigen Geneesheer sebastian over hetzelfde onderwerp, het eerste Deel uit der Nieuwe Prijsverhandelin gen, bekroond met het Legaat van j. monnikhoff. Het is bekend, dat wij aan de edelmoedige kunstliefde van dien beroemden Amsterdamschen Heelmeester eene reeks van belangrijke Verhandelingen, betrekkelijk de kennis en behandeling der Breuken, verschuldigd zijn. Dit gedeelte der Heelkunde uitgeput zijnde, zullen nu de Bezorgers van dit Legaat, ingevolge den wil des Stichters, voortaan de vragen ook tot de ontleed en natuurkundige kennis van het menschelijk ligchaam en de nog niet verhandelde gedeelten der Heelkunde uitstrekken, en hebben daartoe voor het jaar 1810 eene vraag opgegeven, welke de aandacht der Natuur- en Geneeskundigen moest opwekken en nu nog meer tot zich trekken zal, daar zij het opzettelijk onderzoek van twee bevoegde regters omtrent een twijfelachtig en geheel onbeslist stuk heeft veroorzaakt.

{==585==} {>>pagina-aanduiding<<}

Het bestaan en de afscheiding van een Zenuwvocht vaststellende, vroegen zij naar aannemelijke ontleed en natuurkundige gronden en toereikende genees- en heelkundige waarnemingen ter staving van de wederopneming van dit zenuwvocht door de opslorpende vaten; en deze veronderstelling gegrond zijnde, verlangden zij daaruit die gevolgen te zien afgeleid, welke ter bevordering der Genees- en Heelkunst, ter opheldering van den aard der Ziekten, en van de krachten en werking der Geneesmiddelen, konden dienen.
De Verhandeling, welke wij voor ons hebben, loopt dus over een duister punt, en verdient een ernstig onderzoek, vooral daar zij door een' man geschreven is, die door zijne vorige schriften reeds zulk een groot licht over de leer der hersenen en zenuwen verspreid heeft. - Soemmerring verdeelt zijn geschrift, naar aanleiding der vraag, in twee deelen, doch handelt vooraf, in de inleiding, over het zenuwgestel in het algemeen, deszelfs onafhankelijkheid van de hersenen, en over het bestaan en den aard van het in de prijsvraag bedoelde zenuwvocht. Ten aanzien van de twee laatste punten vooral vinden wij hier het voornaamste verzameld, wat door de beroemdste Ontleedkundigen is opgeteekend. Het verwonderde ons echter, dat soemmerring geene melding hoegenaamd van den verdienstelijken gall maakt, die toch, meer dan eenig ander vóór hem, de betrekking tusschen de hersenen en zenuwen opgespoord, en daaromtrent belangrijke ontdekkingen gedaan heeft. Wij mogen toch nu de hersenen zelve als eene verzameling van ineengestrengelde zenuwen en zenuwknoopen aanmerken, waaromtrent dus in het algemeen hetzelfde geldt, wat van de overige zenuwen gezegd kan worden. Het onderwerp dezer Verhandelinge heeft dus eene regtstreeksche betrekking tot de hersenen zelve; en men zoude uit de stellingen, welke daarin ontwikkeld worden, ook belangrijke gevolgen, ten aanzien van de ziekelijke gesteldheid dier deelen, kunnen

{==586==} {>>pagina-aanduiding<<}
opmaken. Voor het overige zien wij hier de groote onafhankelijkheid der zenuwen en derzelver verbazende levenskracht bevestigd; en over den aard en oorsprong van het zenuwvocht vinden wij belangrijke aanmerkingen. De slotsom van soemmerring's onderzoek daaromtrent komt hier op neêr, dat het eene fijne, doordringende, uit de slagaderen afgescheidene vloeistof is, waarvan hij den oorsprong eer in de lucht dan in het voedsel wil gezocht hebben, terwijl hij niet vreemd schijnt te zijn van de veronderstelling, dat hetzelve vooral met de zuurstof der dampkringslucht overeenkomst heeft. - En voorzeker mogen wij met regt het voedsel der zenuwen meer in den dampkring dan in de spijzen, waarmede wij ons voeden, zoeken; hoewel de drank, en vooral het water, ook veel ter onderhouding der zenuwkracht schijnt bij te dragen. Doch wij vinden niet veel grond voor de stelling, dat dit voedsel voornamelijk in de zuurstof gelegen zoude zijn. Het is wel waar, dat het slagaderlijk bloed, naauwelijks met zuurstof bezwangerd, zich in eene groote hoeveelheid naar de hersenen begeeft en tot derzelver werking noodzakelijk is, terwijl het aderlijk bloed dezelve veeleer schijnt te verhinderen; het is waar, dat wij uit de analogie, ook ten aanzien der zenuwen, die zelfde betrekking tot het verzuurstofd en verkoolstofd bloed kunnen aannemen: maar uit het slagaderlijk bloed laat zich ook meer afscheiden dan zuurstof; hetzelve neemt uit de lucht, zoowel in de longen als in de buidvaatjes, voorzeker ook nog andere beginselen op, zoo als wij duidelijk kunnen ontwaren uit den invloed, welken de veranderde warmte, vochtigheid, elektriciteit der lucht op het gezonde en zieke ligchaam hebben. De spieren behoeven daarenboven, tot hare beweging, het slagaderlijk bloed niet minder dan de zenuwen. Ook komt het ons voor, dat, indien de zuurstof zulk eene naauwe betrekking tot de zenuwen en zulk eenen onmiddellijken invloed op de
vermeerdering van de zenuwvloeistoffe had, de metaaloxyden alsdan eene

{==587==} {>>pagina-aanduiding<<}
grootere werking op deze organen zouden uitoefenen, dan de ondervinding leert: iets, hetwelk de beroemde Schrijver zelf aanmerkt. De hevigste werking dier oxyden is toch op den hoogsten trap hunner oxydatie, wanneer zij hunne zuurstof het ligtst afstaan. Het zenuwvocht moest dus daardoor aanzienlijk vermeerderd en de werking der zeuuwen verhoogd worden; doch dit heeft geene plaats, en zij worden, even zeer als de overige bewerktuigde vezelen, onmiddellijk chemisch aangetast en vernield. De vochtigheid der lucht schijnt meer invloed op de zenuwvezel te hebben, daar alle ongesteldheden, uit eene verhoogde zenuwwerking ontstaande, door een' vochtigen dampkring verergeren. Ook hebben wij opgemerkt, dat diegenen, die aan hevige zenuwtoevallen lijden, oneindig meer dorst hebben, en vooral naar water, dan wanneer zij gezond zijn. Zoude het zenuwgestel door deze hevige inspanning niet uitgeput, de zenuwvloeistof te sterk verspild, en daardoor eene natuurlijke aandrift tot herstelling van dezelve geboren worden? Wij willen niet zeggen, dat het water, als zoodanig, hier werkzaam is; maar kan het geene werkzamer beginselen bevatten? en is niet veelligt de ontleding van hetzelve noodig tot de uitoefening der zenuwkracht? Wij kennen drie bloedrijke meisjes, allen min of meer en zelfs het eene aan hevige zenuwtoevallen onderhevig, welke, gezond zijnde, bijna niets drinken; het laatste heeft zelfs eens, gedurende tien dagen, geen vocht geproefd, ook geene soepen of dergelijk voedsel gebruikt. Zouden bij dergelijke voorwerpen de zenuwen ook overladen zijn met hare vloeistoffe? dezelve in te sterke mate afscheiden? en de watervaten, die in het vrouwelijk gestel dikwijls te traag werken, omdat zij overprikkeld worden, het zenuwvocht niet genoegzaam opnemen?
Wij gaan met soemmerring tot de vraag zelve over. De ontleedkundige gronden, hier voor eene opslorping van het zenuwvocht door de watervaten te berde gebragt, zijn de wel bewezene aanwezigheid dier vaten

{==588==} {>>pagina-aanduiding<<}
in de nabijheid der zenuwen, en de meerdere droogte der laatsten bij oude lieden dan bij jonge; tot de natuurkundige behoort de analogie met de overige asscheidingen, want wordt er eene zenuwvloeistoffe afgescheiden, zoo wordt zij ook voorzeker, even als de gal, het zaad, enz. wederom gedeeltelijk opgeslorpt; en - dit mogen wij er wei bijvoegen - nog te meer, naarmate zij van meer gewigt is. Het zaad b.v. wordt weder grootendeels opgeslorpt, waar het niet geloosd wordt, en dient klaarblijkelijk ter versterking des ligchaams. Ten tweede, de wet der spaarzaamheid in de Natuur; want het zenuwvocht, reeds werkzaam in de zenuwen, gedeeltelijk opgenomen door de watervaten, bevordert derzelver prikkeling, en verspreidt, in den bloedstroom teruggevoerd, het beginsel des levens door alle organen. Het is toch meer dan waarschijnlijk, dat van deze vloeistoffe vooral het leven en de werking van alle ligchaamsdeelen afhangt; hetwelk men dnidelijk kan opmaken uit den invloed, dien de zenuwen op elke beweging en afscheiding hebben. Ten derde, spreekt ook de ondervinding voor deze stelling, daar zij leert, dat alle werkingen bij den grijsaard kwijnen en eindelijk ophouden. Wat is natuurlijker dan aan te nemen, dat door de tragere werking en gedeeltelijke vernieling van het slagaderlijk stelsel de zenuwvloeistoffe in mindere mate wordt afgescheiden, en dat deze, nu ook in mindere hoeveelheid door de watervaten opgenomen, niet meer die geestdrift aan de verschillende organen mededeelt, welke de jeugd kenmerkt?
Na de opgave der voornaamste omleed- en natuurkundige gronden, gaat soemmerring over tot de vermelding der genees- en heelkundige waarnemingen, welke voor de wederopneming der zenuwvloeistof door de watervaten pleiten. Deze waarnemingen zijn grootendeels uit de ziektekundige ontleedkunde ontleend. Wij zien er uit, dat de ongesteldheden der zenuwen ook groote veranderingen in derzelver stof te weeg brengen. Nu eens vond men de zenuwen dunner en het zenuwvlies dikker,

{==589==} {>>pagina-aanduiding<<}
dan eens waren de omkleedselen verwijd; ook was het binnenste der zenuw, b.v. na zenuwkoortsen, volgens de waarneming van reil, met bloed opgeloopen; en zag men dezelve wel eens geheel ontaard en tot vormelooze klompen vergroeid. Er zijn daarenboven waarnemingen, welke de herstelling der zenuwen, en het ontstaan van nieuwe zenuwdraden, zeer aannemelijk maken. - Uit dit alles kunnen wij echter, met den Schrijver, geen besluit tot de opslorping van het zenuwvocht door de watervaten opmaken. Wij zien wel, dat de ziekelijke zenuwen stoffelijk veranderd worden; doch of daarbij de zenuwvloeistof verminderd of vermeerderd of wel ontaard is, en of daarbij de watervaten eenige rol spelen, wordt door geene der opgegevene voorbeelden duidelijk gemaakt, daar men noch de verandering der watervaten in die gevallen, noch die van het zenuwvocht heeft kunnen nagaan. Het is alleen de natuurkundige kennis van het levend menschelijk ligchaam, welke daaromtrent eene verdere oplossing geven kan.
Het eerste gedeelte der vraag hiermede beantwoord zijnde, gaat de Schrijver nu tot het tweede over; het aanwijzen, namelijk, der nuttige gevolgen, welke uit deze veronderstelde wederopneming van het zenuwvocht door de watervaten, voor de kennis der ziekten en der krachten van de geneesmiddelen, kunnen asgeleid worden. Wij ontmoeten in deze afdeeling allerbelangrijkste waarnemingen en aanmerkingen, daar zij ten aanzien van sommige ongesteldheden veel licht verspreidt, en ook vele stellingen bevat, welke eene nadere overweging verdienen. Soemmerring maakt vooreerst opmerkzaam, dat de meeste metaalmiddelen niet op de zenuwen werken, terwijl plantaardige stoffen, in de geringste hoeveelheid, de hevigste werkingen op het zenuwgestel te weeg brengen. Zelfs die planten, welke bijna reuk noch smaak hebben, en daarom van velen over het hoofd worden gezien, verdienen, in dit opzigt, de aandacht der Geneeskundigen. Zoo vond soemmerring de eiken-marentakken

{==590==} {>>pagina-aanduiding<<}
(viscus quercinus) werkzaam in aandoeningen der slemzenuwen, ja zelfs tegen vallende ziekte. Ook verdient het opmerking, en soemmerring beveelt dit met regt aan het verder onderzoek aan, dat niet alle zenuwmiddelen evenzeer op alle zenuwen werken, maar dat sommige meer bijzonder op een bijzonder gedeelte werkzaam zijn; zoo als b.v. het bilsenkruid op de gezigts- en ooghaarszenuwen. - Ten opzigte van de werking der metalen op de zenuwen, willen wij hier eene aanmerking bijvoegen, aangaande den braakwijnsteen. Dat deze op de zenuwen werkt, is genoeg bekend, en heeft onder andere van humeoldt in eene bepaalde proef ondervonden. Zoude deze werking niet voornamelijk aan de potasch moeten worden toegeschreven, welke toch op het zenuwgestel, b.v. in de aanwending tegen krampen, in afwisseling met opium, zich zeer werkzaam betoont? En niet alleen de potasch, maar ook de ammoniak, is, op dezelfde wijze gebruikt, een krachtdadig krampstillend middel. De alkalien schijnen dus mede op de zenuwen te werken, en in zoo verre moet de uitspraak van soemmerring eenige bepaling lijden.
Soemmerring loopt in deze afdeeling de rij der ziekten bijna door, om over derzelver kennis, uit de bewezene betrekking der watervaten en zenuwen, eenig licht te verspreiden. Wij kunnen wel niet ontkennen, dat ons de toepassing op sommige verschijnselen der ziekten eenigzins gedrongen voorkwam; maar in het algemeen zal men hier vele wenken vinden, die de opmerkzaamheid der Geneeskundigen verdienen, en genoegzaam aantoonen, dat in alle zenuwziekten, en in vele andere kwalen, verkeerde afscheiding en wederopneming der zenuwvloeistof plaats heeft. Dit mag men ten aanzien der krampen, der watervrees, der miltzucht, der tering, van den kanker zelfs, niet zonder grond aannemen. Maar of in de pijnen bij zuivere ontstekingen, in de tusschenpoozende koorts, in de venusziekte, zoo iets plaats hebbe, hieraan twijfelen wij zeer; want, zoo wij hier de zenu-
{==591==} {>>pagina-aanduiding<<}
wen zien aangedaan, is zulks meer een gevolg der ziekte, in eene oogenblikkelijke prikkeling en werking der zenuwen bestaande, welke zich zonder medewerking der watervaten zeer wel verklaren laat. Men kan voorzeker niet bij elke werking der zenuwen aan eene afscheiding van het zenuwvocht en eene opslorping van hetzelve denken, even min als men dit bij andere afgescheidene vochten waarneemt; alleen die ziekten, welke eene verandering of eene langzame en gestadige ophooping of vermindering der zenuwvloeistof tot oorzaak schijnen te hebben, geven ook reden om de bedoelde werking der watervaten op de zenuwen aan te nemen.
Ons bestek laat ons niet toe, langer bij deze belangrijke Verhandeling te verwijlen; wij willen dan nog alleen deze aanmerking maken, dat hier en daar, door ingellopene drukfouten, de zin, vooral in de noten, zeer duister is.




Verhandeling over de Testamenten, bewerkt volgens het Fransch Burgerlijk Wetboek Napoleon; door Mr. Is. Verwey, J.U.D. en Griffier van het Tribunal ter eerster inslantie te Sneek. Te Leeuwarden, bij de Wed. C.L. van Altena. 1811. In gr. 8vo. Buiten het Voorwerk, 158 Bl. f 1-10-:

De Heer verwey heeft dan, niettegenstaande de veelvuldige Moeijelijke werkzaamheden, aan den post van Griffier eener Regtbank van eerste instantie verbonden, nog tijd weten te vinden tot het zamenstellen dezer Verhandelinge. Wij betuigen hem voor die zamenstelling gaarne onzen dank. Zijn oogmerk was, om de stof der Testamenten, met weglating van alle regtsgeleerde uitweidingen, in derzelver ganschen omvang, volgens den Franschen Code Napoleon, te bearbeiden en tot algemeen nut duidelijk en populair te ontwikkelen. Dit oogmerk heeft hij, over het geheel genomen, gelukkiglijk bereikt. Gewisselijk heeft hij hiermede eenen dienst bewezen aan

{==592==} {>>pagina-aanduiding<<}
velen zijner Landgenooten, en inzonderheid aan Regters, Advocaten, Notarissen en Praktizijns, die zich zonder twijfel aan den kundigen Schrijver verpligt zullen rekenen, dat hij alles, wat tot zulk een aangelegen onderwerp betrekkelijk is, heeft verzameld en in eene goede orde, in een beknopt bestek, duidelijk voorgesteld. Wij hebben deze Verhandeling met een doorgaand genoegen gelezen, en durven haar aan allen, en bijzonder aan de Heeren Notarissen, met ruimte ten gebruike aanbevelen.
Bij deze algemeene aanbeveling rekenen wij ons echter verpligt, eenige bedenkingen, die wij onder het lezen op een en ander gedeelte gemaakt hebben, op te geven; ons overtuigd houdende, dat zulks en den verdienstelijken Schrijver en de genen, die het werkje bezitten, of het zich zouden willen aanschaffen, niet anders dan aangenaam kan zijn. Het strekt althans ten blijke, dat wij het stuk met aandacht hebben gelezen, en kan, zoo onze aanmerkingen niet van allen grond ontbloot zijn, ten minste eenige stof tot nadenken opleveren.
In de 16de § geeft de Schrijver als een hoofdvereischte in alle openlijke of Notariéle Testamenten op, dat in den contekst van het Testament naauwkeurig en uitdrukkelijk melding worde gemaakt van alle formaliteiten, die er bij hebben plaats gehad. Hij laat er ook dadelijk de pointen op volgen, waarvan melding moet gemaakt worden. Hierin is hij echter niet naauwkeurig. Zoo vinden wij niet opgegeven, dat er uitdrukkelijk gewag moet worden gemaakt, dat het Testament door den Testateur is gedicteerd aan beide Notarissen (zoo er twee zijn) en dat één van deze Notarissen het geschreven heeft in diervoege als hetzelve is gedicteerd; dat (zoo er slechts één Notaris is) het aan hem is gedicteerd en door hem geschreven, en dat er (in beide gevallen) voorlezing van gedaan is aan den Testateur, in tegenwoordigheid der getuigen. De Schrijver haalt, in eene noot, een geval aan, waaruit de noodzakelijkheid, om in

{==593==} {>>pagina-aanduiding<<}
het Testament melding te maken, dat het door den Notaris geschreven is, blijkt, en hij voegt er bij, dat men vooral zorgen moet, dat er aan deze § 16 naauwkeurig voldaan worde; doch van dit vereischte vinden wij in de geheele § niets gerept.
De Heer verwey geeft verder als een algemeen vereischte, op poene van krachteloosheid, op, dat, bijaldien het Testament ten platten lande gepasseerd wordt, zulks mede moet gemeld worden. Dit behoeft echter, naar ons in zien, alleen dán te geschieden, wanneer men van de bepaling der wet, om den uitersten wil in dat geval door een minder getal getuigen te kunnen laten teekenen, gebruik maakt. Bijaldien men, nogtans, daarvan geen gebruik maakt, behoeft men in het Testament ook niet te melden, dat het ten platten lande gepasseerd is.
Verder komt ons (zoo algemeen gesteld) niet naauwkeurig voor, dat het voorgeschrevene in de 16de § bij besloten Testamenten vooral ook moet worden in acht genomen; terwijl het hierbij aangehaalde 979ste art. van het Wetb. Nap. niet op besloten Testamenten, in het algemeen, ziet, maar bepaaldelijk op zoodanigen, als gemaakt worden door een' Testateur, die niet spreken kan.
Op hetgeen de Auteur over de scheiding en deeling der nalatenschap zegt, zoude vrij wat aan te merken zijn. Hij drukt zich hieromtrent althans niet naauwkeurig genoeg en veel te algemeen uit. In § 320 lezen wij: ‘De scheiding en deeling (ingevalle, namelijk, een der ersgenamen zijne medeërfgenamen daartoe noodzaakt) geschiedt zoodanig, dat alles vooraf gewaardeerd wordt, vervolgens verkocht, hetzij openlijk, hetzij onder de erfgenamen onderling ten overstaan van eenen Notaris - zoo er minderjarigen zijn, moet die verkooping openlijk geschieden.’ Wij kunnen deze uitspraak van den Hr. verwey in geenen deele toestemmen, en hebben daarop onderscheidene bedenkingen. Vooreerst is het er verre af, dat de scheiding en verdeeling zoodanig ge-
{==594==} {>>pagina-aanduiding<<}
schiedt, dat alles verkocht wordt. De artikelen 826 en 827 van het Wetb. Nap., bij deze § door den Schrijver aangehaald, leeren juist het tegendeel. In den regel wordt er in het geheel niet verkocht. Ieder erfgenaam heeft het regt, om zijn aandeel in de roerende en onroerende goederen in natura te vorderen, en de roerende goederen worden dán eerst verkocht, als er schuldeischers zijn, die arrest of verbod gedaan hebben, of als de meerderheid der erfgenamen de verkooping noodzakelijk oordeelt om de schulden en lasten der nalatenschap te voldoen; terwijl de verkooping der onroerende goederen dán alleen plaats heeft, wanneer het blijkt, dat dezelve niet gemakkelijk kunnen verdeeld worder. Ten tweede leert hetzelfde 826ste art., dat de verkoop der roerende goederen openlijk moet geschieden, en dus niet onder de ersgenamen onderling, zoo als de Heer verwey
zegt; - en ten derde maakt de Schrijver hier tusschen scheidingen, waarin alleen meerderjarigen, en die, waarin mede minderjarigen belang hebben, geen ander onderscheid, dan dat, hetwelk bestaat in het openlijk of niet openlijk houden der verkoopingen. De wet maakt echter meer onderscheidingen, die, wanneer men eenmaal van de zaak wilde spreken, ook moesten vermeld zijn. Zij wil, namelijk, dat meerderjarigen de verkooping kunnen doen voor eenen Notaris, dien zij kunnen kiezen; dat de verkoopingen, waarin minderjarigen (of minderjarigen, die geëmancipcerd zijn, of afwezigen, of meerderjarigen onder voogdij) belang hebben, niet slechts openlijk, zoo als hier gemeld wordt, maar geregtelijk, met inachtneming van de veelvuldige formaliteiten, door het Wetboek van Burgerlijke Regtspleging voorgeschreven, ten overstaan van een Lid van het Tribunal van eerste instantie, of van eenen, daartoe benoemden, Notaris worden verrigt.
Ook in § 324 schijnt ons de Heer verwey te dwalen. Het is er, naar onze meening, zoo ver af, dat de verschillen, over eene scheiding en verdeeling voorvallende,

{==595==} {>>pagina-aanduiding<<}
buiten proces beslist worden, dat die verschillen zelfs aanleiding tot zeer belangrijke procedures tusschen de partijen kunnen geven. De uitdrukkingen in art. 823 van het Wetb. Nap. voorkomende, dat het Tribunal in deze zaken, even als in summaire, uitspraak doet, of op het raport van een' Regter commissaris beslist, duiden geenszins aan, dat er geen proces over die verschillen ontstaan kan. Of zijn dan processen, die summair geinstrueerd of op het raport van een' Regter commissaris beslist worden, geen processen? Men moet over deze en soortgelijke zaken niet alleen het Wetb. Nap., maar ook en vooral het Wetb. van Burg. Regtspl. raadplegen, wil men de zaak in geen verkeerd daglicht stellen.
Eindelijk komt ons § 355 niet bepaald en dus niet duidelijk genoeg voor. De Schrijver zegt: ‘Door roerende goederen moeten niet worden verstaan of daaronder begrepen gereed geld, edele gesteenten, inschulden, boeken enz.’ Hij had hier, naar het ons toeschijnt, ten einde alle misduiding voor te komen, liever moeten schrijven: ‘De uitdrukking of liever het woord van roerende goederen alleenlijk gebruikt door den Testateur, zonder andere bijvoeging of aanwijzende omschrijving, bevat niet in zich gereed geld, edele gesteenten enz.’
De geleerde Schrijver houde ons deze bescheidene bedenkingen ten goede, en vergenoege zich verder met deze algemeene aankondiging, daar ons bestek niet gedoogt, om over de orde en verdeeling van dit stuk (waarop ook niets valt aan te merken) of over des Schrijvers voordragt, taal en wijze van behandeling verder iets te zeggen. Ook is eene dorre opgave des inhouds van geen belang voor den Lezer. Genoeg zij het, dat wij deze Verhandeling, over het geheel genomen, als een zeer nuttig en bruikbaar handboek beschouwen, en als zoodanig ten sterkste aanprijzen.





{==596==} {>>pagina-aanduiding<<}

Disputatio Juris Naturalis et Civilis Romani, de Dolo, ..... quam ..... ad publicam disceptationem proponit Florentius Adrianus van Hall, Amstel. Batavus. 1812.

Deze fraaije Twistrede, over het Bedrog, is door den jeugdigen en veelbelovenden van hall, Zoon van den beroemden maurits cornelis van hall, onder voorzitting van den Hoogleeraar cras, te Amsterdam in het openbaar verdedigd. De Schrijver behandelt zijn onderwerp, naar aanleiding van hetgeen cicero daarover in het derde boek over de Pligten geschreven heeft. De Verhandeling is in twee hoofddeelen gesplitst. In het eerste wordt de stof naar het Natuurregt, in het tweede naar het Romeinsche regt bewerkt. Ieder hoosddeel bevat wederom drie onderdeelen, als 1. over het Bedrog in het algemeen; 2. over het geoorloofd Bedrog (de Dolo bono) en 3. over het ongeoorloofd Bedrog (de Dolo malo); terwijl eenige korte stellingen (theses) die meestal opmerking verdienen, en waarvan sommigen nog al aan tegenspraak onderworpen zijn, volgens gewoonte, achteraan zijn gevoegd. Ons bestek gedoogt niet, van deze proeve een breedvoerig verslag te geven. De keus der slosse is gelukkig, de bewerking keurig. De onsterselijke werken van den uitmuntenden, in zoo vele opzigten grooten en onvergelijkelijken, Romeinschen Redenaar, Wijsgeer en Regtsgeleerde kunnen, inderdaad, niet genoeg gewaardeerd worden, en zullen steeds de rijke en onuitbare bronnen zijn voor allen, die ware geleerdheid en beschaasde kunsten, door de edelste begaatdheden opgeluisterd, op prijs stellen, die zuiver gevoel en echten smaak voor hetgeen schoon en voortreffelijk is bezitten. De bedenkingen, die de onnavolgbare tullius, ten aanzien van dit onderwerp, voordraagt, worden hier onderzocht en toegelicht op eene wijze,

{==597==} {>>pagina-aanduiding<<}
welke ons den Schrijver doet kennen als een' Jongeling van uitmuntenden aanleg en de beste verwachting, die scherpzinnigheid van oordeel, echten wijsgeerigen smaak, en geoefendheid in de heerlijke klassieke schristen van Grieken en Latijnen, zoo wel als van latere geleerden, gelukkiglijk in zich vereenigt, en zijnen grooten Leermeester, welken hij ook eene dankbare en regtmatige hulde toebrengt, inderdaad tot eer verstrekt.
De veelbelovende Jongeling streve moedig voort op zijne, zoo gelukkig ingeslagen, loopbane, onder het geleide van die uitmuntende Mannen, aan welke hij zijne eerstelingen heeft toegewijd, tot eer van zijne Leermeesters, tot vreugd van zijnen verdienstelijken Vader en van allen, die op hem eene bijzondere betrekking hebben, ten voordeele der Wetenschappen en Letteren, en tot roem van zijn Vaderland!

Cours de Déclamation, prononcé à l'Athénée de Paris; par J.M. Larive, Leeteur de Sa Majesté la Reine d'Espagne, Correspondant de l'Institut de France, Membre de l'Académie Royale des Sciences et des Beaux-Arts de Naples, Membre associé de la Société Philotechnique, etc. etc. II Tomes. A Paris, chez Delaunay. 8vo. pp. 1088.

Over Tooneelstukken, Tooneelvertooningen en Tooneelspelers heerscht nog altijd een zeer verschillend oordeel bij het groote Publiek. Zoo hoog de ware kunstenaar, in dit vak der nabootsing, bij zeer velen wordt geacht, zoo laag zien misschien even vele anderen op het gansche beroep neer. Wij willen niet ontkennen, dat het laatste veelal op vooroordeel rust, afkomstig van eene algemeene ingenomenheid tegen alwat wereldsche vreugde en pracht heet, door eene sombere godsvrucht, vooral in oorden ingeboezemd, waar, als hier te lande, de

{==598==} {>>pagina-aanduiding<<}
gestrenge leer van kalvijn den boventoon had. Maar even zeer moeten wij toch teffens toestemmen, dat dit bedrijf, gelijk de gansche tooneelinrigting, uit een zeer verschillend oogpunt beschouwd niet slechts, maar ook op eene zeer verscheidene wijze behandeld kan worden, en dat zich het oordeel des verstandigen welligt hiernaar grootelijks zal rigten. Is, namelijk, de zaak alzoo gelegen, dat wij eene wezenlijke schoone kunst in het spel des Acteurs bewonderen mogen; dat deze kunst, door hare zusters de Dicht- en Schilderkunst ondersteund, een des te volkomener voldoening aan het gevoel van het schoone en verhevene schenkt, en in zekeren zin de volmaaktste poëzij mag heeten; wiens beschaafd, of maar onbedorven, hart zou haar dan niet huldigen, en hare minachting slechts voor hen overlaten, die den Mensch door eene goede houding, den Godsdienst door eene welsprekende voordragt, de Kerk door een orgel, of ander dan eentoonig psalmgezang, verontreinigd achten? Maar, is de Schouwburg slechts eene plaats van gemeen vermaak, het Tooneelspel enkel ingerigt om den grooten hoop te verlustigen, en de Speler iemand, die zich aan het publick ten beste geeft, ten einde het, door de kitteling zijner geliefde neigingen en vooroordeelen, het geld uit den buidel te lokken; dan voorwaar zien wij niet, hoe de aloude blaam met goed regt zij te weren. Men houde zich dus steeds zoo na mogelijk aan het eerste vast, en van het laatste verwijderd; of men getrooste zich, het lieve brood ja, maar de lieve, den edelen mensch en waren kunstenaar boven alles lieve, eer niet te verdienen!
In Frankrijk is voorzeker de liefhebberij en de luister des Tooneels hooger, dan in eenig ander land des nieuweren tijds, gestegen. De beroemdste Tooneeldichters zagen hier het licht; hunne meesterstukken handhaven zich hier beter en langer dan eenige andere bij eenige andere natie; en zelden ontbrak het aan eene uitvoering derzelven, die het scheppend genie een billijk regt laat wedervaren. De man, wiens naam hier als Schrijver voor-
{==599==} {>>pagina-aanduiding<<}
komt, was vele jaren lang een sieraad van dat Tooneel. Het aangekondigde werk zelf doet zien, dat natuur en studie, gevoel en beschaving, talent en opmerkzame beoefening van den mensch hem hiertoe hadden gevormd. Nadere verklaring is, voorzeker, niet noodig, om elken liefhebber, en vooral beoefenaar, der schoone Tooneelkunst geluk te wenschen met de vruchten eener veeljarige ondervinding en opmerking, door zulken man, gedurende de rust zijner rijne en grijze jaren, bijeengebragt, keurig geschaard, en in het gouden vlechtsel eens bevalligen stijls aangeboden.
Wij gevoelen ons echter verpligt, deze voortreffelijkheden nog beter in het licht te stellen. Wij zullen, te dien einde, vooreerst onzen Lezers het boek zoo veel mogelijk doen kennen. Het eerste Deel bevat eigenlijk bijna de geheele theorie der kunst; het tweede, veel uitgebreider, meestal toepassing derzelve op voorname gedeelten der beroemde stukken van racine, corneille, voltaire, en eene enkele keer rotrou. Ons dan terstond bepalende tot het eerste, vinden wij de beste stof tot eenig verslag in 's mans eigene inleiding.
Het talent van den tooneelspeler - zegt hij onder andere - is de getrouwe spiegel, die aan den mensch den mensch moet vertoonen. Het moet hem vertoonen, niet slechts met zijne ligchamelijke trekken, maar naar zijn zedelijk aanzigt, en zoo getrouw, in een zoo waarachtig licht, dat iedereen zijne geheele ziel, hare veerkracht, hare driften, hare gebreken, hare deugden en ondeugden, kunne herkennen. Om tot dit moeijelijk oogmerk te geraken, moet de Acteur al de driften, al de wijzigingen en al de mogelijke trappen van ontroering en gevoel kunnen ontwaren en ondergaan. Hij moet, hetgeen nog veel moeijelijker is, dezelven buigen en schikken, zoo men aldus spreken moge, naar het verschillend genie der Schrijvers; ze in zichzelven opwekken en bestieren, zonder geweld of kenbare moeite; zijne eigene

{==600==} {>>pagina-aanduiding<<}
indrukken aan degenen onderwerpende, die tot de verschillende karakters der rollen behooren, met welke hij belast is. -
‘Het boek der natuur allen menschen zonder onderscheid geopend zijnde, zal ik pogen zonder vooringenomenheid te ontwikkelen, wat mij gebeuren mogt te zien. Waarnaar ik in het hart van anderen niet heb kunnen raden, dat zal ik in het mijne vinden. Ik zal getrouwelijk rekenschap afleggen van al de eerste roersels, welke mijn gevoel opgewekt, mijne ziel in beweging gebragt, en mijn zedelijk bestaan den teugel gevierd hebben, door mij de onderscheidene gewaarwordingen te herinneren, welke ik daarna ten tooneele heb gevoerd. -
Om dit werk voor elke mate van oplettendheid bevattelijk te maken, heb ik gemeend het in hoofdstukken te moeten verdeelen. Ik spreek in de eersten van den mensch in het algemeen, en ontwikkel in de volgenden de verschillende hartstogten, voor welke hij vatbaar is, dezelven altijd beschouwende in hun verband met de kunst des tooneelspels. Ik handel, bij voortgang, van de innerlijke beroeringen en uitwendige verschijnselen, die alle deze hartstogten kenmerken, en poog, zoo veel mogelijk, derzelver eerste roersels te ontdekken. De enkele woorden gevoeligheid, adel, heldhaftigheid en dergelijke, kunnen der jeugd de eerste bron niet aanwijzen, waar zij al de heimelijke springveren kan vinden, welke zij moet in werking brengen bij eene kunst, waar het spel der hartstogtelijke aandoeningen gedurig verandert, en het nooit vrijstaat lijdelijk te zijn. Al de wijzigingen, die elke dezer aandoeningen onderscheiden, te ontleden en te doen kennen, zal het groote voorwerp van dit werk zijn.’
De Schrijver, deze belangrijke taak hierop ontginnende, toont blijkbaar, voor dezelve, hoe moeijelijk ook, genoegzaam berekend te zijn. Zijne beschouwingen en redeneringen dragen doorgaans het kenmerk van waarheid en belangrijkheid. Meenden wij de laatste ook al eene

{==601==} {>>pagina-aanduiding<<}
enkele keer te missen, zulks willen wij gaarne aan onze, het zij mindere opgewektheid, of onkunde hebben toegeschreven, die het wezenlijk verband met de groote zaak niet altijd doorzag. Des mans algemeene gevoelen behaagt ons ten volle. Natuur, gevoel, waarheid zijn zijne aangebedene Zanggodinnen. Hoe onbedorvener, zuiverder, veerkrachtiger het hart bewaard is, wat hij zijnen kunstgenoot in ieder opzigt, en vooral in het vertoonen der liefde - die groote drijfveer in de meeste tooneelstukken - beter gevolg belooft. Ja, hierover spreekt hij met eene overtuiging en overredenskracht, die waarlijk treffende zijn. Wie beseft, trouwens, bij het minste nadenken, niet, dat deze tak der algemeene poëzij - d.i. verfraaijende schildering en vertooning van al wat groot en schoon en treffend in de natuur en den mensch gevonden wordt - den geheelen mensch meer dan eenige andere vordert, en dus min dan eenige andere de zwakheid des regter vleugels, indien wij het gevoel dus eenmaal noemen mogen, door de kracht des linker - de verbeelding - vergoeden kan? Gelijk bij den Dichter en Schilder, zoo worden echter ook bij den Tooneelist nog andere, elk vak bijzonder eigene, gaven van natuur en oefening gevorderd. Hiermede houdt zich dan ook de Schrijver belangrijk bezig, sprekende onder andere van de stem en hare uitwerksels; van de uitspraak en de articulatie, gelijk ook van de oogen, en zelfs het gehoor; ja, van zoo vele dingen, als niet slechts het oppervlakkig inzigt, maar veel meer de oplettendsie ondervinding, hiertoe betrekkelijk acht.
Veel genoegelijks zet het, inzonderheid, aan de lectuur dezes eersten Deels van larive's werk bij, dat hij ons niet slechts het resultaat zijner ondervindingen, maar veelal dezen zelven, in allerlei belangrijke anecdoten en gevallen uit zijn leven, aanbiedt. Misschien, ja, laat zich de grijsaard wel eens te zeer door zijne vertelzucht wegvoeren, ook de zulken gevende, die minder ter zake dienen. Doch wij twijfelen, of wel iemand, die

{==602==} {>>pagina-aanduiding<<}
niet, als wij, om te beoordeelen leest, zich daaraan ergeren zal. Immers, allen zijn ze, op zichzelven, belangrijk, des hoorens dubbel waard, en zoodanig, dat wij, eenige proef wenschende te geven, zoo wel met de keuze, als om de ruimte, verlegen zijn.
Na verteld te hebben, hoe hij, nog school liggende, door een toeval doodelijk verliefd geraakte, hoe hem het voorwerp dier teederheid door de bezorgde ouders wierd ontrukt, hoe hij haar poogde op te sporen, en alzoo, buiren weten zijner ouders, de wijde wereld ingegaan, zich welhaast, als onderwijzer, in de zeestad Honsteur vestigde, enz schildert hij, op eene treffende wijze, wat het schouwspel der gaande en komende schepen van Amerika hem dagelijks opleverde, schrijvende onder andere:
‘Het schip nadert. Ieder zoekt met onrust den zijnem en de zijne. De eersten, die elkander herkennen, doen een kreet van blijdschap opgaan, die van het schip naar de haven, en van de haven naar het schip weergalmt. Het gejuich vermenigvuldigt en neemt toe, naar mate men zich, al meer en meer, wedervindt. De armen strekken zich naar den ander uit, eer men elkander bereiken kan. De voeten, nog niet in staat den afstand te boven te komen, die het schip van den wal scheidt, zijn echter in eene beweging, alsof ze het ligchaam zoodanige vaart wilden doen nemen. Het verbleeken der ongerustheid vermeestert hen, wier oog niet vinden kan wat het zoekt; anderen staan onbewegelijk en als getrofsen door doedelijke bedwelming. Bij de eindelijke landing stort men zich voort; de armen der moeder staan open voor den zoon, die haar welhaast in de zijnen drukt, en hunne omhelzingen gaan verzeld van vreugdetranen. De jonge echtgenoot, van liefdegloed en verlangen brandende, heeft niet zoodra zijne jeugdige gade bereikt, of hij rukt haar uit het midden des geweels van de ontscheping, en geleidt ze, met vasten en rasschen tred; naar zijne woning. De jonge en zedige

{==603==} {>>pagina-aanduiding<<}
minnares reikt beschroomd de hand aan hem, dien haar hart zocht. Hare oogen meten hem met eene belangstelling, die, zonder dat zij de reden ontdekt, steeds toeneemt door de ontwikkelde gezetheid van gestalte en aanzigt, welke hij aan den rijpenden ouderdom en de vermoeijenissen der zeevaart is verschuldigd. Hij, minder beschroomd, geeft zonder omstandigheden eenen kus, welke de levendige en schitterende kleuren verdubbelt van haar, die ze ontvangt.
Op dit tooneel van liefde en blijdschap volgt een hartverscheurend. Schrikkelijke jammerkreten barsten los. Eene vrouw, die reeds lang te vergeefs naar haren man zocht, verneemt dat hij niet meer is. Een doodelijk bleek bedekt haar gelaat; zij staat onbewegelijk, als vernietigd, van den bliksem getroffen. Ik nader haar; ik zoek haar tot zichzelve terug te brengen: zij heft de oogen tot mij op, en laatze wederom smartelijk vallen op een jong kind, dat zijn verlies nog niet gevoelen kan. - Een oogenblik daarna hoor ik achter mij vreesselijk vloeken, keer mij om, en zie een' matroos, wiens vlammende oogen hemel en aarde schijnen te bedreigen: hij vernam zoo even, dat zijne trouwelooze vrouw met haren verleider doorgegaan, en voor hem verloren is. Hij stampt met den voet, siaat de armen kruiselings over elkander, en treedt al mompelende voort; de zuchten dringen en drukken elkander in zijne borst, als een onweder, dat met dof geluid in de verte rommelt. Zijn gezigt is somber en beneveld; elk zijner blikken gelijkt naar het dreigend weerlicht, dat de uitbarsting aankondigt. Er breekt geen enkele traan uit zijn oog; de eerste uitwerking der gramschap, gelijk des schriks, is, het bloed naar het hart te jagen.’
Doch te vergeefs zouden wij alle de belangrijke herinneringen, welke larive daarna zoo gelukkig op het tooneel overbragt, in ons kort bestek willen bevatten. Kort na dit tijdstip, zelf de zee ingezonden, leerde hij,

{==604==} {>>pagina-aanduiding<<}
bij een treffend voorval, dien hoogen graad van verontwaardiging en toorn in eigen persoon kennen, welken in het bijzonder de rol van Achilles in racine's Iphigenia hem te vorderen schijnt. In der daad, de meesten betreffen hem nader, en zijn misschien ook nog onderhoudender dan het medegedeelde. Men vergunne ons nog twee à drie gevalletjes te vermelden, die zich enkel door hunne kortheid boven anderen aanbevelen. Het eerste betreft de werking der krachtige uitspraak; het ander de slaafsche navolging; het derde de houding tusschen hen, die elkander voor het eerst ontmoeten.
‘Ik lag te bed in een klein dorp, in eene der slechtste herbergen. De kamer, door mij betrokken, was boven eene andere, waar zich de lieden van het huis bijeen bevonden. Een oogenblik na ik mij ter neder gelegd had, trad een Capucijn binnen; men ontving hem met drift, bood hem te drinken aan, dat hij wel zorg droeg niet te weigeren. Ik hoorde al wat er gesproken wierd, door middel eener vermolmde plank, die het licht doorliet. - Niet kunnende slapen, en zijn geteem over God en den H. Franciscus ten uiterste moede, stond ik stilletjes op, plaatste mij voor het gat in den vloer, en zeide, uit alle mijne magt, deze twee regels uit den Mahomct op, den laatsten veranderende:

Allez, vil idolatre, et né pour toujours l'être, 
Indigne Capucin, cherchez un autre maitre! 

Naauwelijks had ik uitgesproken, of alles verdween zoo snel als de bliksem. Des anderen daags hoorde ik, dat de Capucijn nergens te vinden was.’
Hierbij behoort, echter, nog een ander, de vrouwenstem betreffende:
‘Een blinde vroeg een aalmoes aan eene dame. Deze, dezelve gevende, sprak hem toe met eene zoo ruwe en zware stem, dat de blinde antwoordde: Ik dank u, Kapitein!’

{==605==} {>>pagina-aanduiding<<}

‘Een niet onaardig voorval maakte mij askeerig van naäping, toen ik pas begon te spelen. Te Tours had de Acteur, die de eerste rollen vervulde, eene schoone houding en zeer innemend voorkomen; zijne losheid op het tooneel was uitstekend, en hij veroorloofde zich gemeenzaamheden, die iederen anderen kwalijk zouden gelukt zijn. Bij voorbeeld, hij wierp zijn' hoed uit de regter hand onder den linkerarm met zoo veel behendigheids, dat de hoed zich onder den arm ge laa st vond even of hij er onder gestoken was. Dat behaagde mij ten uiterste; ik wilde ook mijnen hoed onder den arm werpen; ik bragt eenen geheelen dag met deze schoone exercitie door. Toen ik zeker van mijn slag meende te zijn, wilde ik de vrucht van mijne studie plukken. Te zamen op het tooneel zijnde, wierp hij zijnen hoed onder den arm. Het oogenblik scheen mij gunstig om het ook te doen, terwijl ik hem moest antwoorden: Le temps et vos leçons l'apprendront -; maar ik deed het met zoo veel krachts, dat mijn hoed, onder den arm doorgaande, tusschen de schermen raakte. Het publiek schaterde van lagchen, en mijn modél en ik stonden zeer verlegen, ik over het mislukken van mijn slag, hij over het begrip, dat ik den spot met hem dreef.’

‘Ik was op zekeren dag ten eten gevraagd bij eene vrouw, die grooten roem van geestigheid heeft. Ik merkte, dat zij mij beoordeelen, en weten wilde, of ik waardig was haar aangenaam te onderhouden. Dit bragt mij terstond van mijn stuk. Ik grimlachte echter op eene vraag, die zij mij deed. Zij vroeg mij de reden. Ik antwoordde haar gulhartig, dat ik over de moeite lachte, welke zij nam, om te weten, of ik vernuft bezat, dan niet. Het naïve in dit antwoord deed haar uitschateren van lagchen; van dit oogenblik af aan werd zij zeer beminnelijk, zeer ongedwongen, en haar vernuft deelde zich mij mede, zoo als het met schroomvallige lieden gaat,

{==606==} {>>pagina-aanduiding<<}
wier geestigheid meest altijd min of meer ter beschikking van anderen staat.’
Men ziet, welk eene verscheidenheid in dit stuk, het eerste Deel van larive's werk uitmakende, gevonden wordt. Men vergunne ons nu nog een woord - dat nogtans korter kan zijn - over het tweede. Dit Deel bestaat uit twee even zulke banden, als het eerste één uitmaakt. Hetzelve schijnt niet te gelijk met het andere in het licht gegeven, maar zelfs eerst vervaardigd te zijn, toen het bleek dat de gegevene algemeene regels het verlangen naar meer bijzondere deden ontstaan. Wij zeiden dan ook reeds, dat dit gedeelte van 's mans werk meestal aanwending en toepassing op bekende stukken is. En in der daad, zoo zeer het reeds behandelde eenen schat van menschkunde opent, en daardoor belangrijk wordt voor elken lezer; zoo zeer vindt men hier eene naauwkeurigheid van oordeel en verscheidenheid van aanmerkingen over vele beroemde stukken, bijzondere rollen en plaatsen, die niemand onverschillig kunnen zijn. Hierbij bepaalt hij zich, echter, niet; maar, uit deze stukken voorname gedeelten overschrijvende, geeft hij, veelal zelfs bij elken regel, hetzij met woorden, hetzij door onderstreping, den toon aan, die, hetzij klimmend of dalend of anders gewijzigd en afgewisseld, de echte kracht en lieselijkste leiding aan de woorden moet geven. En hoe zeer dit geene lectuur van algemeenen smaak oplevert, zoo schijnt het ons toch der liefhebberij of dadelijke beoefening van het tooneel eene zoo aangename als leerzame bezigheid te verschaffen. Het is niet mogelijk, op te noemen, wat ons in 's mans tusschengeworpene en bij afwisseling ingevlochtene aanmerkingen al belangrijk is voorgekomen. Dezelven strekken zich tot de gestalte, voor mannelijke en vrouwelijke hoofdrollen, tot het kostuum (onder welks hervormers zich larive rekenen mag) en zelfs tot de gehoorzalen uit, wier tegenwoordige al te groote uitgebreidheid in Frankrijk hem eene oorzaak schijnt des vervals van de Tooneelkunst. Even

{==607==} {>>pagina-aanduiding<<}
moeijelijk valt het, van de behandeling der rollen zelve eenig voorbeeld te geven. Genoeg, dat alles ons den bejaarden, grooten, menschkundigen Acteur volkomen waardig voorkomt. Genoeg, dat wij den Tooneelkunstenaar, ja elken opmerkzamen bezoeker van den Schouwburg, en wie maar gevoel voor eene juiste, krachtige en bevallige voordragt heeft, of daarin belang stelt, het werk durven aanbevelen. In der daad, 's mans leer en voorbeeld stichten - mogen wij zoo spreken - even zeer. Men volge dan de eene en het andere na. Men beschame alzoo iedereen, die, op beschaving en smaak bogende, nogtans laag op den Acteur zou durven nederzien. En, zij het al dwaasheid, dezen stand, als zedepredikende, naast de Geestelijkheid te plaatsen; dat hij echter niet geacht kunne worden te dwalen, die denzelven tot de Priesterschap der menschheid betrekt, welke haar door gevoel en verbeelding, door beschaving en geestdrift, door het groote en schoone, door het menschelijke en goddelijke in dezelfde natuur, door nooddwang en vrijheid in dezelsde menschengeschiedenis doorstralende, verheft en opvoert tot de groote, onzigtbare bestemming. Ja, slechts dit streven is uwer waardig, sieraad van het tooneel, van onzen leeftijd en landaard, onovertreffelijke wattier-ziesenis! Slechts zoo kunt gij uwen vollen aanleg ontwikkelen, hooggeklommen, vaak onnavolgbare, en voor hoogere volmaking nog niet onvatbare snoek! Tot de kunsten der beschaving, niet tot de werktuigelijke, tot den geest, niet tot het ligchaam, als hoofdzaak, behoort uw beroep. Gevoelt dit, en handelt er naar, opdat het uwen roem doe ten top stijgen!


{==608==} {>>pagina-aanduiding<<}

Volksnatuurkunde, of onderwijs in de Natuurkunde voor mingeoefenden, tot wering van wanbegrippen, vooroordeel en bijgeloof. Uitgegeven door de Maatschappij Tot Nut van 't Algemeen. Te Amsterdam, bij C. de Vries, H. van Munster en Zoon, en J. van der Hey. 1811. In kl. 8vo. f :-11-:

(Vervolg)

Wat nu aangaat de wijze van behandelen, uit het reeds opgegevene kan blijken, dat men hier niet slechts alle de onderwerpen der Natuurkunde in eene geregelde orde behandeld vindt, maar ook - en dit dient men bij de beoordeeling van dit werkje altijd in het oog, te houden - overeenkomstig het bijzonder doel, in den titel opgegeven. Over 't geheel vinden wij de voordragt klaar, vloeijend en onderhoudend, en bij uitnemendheid doeltreffend. De kundige Schrijver heeft zich wijsselijk buiten alle meetkundige verklaringen gehouden, die ook tot dat bijzonder doel min noodzakelijk waren; hij wijst, ter grondiger ontwikkeling, over tot zijn Natuurkundig Schoolboek. Hoe zeer nu wel de geachte Schrijver, en wij met hem, erkent, dat, wanneer men, in een boek als dit, alle de vakken der Natuurkunde wil behandelen, men onmogelijk altijd binnen het bereik der ongeletterde klasse van menschen blijven kan; is het toch ook waar, dat, zai zulk eene Volksnatuurkunde wezenlijk nut doen, ten minste de eenvoudigste en minst met de wiskunde verbondene onderwerpen voor den (men veroorlove ons deze uitdrukking) gemeenen man verstaanbaar moeten zijn: - en echter, ook in deze vakken vallen noodwendig, voor die soort van lezers, duisterheden, zoo dra men slechts eenigermate eene wiskundige taal spreekt, 't geen men soms doet zonder het te bemerken. Het is trouwens uiterst moeijelijk voor den nu reeds kundigen man, zich regt te verplaatsen, of terug te denken in dien tijd, toen hij zelf nog niets wist: hoe eenvoudig men ook trachte te schrijven, in werken van dezen aard, hebben wij doorgaans gevonden, en ook, anders leergierige, lezers hooren klagen, dat men hun nog altijd te veel kunde toekende. Zoo viel onze aandacht,

{==609==} {>>pagina-aanduiding<<}
onder andere, op het gezegde, bladz. 48. Hoe schuins ook een ligchaam overhange, zoo lang het zwaartepunt in eene loodlijn binnen de basis of den voetsteun valt, waarop het ligchaam rust, zoo lang kan dat ligchaam niet vallen. Desgelijks op 't geen bladz. 37 gezegd wordt, nopens de vergrooting der oppervlakte door deeling; te weten: Wanneer men eenen dobbelsteen neemt van een duim hoog en een duim dik, dan heest de oppervlakte zes zijden, ieder van een duim, en er zijn dus zes duimen oppervlakte: deelt men nu aan alle zijden dien dobbelsteen nog wederom door, zoo komen er acht uit, ieder van een half duim dik, en houdt dus iedere zijde een vierde vierkanten duim. Nu hebben de acht dobbelsteenen acht-en-veertig zijden, en een vierde van acht en-veertig is twaalf duim oppervlakte, derhalve eenmaal zoo veel als voor de deeling, enz.
Voor iemand, die slechts eenigermate wiskundig heeft leeren denken, kan het aangehaalde niet duidelijker zijn voorgesteld dan het is: doch of zoo iemand, als de vooronderstelde Tuinman, (die hier geene nadere verklaringen vraagt) bij de enkele lezing en zonder het zien der proeven of dadelijke demonstratie, het een en ander, hoe eenvoudig, duidelijk en waar op zich zelfs, volkomen begtijpen zoude; hieraan twijfelen wij, op grond van ondervinding. - Het aangehaalde strekke alleenlijk ten bewijze, hoe moeijelijk, ja schier ondoenlijk het zij, in werken van deze soort, op alle kleinigheden te letten. Dit moet niemand bevreemden; wij verwonderen en verhougen ons in tegendeel, dat deze Volksnatuurkunde zoo uitnemend wel is uitgevallen, en wij schromen geenszins, dezelve, met opzigt tot haar bijzonder oogmerk, voor de beste te verklaren, die ons immer onder het oog kwam.
En nu willen wij den geëerden Schrijver zelven laten spreken; dat is, het een en ander uit zijnen arbeid overnemen, ten einde den Lezer met de wijze van voordragt eenigermate bekend te maken. Wij zullen daartoe liefst ons bepalen tot deze en gene toepasselijke bijzonderheden; ofschoon wij, ten aanzien der keuze, waarlijk verlegen staan.
Over het bijgeloof, omtrent de Kometen of Staartsterren, heeft men, bladz. 121, het volgende: ‘Wat het bijgeloof omtrent de Kometen of Staartsterren betreft; namelijk, dat dezelve voorboden zouden zijn van straffen of oordeelen

{==610==} {>>pagina-aanduiding<<}
gods over de volken der aarde; dat bijgeloof is, door de ondervinding, vooral in deze latere tijden, blijkbaar genoeg gelogenstraft geworden. Neem, bij voorbeeld, die groote Komeet, welke, in de gedaante van Staartster, in het jaar 1771 verscheen, en ook over ons land zigtbaar was: wat is op dezelve gevolgd? Dat is, wat is na derzelver verschijning en weder-verdwijning hier, ginds of elders gebeurd? Niets, blijkens de geschiedenis, dan alleen ten aanzien van ons land, ziekte onder het Rundvee. Maar was zij nu alleen verschenen, om die ziekte aan te kondigen, en dus alleen voor ons land? Zeker neen: immers ware dit zoo, dan moest zij alleen boven ons land en voor deszelfs inwoners zigtbaar zijn geweest. Dan zij was het voor deze niet alleen, maar ook voor de volken van andere landen - voor de bewoners der geheele aarde, voor zoo verre zij haar, des nachts, aan den hemel konden waarnemen; zij kon dus geene voorbode zijn van hetgene bij ons alleen plaats had. Zou zij voorbode van eene straf, ramp of onheil zijn, en daarom alleen verschijnen, dan moest zij dit zijn voor alle volken en landen, boven welke men hare verschijning waarnam; hetgene, echter, geenszins het geval was. Daarentegen beleefden wij voor weinig jaren een' tijd, waarin verschrikkelijke oorlogen, pest, hongersnood en dure tijden zich, als zoo vele geesels van het menschdom, vereenigden, om niet alleen Europa, maar ook andere werelddeelen, de verschrikkelijkheid daarvan te doen gevoelen. De gansche wereld was als in oproer; overal, in Europa, in Azië en Afrika stroomde het bloed, terwijl Amerika door pest geteisterd werd: te regt dan hadden deze tijden door eene Komeet moeten worden aangekondigd; dan, geene Komeet is alvorens verschenen, geen voorteeken heeft er plaats gehad, om deze tijden van verschrikking te voorspellen. Verscheidene
andere Kometen zijn ook verschenen en door geene algemeene onheilen gevolgd geworden; even zoo min als die, welke hier voor twee jaren zich met eenen voor het bloote oog zeer flaauw zigtbaren staart vertoonde: want deze kwam reeds in het midden der tijden van ramp en onspoed ten voorschijn, en kon dus bij geene mogelijkheid als voorbode van dezelve aangemerkt worden; zij verscheen daartoe zeker

{==611==} {>>pagina-aanduiding<<}
te laat (*). Weg dan met alle deze hersenschimmen! - Geene Komeet, hoe groot haar staart zich ook als eene roede vertoonen moge, is een voorteeken van gebeurtenissen op deze aarde; het is een natuurlijk hemelligchaam, als alle anderen, die op gezette tijden wederom ten voorschijn komen..... Wanneer gij dan ooit gelegenheid hebt, om deze soort van Sterren te zien, beschouw dezelve dan altijd met verwondering en genoegen, en laten zij u, bij zoodanig eene beschouwing en bij nadenken over dezelve, den diepsten eerbied inboezemen voor den Werkmeester en Bewerker der geheele Natuur, zonder u immer wegens derzelver verschijning of gedaante te beangstigen.’ - Bondige redenering! geheel geschiedkundig, zoo als zij 't best kan overtuigen. Vele andere bewijzen van de ongegrondheid dezes bijgeloofs konden bijgebragt worden, afgeleid uit het aantal der Kometen, derzelver omloopstijden, enz. Doch men ziet, de kundige Schrijver heeft er met opzet van gezwegen: zij zouden gaan boven het begrip der groote menigte.
Na over den donder en bliksem, en den bijgeloovigen schrik, dien vele menschen daarvoor hebben, gesproken te hebben, gaat de Schrijver (bladz. 213) over, om ook het ongegronde van den schrik voor andere vurige luchtverschijnselen aan te toonen, juist daaruit, dat die schrik verdwijnt, zoodra men er aan gewoon is. ‘Toen men voor omtrent vijf-en-twintig jaren zoo vele zware Noorderlichten had, welke zulke verbazende vurige verschijnselen opleverden, als gedaanten van balken, kolommen, spietsen en zwaarden van vuur, vechtende legers en tegen elkander inloopende vlamen, die zich van het Noorden af tot verre over ons toppunt uitstrekten, en inderdaad den onkundigen en onervaren aanschouwer met schrik moesten bevangen; toen raakte men daaraan weldra zoo gewoon, dat niemand er iets bijgeloovigs van maakte, en op het laatst er zelfs geen acht meer op sloeg, dan om het weder te voorspellen..... En wat was daarentegen het geval, toen op den 23sten van Wijnmaand 1805, over zekere streek onzes lands, zich een groote vuur-
{==612==} {>>pagina-aanduiding<<}
bol vertoonde, welke lang heen en weer zweesde veletlei gedaanten aanaam en eindelijk verdween? Alles was bevangen door schrik; velen waren gereed dit verschijnsel als een voorteeken van rampen en van eenen nieuwen oorlog te houden, en dat waarom? Alleen om het ongewone: want het kleinste noorderlicht van die jaren, welke ik u zoo even herinnerde, was veel vreesselijker van aanzien dan deze vuurbol. Zoo bevangt niemand eenige vrees voor de zoogenaamde vallende sterren. Men ziet dat Natuurverschijnsel en zegt: Zie! daar verschiet eene ster: zonder meer. En waarom nu? omdat men hetzelve gewoon is; en echter is het van denzelfden aard als zoodanig een geduchte vuurbol; het voorname onderscheid tusschen beiden ligt hierin, dat de laatste ongelijk grooter is.’ enz.
En nu kunnen wij de verzoeking niet wederstaan, om ten slotte nog het volgende uit te trekken. In de VIde Voorlezing wordt over de waterweegkunde gehandeld en de soortelijke zwaarte verklaard. De Schrijver neemt uit dit leerstuk aanleiding, om in de toepassing te spreken over het drijven van het menschelijk ligchaam in water; en vervolgens over het schandelijk en ontaard bijgeloof van vroegere jaren, toen men de menschen, die van tooverij beticht werden, door de zoogenaamde waterproef dikwerf tot den brandstapel doemde.
‘De domme en bijgeloovige menschen van dien tijd geloofden, dat de ligchamen der heksen en der toovenaars, door hunne gemeenschap met den Duivel, andere eigenschappen verkregen, waarouder ook dit behoorde, dat zij ligter dan water waren. Wanneer nu eene os andere oude vrouw, door roode oogen of andere zoogenaamde teekenen van tooverij, voor eene heks gehouden werd, zoo moest zij de waterproef ondergaan.... De beschuidigde werd voor eene kerk gebragt; men hield de mis, en bezwoer het water om schuld of onschuld te bewijzen; dan werden deze ongelukkigen naar het water gebragt, en men bond hunne duimen kruiswijze aan hunne groote teenen vast en wierp hen aldus in het water; men liet aan vrouwspersonen, tot bedekking harer schaamte, een onderrokje aan. - Zij, die zonken, werden terstond opgehaald en onschuldig verklaard, en die, welke (door dikte van ligchaam

{==613==} {>>pagina-aanduiding<<}
of vettigheid) ongelukkig genoeg waren om te drijven, werden onweêrspreekbaar schuldig gehouden en levende verbrand. -
In de vijftiende en zestiende eeuwen was dit bijgeloof zeer hoog geklommen. Wanneer men de berigten, daarvan geboekt, zamentrekt, dan ontdekt men met afgrijzen, dat in eene der voornoemde eeuwen meer dan honderdduizend menschen onschuldig verbrand zijn! - Dit heksen-vervolgen liep zoo hoog, en was zoo sterk door de hoofden der toenmalige Geestelijkheid aangestookt, dat Keizer karel de vijfde geen ander middel zag om het tegen te gaan, dan door deze list: dat hij aan de stad Oudewater het privilegie gaf, om alle de van hekserij en tooverij verdachte personen te wegen; en beval, dat zij, welker gewigt met de natuurlijke geschapenheid des ligchaams overeenkwam, moesten worden vrijgesproken: want men vooronderstelde te dier tijd als zeker, dat de Duivel de aan hem verbondene menschen ligt maakte. Nu werden in grooten getale verdachte menschen van alle landen naar deze waag gebragt, en geen een (zoo als men ligt begrijpt) woog minder, dan hij volgens voorgemeide bepaling wegen moest; zoodanig dat zij nu allen vrijgesproken werden en de vervolging ophield. Evenwel werden nog in de vorige eeuw, in de jaren 1710, 1711, 1713, 1718 en 1729, personen om hekserij gewogen.’ - Een letterlijk afschrist van eene zoodanige weging, te Oudewater geschied den 21 Junij 1729, wordt vervolgens medegedeeld, en volge ook hier:
‘Wij Burgemeesteren, Schepenen ende Raden der Steede Oudewater in Holland, doen cond en certificeeren mits deezen, ten verzoeke van claasariensz. van den dool, geboortig te Noordeloos, oud omtrent 37 jaren, kortagtig en eenigzints spitsig van ligchaam, hebbende blaauwe oogen, hoog bruin van vel en hair, en neeltje ariens kersbergen, geboortig van Lakerveld, oud omtrent 31 jaaren, matig van postuur en hoog zwanger, bruin van vel, blaauwe oogen, man en vrouw, woonagtig op den Dool, onder Meerkerk, dat op huijden voor ons verscheenen zijn de Heeren dirk van der lee en gerrit ingen van liesveld, Schepenen dezer Stede, mitsgaders jan racaute, geswooren Waagmeester, dewelke ten verzoeke van

{==614==} {>>pagina-aanduiding<<}
de Requiranten verklaarden waar en waarachtig te zijn, dat door den voorn: Waagmeester jan racaute, op ernstige inslantiën van de Requiranten, in presentie van de voorn: Heeren Schepenen en andere notabele persoonen, op huijden den voorsz. klaas ariensz. van den dool, in dese Stede Wage, met de ordinaire balance en opregte Troijaansche wigte, gelijk men altoos in deezer Steede Waag gebruikt, is gewoogen, nadat philip van der werff, Geregte-bode dezer Stad, had verklaard, dat denselve klaas ariensz. van den dool, door hem was ontkleed, schoenen en koussen mitsgaders andere kleederen uijtgetoogen, en zulks alleen in zijn hembd, zonder dat hij eenige zwaarte van gewigten bij zig had, en is denzelven persoon bevonden zwaar te weezen een honderd twee en twintig ponden, der voorsz. Troijaansche wigte; wijders is de voorn: neeltje ariens kersbergen ingevoegen voorsz. meede gewoogen, en naar dat door jacomijntje aertz dekker, Stads Vroedvrouw alhier meede verklaard was, dat de meergem: neeltje ariens kersbergen, door haar was ontkleed, schoenen en koussen uitgetoogen, en zulks alleen bedekt met haar hembd en zwarte falie over haar bloote ligchaam, hangende het hair los bij het hoofd, zonder datse eenige zwaarte of gewigte bij haar hadde, en is dezelve persoone bevonden zwaar to wezen een honderd en tien ponden voorsz. Troijaansche wigte; certificeeren vervolgens wij dat de voorsz. gewigte met de natuurlijke proportie des ligchaams van de Requiranten beijde zeer wel is accorderende bevonden, en alzoo zij daar van verzogten onze opene brieven van certificatie om dezelve te dienen, daar en zoo zulks behoord, hebben wij haarlieden 't zelve niet kunnen nog willen weigeren, dit alles zonder bedrog; en in bewijs van waarheid hebben wij deze met onze Steede Zeegel en ondertekeninge van onzen Secretaris bekragtigd op den 21 Junij
1729.

N.N.
L.S.
Secretaris.’

{==615==} {>>pagina-aanduiding<<}

‘leges.

Te betalen bij die geene, die in der Stede Waach, uit beschuldiging van Toverij gewoogen worden.
Schepenen	f 1:16:-
Secretaris	- 2:18:-
Bode	- -:12:-
Waachmeester	- -:12:-
Vroedvrouw	- -:12:-
	_____
	f 6:10:-

Moest het boek zijn weggebleven? Neen, voorwaar! Dank zij u, edele Maatschappij, dank u, kundige buys, voor dit geschenk! - Het zij dan zoo, dat de minkundige volksklasse te sterk aan het bijgeloof aan Duivels, tooverkollen, voorbeduidselen, spokerijen enz. gehecht zij, dan dat men zou durven hopen dezelve slechts aan 't lezen te krijgen van geschriften, die, door 't bestrijden der vooroordeelen, haar heil bedoelen; er zal toch hier en daar nog wel een enkele Tuinman zijn, die zich zal laten onderrigten en van dwalingen terug brengen; en dan reeds zoude de moeite, door den Schrijver aan dit zijn stuk te koste gelegd, beloond zijn. Doch niet slechts Tuinmannen, maar ook Heeren en Vrouwen, die Tuinmannen houden, mogen en, zoo wij wenschen, zullen dit boek hunner aandacht niet onwaardig keuren; zij kunnen er veel uit leeren. Of zou deze stand, hoezeer van eene beschaafdere opvoeding, reeds geheel van vooroordeelen en bijgeloovigheden gezuiverd zijn? ô utinam! - Dan, het volgende doet alles af: Laat het thans levend geslacht over 't geheel te sterk aan het oude, om 't even goed of kwaad, gehecht zijn, dan dat men algemeener verlichting, althans onder de lagere standen, zoude kunnen verspreiden; bij het aankomend geslacht moet en kan alles goeds worden voorbereid. Dat dan toch de jeugd, wier verstand reeds eenige ontwikkeling heeft verkregen, en tot welker vorming de Maatschappij tot nut van 't algemeen reeds zoo veel heeft toegebragt en nog voortgaat toe te brengen, ook dit haar geschenk neme en leze! Bij het aankomend geslacht zal deszelfs inhoud onmisbaar groot nut te weeg brengen, en in 't vervolg eenen heil-
{==616==} {>>pagina-aanduiding<<}
zamen invloed op de maatschappij, ter wering en uitroeijing van wanbegrippen en bijgeloof, uitoefenen, en 't geen thans nog onuitroeibaar is, van lieverlede doen verdwijnen. Kan het boek veelligt niet als Schoolboek dienen, het worde ten minste in menigte, als een
prijs van naarstigheid, in de scholen uitgedeeld! Ouders! geeft het uwen kinderen toch in handen, zoodra zij den inhoud beginnen te kunnen begrijpen, en helpt hen daarin naar vermogen: het zal niet flechts hun verstand met eene menigte der schoonste kundigheden verrijken; maar ook hen wapenen tegen al dat onzalig en kwellend bijgeloof, waarmede gij zelve welligt in uwe jengd doortrokken zijt, en hun waardige denkbeelden van en den diepsten eerbied inboezemen voor den grooten Schepper der Natuur, die ook hun Schepper en Vader is.




Ebba Niels, Treurspel in drie Bedrijven, door A. Loosjes, Pz. Te Haarlem, bij A. Loosjes, Pz. 1812. In gr. 2vo. XII. 34 Bl. f :-18-:

Het Dichtstuk van Mevrouw meerman, onder den titel van Ebba Niel (*), gas den Heere loosjes aanleiding tot het zamenstellen van dit Treurspel. De Dichteres bezingt het lijden en den dood van eene vrouw, wier minnaar in de kopermijnen van Fahlun in Zweden bedolven, en vijftig jaren daarna in de gedaante van een gemetaliseerd beeld weder uitgegraven en door de minnares nog vóór haren dood herkend werd. Het onderwerp is voor eenen Lierzang, zonder twijfel, uitnemend geschikt. Het vers van Mevrouw meerman is ook eenvoudig-roerend, en men leest het niet zonder hartelijke aandoening. Of het ook voor een Treurspel geschikt zij? Dit is eene vraag, die wij niet gaarne bevestigend zouden beantwoorden. Volgens de begrippen, die wij ons van het Treurspel hebben gevormd, heeft de hoofdpersonaadje van dit stuk niet dien stand en die hoedanigheden, welke vereischt worden, om ons in verrukking en betoovering mede te slepen; terwijl ook de daad zelve

{==617==} {>>pagina-aanduiding<<}
niet belangwekkend genoeg is, om onze geheele ziel aan die hoofdpersoon te boeijen. Wij zouden te breedvoerig worden, indien wij dit verder wilden ontwikkelen. Ebba niels moet door haar lijden en haren rampspoed op het hart van den lezer of aanschouwer werken. En - waarin bestaat haar ongeluk? In het verlies van eenen minnaar. Dit verlies is het eenige, dat deelneming en belang moet inbeezemen, en het ook doen kan, bijaldien de omstandigheden daartoe medewerken. Wanneer men nu in aanmerking neemt, dat hier de persoon, die lijdt, slechts eene gewone Burgerllijke vrouw is; dat men met den minnaar zelven niet bekend wordt, en dus de grootte van het verlies niet kan waarderen dan uit de verhalen en jammerklagten van de minnaresse zelve, die reeds bejaard is en een onheil betreurt, dat vóór dertig jaren (de geschiedenis of het verhaal telt er vijftig) heeft plaats gehad, - dan zal men moeten toestemmen, dat de omstandigheden hier niet bijzonder gunstig zijn. Het is volstrekt onmogelijk, om voor een' persoon, die reeds zoo vele jaren is vermist geweest en in de geschiedenis niet bekend is, den lezer of aanschouwer een genoegzaam deelnemend belang in te boezemen en dat belang levendig te houden. De Heer loosjes moet dit zelf gevoeld hebben. Het geheele eerste Bedrijf en het begin van het tweede bestaan uit verhalen en klagten van ebba niels, die, hoe goed ook op zichzelve bewerkt, den Lezer niet roeren en medeslepen. Het onderwerp bragt dit mede, en het was moeijelijk, zoo niet onmogelijk, voor den Dichter, om hierin verandering te maken. Hierdoor is, echter, de aanvang van het stuk zeer eentoonig, hetwelk, bij een ander plan van bewerking, eenigermate althans, had kunnen weggenomen worden. Gebrek aan handeling is overal zigtbaar; een gebrek, dat wij reeds in meer stukken van den Heer loosjes hebben opgemerkt. De episode van
adolf en christina kan dit niet vergoeden. Op zichzelve doet deze episode ook weinig werking. Het is eene alledaagsche liefdesgeschiedenis; en de tegenkantingen, die de minnaar ondervindt, zijn inderdaad van te weinig beduidenis, om ons een regt levendig deel te doen nemen in het lot der gelieven. Ook schijnt het ons toe, dat de inval van den Dichter, om die tegenkantin-
{==618==} {>>pagina-aanduiding<<}
gen van de zijde van ebba niels te doen ontstaan, niet zeer gelukkig is geweest. Ebba niels was eenmaal door de liefde op den hoogsten trap van menschelijk geluk geweest. Twee dagen vóór de bruiloft verliest zij den vriend van haar harte. In éénen oogenblik was hij verdwenen. De oorzaak van dit verdwijnen was en bleef verborgen. Het was eene onbegrijpelijke gebeurtenis, geheelenal zonder voorbeeld. Evenwel zij had bemind en beminde nog. Zij moest erkennen, dat zij liever gedurende haar geheel leven het gevoel van hare liefde en haren jammer wilde behonden, dan de herinnering van baren aangebedenen gustaaf uit haren geest wisschen. Hoe konde zij nu, in zulk eene gesteldheid en bij het volkomen gebruik harer verstandelijke vermogens, wenschen, dat hare nicht, wier geluk haar ter harte ging, van eenen jongeling, die haar verdiende en wien zij wederkeerig lief had, zoude afzien? hoe konde zij willen, dat deze nicht nimmer zoude beminnen? hoe konde uit haar eigen, hoogst wonderbaar, lot de vrees ontstaan, dat christina op dezelfde wijze ongelukkig zoude worden? Doch het karakter van ebba is anders geteekend, dan wij wel gewenscht hadden. Dat de liefde, na dertig jaren, niet uit het hart van ebba niels behoesde gewischt te zijn, erkennen wij gaarne; doch dat dezelve, na zoo veel tijd, in eene reeds bejaarde vrouw nog even onstuimig bruist, als zij in de eerste weken van het verlies in het hart van
de jonge maagd gebruist heeft en dat zij zich nu nog aan de wanhoop en de vertwijfeling overgeest - dit komt ons, zonder juist de liefde dwaasheid of dweeperij te achten, ten hoogste overdreven voor en niet overeenkomstig met de menschelijke natuur. Wij bevatten met den Heer loosjes de kracht

‘........ van eene Liesde, 
Die noch door zinlijkheid noch tijd 
Vermindring of verdelging lijdt, 
Doch 't menschlijk hart voor eeuwig griefde. 
 
Van Liefde, die haar stralen spreidt 
Tot in den schoot der zaligheid; 

{==619==} {>>pagina-aanduiding<<}

Van Liefde, door geen' dood verwonnen, 
Die, hemelsch godlijk van natuur, 
't Graniet des aardbols tart in duur, 
Ja op de wrakken juicht van zonnen.’ 

Maar, naar ons gevoel, moest die liefde zich in ebba door eene kalme, bedaarde gemoedsgesteldheid vertoond, en de minnares moest slechts eene zachte, sombere droefgeestigheid, eenen stillen, teederen weemoed geademd hebben. Wanhoop en vertwijfeling konden, na zoo vele jaren, niet meer vallen in eene vrouw, die eene beschaafde vorming had genoten, verstandig en edel dacht, en daarenboven een Christen was. Het is, naar ons inzien, niet zielkundig, het was ook voor het onderwerp niet noodig, het strookte zelfs niet met het hoofddoel van den Dichter (om, namelijk, alle harten voor de hoofdpersonaadje van het stuk in te nemen) dat de Schrijver ebba niels, na dertig jaren geleden te hebben, op de troostgronden, die haar door eenen Leeraar van den Christelijken Godsdienst worden voorgesteld, doet antwoorden:

‘Neen! neen! vertrek, mijn Heer! Het gift der dweeperij 
Heeft (,) hoe vermomd, vermengd, niet langer vat op mij. 
De bitterheid, die thans mijn ziel heeft ingenomen, 
Verzelt mij tot het graf. Leer andren hemels droomen, 
Leer andren schimmen zien van dierbren (,) hun ontrukt, 
Maar laat mij, onder 't juk van zielsverdriet gebukt, 
In d'afgrond, waarin 't lot mij eenmaal nederstootte, 
Gansch eenzaam mijne ellend in hare volle grootte 
Beschouwen’ enz. 

Schoon wij dus het onderwerp zelve voor het Treurspel niet geschikt oordeelen; schoon wij op de behandeling zelve onderscheidene bedenkingen hebben, moeten wij toch den Heere loosjes het regt doen wedervaren van te erkennen, dat het stuk, inderdaad, veel schoons, veel voortreffelijks bevat. Harten, die gevoel hebben, zullen door hetzelve gevoelig geroerd worden. Als een dramatisch tafereel heeft het zonder twijfel vele verdiensten, en, zoo het karakter van ebba zachter en weemoediger uitkwam, zouden wij het, als

{==620==} {>>pagina-aanduiding<<}
zoodanig, voortreffelijk mogen heeten. De versificatie is, over het geheel genomen, siks bewerkt. Er komen zeer fraaije beelden en uitmuntende schilderingen in voor. Het tafereel, dat ebba zelve, in het eerste Bedrijf, van haren ongelukkigen toestand schetst, is waarlijk schoon. Zoo het niet te uitgebreid ware, zouden wij het tot een staal overnemen, om te toonen, dat de poëzij den Heere loosjes waardig is. De ontknooping vooral kenschetst den geoesenden Dichter; zij is uitmuntend voorbereid, en doet eene heerlijke werking. Ten blijke, dat loosjes het speeltuig bij voortduring met gelukkigen uitslag behandelt, mogen de volgende regelen strekken, beschrijvende het uitwerpen uit de kopermijnen van Fahlun van een beeld, dat naderhand door ebba voor het lijk van haren gustaaf wordt herkend.

adolf. 
De Landjeugd was bijéén om vrolijk feest te houden, 
Niet verre van dit bosch bij Fahluns Kopermijn. 
De lieve lente deed ons alle vrolijk zijn. 
Men zingt, men schertst, men lacht, vlecht bloem- en looverkransen, 
Wijl andren op 't geluid des speeltuigs vrolijk dansen. 
'k Was met christina juist tot eenen dans gereed, 
Toen 't ijsselijkst geluid zich eensklaps hooren deed. 
'Er schenen donders uit den afgrond op te klinken, 
De grond dreigde onzen voet, al schuddende, te ontzinken. 
Werktuiglijk beurde ik toen christina van den grond, 
Schoon 'k zelf op vlottend gras al waggelende stond. 
Dat gruwzaam oogenblik, hoe fel verschrikt, ontwaarde 
Ik, niet 
{== afbeelding 	==} {>>afbeelding<<}
    
 van mijn' voet, een wijde spleet in de aarde; 
Die wierp, bij helsch gekraak, met donderend geluid 
Een regenvlaag van steen rondom op 't Landvolk uit: 
Doch eensklaps sluit zij en de grond houdt op met beven. 
De Landjeugd, door den schrik op eenen hoop gedreven, 
Als schapen door een' wolf gejaagd, week nu uit een. 
Wie dacht 'er meer aan 't seest - de schrik was algemeen. - 
Doch iets, hoe fel ook de angst ons hart ontroerde, wekte 
Elks aandacht. Bij de groef, waar de aard zich sloot, ontdekte 
De dorpjeugd nevens ons een beeld, zoo schoon als ooit, 
Ontworpen door 't vernuft, werd door de kunst voltooid. 

{==621==} {>>pagina-aanduiding<<}

Dat godlijk schoone beeld, door wonderbaar vermogen 
Aan 's afgronds diepste kolk, dit vreeslijk uur, onttogen, 
Verbreidde een' nieuwen schrik in elks geschokt gemoed, 
En jaagt, wijl ik 't verhaal, nog huivring door mijn bloed. 
herman. 
Een beeld uit d'afgrond? - Neen! door schrik en angst verwilderd, 
Hebt ge in 't ontroerde brein die beeldtnis u geschilderd..... 
christina. 
Neen! neen! mijn Heer! hoe groot ook mijn verbijstring waar', 
Ook ik aanschouwde 't beeld. Nog ligt, nog ligt het daar. 
Bij Fahluns Kopermijn verzeekren u uwe oogen, 
Dat ons verbeelding noch verbijstring heeft bedrogen. 
o Schoon ik slechts een' blik wierp op het wonderbeeld, 
't Staat levend voor mijn' geest, ja! schoon 't daar ijzing teelt, 
Op 't ongemeene schoon blijft mijn verbeelding staren. 
Dat manlijk schoon gelaat; die kronkelende haren; 
Die lieselijke mond; die schouders steil en breed; 
Die borst zoo fier en hoog; met d'eenen arm gereed 
Ten strijd, met d'andren arm ter teedre omhelzing vaardig; 
Ja 't gansche beeld, de hand des grootsten kunstnaars waardig, 
In zittende gestalt, vertoont een' jongeling, 
Zoo schoon als ooit het licht in Dalecarlje ontving. 
Eens bergmans kleeding dekt zijn leden dun en luchtig. 
Gij ziet, Mijn Heer! dat beeld, dat wonderbeeld, hoe vlugtig 
En met een hart vol schrik beschouwd, trof mij te diep, 
Dan dat verbeelding 't slechts in mijne hersens schiep. 





Leonard van Kleef, of Gesprekken tusschen eenen Koopman en onderscheidene Landlieden, over sommige hunner pligten en belangen. Door G. Benthem Reddingius. Te Groningen, bij W. Zuidema. 1811. In kl. 8vo. 309 Bl. f 1-16-:

Een boekje van nuttigen inhoud; eigenlijk een vervolg op den Boerenvriend, dien de Eerw. Schrijver in 1808 in het licht gaf. Die alzoo dien Boerenvriend kent, kent den geest en de strekking van het werkje, dat wij nagenoeg, voor ons Land, met salzman's Bode van Thuringen gelijk stellen, en dat wij in vele handen wenschen. De Landman, en ook wel menig

{==622==} {>>pagina-aanduiding<<}
ander mensch, krijgt hier leerzame waarschuwing en opwekking in Gesprekken over de kleeding, - eenige oude gewoonten bij sommige gelegenheden, - vooroordeelen wegens nieuwigheden en ongewone dingen, - gevaren van bedrogen te zullen worden, - droomen en voorteekens, - eigenbaat, - het voorthelpen - het beöordeelen - het behandelen van anderen, - en eindelijk over de wijze, waarop men denken moet over dit leven. Wat meer luim in den schrijstrant, in den smaak van genoemden Heere salzman, maakte het boekje zeker aangenamer nog, en alzoo ligt nuttiger.

Walstein; of, zoo wordt de Deugd beloond. Niet vertaalt door H.F. Rubsamen. Te Amsterdam, bij H. Moolenijzer. In gr. 8vo. 154 Bl. f 1-5-:

Een uitmuntend jong mensch, de zoon van eenen braven vader, heeft de zwakheid, zich voor het sterfbed van den ouden man, en op deszelfs onredelijke begeerte, te laten huwen met een nichtje, waarvan de vader het goede, maar de zoon toen reeds het kwade dacht; de nog grootere, om tevens eene tante, die haar had opgevoed, bij zich in huis te houden; en, hetgeen nog wel de allergrootste zwakheid was, om zich door beide deze vrouwen te laten kwellen jaren lang. Eindelijk raakt tante uit de wereld, en manlief betrapt zijn vrouwtje in de armen van eenen Graaf. Van schrik en angst wordt zij ziek - en sterst, na evenwel nog vooraf bekeerd te zijn, door een lief jong meisje, dat de man in een geheel eenzaam oord in een' donkeren nacht gevonden had; zijnde hare ouders dood, welke haar, bij hun overlijden, daar gelaten hadden met een briefje aan den vinder en eenige steentjes van belang, maar waarvan zij de waarde niet kende. Nu trouwt hij met deze zijne lleve vondelinge, ziet kinderen en kleinkinderen, en neemt den Graaf, dien hij bij zijn eerste vrouwtje gevonden had, maar die nu berouw had, arm was, en bleek de halve broeder te zijn van zijne tegenwoordige gade, bij zich in; en zoo wordt dan de deugd beloond! - De moraal van dit boek?.... Dat men zich van eenen misschien suffenden va-
{==623==} {>>pagina-aanduiding<<}
der geene vrouw tegen zijnen zin en beter weten moet laten opdwingen, - dat men baas in zijn huis blijven, zoodanig eene tante voor het minst wegjagen, en eene dwaze, slechte vrouw, hoe dan ook, op zijn oud-Hollandsch, mores leeren moet? - Abuis, Lezer! maar - hoe een deugdzaam hart kan moeten lijden, en hoe wonderbaarlijk (ja wel wonderbaarlijk!) het eindelijk voor dat lijden kan beloond worden; hoe de hartstogten door de rede te beteugelen zijn, indien men naar de inspraak van het geweten hoort; hoe rampzalig het lot is van
zulk een mensch, die blindelings op het pad der afdwalinge voortholt; maar ook hoe evenwel nog, door een waar berouw, op vergeving der zonde is te hopen. Dit zegt de Schrijver, en hij voegt er bij: ‘Schittert mijn tafereel dan niet zoo sterk als vele andere soortgelijken, ik durf mij vleijen dat het nut, hetwelk ik kan te weeg brengen, tegen die mindere schittering rijkelijk kan opwegen.’ Wij helpen het den Schrijver wenschen.

Tafereelen uit het Rijk der Dieren, voor Kinderen. In Zamenspraken tusschen eenen Vader en deszelfs Zoon. Met Platen. Te Amsterdam, bij J.R. Poster, In 4to. 68 Bl. f :-10-:

‘Wij lezen van eenen godvruchtigen Ooijevaar,’ zoo begon zeker Predikant zijne Leerrede, en wij dachten dat het Latijnsche pia avis den man bedrogen had; dan, in het voor ons liggend werkje worden de kinderen onderrigt, dat de Ooijevaars eerbied voor god hebben, want als des morgens de dag begint, danken zij hunnen Schepper met het klepperen der bek. De aanleg van het boekje verdient overigens lof; houtsnede plaatjes, en daar bij gevoegd gesprek telkens tusschen vader en zoon over onderscheidene dieren, tot leerzaam onderrigt in de Natuurlijke Geschiedenis voor den gemeenen man, die zijnen kinderen geen kostbaar boek koopen kan. Maar wat de uitvoering betreft? - boven het straks gemelde, vonden wij vrij wat nieuws: b.v. een vogel, met achterklaauwen als een leenw, de sneb van een' arend, gelijk ook vederen en borst; een lijf (naar men zegt) zoo groot als dat van acht leeuwen; een beestje, dat een' Olifant opneemt en met hem wegvliegt, zijn nest in de

{==624==} {>>pagina-aanduiding<<}
bergen maakt, en wel van goud, dat hij uit de bergen graaft; en dat is? raad eens, Lezer! - de Griffioen of Grijpvogel.
‘Maar, vader! zou er waarlijk zulk een vogel in de wereld zijn?’
‘De een zegt neen, en de andere ja, wat er van zij, weet ik niet; dit is ten minsten zeker, dat er verbazende groote en wonderlijke gedrogten in de wereld zijn, en ook van één geslacht, somwijlen een klein getal, waarom dan ook bij weinig menschen gezien geweest - dus is het zeer wel mogelijk dar de gene die dit Beest beschreven heeft, gezien kan hebben. Daar zijn Raven, die men met deze Dieren verwisselt.’
Behalve de genoemde diertjes, loopt het boekje over den Leeuw - Beer - Olifant - Renosceros - Eenhoren - Kameel - Luipaard - Tijger - Stekelvarken - Muilezel - Reiger - Arend - Struis - Krombek - Kalkoen - Raaf - Ekster - Kraai - Paauw - Papegaai - Zeekalf - Schildpad - Kreeft - Heilbot - Haring - Zalm - en Snoek.
Wij kunnen niet zeggen, dat wij naar de voortzetting van dit boekje, immers door dezelfde hand, zeer verlangend zijn.

Wonderlectuur. Inhoudende: I. Het Familieportret, eene Spookgeschiedenis. II. Zeven Bruiloften en geen Bruidsnacht, eene avantuurlijke Geschiedenis. III. De Eenhoorn, eene Oostersche Vertelling. Uit het Hoogduitsch vertaald. Te Amsterdam, bij P.G. en N. Geysbeek. In gr. 8vo. 106 Bl. f :-15-:

Sprookjes, en niets dan sprookjes, gelijk de titel ook eeniglijk verwachten doet. Het eerste en laatste uit fried. kind's Malven, het tweede uit langbein's Feyerabende overgenomen. Bijzonder geestig vinden wij deze sprookjes toch niet. Zij schijnen intusschen ook alleen maar vervaardigd voor kinderen, voor groote kinderen, en vinden dus, denken wij, nog al een talrijk publiek.

No. XII. Beoord. bl. 569. reg. 17. staat zijne, lees zijnen. Meng. bl. 556. reg. 19. de voor den.


{==625==} {>>pagina-aanduiding<<}

Beoordeeling.

Nieuwe Verhandelingen van het Genootschap tot verdediging van den Christelijken Godsdienst tegen deszelfs hedendaagsche Bestrijderen. Voor het jaar 1811. Iste Deel. In den Haag, bij de Erve J. Thierrij en C. Mensing. 1812. In gr. 8vo. Te zamen 342 Bl. f 2-10-:

Met de onlangs door ons aangekondigde Prijsverhandeling van den Predikant b. verwey schijnt het eerste tijdperk van de uitgave der Verhandelingen van het loffelijke Haagsche Genootschap, ingerigt tot verdediging van den Christelijken Godsdienst, gesloten te zijn. Dit eerste Deel voor het jaar 1811 verschijnt onder den titel van Nieuwe Verhandelingen. Vooraf gaat de Aanspraak, gedaan in de Algemeene Vergadering van het zelfde jaar, door den Leydschen Hoogleeraar j. van voorst, over eenige grondstellingen, die, bij de voortgezette verdediging van den Christelijken Godsdienst, naar het blijvend doel des Genootschaps, moeten vaststaan, en over de grondregels, die daarbij voornamelijk behooren in acht genomen te worden.
De Redenaar zegt, tot de keuze dezer stoffe gebragt te zijn door de overweging van het nu aangevangen nieuwe tijdvak, nadat in 1810 een kring van vijf-entwintig jaren was geëindigd. Men was te rade geworden, aan de werkzaamheden van het Genootschap eene van de vorige eenigzins verschillende rigting te geven, met zorgvuldige inachtneming echter van het blijvend doel, de verdediging der voornaamste waarheden van den Christelijken Godsdienst tegen deszelfs hedendaagsche bestrijder. En nu scheen het hem niet ongepast, dat door de Direkteuren openlijk werd te verstaan gegeven,

{==626==} {>>pagina-aanduiding<<}
welke grondstellingen, bij de voortgezette verdediging van den Christelijken Godsdienst, naar het blijvend doel van dit Genootschap, moeten vaststaan, en welke grondregels daarbij voornamelijk behooren in acht genomen te worden. Niet, om den geheelen omvang dezer veelbevattende stoffe open te leggen, maar alleenlijk een kort overzigt te geven van de voornaamste grondstellingen en grondregels, welke daarbij dienen gevolgd te worden. Vooraf neemt hij, op goeden grond, aan, dat de verdediging van den Christelijken Godsdienst nog niet voor afgedaan mag gehouden worden. Om dan evenwel niet in het wilde te schermen, en of, uit verkeerde toegevendheid, alles op losse schroeven te stellen, of, uit tegenovergestelde stijfzinnigheid, aan de tegenpartij stof tot berisping en gegronde tegenspraak te geven, en ten slotte de zaak, welke men wil vasthouden, te verliezen, zal het volstrekt noodig zijn, uit vaste beginselen uit te gaan, en die, naar zekere en welgegronde regels, te volgen. De thans standgrijpende wijze der bestrijding van de voornaamste waarheden van het Christendom schijnt hem toe bijzondere oplettendheid te vorderen op eenige grondstellingen, die voor alle dingen behooren vast te staan.
Eerst worden deze twee algemeene grondstellingen opgegeven: ‘Men behoort niet, zonder gewigtige redenen, van algemeene en voorlang aangenomene begrippen, omtrent den waren aard der Christelijke leere, af te gaan.’ En: ‘Men late nimmer gezag van anderen boven eigen onderzoek gelden.’ Daarna volgen deze meer bijzondere: 1. Wij moeten zoo wel de geschiedenis, als de leer van Jezus, aannemen. 2. Wij moeten geene zwarigheid maken, om onmiddellijke, en van den gewonen loop der natuur afwijkende, tusschenkomsten der Godheid aan te nemen. 3. De Bijbel heeft een Goddelijk gezag. 4. De Christelijke leer blijft onveranderlijk dezelfde.
Voor grondregels, die de Hoogleeraar oordeelt, dat, bij

{==627==} {>>pagina-aanduiding<<}
de inachtneming der genoemde grondbeginselen, behooren aangenomen en gevolgd te worden, neemt hij aan: 1. Men onthoude zich van stoute en versmadende magtspreuken. 2. Maak u wel bekend met de wapenen, van welke de bestrijders van het Christendom zich bedienen. 3. Voorzie u van de vereischte kundigheden, om, hetgeen u toeschijnt van de ware Christelijke leer af te wijken, behoorlijk te wederleggen. 4. Leg u toe, om de ware Bijbel-leer, die gij verdedigen wilt, wel te beoordeelen. 5. Ga, in de verdediging der ware Bijbel-leer en wederlegging der dwaling, met vereischte omzigtigheid te werk. 6. Laat u, in de verdediging der Christelijke leere, altijd door zuivere en standvastige waarheidsliefde besturen. 7. Voeg bij den toeleg, om de waarheden van den Christelijken Godsdienst te verdedigen, altijd zorgvuldige aankweeking van een godvruchtigen zin.
Wij hebben deze geheele Aanspraak, of liever deze Verhandeling, (want dien naam verdient zij, om haren veelbevattenden en uitgewerkten inhoud) met uitnemend genoegen gelezen. Zij kenmerkt den bekwamen Redenaar, den oordeelkundigen Geleerde, vooral ook den ijverigen en gemoedelijken Christen, doordrongen van de waarheid en het gewigt der leere, tot wier handhaving en onderwijs hij geroepen is. En wij bevelen dit belangrijk stuk, dat wij als een woord op zijn pas gesproken roemen, inzonderheid zoodanige jonge lieden, die, uit hoofde van stand of studie, gevaar loopen door allerlei wind van leere te worden rondgevoerd, ter lezing en herlezing aan.
In de Verhandeling van den Utrechtschen Hoogleeraar heringa, over het bestaan der Engelen, uit de leer en geschiedenis van Jezus en de Apostelen afgeleid, wordt, in eene voorafgaande inleiding, eerst iets gezegd over de onzekerheid der wijsgeerte omtrent het bestaan van hoogere wezens, het gewigt van het onderwijs der Goddelijke openbaring, en de miskenning van hetzelve door hedendaagsche bestrijders; daarna de moeijelijkheid van het onderwerp erkend, en, naar aanleiding der voor-
{==628==} {>>pagina-aanduiding<<}
gestelde prijsvrage, de Verhandeling gesplitst in twee Hoofddeelen, waarvan het eerste handelt over de leer van Jezus en de Apostelen over de Engelen, het tweede over hetgeen daaromtrent blijkt uit derzelver geschiedenis.
In de opgave der eigene leere van Jezus, heeft de Schrijver van het meer zekere en duidelijke willen beginnen, en, om ook niet meermalen hetzelfde te moeten herhalen, zich niet zoo zeer geschikt naar de orde der Evangelische verhalen, maar naar den aard der dingen, welke Jezus van het bestaan der Engelen getuigt, en naar het gelijksoortige der bijzonderheden, welke door Hem zijn medegedeeld. Zie hier dan, hetgeen Jezus, volgens den Heer heringa, van de Engelen heeft geleerd: Er is blijdschap voor de Engelen over de bekeering eenes zondaars; de zaligen zijn aan Gods Engelen in den hemel gelijk; de Engelen, der zwakken hulp, zien altijd Gods aangezigt; God kan den zijnen vele duizenden Engelen ter hulpe zenden; Engelen brengen eenen stervenden vromen in den staat der gelukzaligheid; Engelen staan den Heere Jezus Christus ten dienste; Hij zal de Engelen gebruiken, bij zijne verschijning tot het jongste gerigt. Hierop volgt de leer der Apostelen, en wel onderscheidenlijk van Paulus, Petrus, Judas en Joannes. In de schriften van Paulus, waartoe de Hoogleeraar ook den Brief aan de Hebreërs meent te moeten brengen, vindt hij de meeste hiertoe behoorende ontdekkingen, die wij, zonder te uitvoerig te worden, niet in de bijzonderheden kunnen overnemen. Het komt ook alles neder op hetgene in de gewone leerstelsels voorkomt in het hoofdstuk over de Engelen. - In het tweede Hoofddeel, wordt eerst uit de levensgeschiedenis van Jezus, daarna uit de Handelingen der Apostelen, en ook nog eenigzins uit het boek der Openbaring van Joannes, al wat op de Engelen betrekking heeft, bijeenverzameld.
Door Engelen verstaat men gewoonlijk eene soort van redelijke schepselen, wijzer en beter dan de menschen, die hun verblijf hebben in de hemelsche gewesten. Het be-
{==629==} {>>pagina-aanduiding<<}
staan van zulke wezens werd, ten tijde der Apostelen, door de Sadduceërs ontkend. Ook eenige anderen schijnen destijds en kort daarna hier henen geheld te hebben. In latere eeuwen viel daaromtrent naauwelijks eenige twijfel. In onzen leeftijd hebben vele Duitsche Godgeleerden het leerstelsel over de Engelen meer opzettelijk bestreden, en zijn ook door voorname mannen tegen de meeste bewijzen voor derzelver bestaan verschillende bedenkingen in 't midden gebragt. De Hoogleeraar hecht daaraan weinig gewigt. Hij plaatst al hetgene, in de leer en in de geschiedenis van Jezus en de Apostelen, van de Engelen vermeld wordt, onder de bovennatuurlijke ontdekkingen van het Evangelie, en houdt alle andere uitleggingen der hiertoe behoorende Evangelische berigten voor verdraaijingen der H. Schrift door het hedendaagsche ongeloof. Hij is wel edelmoedig genoeg, om bl. 16 te erkennen, dat ook regtzinnige uitleggers, omtrent een aantal schriftplaatsen, in welke, zijns achtens, van Engelen wordt gewag gemaakt, van de gewone meening afwijken; doch, in den geheelen loop der behandeling van bijzondere plaatsen, worden deze veelal in denzelfden rang geplaatst met ongeloovigen, die het goddelijk gezag der H. Schrift geheelenal ontkennen, en, op hetgene wij van Engelen in de schriften des N. Verbonds lezen, niet meer willen aangaan, dan op hetgene de zoogenaamde apocryfe of andere louter menschelijke schriften er van zeggen. Dit bevreemdt ons eenigzins van den Godgeleerden, wiens liberale denkwijze zoo veel roems had verworven; terwijl toch de geheele omvang der leere van de Engelen, zoo als deze uit de schriften des N. Verbonds door hem wordt afgeleid, hoe waar en gegrond die anders zijn moge, niet kan gerekend worden tot de onafscheidelijke grondleeringen van het Christendom te behooren. Het zij zoo, dat
grotius, beausobre, michaëlis, hess, morus, rosenmuller, pott, kuinoel en anderen, op sommige plaatsen, waar men doorgaans vaststelt, dat zulke hemelsche we-
{==630==} {>>pagina-aanduiding<<}
zens bedoeld zijn, die men gewoon was Engelen te noemen, verkeerdelijk alleen aan min of meer buitengewone werkingen en tusschenkomsten der Voorzienigheid, overeenkomstig den dichterlijken spreektrant des O. Verbonds, of ook wel naar het heerschend volksbegrip, uitgedrukt, gedacht hebben; dan zagen wij echter gaarne van zulke voor het Christendom in de daad verdienstelijke mannen, en derzelver zamenstemming met een' bahrdt, paulus en dergelijken, met wat meer onderscheiding gewag gemaakt, opdat onkundige en ligt erg denkende lezers niet, tegen de meening van den waardigen Schrijver, in den waan geraken, alsof men ook de schriften der eerstgenoemden niet, zonder gevaar van verleiding tot ongeloof en waanwijsheid, kon in handen nemen. Het berigt van Joannes, in zijn Evangelie, Hoofdst. V:4. Een Engel daalde neder, op zekeren tijd, in dat badwater, en beroerde het water, wordt door den Schrijver onaangeroerd gelaten. Zou hij welligt geoordeeld hebben, dat daar ten minste niet letterlijk aan eenen Engel behoeft gedacht te worden? Dit eenmaal toegestaan zijnde, zou het dan zoo vreemd zijn, het gezegde van Jezus, Jo. I:52. Van nu aan zult gij den hemel zien geopend, en de Engelen Gods opklimmende en nederdalende op den Zoon des menschen; van Lukas, Hand. XII:23. En van stonden aan sloeg hem een Engel des Heeren, daarom dat hij Gode de eere niet gaf, en hij werd van de wormen gegeten, en gaf den geest, en ook nog wel eenige andere plaatsen, alleen van blijkbare werkingen der Voorzienigheid te verstaan? De Heer heringa is zoo gereed om ook op
twijfelachtige plaatsen Engelen aan te nemen, dat het hem zelfs waarschijnlijk voorkomt, dat in den heilgroet van Joannes, Openb. I:4. door de zeven geesten, die voor Gods troon zijn, Engelen verstaan worden. En dan zal hier echter even min, als H. VIII:2, schikking naar een volksbegrip, waarvan ook in het boek Tobias, XII:15, melding gemaakt wordt, maar veeleer bevestiging van dit Joodsche denk-
{==631==} {>>pagina-aanduiding<<}
beeld plaats hebben. Eene overal doorschijnende neiging, om voor een aangenomen leerbegrip alles op te zoeken, en aan verschillend denkenden niets toe te geven, maakt somtijds het geheele stelsel, dat men verdedigen wil, verdacht, en hindert daardoor ook den goeden indruk van zulke bewijzen, met welke men had kunnen volstaan.
De Hoogleeraar houde ons deze vrijmoedige aanmerking ten goede. Er wordt te veel gezien op het voorbeeld van zulke verdienstelijke mannen, om hen ook niet op de geringste vlek in zoodanige hun anders waardige verdedigschriften oplettend te maken.

Christelijke Opwekkingen op alle dagen der week, in vreugde en lijden, in gezondheid en krankheid; ook Overdenkingen op Feest- en Avondmaals-dagen, en in den Oogst; door Joan Lodewijk Ewald. Uit het Hoogduitsch. Te Amsterdam, bij J. van der Hey. 1811. In gr. 8vo. 200 Bl. f 2-4-:

Hartelijk welkom is ons ieder geschrift, hetwelk het godsdienstig gevoel opwekken en behoorlijk leiden kan; en het goed vertier van een aantal zoodanige boeken van velerlei aard is waarlijk geene geringe eer voor eene Natie. Het is derhalve verblijdende, bemoedigt ons door het beste vertrouwen, en geeft ons de vleijendste hoop, dat zoodanige geschriften, niettegenstaande den voorraad, die reeds voorhanden is, onder ons vermenigvuldigen, druk gezocht worden, en, waar zij ook uitkomen, vooral indien zij eenigzins uitmunten, al spoedig in het Hollandsch overgezet en in vele handen zijn. Meer dan een geschrift van den godvruchtigen ewald, zints ettelijke jaren onder ons uitgekomen en nog druk gezocht, kan dit bewijzen; terwijl wij het werkje, dat thans voor ons ligt, denzelfden opgang gerust voorspellen, gelijk wij het dien hartelijk wenschen. Het spreekt overal waarheid

{==632==} {>>pagina-aanduiding<<}
en gezond verstand tot ieder Christelijk hart. ‘Ik heb,’ zegt de Schrijver te regt, ‘alles uit den Bijbel, uit de Natuur, en uit uw eigen hart genomen, en ik weet, dat het voor ulieden, door den Bijbel, de Natuur, en door uw eigen hart, als waarheid, zal bevestigd worden, indien gij er acht op wilt geven.’ En welk Christelijk lezer zou dit niet? De titel drukt den aard van het werkje genoegzaam uit; het bevat regt verstandige, gemoedelijke, Christelijke overdenkingen, die, gelezen en herlezen, onbegrijpelijk veel tot stichting en zuivering van het godsdienstig gevoel kunnen bijdragen; herinneringen, die altijd herhaald kunnen worden, omdat zij altijd leerzaam, troostrijk en nuttig zijn. Zij zijn van gemengden aard, alle in den juisten toon en vol zalving. 1 en 2. op Zondag morgen. Opwekking tot een regt gebruik van den Zondag. Noodzakelijkheid van het bijwonen van den openbaren godsdienst; regt gebruik maken van de predikatie. Over geoorloofde uitspanning en bezigheid op den Zondag. - 3 en 4. op Zondag avond. Men kan door het bijwonen van den godsdienst niets verdienen, noch eenigen verzuimden pligt daarmede vergoeden. Dankzegging voor den zegen en bede om kracht tot het regt gebruik der openlijke godsvereering. - 5 en 6. op Maandag morgen. Gode benagelijke gezindheid bij en voorbereiding tot den arbeid. Goed gebruik van den tijd, naar het voorbeeld van Jezus. Troost, wanneer men de vrucht van zijnen arbeid niet gerust genieten, of als men niet genoeg verdienen kan. - 7 en 8. Maandag avond. Vermoeidheid, rust, slaap. Jezus werd ook moede. Welke werken ons volgen. Het is volbragt! Het lijden is geleden! Zoo zegge men iederen avond; zoo zal men
eens zeggen. - 9 en 10. op Dingsdag morgen. Herdenking aan ons beroep. Wij moeten dienen, getrouw en gemoedelijk; dit moeten alle menschen. Hoe kunnen wij God dienen? Bij eenen drukkenden dienst. - 11 en 12. aan den avond van dien dag. Gelukkige avond van een goed geweten. Hoe men dat verkrijgt en bewaart. Her-
{==633==} {>>pagina-aanduiding<<}
denking aan, streven naar het onvergankelijke. - 13 en 14. Woensdag morgen. Geluk van den middelstand; Jezus is er ook in geboren; dus moet hij goed zijn. Dankbaarheid daarvoor, en opwekking tot regt gebruik. In denzelven heeft men dikwijls veel geduld noodig. Vermaning tot, en hoogere gronden daartoe. - 15 en 16. Woensdag avond. Een lied op het ondergaan der zon. Haar gang een voorbeeld voor ons. Jezus, de zon der geestenwereld, ons voorbeeld. Nacht, donkere leiding. Zoo zijn Gods lievelingen geleid. Wat de mensch dan leert. - 17 en 18. Donderdag morgen. Hetgeen tot bekeering wekt, is donderstem. Dikwijls noodig. Waarin bestaat de bekeering. Menigmaal komen er stormen des levens. Niets reinigt meer. Voorbeelden. - 19 en 20. avond van dien dag. Hevigheid, morrend bestaan. Onweders; zwoelheid, uitbersting. Verschillend gebruik van den avond. Huisselijk avondgenot. Kinderopvoeding. - 21 en 22. Vrijdag mergen. Jezus sterfdag. Liefde tot Hem, die voor ons stierf. Een lied der zich overgevende liefde. Hoe droeg Jezus zijn lijden? Waardoor sterkte Hij zich? - 23 en 24. Vrijdag avond. Zelfverloochening naar zijn voorbeeld, en hoe die behoort uitgeoefend te worden. Daar is een groote Vrijdag. Regt gebruik van zijne vrijheid is voorbereiding daartoe. - 25 en 26. Zaturdag morgen. Ongekende weldaden van God. Goed gebruik is dankbaarheid voor dezelve. Afgenomen, verminderd lijden. Oog op anderen, die nog meer lijden. - 27 en 28. Zaturdag avond.
Beproeving van daden, woorden en gezindheid. De dood de Zaturdag des levens. Vertegenwoordiging van denzelven is wijsheid. Wedervinden van zijne geliefden. Een lied. - 29, 30, 31. Avondmaalsoefeningen. Daags vóór, des morgens vóór het gebruik, des namiddags ná, die plegtigheid. 32. Opwekking in ziekte. 33. Gebeden, om geduld, berusting in Gods wil, verzachting van smarten. 34. Dankgebed na eene ziekte. 35. Voornemens na eene ziekte. 36. Bij zware ziekte der huisgenooten. 37. Op Kersmis. 38. Op goeden

{==634==} {>>pagina-aanduiding<<}
Vrijdag. Een lied op ‘het is volbragt.’ 39. Een Paaschlied. 40. Op het Pinksterseest. 41. Op een Verjaar- of Nieuwjaarsdag. 42 en 43. Dankbaarheid na een gezegenden, en bemoediging bij een slechten Oogst. 44. Gezangen bij de vier jaargetijden. 45. Bij de geboorte en dood van een kind. - Die met ewald's schriften bekend zijn, worden voorzeker door dit stichtelijk en doelmatig allerlei uitgelokt, waarvan de vertaling mede in goede handen viel. Het is waar, het komt ons voor, dat de dichtstukjes vrij wat zullen verloren hebben; dan met dat al is dit zoo niet, of men is verblijd, dat de Vertaler deed wat hij kon, en dezelve niet terug hield; zij hebben ook juist geene hooge dichterlijke vlugt, maar zijn lief en stichtelijk. Zie hier eenige regelen op den dood van een kind:

‘Daar breekt het rozenknopjen af, 
Te vroeg, mijn God! te vroeg! 
Maar neen! God zelve plukt het vroeg; 
Hij plukt het, die het gaf. 
 
Lief kind! gij sloegt een vlugtig oog 
Op 's werelds ijdelheid, 
En keerdet, wars van d'ijdelheid, 
Naar 's Vaders huis omhoog. 
 
De proeftijd, die u voorbereidt, 
Duurt weinig weken lang, 
En nu begint uw lofgezang, 
En galmt in eeuwigheid.’ 

Tot eene andere proeve geven wij het volgende gebed: ‘Vader, indien het mogelijk is, zoo neem dit lijden van mij. Doch niet gelijk ik wil, maar gelijk gij wilt.’ O! dat ik toch ook tot dezen zin kwame, in mijne ziekte, in welken men zoo bedaard, gelijk gij, mijn Heiland! alle lijden dragen kan. Gij weet het, mijn Jezus: ‘De geest is wel gewillig, maar het vleesch is zwak.’ Ik voele wel, hoe gelukkig ik zijn zou, indien ik mijnen wil aan

{==635==} {>>pagina-aanduiding<<}
den wil des Vaders in den Hemel geheel onderwerpen kon. Wat Hij doet, is toch wel gedaan; wat Hij wil, is het beste! ‘Zijne gedachten, het is waar, zijn dikwijls niet gelijk mijne gedachten; zijne wegen niet, zoo als ik ze verkozen zou hebben. Maar zijne gedachten zijn hooger, en zijne wegen wijzer, dan de mijne. Zijn raad is dikwijls wonderbaar, en hij voert alles heerlijk uit.’ Hem, den alwijzen, kan het toch niet aan wijsheid, hem, den almagtigen, niet aan magt, en hem, die de Liefde zelve is, kan het niet aan liefde ontbreken, om mij langs den besten weg tot mijne gelukzaligheid te leiden. O! ware er een ander middel tot mijne volmaking, dan deze ziekte, deze smarten, welke ik lijde; Hij, de Alwijze, Almagtige, Algoedertierene, zou hetzelve gewis verkiezen. En zou ik niet gaarne dit korte lijden dragen, wanneer het mij geschikt maakt voor die hooge zaligheid, welke eeuwig, eeuwig duren zal? Ja! dit alles weet ik. En nogtans, ô mijn Jezus! valt het mij zwaar, mijn' eigen' wil te verloochenen, en mij aan dien zoo wijzen, goeden wil te onderwerpen. Gij dan, die uwe zwakke eerste Leerlingen gesterkt hebt, sterk ook mij! Ook zij wilden iets geheel anders, dan God, en nogtans kwamen zij zoo ver, dat zij met waarheid zeggen konden: ‘Werp alle uwe bekommernissen op den Heere; hij zorgt voor u!’ O! breng mij toch ook zoo verre! -

Zoo wil ik, Vader! in uw hand 
Getroost mij overgeven; 
Voer gij naar 't hemelsch vaderland 
Mij door dit aardsche leven! 
Wanneer ik stil 
Rust in uw wil, 
Zal wijs- en goedheid beiden 
Mij liefderijk 
En vaderlijk 
Op goede wegen leiden. Amen.’ 



{==636==} {>>pagina-aanduiding<<}

Briefe, veranlasst durch Reinhards Geständnisse, seine Predigten und seine Bildung zum Prediger betreffend, von D. Heinrich Gottlieb Tzschirner, ordentlichem Professor der Kirchen- und Dogmengeschichte auf der Universität Leipzig. Leipzig, bey F.C.W. Vogel. 1811. kl. 8vo. pp. 252.

Deze zeer verdienstelijke brieven, allen door ééne hand geschreven, en slechts als aanleiding vermeldende, wat op dezelven, door eenen vriend en medeleeraar, zou geantwoord zijn, volgen het werkje van reinhard, schrede voor schrede, na. Overal wordt opgemerkt, wat er in zijne vorming, gelijk in zijne gevormdheid, in zijne denkwijze, en vooral in zijn werk, als kanselredenaar, gunstigs, voortresselijks, bijzonders of gebrekkigs, moet worden geacht.
Op deze wijze zien wij ons vooreerst opzettelijk bepaald bij hetgeen zijnen gelukkigen aanleg zoo uitnemend heeft helpen ontwikkelen, bij hetgeen die ontwikkeling juist zóó gewijzigd heeft, of dezelve eenigzins benadeelde, en door de kracht der gunstige natuur alleen heeft kunnen verwonnen worden. Wij zien er de belangrijkste lessen voor de letterkundige opvoeding, op onderscheidene trappen, medegedeeld; het belang, b.v., van vroegtijdig onderwijs in hetgeen meer werktuigelijk is, schoon sommige nieuwere opvoeders met de ontwikkeling van het verstand meenen te moeten beginnen; de noodwendigheid, om met de beoefening der ouden, die ten krachtigste wordt aangeprezen, die der beste vaderlandsche schrijvers al vroeg te verbinden, en inzonderheid ook de dichters niet voorbij te gaan; het nut van welingerigte oefeningen in de openlijke voordragt, met eenvoudig lezen aanvangende, gelijk ook in het spreken voor de vuist, iets zoo onontbeerlijks voor den openbaren leeraar, en dat echter nergens pleegt onderwezen te worden; voorts eene vlij-
{==637==} {>>pagina-aanduiding<<}
tige studie der wijsgeerte, als voor den prediker, om uit te munten, onmisbaar, uit hoofde zoo wel der logica en dialectica, die juist en grondig leeren redeneren, als van het practicaal gedeelte, dat zoo ruime stof tot onderwijs en bestuur oplevert. Ter gelegenheid van het laatste prijst hij de oude zedekundigen aan, verklaart zich tegen de nieuwere Fransche, wil echter de eigen vaderlandsche niet uit het oog verloren hebben, geeft een belangrijk, schoon ongunstig, verslag van de natuur-philosophie, als de leer van den dag, kent den Engelschen alleen onder de tegenwoordige volken, benevens de Duitschers, het voorregt toe van wijsgeeren te hebben voortgebragt, en denkt daarbij aan het onaanzienlijke Holland, met deszelfs h. grotius, f. hemsterhuis, a. hulshoff, en hem, van wien de straks genoemde natuur-philosophie meestal is ontleend, b. de spinoza,
geenszins.
Ten tweede doet men ons stilstaan bij den ontzaggelijken arbeid, door den man verrigt, die, alle weken voor een zeer kiesch en beschaafd auditorie predikende, uit hoofde der uitgave van al de stukken, nimmer herhalen kan, die daarenboven even meesterlijke als diepgeleerde werken schrijft, en dan nog eene niet min belangrijke en beschaafde dan uitgebreide briefwisseling houdt; van welk alles, gelijk bijna van zelve spreekt, vlugheid en vlijt, zuinigheid op den tijd, maar vooral orde, alleen rede kunnen geven. Wijders doet men ons denken aan 's mans bijzondere godsdienstige begrippen, en zijne verklaringen daaromtrent, en stemt nagenoeg in met hetgeen wij, in onze beoordeeling, door een enkel woord te kennen gaven. Lezenswaardig, inderdaad, is het korte betoog, hier aangetroffen, dat redelijke en bijbelsche godgeleerdheid zeer wel kunnen zamengaan; en niet minder van belang is de opmerking, dat reinhard zelf verscheidene stukken der Luthersche geloofsbelijdenis als ongemerkt voorbij gaat, en zijne gehechtheid aan de leer der kerke dus alleen moet worden verklaard voor verkleefdheid aan het protestantsche beginsel: Gods woord alleen de re-
{==638==} {>>pagina-aanduiding<<}
gel van geloof en wandel. [Ongelukkig is het, dat men soms van weerskanten rede schijnt te hebben, om niet geheel rond en eenvoudig voor zijn gevoelen uit te komen. Immers, in ons vaderland is, heel enkelen uit ieder genootschap misschien uitgezonderd, die het verwijt van Duitsche Neologie eenigzins zouden kunnen verdienen, het algemeene gevoelen: de Bijbel alleen moet geraadpleegd worden; wat hij met zekerheid leeraart, dat is Christelijke waarheid; en evenwel rust op dezen de blaam, dat hij zijne formulieren, op genen, dat hij zijne bespiegelingen, vooroordeelen, ja zelfs begeerlijkheden, mede op de schaal legt. Neen waarlijk! in een land, waar zoo veel bezadigheid heerscht, in eene Hollandsche protestantsche kerk, waar
bijbelsche theologie zoo zeer in aanzien is, moest men van geen regtzinnig en onregtzinnig weten.] - Ook het karakter van reinhard komt hier, in allen deele, gunstig voor. Bijzonderheden en vroege indrukken gaven zijnen denktrant gezegde rigting, omstandigheden en geest des tijds deden dezelve zoo sterk uitkomen; met naauwgezetheid heeft hij onderzocht en geleeraard, met zorgvuldigheid en ijver waakt hij voor de belangen eener gemeente, die op hare beurt met achting en liefde aan hem hangt.
Ten derde komen wij aan zijn werk, aan zijne leerredenen zelve; en dit is, naar het ons voorkomt, even zoo zeer het belangrijkste als uitvoerigste gedeelte. Het bijzonder karakter zijner welsprekendheid wordt eerst opgegeven, en in eenen geheelen brief ontwikkeld. Zie hier de aangeduide trekken: onuitputtelijke verscheidenheid der stoffe, bij weinige wisseling der form; evenredige voltooijing des geheels, bij zeldzaam uitkomen der enkele deelen; eene bezadigdheid, welke over de werkzaamheid der kracht, uit wier volheid het oratorische leven voortvloeit, met onophoudelijke gestrengheid waakt en regeert; kunst en keus (kieschheid) zonder gezocht sieraad en angstige strengheid; bekoring en sierlijkheid zonder pracht en glans; meer ernstige

{==639==} {>>pagina-aanduiding<<}
waardigheid dan vrolijke bevalligheid en teedere zachtheid; en eindelijk eene gelijkmatige vereeniging van klaarheid, volheid, bestemdheid en kracht. Vervolgens wordt nader en dieper in de stof getreden. Wij vinden terstond eene dubbele lofspraak op des mans kanselwerk; vooreerst, dat hij het gansche gebied der voorwerpen, met welke zich de gewijde welsprekendheid kan en behoort bezig te houden, gekend en bewandeld, maar nooit overschreden heeft; ten andere, dat hij onophoudelijk gezorgd heeft, het bespiegelende en beoefenende in wederkeerige betrekking te brengen. Ten opzigte van het laatste, de zedekunde, wordt gezegd, dat zij gestreng is zonder rigorismus (overdrijving), berekend voor de betrekkingen des levens, zonder in eene bloote leer der kloekzinnigheid te ontaarden, doordrongen van den geest der godsdienstigheid zonder eenen zweem van mystiek of femelarij. Wijders bewondert men de veelzijdigheid, diepte en fijnheid, met welke hij de moraal weet te behandelen, ontvouwt dit breedvoerig en staaft het duidelijk. Billijken moet men het eindelijk, (voegt hij hierbij) dat reinhard, bij de voordragt der pligten, niet bij het algemeene staan blijft, maar steeds zich in bijzonderheden inlaat, en met de zedelijke geboden raadgevingen der kloekzinnigheid over de manier en wijze, hoe de pligten te vervullen, verbonden heeft. - In eenen volgenden brief houdt men ons bezig met de keuze der onderwerpen of themas voor eene leerrede; zegt, dat ze geheel de eigendom van den bewerker moeten zijn, en schrijft, behalve dit, aan reinhard nieuwheid en treffende oorspronkelijkheid in genoemde opzigt toe; beweert ook, dat hij doorgaans den (vastgestelden) tekst op den voet volgt en geheel gebruikt, en zich desniettemin naar de tijdsgelegenheden en bijzondere behoeften wonderlijk weet te schikken. - En nu is de behandeling der gekozene stoffen aan de orde. De
Schrijver onderscheidt hier tusschen het didactische (onderwijzende) en pathetische (roerende). Reinhard verwaarloost geen van beiden.

{==640==} {>>pagina-aanduiding<<}
Ten opzigte van het eerste is hij uitputtend grondig; zoo populair en eenvoudig als zijne betrekking vordert, voorts bevattelijk en zinnelijk; schoon hij dit laatste nog meer zou zijn geweest, zoo hij het synthetische meer met het analytische vereenigd had, niet slechts van het algemeene tot het bijzondere, maar ook omgekeerd van de bijzonderheden tot het algemeene opklimmende en besluitende. Ten aanzien van het pathetische vermijdt hij zorgvuldig eenig gevoel op te wekken, strijdig met godsdienst en zedekunde, doch maakt gaarne gebruik van zoodanig, dat, op zichzelve zedelijk onverschillig, als drangreden, schoon niet als beginsel, ten goede kan medewerken, b.v. gevoel voor het verhevene, voor de schoonheden der natuur, de vergankelijkheid en dergelijke. Voorts moge hij deze en gene gewaarwordingen en begeerten opwekken, nooit zoekt hij de gemoedsbewegingen tot zoodanige hoogte te doen stijgen, dat het gemoed zijne bezonnenheid verliest, en als 't ware de prooi van het gevoel en de begeerte wordt. Dit echter belet niet, dat hij, als redenaar, door al de middelen, der kunst ten dienste staande, poogt te bewegen, en dadelijk beweegt. - Al verder komt de verdeeling in aanmerking, en wordt dezelve doorgaans, om hare redekundige juistheid, die geen deel tweemaal geeft, met een onderdeel verwart, naast een te ongelijksoortig plaatst, noch dergelijke, gelijk om hare symmetrische evenredigheid, die elk deel en elk onderdeel bijna even uitvoerig behandelt, met lof vermeld; schoon tevens erkend wordt, dat de zucht, om altijd twee of drie deelen elk in even zoo vele onderdeelen te doen vervallen, hem somtijds dwalen doet, en bovendien (onzes bedunkens wat gewaagd) beweerd wordt, dat drie in drie verdeeld, het volgen en behouden te moeijelijk voor den hoorder maakt; waarbij nog komt de, buiten tegenspraak gegronde, opmerking, dat doorgaans een algemeen slot aan zijne leerredenen ontbreekt, schoon daarentegen de inleidingen meest altijd hoogst gepast zijn. - De
laatste brief houdt zich enkel be-
{==641==} {>>pagina-aanduiding<<}
zig met den stijl, die om zuiverheid, beknoptheid, gemakkelijkheid en genoegzame beeldrijkheid wordt geprezen. [Wat intusschen het gemakkelijke en rollende aangaat, zoo komt het ons voor, dat een stuk, tot openlijke voordragt vervaardigd, van dezen kant alleen door den hoorder volkomen kan beoordeeld worden. Elk redenaar heeft hier zijne eigene behoefte, gelijk zijn eigen talent. Wat de een uitstamelt, dat bruist den ander van de lippen. En de laatste zou welligt een lam en eentoonig gezang aanheffen, waar den eersten honigzoete taal uit den mond murmelt.]
Aldus hebben wij gepoogd, dit boekje in zijne waarde eenigzins te doen kennen. Maar al te zeer, nogtans, vreezen wij, dat de moeite, door ons aangewend, veelal mislukt is. Wij verzoeken dan den lezer in aanmerking te nemen, dat, in al de genoemde opzigten, niet slechts breede ontwikkeling, maar ook vergelijking met anderen, toetsing aan hetgeen de aard der zaak vordert, en allerlei aanleiding om zichzelven te vormen, worden gevonden. Is het waarheid, dus redenere men zelfs in het algemeen, dat de regelen der kunst uit de ervarenis moeten worden afgeleid; dat het voorbeeld, welk ons de hoedanigheden in het verband aantoont, steeds meer invloeds heeft dan het afgetrokken voorschrift; en dat eene welgeschreven lofrede of karakterschets, uit dezen hoofde, de uiterste nuttigheid kan hebben, - hoe veel te meer is dan deze van een uitvoeriger, in den bedaarden toon des briefstijls geschreven, stuk te wachten, dat niet slechts des mans roem en zijne werken, maar bovendien zijne eigene afgelegde rekenschap van bestaan en vorming voor zich had? En dit leerzame heeft betrekking tot eene kunst, zoo algemeen en zoo hoogst belangrijk. Het is niets minder dan de kunst, om het menschdom zijn eenwig belang te doen kennen en waarderen, zijne eenige bestemming te doen zien en vasthouden, zijne oorspronkelijke heerlijkheid te doen bewaren en uitschitteren! Wat kan, reeds hier, meer rust en tevredenheid en vreugde, meer vrede en

{==642==} {>>pagina-aanduiding<<}
liefde en menschwaardige aandoeningen stichten, dan de welgepredikte waarheid, die naar de godzaligheid is? Ja, of gij ingang vindt bij uwe gemeente, of gij het reine Christendom of bijgeloof en dweeperij doet zegepralen, en den spotter en vrijgeest den mond stopt; dit, ô Christenleeraars! hangt bijna geheel van de wijze af, op welke gij de eenvoudige maar goddelijke waarheid weet voor te dragen en in haar eigen licht te plaatsen! Waren wij dan wel onderrigt, dat het boekje van reinhard zelv' (*) in onze taal zou worden overgebragt, wij wenschen hartelijk, dat dit van tzschirner daaraan mag worden toegevoegd. In der daad, het zou eene schoone bijdrage tot de leer der kansel-welsprekendheid, en tevens een voorbeeld zijn, dat wij gaarne eenmaal, met betrekking tot uitmunters in ons eigen vaderland, gevolgd zagen.




Scheikundige Vermakelijkheden, door B. Tieboel, Oud-Apotheker te Groningen. Aldaar, bij W. Zuidema. 1811. In gr. 8vo. 59 Bl. f :-12-:

Wederom een aangenaam geschenk der nutte werkzaamheid van den hoogbejaarden tieboel te Groningen. Hetzelve bevat een aantal van 73 vermakelijkheden van onderscheiden aard, waarvan, het is waar, vele bekend zijn, doch waaronder tevens geheel nieuwe, voor zoo verre Rec. bekend is, voorkomen. Uit die, welke eigenlijk gezegd tot de vermakelijkheden behooren, kiezen wij ter proeve No. 14. Om de verschijning van eene wolk boven twee ledige theekopjes te vertoonen. Men doet in het eene kopje wat zuiver en sterk zoutzuur, in het andere wat geest van ammoniakzout, laat beiden in de

{==643==} {>>pagina-aanduiding<<}
kopjes rond loopen, giet het vocht er dan wederom uit, zet de beide kopjes digt bij elkander, en er zal zich boven dezelve eene wolk vertoonen, welke allengs grooter wordt en zich uitbreidt. - No. 9. Om eene munt te splijten. Men steekt op een stukje hout drie spelden, legt op dezelven een stuivertje, daar onder en ook boven op wat bloem van zwavel, en steek beiden in brand door een papiertje; uitgebrand zijnde, is het stuivertje gespleten. - No. 13. Tooverkunstig strooizand. Men neemt twee lood groen koperrood, dampt het uit of calcineert het in een aarden pannetje tot dat het wit wordt, wrijft het in een mortiertje met twee malen zoo veel afgewasschen en gedroogd zeezand, en doet het in een gewonen zandkoker. Nu neemt men een sterk afkooksel van beste galnoten, en door filtreer-papier helder gemaakt. Met dit afkooksel teekent of schrijft men op goed gelijmd papier. Dit schrift of deze teekening is, op zich zelve, niet leesbaar. Men bestrooit het geschrevene of geteekende, eer het droog is, met dit zand, laat er het eene kleine poos op liggen, en, zoo ras men het zand er afschudt, is het geteekende of geschrevene zwart. - Onder vele andere vermelden wij ook uit het werkje No. 32. getiteld: Fraaije purperroode kleur. Als men, volgens febronius, het sap uit de bladeren van de aloë succotorina drie of vier nachten in een kelder zet, verandert het, door inwerking van het gas oxygenium (of de zuurstoflucht) in eene allerfraaiste purperroode kleur, waarmede men niet alleen teekenen, maar ook aan de zijde eene vaste purperroode kleur geven kan. Tieboel zag nooit fraaijer kleur. - No. 55. Om oude zaden te doen kiemen. Men vermengt in eene bloempan, zegt de Heer humboldt, de zaden met zwart magnesium
oxyd (bruinsteen), genoeg bij de pottebakkers bekend, giet er op wat zoutzuur, door zes deelen water verdund, en bedekt alles losjes. Het zich ontwikkelende zoutzure gas zal de zaden spoedig tot kiemen brengen. Men heeft zaden, die 100 jaren oud waren, op deze wijze tot kiemen gebragt. Tie-
{==644==} {>>pagina-aanduiding<<}
boel zag er zelf een voorbeeld van in den Hortus Medicus.





Laudatio Jani Dousae, cum subjunctis annotationibus, auctore Matthia Siegenbeek. Lugd. Bat. apud V. Herdingh, L.F. MDCCCXII. 8vo. pp. 170. f 1-8-:

Dat is:
Lofrede op johan van der does, met Aanteekeningen, door matthijs siegenbeek.
Het tijdvak van Nederland's vroegste worsteling tegen Spanje maakt in meer dan één opzigt epoque in de geschiedenis der menschheid. Er werden toen krachten ontwikkeld, die duidelijk toonden, dat men de sterkte van eenen staat vooral niet alleen naar zijne stoffelijke, maar ook zedelijke vermogens moet berekenen. Er stonden toen mannen op - mannen in den volsten zin des woords, zoo wel uit den adel als burgerstand, die, door hunne vereenigde werking, het toen nog algemeene vooroordeel tegen den burgerstand in Europa moesten verzwakken, daar lieden van de duisterste afkomst zich, door deugd en daden, naast de edelsten des lands mogten plaatsen. Maar ook van dezen muntten er velen uit, en zetteden hun geslacht vernieuwden luister bij. Onder hen verdiende johan van der does den dubbelen lauwerkrans van held en dichter; een krans, die zijn hoofd te schooner sierde, daar dezelve rein was van geweld en burgerbloed.
Men kan het gemelde tijdvak van Nederland zeer gevoegelijk met de verdediging der Grieken tegen de ontzettende magt van Perzie, ten tijde van xerxes, vergelijken. Ook bij dezen, gelijk bij de Nederlanders, dagteekende zich van hunne overwinningen de schoone

{==645==} {>>pagina-aanduiding<<}
eeuw hunner letterkunde, en hadden beiden het zeldzame voorregt, dat een held de overwinningen bezong, die hij had helpen bevechten. Groot is, in schier alle opzigten, het verschil tusschen aeschylus en den dapperen verdediger van Leyden, maar in dit punt komen zij toch overeen, en, zoo de eerstgemelde de daden zijner landslieden in treurstijl vereeuwigde, van der does heeft in den lierzang de volharding zijner lotgenooten in het Spaansche beleg niet onvermeld gelaten.
Dubbel waardig was derhalve dit vroegere sieraad van Nederland, om door den verdienstelijken siegenbeek, die zoo menigmaal oud Hollandsche verdiensten meer algemeen deed kennen, aan het geletterde publiek op nieuw te worden voorgesteld. Hij deed zulks, ter gelegenheid van de nederlegging des akademischen Rectoraats in 1810, en wilde het aanzoek van velen, om zijne toenmalige redevoering door den druk gemeen te maken, niet afslaan. Hij heeft daardoor, onzes inziens, aan de letteren een' wezenlijken dienst gedaan; gelijk blijken zal uit het beknopte verslag, 't welk wij, op het voetspoor des Hoogleeraars, van den held van dit stuk zullen geven.
Jonkheer johan van der does werd te Noordwijk geboren op den 6 December 1545. Eerst onder het opzigt van zijn' moederlijken grootvader, straks onder dat van zijn' oom geplaatst, werd hij aan de letteren toegewijd, wier dienst hij met de uiterste geestdrift behartigde Te Delft door een' kundigen onderwijzer reeds met smaak voor de Latijnsche poëzij bezield, trachtte hij zich verder te Leuven en te Douai in de wetenschappen te volmaken; in welke laatste plaats hij met den letterlievenden jongeling lucas fruitiers een verbond van vriendschap sloot. Nog meer geleerden leerde hij te Parijs kennen; aan welk verblijf hij zich naderhand nog met een uitstekend genoegen herinnerde, vooral wegens den omgang met fruitiers en de

{==646==} {>>pagina-aanduiding<<}
ongedwongene levenswijs in die stad. Na zijne terugkomst in het vaderland, huwde hij, op zijn twintigste jaar, eene dochter uit het oude vermaarde huis van Zuylen. Kort daarna brak de omwenteling van 1572 tegen het geweld van Spanje uit; en nu achtte zich van der does, hoe gesteld ook op letterlievende rust, niet meer vrij van den werkzamen dienst zijns vaderlands. Schoon de meeste zijner goederen op Stichtschen, en dus toenmaals vijandelijken, bodem gelegen waren, omhelsde hij toch met ijver de partij der staten, en werd nog in dat zelfde jaar naar de Engelsche Koningin elizabeth om hulp gezonden, waarin hij echter minder slaagde. Vooral echter blonk zijn moed en zijne burgertrouw uit in het tweede beleg van Leyden. Eerst als hoofd der schutterij, en straks, na het overlijden van diderik van bronkhorst, (6 Sept. 1574) als bevelhebber der stad, was hij een der voornaamsten, die aan de door honger vertwijfelde burgerij een' riem onder 't hart stak, en hij vormde met van der werff en van hout dat edel driemanschap, 't welk de waarheid van het Horatiaansche: Justum et tenacem propositi virum, etc. in volle kracht vertoonde. Er was toch niet minder beleid en moed tegen het misnoegen en den honger van binnen, dan tegen het geweld van buiten noodig; te meer, daar velen der Vroedschap zelve het hart naar den Spanjaard hing, en de vijand den bevelhebber door allerlei middelen zocht te winnen. De Heer siegenbeek houdt van der does ook voor den uitvinder der in dat beleg gebezigde duivenpost. - Naderhand reisde hij nog tweemalen naar Engeland; de eerstemaal onmiddellijk na den dood van willem I. geheel incognito, om door zijne kennissen
daar te lande eenige hulp van de Koningin te verwerven; de tweedemaal, een jaar later, in de plegtige bezending, tot dat zelfde einde afgevaardigd. (Het eerste, een vermoeden van burman, wordt door den Hoogleeraar aangenomen.) -
{==647==} {>>pagina-aanduiding<<}
Vervolgens bekleedde hij tot aan zijnen dood de waardigheid van Raadsheer van den Hove van Holland.
Vervolgens gaat de Lofredenaar over tot de beschouwing van 's mans verdiensten als Dichter, Geleerde, en voorstander der Hoogeschole. In de eerste hoedanigheid zwaait hij hem den lof toe, van met regt eene plaats onder de voortreffelijkste navolgers der oude dichters te verdienen, zonder nogtans ook zijne gebreken te verzwijgen. Wij vinden deze uitdrukking, navolgers der oude dichters, zeer voorzigtig en gelukkig gekozen; want eene plaats onder de voortreffelijkste nieuwere dichters zal men aan douza (dus luidt zijn naam, volgens het toenmalige gebruik in 't Latijn overgebragt) bezwaarlijk toestaan. Niet, dat het hem aan dichterlijk vuur of bekwaamheid ontbrak; maar hij deelde in de gebreken van zeer vele Latijnsche dichters dier eeuwe, zoo in Nederland, Frankrijk als Italie; zij bonden zich te slaafsch aan de ouden, en namen te veel beelden, gedachten, en zelfs uitdrukkingen, van dezelven over. Gewis viel het moeijelijk, deze klip te mijden, wanneer men, geheel met de lezing der ouden doordrongen, zich als 't ware in hunne eeuw verplaatst had, en daarenboven nog hunne dichterlijke taal sprak, die men alleen uit hunne gedichten kon scheppen; dit neemt echter niet weg, (en de Heer siegenbeek erkent dit zelf) dat er te dikwerf, zelfs ondanks den nieuweren dichter, centones uit de ouden onderliepen, te meer daar men gemakshalve ook de Mythologie der Grieken en Romeinen behield. Ook verviel douza te zeer in het gebrek, van bij voorkeur verouderde spreekwijzen en woorden uit plautus op te delven, en in de plaats van het zuivere Latijn der eeuw van cicero en virgilius te
bezigen. Met dat alles behelzen de gedichten van douza zeer vele treffende, en zelfs wegslepend schoone plaatsen, waarvan deze Lofrede in de Aanteekeningen meer dan één staaltje bevat. Zelfs het geschiedkundige werk in Latijnsche verzen, de Jaarboeken van Holland, is niet zonder dichterlijke verdien-
{==648==} {>>pagina-aanduiding<<}
sten; en leest men daarvan een voldingend bewijs in de beschrijving van de wreedheid der Noormannen, waarin wij echter, ter staving van het bovengemelde, den volgenden regel aanstippen:
Phryx Batavusne fuat, nullo discrimine habetur.



waar wij niet weten, hoe deze Phryx aan de Noordzee komt, behalve dat het vers anders geheel van virgilius is. - Men moet deze jaarboeken in dichtmaat, welke van de regering van Graaf dirk I. tot op die van Vrouwe ada loopen, onderscheiden van een dergelijk werk in proza, door douza, vereenigd met zijnen verdienstelijken oudsten zoon, bewerkt, en behelzende de geschiedenis van Holland, van de vroegste tijden af tot op Graaf floris den Dikken in het begin der twaalfde eeuwe. Voor deze werken werd de schrijver door de staten met eene gouden halsketen beloond.
Als Geleerde was douza voornamelijk met den geheelen omvang der Latijnsche taal- en letterkunde bekend, gelijk uit vele kritische en uitlegkundige noten op sallustius, horatius, tibullus, catullus, propertius, petronius, en vooral op plautus, zijn' geliefkoosden schrijver, blijkt. De Hoogeschool verkreeg door douza hare eerste vorming, en vooral hare verrijking met een aantal voortreffelijke mannen, die dezer zwakke telg door hunne zorg en vlijt als tot voedsterheeren verstrekten, zoo als scaliger en lipsius. Sterk en juist, doch wat opgesmukt, is de taal van bertius, 's mans lofredenaar: ‘Douza verhief door zijne bewerking de Akademie niet (gelijk augustus Rome) van eene houten of baksteenen tot eene marmeren stad, maar uit het niet tot een gouden gesticht.’ Hij toch bezorgde, als Curator, het beroep van alle Hoogleeraren der pas gestichte Universiteit, welke juist hij ook, door zijn manhaftig gedrag in het beleg van Leyden, had helpen verdienen. - Zijn

{==649==} {>>pagina-aanduiding<<}
gedrag als mensch was rond, gul, en ongemaakt vriendelijk. Hij beminde het landleven, en bragt een groot gedeelte van zijnen tijd in zijne Heerlijkheid Noordwijk door. Hij hield, als het pas gaf, ook wel onder vrienden van eene vaderlandsche teug en een' vrolijken maaltijd. Over 't geheel was hij zeer vatbaar en gevoelig voor vriendschap. Onder de uitstekendsten zijner vrienden (hij had er velen) staan jan van hout, zijn dappere spitsbroeder in Leyden's beleg, en justus lipsius boven aan. Wij vinden bij die gelegenheid twee minbekende bijzonderheden; dat van hout, namelijk, een groot liefhebber en beoefenaar der Nederlandsche dichtkunst was, en dat douza, de schrandere, goedhartige douza, ijverig den wreeden raad van lipsius, om door vuur en staal de ketters te verdelgen, tegen coornhert verdedigde, waarschijnlijk uit overdrevene gehechtheid aan lipsius, wiens vertrek hij aan dezen moedigen tegenstand des edelen vrijmans weet. Men staat versteld, als men in de zestiende eeuw zulke heillooze en ongerijmde stellingen door lichten van de eerste grootte ziet verdedigen! Maar aan den anderen kant ziet men met medelijden op onze eeuw neder, wanneer men met de doorgaans oppervlakkige geleerdheid, waarop velen zich nog zoo veel laten voorstaan, eenen douza vergelijkt, die het vak, 't welk hij beoefende, uitsluitend, maar door en door kende, die, der gansche oude letterkunde volkomen meester, waar het pas gaf, geheele bladzijden uit tacitus, ovidius, enz. voor de vuist opzeide, en daarbij nog krijgs- en staatsman, en belast was met de schepping eener Hoogeschool, die, voornamelijk door de hechte geleerden, welke hij verkoos, naderhand eene der eersten van Europa werd. Onder dezen, en
tevens onder douza's vrienden, behoorden ook de beroemde j j. scaliger en d. heinsius, alsmede vele buitenlandsche letterkundigen van naam.
Van der does werd nogtans door zijne geleerde betrekkingen niet zóó zeer bezig gehouden, dat hij, ge-
{==650==} {>>pagina-aanduiding<<}
lijk vele uitsluitende beminnaars der wetenschappen, daaraan de genoegens van het huisselijk leven opofferde. Integendeel had hij, met dien Duitschen Ridder, waarvan goldsmith in den Vicar of Wakefield spreekt, gerust met zijne zeven zonen en twee dochteren voor 's lands hooge magten kunnen verschijnen, en hun deze, als het beste geschenk door hem aan den staat gegeven, kunnen aanbieden. In de daad maakten zich schier alle deze zonen meer of min verdienstelijk. Onder hen was johan, de oudste, 's vaders blijdschap en kroon, en de lust en liefde van alle geletterden, zoo door zijne deugden, als vroege bekwaamheden. Reeds op zijn twaalfde jaar zocht hij, ten gebruike des vaders, de eigenaardige spreuken der drie groote Latijnsche geschiedschrijvers op, en voltooide naderhand als jongman douza's Nederlandsche Jaarboeken. Ook als Latijnsch dichter droeg hij lof weg, reeds van zijn vijftiende jaar af. Doch na eene reis in Duitschland en Polen sloeg hij, in 1596, aan 't kwijnen, en stierf binnen het jaar. Men stelle zich de billijke smart des vaders voor! Met regt rekent siegenbeek het dezen tot verdienste, dat hij hier meer den mensch vertoond, dan den wijsgeer uitgehangen hebbe. Ook scaliger en casaubonus beweenden 's jongelings vroegen dood. Welke herhaalde slagen moeten dan voor den gevoeligen vader niet de verliezen juist zijner twee meest belovende zonen (ook george, zijn vierde kind, stierf in 1599 op een' overzeeschen togt) geweest zijn! Echter behield hij er nog drie, steven, frans en dirk. Deze allen reisden veel; johan, george,
steven en dirk naar Duitschland, Polen, en zelfs naar Konstantinopel, waarvan de eerste eene Latijnsche reisbeschrijving opstelde; (wij hadden wel gewenscht, dat de Hoogleeraar met een woord het oogmerk dezer reizen vermeld had, en of het bloote nieuwsgierigheid of zucht tot letteren was, die hen juist naar Polen dreef) frans bezocht Frankrijk en Engeland. Werner, de zesde zoon, verkoos

{==651==} {>>pagina-aanduiding<<}
de zee, en verviel daardoor in 's vaders ongunst; waarom? wordt niet duidelijk gemeld, daar toch ook george het zeeleven verkozen had. Jakob, de jongste, deed zijnen ouderen veel verdriet aan, en trok insgelijks naar Oostïndie.
Zoo vele grievende verliezen en wederwaardigheden in het gevoeligste deel zijner ziele verdroeg van der does, hoezeer met natuurlijke aandoeningen, echter met onderwerping aan dien God, welken hij van ganscher harte eerbiedigde. Hij voegde toch bij alle zijne voortreffelijke hoedanigheden die van Christen, in den echten zin des woords. Zijne ziel, doorgloeid van geestdrift voor het schoone en verhevene, meende op zijn sterfbed reeds de harmonie der spheren te hooren. Hij stierf in 1604, op zijne terugkomst uit Vriesland.
Wij zouden, indien dit verslag niet reeds zoo breed ware uitgeloopen, gaarne een of ander stuk uit deze Redevoering overnemen, ter proeve van den deftigen en mannelijken stijl des Hoogleeraars; doch wij kunnen niet voorbij, de Aanteekeningen op die Redevoering (welke anders zeer vele wetenswaardige zaken behelzen, en waarvan wij ook tot dit verslag veel gebruik gemaakt hebben) een weinig al te breedvoerig te vinden. Het interesseert toch maar zeer weinige lezers, om naauwkeurig alle brieven en kleine gedichtjes van douza met naam en jaartal te weten; en de berigten omtrent min bekende geleerden, vrienden van den held des stuks, zijn, onzes oordeels, ook wat te lang. - Deze kleinere gebreken, of liever te groote uitvoerigheid, daargelaten, moet deze Lofrede voor elken echten Nederlander blijvende waarde behouden, en wij hopen dat onze vlugtige schets dienen moge, om deskundigen, welke dit werkje nog niet bezitten, aan te sporen, om daaruit den beminnelijken vaderlandschen held nader te leeren kennen.
Op verzoek des Hoogleeraars, teekenen wij hier nog de aanmerkelijke misstelling op van intentos voor intentum, pag. 4. reg. 4. ingeslopen.





{==652==} {>>pagina-aanduiding<<}

Geschiedenis van Oud-Griekenland van J. Del. de Sales. IVde Deel. Te Amsterdam, bij J. Allart. 1811. In gr. 8vo. 367 Bl. f 4-6-:

De sales vangt dit deel zijns uitvoerigen werks aan met eene aanmerking, welke licht verspreidt over den weg, dien hij ingeslagen en gehouden heeft bij het zamenstelien dezer Geschiedenisse. De eerste Afdeeling, welke ten opschrift voert: van Athene en deszelfs oorsprong, geeft ons dit onderrigt: ‘Ten einde de voortreffelijke Geschiedenissen van Sparta en van Athene achtervolgens en in haar geheel te mogen boekstaven, hebben wij, de wijsgeerige rangschikking der denkbeelden boven de tijdrekenkundige orde der daadzaken verkiezende, de oorspronkelijke gedenkschriften dier twee Steden, die zich aan den menschelijken geest zoo welverdiend hebben gemaakt, tot hiertoe verschoven. Het zal toch den Lezer op die wijze ligter vallen, de ontwikkeling harer staatsgesteltenissen, zeden en kundigheden te volgen, dan wanneer de tooneelmatige draad telkens door tusschen beiden komende verhalen wordt afgebroken.’
Attica had, bij eene gelukkige aardrijkskundige plaatsing, eene vroege beschaving te haren voordeele. En, ondanks de duisterheid, waarmede de oude volksgeschiedenissen omgeven zijn, lijdt het geen twijfel, of het was eene Phoenicische volkplaating, die zich in Attica nederzette. - Door welk eene wolk van duisternis de Geschiedenis van cecrops, den Stichter van Athene, ook bedekt worde, blijkt het, dat zijne godsdienstige instellingen en staatkundige wetten het merkteeken des gezonden verstands droegen. - Van diens instelling was de Areopagus, van welken de sales in een afzonderlijk Hoofdstuk verslag geeft. Hoog staat, na het verloop van zoo vele eenwen, deszelfs onpartijdigheid te boek. - Bij het verslag van het Koningrijk Athene, tot aan de rege-
{==653==} {>>pagina-aanduiding<<}
ring van theseus, wordt met grooten lof gesproken van den oppersten Raad der Amphictyonen; welke bewonderenswaardige instelling dubbel verdient, eene plaats in de geschiedenis der menschen te beslaan. Die Raad oordeelde over de verschillen der Steden met dezelfde onkreukbare regtvaardigheid, als de Areopagus over de zaken der bijzondere personen oordeel velde. Deze Raad oefende de wezenlijke oppermagt over Griekenland uit. Gebreken kleefden denzelven aan; ‘dan, des onaangezien, is de instelling der Amphictyonen een wonder van wijsheid; inzonderheid als men in aanmerking neemt, dat de man van vernuft, wien men haar verschuldigd is, meer dan drie-en-dertig eeuwen geleden bloeide, en dat hij nergens een voorbeeld van een dergelijk Bondgenootschap voor zich had, noch in Klein Azie, noch in Phoenicie, het vaderland der Leermeesteren van Peloponnesus.’ - Had de sales hier eene vergelijking van
het Duitsche Ligchaam bijgebragt, wiselius herinnert ons aan het Utrechtsche Verbond.
Het leven van theseus brengt de sales met de vermelde instelling in verband, schrijvende: ‘Terwijl de Amphictyonen aan het verstandig stelsel van evenwigt arbeidden, wies binnen Troezen in stilte een Held op, geschikt om geheel alleen dat stelsel te verbreken, zoo de rust van Griekenland minder dierbaar geweest ware aan zijne groote ziel.’ Deze Held is theseus, wiens daden vermeld worden. Veel is met een fabelachtigen sluijer omgeven, die bij wijlen wordt opgeligt.
De Geschiedenis van het Rijk van Lacedaemon, onder de regering der Koningen van den eersten stam, is duister; en de verdichtselkunde heeft zich met de eerste beginselen dezer stad minder bezig gehouden, dan met die van Thebe, Argos en Athene; het is, merkt de sales op, ‘als of deszelfs oorspronkelijke geschiedenis alreeds den toon heeft van de gestrengheid der grondbeginselen, welke het lycurgus in lateren tijd deed omhelzen. Voor het overige is de schaarschheid van gebeurtenissen,

{==654==} {>>pagina-aanduiding<<}
in eene eeuw van woestheid, geen onderwerp van beklag voor eenen wijsgeerigen Lezer.’
Peloponnesus werd eindelijk door de Heracliden veroverd: dezer eerste krijgsbenden bestonden grootendeels uit Doriërs van Thessalie, ‘een ruw volk, dat aan geene kunst eenige kennis had, behalve aan die van den krijg; zij vermeesterden de landen als barbaren, de steden plonderende en de inwoners over de kling jagende, en vernielende alle gedenkteekens, die een begin van beschaving kenmerkten. Deze hunne wreedaardige wijze van krijgvoeren, waardoor de menschelijke geest als tot zijne wieg werd terug gezet, is de oorzaak van het stilzwijgen der Geschiedenis omtrent de bijzonderheden van de onderneming der Heracliden.’
Het tafereel der zeden, der wetten en der beschaving van Griekenland, ten tijde van den inval der Heracliden, vangt aan met deze trekken: ‘De verovering van Peloponnesus door de nakomelingschap van hercules, maakt een der gewigtigste tijdperken uit in de Geschiedenis, niet van Griekenland, maar van den menschelijken geest: zij dient, om zoo te spreken, tot eene scheidlijn tusschen eene wereld, die terug gaat, en eene wereld, die zich vernieuwt; en het is zoo veel te belangrijker, daarbij te blijven stilstaan, dewijl het tafereel der maatschappij, in de eeuwen van Griekenland, die dezen inval der Heracliden vooraf gingen, geene overeenkomst hoegenaamd heeft met dat der daar aan volgende tijden. De Grieken der oorspronkelijke Alleenheerschingen gelijken naar die van de eeuw van alexander niet meer, dan deze laatsten gelijken naar de hedendaagsche Grieken, slaven der Sultans.’ Wiselius keurt deze beoordeeling der hedendaagsche Grieken te algemeen, en misschien over het geheel onbillijk. Ten bewijze hiervan beroept hij zich op de Mainoten, die, als afstammelingen van de moedige Spartanen, zich verzetten tegen de Turksche overheersching, daar zij dit juk met blijkbaren wederzin dragen.

{==655==} {>>pagina-aanduiding<<}
Voorts wijst hij den Lezer naar het Journal de millin, April 1810, 't geen hem betere gedachten van de hedendaagsche Grieken zal doen vormen. Dit uitvoerig en fraai geschetst tafereel ontgaat op eenige plaatsen de juiste aanmerkingen des Vertalers niet.
Dewijl de bloedige verovering der Heracliden den menschelijken geest rugwaarts had doen gaan, heeft men zich niet te bevreemden, dat de Geschiedenis van Griekenland, nog lang na dat tijdperk, bij uitstek dor moet zijn. Op dit dorre wordt echter de aandacht gevestigd, opdat er geen ledig moge overblijven tusschen de Geschiedenis der Alleenheerschingen en die der Gemeenebesten: dan, dor in dwingelandij en wreedheden mag dezelve niet heeten.
Die dorheid verandert in rijke vruchtbaarheid, bij de daar op volgende Geschiedenis van den Wetgever lycurgus. Veelmalen vindt wiselius reden om op zijnen Schrijver aanmerkingen te maken; dit is ook het geval, als deze bijzonder handelt over de wetgeving van lycurgus. Volkomen stemt hij met de sales in, wanneer deze, ten opzigte van de Heloten, schrijft: ‘De slavernij der Heloten, dat gedenkteeken eener eeuw van onkunde en woestheid, is, ik weet het, met de wetgeving van lycurgus verbonden; doch men heeft onregt, met haar der nagedachtenisse van lycurgus als eene misdaad toe te rekenen; die groote man heeft daaraan geene schuld gehad; hij heeft zich te wel verdiend gemaakt aan de menschelijke rede, dan dat het hem ooit in den zin heeft kunnen komen, haar met voorbedachten rade eene zoo zware grief toe te brengen, als die, welke de nijd hem ten laste gelegd heeft.’
De nationale opvoeding maakt een zeer onderscheidend deel der wetgeving van lycurgus uit, en wordt in 't bijzonder gedacht; gelijk ook aan de bekende openbare maaltijden. Eene Afdeeling, ten opschrift voerende: stoutheid der zedekundige instellingen van lycurgus, vangt de sales in dezer voege aan: ‘De nagedach-
{==656==} {>>pagina-aanduiding<<}
tenis van lycurgus is mij dierbaar, maar nog meer gaat het mij ter harte, hen niet te bederven, ten wier behoeve ik deze Geschiedenis te boek sla. Van het grootste belang nu is het, dat de beroemde naam des Wetgevers van Sparta in geene zwakke hersenen die inbreuk op zedelijkheid wettige, welke hij zich heeft durven veroorloven, om de sterkte zijns gemeenebests te verdubbelen.’ - Hier wordt van den diefstal, het weren der schaamte, het naakt of althans zeer ontbloot gaan der jonge-dochteren, de strengheden ten opzigte der huwelijkshateren, en de gemeenschap der vrouwen, gehandeld.
Lycurgus was geen vijand der verlichting, schoon hij vreemde bepalingen omtrent de kunsten en de menschelijke kundigheden maakte. De wetgeving dezes mans hield zich staande, gedurende de regering van veertien Koningen, zonder de minste verandering te lijden, en, gedurende die vijfhonderd jaren, was Sparta de beroemdste stad van den aardkloot, die tevens de sterkste was door hare eigene krachten.
Dit alles wordt besloten met eene spraakwending aan lycurgus, waarin zijne begaafdheden en deugden, doch ook zijne zwak- en verkeerdheden, vermeld worden. Wij schrijven het slot af: ‘Het bewijs, dat de zedelijke omwenteling, die gij in Lacedaemon bewerktet, voor den mensch niet geschikt was, ligt hierin; dat zij nimmer zoude geslaagd zijn in een uitgestrekt Rijk, waar het zedelijk gevoel sterker zoude geweest zijn dan de besluiten der wetgeveren: ten gelukke voor uwe staatkundige inzigten, was de stad, die gij bestuurdet, slechts een talrijk huisgezin; het viel aan uw vernuft nu ligt, alle de springveren, die u tegenstonden, nederwaarts te drukken, allen wederstand te verzwakken, en uwe wet hield zich staande met onophoudelijk tegen de natuur te worstelen. - Het ontzettend geheel uwer wetgeving doet het vermoeden geboren worden, dat gij er op bedacht waart om u zelven gelijk te blijven, alvorens er op be-
{==657==} {>>pagina-aanduiding<<}
dacht te worden om regtvaardig te zijn: doch wat gaat het der wereld aan, dat hare wetgevers sluitredenen weten te maken? Den waarlijk deugdzamen mensch, niet den Sophist, komt het toe, menschen te besturen. - Alle deze bedenkingen tegen een gedeelte uwer wetgeving vernietigen echter geenszins het hooge denkbeeld, dat ik mij van uwen persoon vorm; uw vernuft zal altijd eerbiedwaardig blijven, zelfs bij staatsmannen, die u niet ten voorbeeld zullen nemen: ik zal tot mijne tijdgenooten niet zeggen, neem de instellingen van Sparta aan; maar wel, neem de ziel aan van deszelfs Wetgever, en, als gij zoo verre zult gekomen zijn, zult gij uwe eigene instellingen verbeteren, en gij zult meer dan Spartanen worden.’
De dood van lycurgus en diens vergoding sluit het uitvoerige verslag van dien Wetgever. 't Zelve lezende, bevreemdde het ons eenigermate, dat wij niets aantroffen ter wedersprake van de pauw, die, in zijne Recherches Philosophiques sur les Grecs, te Berlijn in den jare 1788 uitgegeven, Tom II. p. 333 &c. zeer laag van lycurgus spreekt, hem beschrijft als een man, van wien men bijkans niets met zekerheid weet, zelfs niet dat hij Wetgever der Spartanen geweest zij: met opzigt tot de staatkundige gesteldheid, heeft hij weinig meer dan niets gedaan; zijne zoogenoemde gelijkheid van bezittingen was eene chimere, en Schrijvers alleen, die wijsgeeren zijn, gelijk een rousseau, en Historieschrijvers, gelijk een plutarchus, hebben aan lycurgus oogmerken toegeschreven, waarvan een kind zelfs tegenwoordig de ongerijmdheid gevoelt: het Leven van lycurgus, door plutarchus, is een Roman, enz. enz. De Heer, Mr. hieronymus van alphen, die bij teylers Godgeleerd Genootschap de gouden Eermunte wegdroeg, op het voorstel, vorderende te betoogen de voortreffelijkheid der burgerlijke wetgeving van mozes boven die van lycurgus en solon,

{==658==} {>>pagina-aanduiding<<}
in een Bijvoegsel tot die Verhandeling des gewagende, maakt deswege eenige zeer gegronde aanmerkingen (*).
Ten slotte van dit Deel vinden wij de vermelding van den eersten Messenischen Krijg, alsmede van aristomenes en den tweeden Messenischen Krijg, bij welken het Rijk van Messenië werd te onder gebragt.
Achter dit Deel zijn gevoegd drie Tafels van de Tijdrekening der Rijken van Griekenland, - eene Tijdtafel van het Marmer van Paros, - en eene Tafel der Wegmaten, zoo oude als hedendaagsche.




Nieuw Handboekje voor Fabrikeurs, Kooplieden, Winkeliers, Werkbazen, enz. om met een opslag van het oog, of door eene eenvoudige Additie (zamentelling) te vinden een zekere grootheid, het zij van Maten, Gewigten, of Arbeidsloonen, waarvan de eenheid bepaald is, in menigte, enz. door Louis de Koff, voorheen Wijnroeijer der Stad Utrecht. Te Utrecht, bij B. Wild en J. Altheer. 1811. In kl. 8vo. f :-14-:

Fabrikeurs, kooplieden, winkeliers enz. zullen dit werkje, of liever deze Reductie-tafel, met vrucht kunnen gebruiken. Men moge vaardig kunnen rekenen, 't is toch gemakkelijk de berekening reeds gemaakt te vinden, vooral indien zoodanig eene tafel geene fouten heeft. Het bedoeld oogmerk dezer tafel is: ‘Wanneer men weet hoe veel eene zekere hoeveelheid koopwaar, b.v. eene el, een voet, een pond enz. kost, van 1

{==659==} {>>pagina-aanduiding<<}
duit of 1 centime, tot 10 guldens of 10 francs; te vinden: hoe veel dan meer ellen, voeten, ponden enz. moeten kosten.’ Deze ellen, voeten, ponden enz. klimmen op bij eenheden tot 25, voorts bij 25, tot 100. De geldspecie klimt duit voor duit, of centime voor centime, op; en de uitkomsten vindt men in guldens, en honderdste deelen van guldens, of francs en centimes. De tafel bevat bij de dertien duizend zoodanige uitkomsten. 't Spreekt van zelve, dat men door zamentelling der waardijen deze tafel nog tot een veel uitgestrekter gebruik kan doen dienen. In een voorberigt vindt men het gebruik verklaard. Wij durven bij herhaling verzekeren, dat deze tafel, wanneer men eenmaal haar gebruik regt gevat heeft, 't geen zeer gemakkelijk is, een zeer nuttig hand- en hulpboekje zijn zal voor alle handeldoenden, en zelfs voor huisselijk gebruik; waartoe wij het dan gerustelijk aanprijzen.

La Conversation, Poëme. Par J. Delille. A Paris, chez Michaud frères. 1812. 12mo. pp. 243.

Sentiment, phantasie en harmonie, of gevoel, verbeelding en welluidendheid, schijnen, in der daad, als de onderscheiden zijden eenen driehoek, de poëzij of dichtkunst te vormen. Intusschen heeft men driehoeken, bij welke de grondslag de breedste, andere, bij welke hij de smalste is; gelijk ook de linker- of regter-lijn, in den ongelijk-beenigen triangel, de andere in lengte kan te boven gaan. Op dezelfde wijze is het met de dichtkunst gelegen. Hier is het het gevoel, dat meest uitkomt, dat de aandacht bijna bij uitzondering boeit, en het stuk waarde en voortreffelijkheid geeft; elders is het de rijkdom van beelden, en wederom elders de muzijk van het vers. Dit verschil hangt al mede af van het onderwerp, van het genre der poëzij, en den vorm, in welken het geheel gegoten is. De lierzang b.v. en de vertelling, fabel of eenvoudige beschrijving, vorderen, doorgaans, elk eenen anderen toon. Doch niet min-
{==660==} {>>pagina-aanduiding<<}
der staat het in betrekking tot het bijzonder genie van den dichter, ja zelfs van landaard en leeftijd; waarom ook niet slechts de een in dit, de ander in dat vak bijzonder werkt en uitmunt, maar zelfs een vaderlandsch geleerde het tijdvak voor tooneelpoëzij, voor heldendicht, enz. in elke volksgeschiedenis, als op eenen bepaalden trap der ontwikkeling en beschaving meent te kunnen aanwijzen.
Den Franschen zou, buiten tegenspraak, onregt geschieden, door eene hooge vlugt van gevoel en verbeelding aan dezelven te ontzeggen. Het treurspel, in ons oog het volkomenste voortbrengsel der dichterlijke zanggodin, is, naar het algemeene oordeel, bij geene moderne natie zoo hoog opgevoerd, als bij hen. Intusschen maakt het toch geen gering deel des roems van hunnen grootsten meester in dit vak uit, dat hij, gelijk een kunstregter van hun eigen landaard zegt, de kunst van verzenmaken, na virgilius, het best verstaan en verst gebragt hebbe. In der daad nadert de stijl van het nieuwere treurspel niet zelden tot het eenvoudig verhalende en beschrijvende. De overgang van hetzelve tot het descriptive vak is niet zoo verbazend, als de gedachte aan het hoogste en laagste in eene kunst al ligt zou kunnen doen denken. En dus is het dan ook zoo vreemd niet, dat wij de kracht en uitmuntendheid der Fransche poëzij vooral in het laatste meenen te moeten stellen.
Delille althans, buiten tegenspraak de eerste man in het tegenwoordig tijdpunt, koos, voor zoo veel wij weten, nooit een ander onderwerp, dan dat tot deze soort best betrokken wordt. Als vertaler der Georgica had hij van zelve alleen met de versificatie te doen, en zijn l'Homme des Champs, zijne Trois Regnes de la Nature, enz., zoo wel als de voor ons liggende Conversation, zijn, deels uit hoofde van het onderwerp, deels door de behandeling, in der daad poësie descriptive. Om dit, ten aanzien van het laatstgenoemde, buiten twijfel te zetten, bedenke men alleenlijk, dat de drie onderscheiden zangen van dit gedicht elk eene beeldengalerij voorstellen, de eerste, van de dwaasheden, de tweede, van de, op het karakter gegronde, verkeerdheden, de derde, van de volmaaktheid, bij verschillende menschen in de verkeering waargen omen Niets afgetrokkens komt er voor. De onderscheiden personaadjen treden zelve voor ons op. Wij zien,

{==661==} {>>pagina-aanduiding<<}
wij hooren ze, en gevoelen tevens, alwat zij, bij onderscheiden gelegenheden, zoo wel lijden als doen lijden, zoo wel genieten als doen genieten.
Blijkbaar komt, bij zoodanige behandeling, alles aan op eene levendige herinnering, gemakkelijke verplaatsing in eens anders omstandigheden, en juiste waardering van hetgene, bij elken hartstogt, in het binnenste pleegt om te gaan; voorts op eene verstandige en smaakvolle schikking, op eene onderhoudende, nette en geestige inkleeding, en vooral op eene versmaat, tot vermeerdering van het bevallige en aardige bijzonder geschikt. Dat deze geene geringe vereischten zijn, dat hij, die aan dezelven voldoet, den naam van dichter volkomen verdient, en daarenboven een man van ervarenis, menschkunde en menschenkennis, van meer dan gewone bekwaamheid moet zijn, behoeft wel geen betoog. En, bedriegen wij ons niet, dan geeft delille, in alle deze opzigten, stof tot wezenlijke verwondering. - De versmaat, bij hem aangetroffen, wisselt af met lange en korte regels, op de wijze, als wij dit bij den meesterlijken verteller la fontaine, ook in zijne fabelen, aantreffen. Uitstekend blijk van handigheid, indien wij het zoo noemen mogen, schijnt ons dezelve toe overal te geven. Meermalen zeiden wij bij onszelven: welk eene kunst! welk eene zoetvloeijendheid en zaakrijkheid bij al die kunst! welk een vermogen, om de eentoonigheid, der zuidelijke Europische talen, in gebonden stijl, zoo ligt eigen, te eenemaal te doen vergeten! Het éénige, wat wij hierbij, in de vergelijking met bovengenoemden meester, wel eens gemeend hebben te missen, is die ligtheid, gemakkelijkheid en aangenaamheid, bij het overluid lezen, of opsnijden, welke op de volkomenste gepastheid van elke afwisseling en bijzondere gesteldheid der versmaat voor het verhaalde of beschrevene schijnt te moeten berusten. Is dit nu in der daad al gegrond, en hapert het niet aan ons, dan zeker hebben wij toch reden, om, uit de keurig geslaagde deelen, op grootere en grootere volmaaktheid bij den, zoo wij meenen, nog niet uitgeleefden dichter vertrouwend te
hopen. - Voorts schittert het stuk, in der daad, door de treffendste en geestigste gezegden. Fijne spotternij en vaardigheid, om het belagchelijke in eigen volle licht te stellen, kan den schrijver in geenen deele ontzegd worden. En, zoo ons eene blijkbare overdrijving voor den geest komt, zij heeft niet bij het gispen,

{==662==} {>>pagina-aanduiding<<}
maar bij den lof en den roem plaats, volgens welken hij den leuningstoel van Madame geoffrin met geheel Europa omringt. Waarlijk, eene regtvaardiging van zijn hart, die elken hekeldichter boven alles lief moest zijn! - Nog treffen wij niet weinige leenspreuken en beelden aan, die tot opheldering en verfraaijing van het geheel dienen. Dezelven blinken, nogtans, minder door oorspronkelijkheid, dan wel door eene keurige behandeling, uit. Ten minste vier of vijf malen kwam ons de rivier, als zinnebeeld, nu van het eene, dan van het andere, voor. Dan tevens moeten wij bekennen, dat dit, telkens afgewisseld, en soms al zeer oorspronkelijk, gebruik, ons niet veel minder trof, dan of telkens een nieuw kleed ware verkozen. Wij willen, achter onze beoordeeling, hiervan een klein staaltje laten volgen. - Ten slotte moeten wij betuigen, nergens ons hart sterk geroerd te hebben gevoeld. Of de luchtige trant en eenigzins trippelende maat dit beletteden, dan of de schuld bij ons lag, willen wij niet beslissen. Het onderwerp liet zulks zekerlijk wel toe. En wij misten het te smartelijker, bij de herinnering van zelfs in de, natuurlijk veel droogere, Trois Regnes de la Nature, de roerendste episodes te hebben aangetroffen.
Om op onzen driehoek weer neer te komen; de basis, of het gevoel, is in het stuk voorhanden de kortste lijn; het regter-been, waarbij wij de verbeelding willen vergelijken, vormt nagenoeg een regthoek met dezelve; de versificatie maakt de hupothenuse en dus de langste lijn uit. Is nu de driehoek het beeld der volmaaktheid, gaarne vergelijken wij delille's werk bij iets zoo voortreffelijks; doch, behoort hij dan eigenlijk gelijkzijdig te zijn, openhartig bekennen wij, dat werk niet zonder gebreken bevonden te hebben. Immers, ook de goddelijke poëzij praalt daar alleen in haren vollen glans, waar sentiment, phantasie en harmonie met volkomene, evenredige kracht te zamen werken.

Qu'un parleur monotone en causant nous endorme; 
Le mien sait éviter un langage uniforme; 
Il sait être à propos folâtre ou sérieux; 
Il s'accommode au temps, aux personnes, aux lieux. 
Ainsi développant sa slexible souplesse, 
Un fleuve heureux avec mollesse. 

{==663==} {>>pagina-aanduiding<<}

De ses bords variés embrasse les contours, 
Suivant les lieux change son cours, 
Gronde ou se tait, suit sa route ou serpente, 
Monte avec le terrain, s'abandonne à sa pente, 
Arrose des champs nus ou des bocages verts; 
S'attriste dans d'affreux déserts, 
Se plaît dans de riches campagnes, 
Traverse les vallons, tourne au pied des montagnes; 
Dans le crystal de son limpide azur 
Réfléchit l'éclat d'un ciel pur, 
Les moissons d'alentour, les rives bocagères, 
Est le rendez-vous des pasteurs, 
La boisson des troupeaux et le bain des bergères, 
La route des vaisseaux et des barques légères, 
La ceinture des rocs et le miroir des fleurs. 
Dans les cercles nombreux, en tête-à-tête, à table, 
Ainsi nous plaît le parleur agréable; 
Son amabilité rend tout le monde aimable. 

Wij hebben vergeten te zeggen, dat het boekje vergroot is door eene zeer sraaije prologue, eene prosaische voorrede van den schrijver, en uitvoerige noten van de uitgevers. Uit beide laatstgenoemden blijkt, dat la bruyere de vertrouwdste leidsman van des dichters waarnemingen is geweest. De noten loopen van p. 181 tot 243. Ook gaat voor iederen zang een fraai plaatje.

Voorlezingen over de Opvoeding der Jeugd, door J.L. Ewald. IIde Deel. Te Amsterdam, bij J. van der Hey. In gr. 8vo. 232 Bl. f 2-10-:

Raad, hoe men de kinderen moet waarnemen. - Vorming tot huisselijkheid - tot waarheid en regtvaardigheid - tot welwillendheid en liefde. - Hoe kan men een kind leeren een vast karakter aan te nemen, zonder het stijfhoofdig te maken? en hoe zal men het tot gehoorzaamheid gewennen, zonder dat het het gevoel zijner eigene waarde verliest? - Leiding van gevaarlijke neigingen. - Hoe kan men kinderen voor zinnelijke buitensporigheden bewaren? - Over de noodzakelijkheid eener gods-
{==664==} {>>pagina-aanduiding<<}
dienstige opvoeding. - Hoe vormt men de kinderen tot godsdienst? Deze zijn de opschriften der Voorlezingen, die het vervolg en slot uitmaken van dit in meer dan één opzigt voortreffelijk werk; - het slot; want het derde Deel, hetwelk de Pestalozzische leerwijze opgeeft, houdt de Vertaler terug, daar de onder ons reeds uitgekomene werken hem toeschijnen hieromtrent een volkomen geheel te leveren; echter belooft hij (de in het vak van opvoeding zeer bekende en verdienstelijke, j. van wijk, roelandsz.) nog ten slotte van dit werk zijne eigene aanteekeningen te geven, naar welke velen met ons buiten twijfel verlangende zijn.
Het kon niet anders, of dit werk van ewald moest ook bij ons goeden aftrek en bijval vinden; de uitmuntenden man arbeidt hier in een vak, waarvoor hij zeer berekend is, en onze vaderlandsche Tijdschriften gaven het eerste Deel welverdienden lof. Ook dit tweede kondigen wij met groot genoegen aan; het is geenszins de mindere waarde in ons oog, maar louter toeval, dat wij deze aankondiging tot nu toe hebben uitgesteld, en wij konden dit zonder schade doen, daar het werk reeds genoegzaam bekend, en alzoo terstond bij de uitgave dit Deel ook wel reeds in veler handen was. Voor de zoodanigen intusschen, die met dit uitmuntend geschrift nog niet mogten bekend zijn, herhalen wij, dat deze opstellen opzettelijk voor eenen beschaafden kring van ouders en opvoeders, en nog wel bijzonder het meest voor vrouwen en moeders onder dezelve, vervaardigd zijn; dat de waardige Schrijver, wiens gelieskoosde bezigheid altijd de opvoeding was, betuigt, hier de slotsom te geven van zijne genomene proeven, en dat hij alleen datgeen geeft, dat als goed door zijne eigene ondervinding werd bevestigd. Niemand, dan wien, in welk eene betrekking ook, kinderen zijn aanbevoien, zal zich het vertrouwelijk raadplegen met ewald in dezen beklagen, en, hij moge hem nimmer blindelings willen volgen, niet altijd uit overtuiging kunnen volgen, doorgaans echter zal hij hem met volle overtuiging gaarne volgen, hem dankbaar zijn voor het leerzaam onderrigt, en ook dan, waar hij niet geheel volgen kan, tot nadenken gewekt worden, veel goeds opmerken, en nooit het boek, zonder vernieuwde aansporing tot ijver en trouw, zonder vernieuwd gevoel van

{==665==} {>>pagina-aanduiding<<}
het gewigtige dezer moeijelijke, maar voor het welgestelde hart altijd aangename, pligten, kunnen uit de hand leggen. Tot eene proeve waar het ons zoo ging, hoewel ons de les zelve bedenkelijk was, willen wij het slot der XVIIIde Voorlezing mededeelen:
‘Ontdek het kind, zelfs zonder dringende noodzakelijkheid den jongeling, het geheim van het ontstaan der menschen niet, al zoude het ook nog zoo ernstig geschieden, of nog zoo ontleedkundig geleerd worden. De Natuur wil blijkbaar, dat het als een geheim behandeld worde. Zij heeft door de inrigting van ons ligchaam, door de zoo onderscheidene bedoelingen der daartoe bestemde ledematen, de opmerkzaamheid niet alleen daarvan afgeleid, maar deze bestemming geheelenal verborgen. Indien de mensch niet opgewekt wordt, weet hij niets van deze bestemming, voor dat hij het weten mag en moet. Indien gij het kind in zijne onschuld weet te behouden, zoo hebt gij volstrekt niet noodig het iets te zeggen. Indien het iets mogt vragen, moet gij het niet misleiden, noch zijne opmerkzaamheid, door zijne vragen te berispen, of door uitwegen, half te beantwoorden, en het duidelijk verbergen van eenige geheimenis, des te sterker spannen. Geef hem een kort antwoord, uit het plantenrijk ontleend, waartoe gij u kunt voorbereiden, en breek dan op eene natuurlijke, ernstige, doch gemakkelijke wijze af. Zeer goed is de gedachte van richter: “Even als het kever-wormpje in het huisje, groeit het menschenwormpje in moeders lijf van haar vleesch en bloed; hierom wordt zij ziek.” - Zoo de verbeelding des kinds niet reeds met donkere daar henen strekkende beelden vervuld is, zal het niet verder vragen. Vindt men het noodzakelijk, zoo zegge men hetzelve iets van de geboorte der kinderen; doch men ga niet verder. Een onbedorven kind vraagt zeker niet verder.’ (Hieraan twijfelen wij wel zeer; waarlijk een onnoozel kind vraagt dan, dan vooral als men juist daarover spreekt, wel degelijk eens meer; - wij spreken hier bij ondervinding; en wij hielden het kind, dat hier meer vroeg, voor onschuldig; maar het andere, dat niet meer vroeg, en zelfs eenen blos kreeg bij de verdere vraag van zijn makkertje,
ver-
{==666==} {>>pagina-aanduiding<<}
raadde zich juist daardoor in ons oog.) ‘Indien echter het kind, helaas! door andere kinderen reeds eenigzins onderrigt was,’ (en is dit helaas! niet altijd het geval, zoo de opvoeder dit onderrigt wat lang uitstelt? Is dit voor te komen, den eersten indruk voor te komen, niet van het grootste belang? En is het mogelijk, zijn kind zoo afgezonderd te houden, dat men zeker is, dat zulks niet geschiedt? Hoe zal men het aanstonds weten, wanneer het geschied is? Waarlijk, het is moeijelijk!) ‘zoo men bemerkte, dat zijne verbeelding en weetgierigheid hier nu eenmaal mede zwanger gaan, dan ware het voorzeker pligt, met hetzelve daarover te spreken; doch alles zeer ernstig, zeer bedaard, met vele wenken op de smarten en gevaren der moeder,’ (uitmuntend is deze wenk;) ‘steeds volhoudende met op het plantenrijk te wijzen. De voorslag van rousseau (in zijnen Emile) is niet ondoelmatig, indien men daarvan te regter tijd gebruik maakt, indien men den vurigen jongeling niet te zeer in geestdrift brengt, en door te sterke aandoening hem tot fijnen wellust verteedert. Doch dit geval van noodzakelijkheid wijst (bewijst) nog niet, dat men steeds, en zonder alle noodzakelijkheid, alles moet verklaren. Men moet voorzeker het brandende huis omver halen, de gewone’ (gewonde?) ‘zenuw afsnijden; maar niemand haalt een huis omver, opdat het niet verbranden zou,’ (o ja wel, als het in groot gevaar is van zoo aanstonds in brand te raken, en dan oneindig veel schade zou doen,) ‘noch snijdt eene ongewone’ (ongewonde?) ‘zenuw af. Men bewaart het huis voor den brand, en de zenuw voor kwetsing, zoo goed men kan.’
‘Er is nog eene andere onnatuurlijke en echter weder maar al te gewone zinnelijke buitensporigheid, waarvan men niet wel openlijk spreken kan, en waarvoor men echter niet ernstig genoeg kan waarschuwen; waarvoor, onder andere, hermes, in zijn boek voor Dochters van edele afkomst, op eene meesterlijke wijze gewaarschuwd heeft, juist daarom, dewijl daar alleen de schuldigen gewaarschuwd worden, en de onschuldigen niet verstaan, waarvan gesproken wordt. Zoo lang uwe kinderen levendig, bloeijend en vrolijk zijn; zoo lang zij van bewegen, springen en spelen zich niet verzadigen kunnen; zoo lang zij

{==667==} {>>pagina-aanduiding<<}
naauwkeurig op alles letten, naar alles vragen, alles weten willen; zoo lang zij allerongaarnst alleen, maar des te liever onder andere kinderen zijn willen: zoo lange hebt gij niets te vreezen. Maar ook dan moet gij opmerkzaam zijn op alles, echter zonder schroomvalligheid. Hij, die nog niet gevallen is, kan voorzeker elken dag vallen; maar daarom is zijn val nog niet nabij. Doch, bemerkt gij eenige verandering in de kleur, de levendigheid, de vrolijkheid van uw kind; wordt zijn aangezigt bleek of geelachtig; zien de oogen fletsch, met bruin- of blaauwachtige kringen; kan het nu slechts met veel moeite begrijpen, hetgeen het anders zeer gemakkelijk bevatte; is het verstrooid zonder ligtzinnigheid, traag, in zich zelf gekeerd; vreest het uwen vasten blik, en zoekt het dien te vermijden; dan is het - nog op lange na niet bewezen, dat het zich aan die buitensporigheid overgegeven hebbe; alles kan het gevolg eener ziekte zijn; doch het is - verdacht. Let dan naauwkeurig op alles, wat het u zoude kunnen ontdekken; neem het kind waar, wanneer het gelooft alleen te zijn, doch tracht er zeker van te worden, voor dat gij het uwe verdenking ook slechts met een enkel woord verraadt. - Hetgeen gij dan moet doen, kan geen onderwerp van eene openlijke Voorlezing zijn. Lees oest's en villaume's Prijsverhandelingen, en raadpleeg eenen verstandigen Geneesheer. Doch bedenk altijd, dat er het grootste gevaar in elk uitstel is.’ En om dit gevaarlijke juist, en om het gevaarlijke van het aanleeren van een kwaad, dat zoo algegemeen schijnt te zijn, indien gij volstrekt uw kind niet van iedere school, ieder verkeer, afhouden kunt, (en wie kan of wil dat doen?) zouden wij hier aan het praestat praevenire quam praeveniri denken, en waarschuwen, gelijk men tegen iedere ondeugd waarschuwt, zeker met de hoogste voorzigtigheid en op den juisten tijd. Ons zijn
voorbeelden bekend, dat zoodanige gewaarschuwde kinderen anderen, die hen zouden verleid hebben, en die volstrekt het kwade of nadeelige niet kenden, te regt bragten. Maar hoe zal men waarschuwen? - Misschien ware het goed, dat het kind juist dán, wanneer het tijd was, als bij geval een boekje vond, dat het omtrent beide bedoelde punten inlich-
{==668==} {>>pagina-aanduiding<<}
ting gaf; welk geval echter, door den vader of opvoeder voorbereid, ook aanstonds ten nutte door dezen werd aangewend. Maar zeker kennen wij nog zoodanig boekje niet, dat wij daartoe durven aanprijzen.
Het gezegde doet echter niets af tegen de waarde van dit waarlijk fraaije werk; en uit het aangehaalde ziet men tevens, hoe ewald over zoo kiesch een onderwerp zelfs tot Vrouwen spreken kan.

Opleiding tot de Fransche Spraakkunst, voor het Schoolgebruik inzonderheid ingerigt, door J.L. Rapin de Thoyras, eertijds Rector der Latijnsche Scholen te Hattem, thans Hoofd-Onderwijzer der Stads Fransche Kostschool te Arnhem. Te Arnhem, bij J.H. Moeleman. 1811. In gr. 8vo. 293 Bl. f 1-10-:

Dat de oogst in Fransche Spraakkunsten, sedert de inlijving der Hollandsche Departementen in Frankrijk, zeer groot is, behoeft naauwelijks erinnering. De voorziening der dagelijksche behoeften vormt eenen handelgeest in dat vak, die zich door algemeene graagte vrij wel voldaan vindt. De ondervinding leert al ras enkele gebreken in vorige leerboeken opmerken, en zie daar reden genoeg om het publiek met een nieuw spraakkundig geschenk te bezwaren, waaraan de schrijver, die doorgaans zelf onderwijzer is, een nadrukkelijk gezag weet te geven. Gelukkig voor den Recensent, wanneer hij hier of daar een enkel stuk ontmoet, welk zich door innerlijke waarde onderscheidt. Van dezen aard is het hier boven aangekondigde werk, dat gewis door zijnen belangrijken inhoud vele verdiensten boven andere soortgelijke stukken bezit. Immers, hoe zeer al enkele gedeelten, door het algemeene eigenschappelijke met alle andere levende talen en de tallooze voorafgaande onderrigtingen, niet anders dan wezenlijke herhalingen mogen genoemd worden, heeft deze Spraakkunst van den Heer rapin zoo veel bijzonders van wege den uitgang der letters, het gebrnik en de plaatsing der zelfstandige en bijvoegelijke naamwoorden, de vervoeging en het gebruik der regelmatige en onregelmatige werkwoorden,

{==669==} {>>pagina-aanduiding<<}
en den dienst der overige taaldeelen, dat zijne voordragt en ontwikkeling de aandacht van elken onderwijzer verdient. Zoodanig b.v. is de vergelijking der naamvallen, zelfstandige en bijvoegelijke naamwoorden in het Hollandsch en Fransch, zoo der veranderlijke als onveranderlijke, met derzelver geslachten; de verdeeling van de wijzen en tijden der werkwoorden; het gebruik der halpwoorden être en avoir; de vervoeging der onpersoonlijke werkwoorden; het gebruik der onregelmatige werkwoorden; de lijst van zelfstandige naamwoorden, die, juist door hun verschillend geslacht, eene onderscheidene beteekenis vormen: terwijl dit alles, ieder op zijne plaats, door een aantal voorbeelden wordt opgehelderd, wier gebruik voor onderwijzer en leerling zoo gemakkelijk als gewigtig is. Intusschen heeft de Recensent hier en daar ook kleine gebreken opgemerkt, zoo als, onder andere, omtrent de deelwoorden, die in de Fransche taal van zoo veel belang zijn, en waaromtrent de Schrijver slechts zeer kort is; ofschoon wij, aan den anderen kant, vermoeden, dat hij dat belangrijk gedeelte meer onder de Syntaxis, dan wel onder de Grammatica, betrekken zal. Daar ons bestek geene wijdloopigheid duldt, deelen wij, ten behoeve onzer Lezers, den inhoud dezer Opleiding alhier mede, als zijnde verdeeld in twee afdeelingen, waarvan de eerste, na eenige voorloopige bepalingen, handelt over de letters, medeklinkers en klinkers, den klank, die aan ieder bijzonderlijk toebehoort, en de toonteekens; de tweede, over de taaldeelen in alle derzelver bijzonderheden, als van de woorden voor zelfstandigheden, derzelver hoedanigheden en verband, met het lidwoord; van de bijvoegelijke woorden; van de werkwoorden, met derzelver tijden en vier vervoegingen, en ook van onpersoonlijke en onregelmatige; van de deelwoorden, voornaamwoorden, telwoorden, bijwoorden,
voorzetsels, voegwoorden en tusschenwerpsels, en eindelijk van de verschillende beteekenis der bijvoegelijke woorden naar gelang hunner plaatsing, van de onregelmatige werkwoorden, en van de zelfstandige naamwoorden, wier beteekenis verschilt naar gelang van hun geslacht. - Onverschoonlijk is in zulk een werk het aantal van drukfeilen, ofschoon zelfs naauwkeurig opgegeven.





{==670==} {>>pagina-aanduiding<<}

Principes abrégés de la Langue Française, ou Elémens de Grammaire à l'usage des jeunes gens Hollandais, par P.J. Baudet. à Deventer, chez J.H. de Lange. gr. 8vo. 339 pag.

Het is juist zulk eene soort van Spraakkunst, als deze aangekondigde, welke alleenlijk dient tot vermeerdering van het getal, zonder eenige onderscheidende verdienste. De inleiding geeft, in 3 bladzijden, het begrip van de letters en schrijfteekenen. De Iste afdeeling behelst, met alle de uitvoerigheid van marin en anderen, in 106 bladzijden, de zelfstandige en bijvoegelijke naamwoorden; in 20 bladz. de voornaamwoorden; in 108 bladz. de werkwoorden, en in 10 bladz. de bijwoorden, voorzetsels, voegwoorden en tusschenwerpsels. Daarop volgt de IIde afdeeling, bevattende de syntaxe van naam- en voornaamwoorden; de werkwoorden in derzelver soorten en kracht; het vervolg op de voornaamwoorden; het deelwoord, en het bijwoord, voorzetsel en voegwoord. De IIIde afdeeling behelst eenige verstrooide aanmerkingen over enkele naam-, werk- en bijwoorden, over de herhaling der voornaam- en werkwoorden, en over het plaatsen der zinteekenen, en eindelijk eene keur van voorbeelden in onrijm en rijm, met sommige gemeenzame spreekwijzen; zijnde de twee laatste afdeelingen, ten dienste der Hollandsche jeugd, alleen in zeer vloeijend Fransch gesteld. Zonderling is de verdeeling der werkwoorden, in de Syntaxe, in verbe substantif (qui est toujours suivi d'un nom qui se rapporte au sujet du verbe,) en adjectif (qui ne peut jamais être suivi et suiv.), na de algemeene opgave in de Grammaire: (Le verbe est un mot qui marque une action,) en de nogmaals volgende bepaling: (Le verbe est un mot qui exprime une action ou qui marque l'état d'une personne ou d'une chose), en nog al weder op eene andere plaats: (Il y a [de] six sortes de verbes, waaronder dan nog de haarfijne onderscheiding van le verbe Réfléchi,
(qui exprime une action, qui retourne sur le sujet,) en Réciproque, (qui exprime l'action de plusieurs sujets qui agissent l'un sur l'autre), behaive echter de twee hulpwoorden avoir en être. Naauwkeurig is ook de Schrijver omtrent de melding der voorname mannen,

{==671==} {>>pagina-aanduiding<<}
van welken hij enkele kleine taalkundige zinsneden ontleent, zonder dat echter de Lezer hier eenige ketterij behoeft te duchten. Dus heeft hij, op bladz. 239, bij de behandeling van het lidwoord, uit montesquieu: Les places que la postérité donne, sont sujettes comme les autres aux caprices de la fortune; hetgeen hij aldus vertaalt: De plaatz(s)en (,) die (welke) de nakomelingschap geeft zijn, (geeft, zijn,) gelijk de andere, aan de grilligheden van het (der) fortuin onderworpen. Dit ééne staaltje zij genoeg van deze Principes abrégés, die, naar des Schrijvers doel, volkomen zijn, als hebbende hij alle de noodzakelijke regelen, om naauwkeurig te spreken en te schrijven, daarin willen vereenigen.




Bijbelsche Voorbeelden, ter bevordering van Godsvrucht en Deugd. Een Leesboek voor jonge lieden, zoo voor de derde Klasse in de Scholen, als tot bijzonder gebruik, door N. Anslijn, N.z. Stads Schoolhouder te Haarlem. Te Leyden, bij D. du Mortier en Zoon. 1811. In 8vo. 119 Bl. f :-6-:

Het eenvoudige plan van dit boekje behaagt ons; het geeft de hoofdpligten aan, en toont dezelve in voorbeelden, zoo uit het O. als N. Verbond. I. Pligten jegens God: Liefde en gehoorzaamheid. Dankbaarheid. Vertrouwen. II. Pligten jegens anderen: Liefde, gehoorzaamheid, dankbaarheid jegens ouders. Achting, liefde en gehoorzaamheid jegens onderwijzers. Liefderijk verkeer tusschen broeders en zusters. Vriendschap. Trouw in bedienden. Menschlievendheid en weldadigheid jegens alle menschen. Verzoenlijkheid en grootmoedigheid jegens vijanden. III. Pligten jegens ons zelven: Arbeidzaamheid, leerlust, ijver en standvastigheid. Voorzigtigheid. Nederigheid. Lijdzaamheid. - Ook de uitwerking beviel ons. De kundige onderwijzer krijgt handleiding genoeg tot uitbreiding, de leerling tot nadenken, en tot het verzamelen en rangschikken van soortgelijke voorbeelden; want hoe kon dit boekje alle bevatten? De voorbeelden zijn wel gekozen; zoodat wij het werkje tot het dubbel gebruik, 't welk de titel meldt, welmeenend aanprijzen.


{==672==} {>>pagina-aanduiding<<}

Alphonsine, of de Natuurlijke Dochter. Door Mevr. De Genlis. Naar den derden druk uit het Fransch. IIIde en laatste Deel. Te Leeuwarden, bij de Wed. J.P. de Boy. 1811. In gr. 8vo. 183 Bl. f 2-6-:

Wij dachten wel, dat het huwelijk van de lieve alphonsine dit werk besluiten zou; gelijk dan ook nog andere huwelijken den lezer van dit laatste deel bijzonder vermaak geven. Gemakkelijk ging dit intusschen toch niet; het meisje was immers nog in vele zaken onkundig; zij hield Adam en Eva voor een paar vrouwen, - nu, zij was ook nog eene ongedoopte! - ook moest haar vader nog té regt komen, en wat niet al meer! Dit alles maakt dit derde deel nu in orde; terwijl het al mede nog door eene soort van schaking vervrolijkt wordt. Dat alphonsine - zoo sluit dit boek - gelukkig, zeer gelukkig was, behoeft geene verzekering. De reinste liefde, de opregtste godsvrucht en eene onbevlekte deugd moeten ons onfeilbaar tot het eenige ware en duurzame geluk geleiden; en het zou ons ten sterkste smarten, indien de lezer van dit boek hieraan nog konde twijfelen. Ook ons zou het smarten, zoo eenig lezer van dit Tijdschrift aan deze waarheid twijfelen kon.

Zedelijke Verhalen voor jonge lieden, door Mejuffrouw Edgeworth. In twee Deelen. IIde Deel. Bevattende de Geschiedenis van Karel Howard, en die van de goede Fransche Gouvernante. Uit het Engelsch. Te Haarlem, bij J.L. Augustini. 1811. In 8vo. 386 Bl. f 1-16-:

Gaf het eerste deel van dit uitmuntend werkje algemeen en bijzonder genoegen, vooral niet minder zullen deze laatste verhalen bevallen. Wij hebben bij derzelver aanmelding niets te voegen, dan de verzekering, dat zij, naar ons gevoel, niet alleen regt leerzame aanwijzingen geven voor den opvoeder en kindervriend, maar ook uitstekende lessen op de innemendste en meest geschikte wijze aan jonge lieden zelve voordragen, en dat beide deze romantische verhalen tevens eene regt aandoenlijke en onderhoudende lecture zijn voor het aankomende geslacht. Zoodat wij waarlijk hopen, dat er in dezen smaak nog een aantal werkjes van Mejuffrouw edgeworth mogen voorhanden zijn, en men dezelve dan ook onzen landgenooten niet onthouden zal.





{==673==} {>>pagina-aanduiding<<}

Beoordeeling.

Zestal Leerredenen, door J H van der Palm Te Leyden, bij D. du Mortier en Zoon. 1811. In gr. 8vo. f 1-10-:

Bijzondere redenen hebben den Heer van der palm bewogen, om voortaan zijne Leerredenen bij eenen anderen Uitgever, en niet meer bij tien- maar, gelijk de titel meldt, bij zes tallen het licht te doen zien; zoodanig echter, dat bij het tweede zestal een afzonderlijke titel zal worden gevoegd, ten einde de bezitters der drie vorige Deelen beiden als een vierde Deel zouden kunnen zamenvoegen. Voor zoo verre deze verandering, zoo als hij in het Voorberigt zegt, in verband staat met zijn besluit, om in het vervolg den prijs zijner werken te verminderen, moet dezelve allezins aangenaam zijn aan het publiek. Immers, bij den zigtbaar toenemenden smaak voor lecture van godsdienstigen aard en stichtelijke strekking, zelfs van Leerredenen, - een gunstig uitwerksel en teeken van den tijd, - kan het niet missen, of de schriften van eenen man, die zoo uitstekend aan dezen smaak voldoet, moeten zich eenen hoe langer hoe grooter kring verwerven. Wat toch is het, dat der waarheid zelve den weg bereidt en ingang verschaft in de harten der menschen, dan die waarheid in vorm en voordragt, die, als de echte schoonheid, hen onwillekeurig vermeestert: en wie meer, dan deze Redenaar en Schrijver, bezit dit betooverend geweld van den stijl?
Te bescheiden, om zijne wijze van prediken in 't algemeen aan iemand als modél voor te schrijven, daar elk hier zijne eigene manier moet kiezen en beschaven, doet echter een be amelijk, een edel zelf- en waarheidsgevoel, door de openlijke stemme gerugsteund hem den wensch

{==674==} {>>pagina-aanduiding<<}
uiten, van ‘in den aanleg van zijnen stijl aan jonge Leeraren ten voorbeelde te strekken; ten einde hen in kracht en keus, in klaarheid en kieschheid der uitdrukking, in gevoelige en bezielde taal des harte het voorname vereischte hunner welsprekendheid te doen stellen, en de bakens voor hen te zetten, dat zij noch op de klip der winderige gezwollenheid, noch op die der platheid en slordigheid stranden.’ Wie onderschrijft niet met ons dezen wensch van ganscher harte? Hij leze slechts deze Leerredenen.
Maar zoo opregt wij dit doen, zoo ernstig dringt ons dat zelfde waarheidsgevoel, om bij dien wensch eene waarschuwing te voegen, die de Hoog Eerw. Schrijver ons meer dan ten goede houden zal. Zij is deze: dat toch die jonge Leeraten van den Godsdienst, bij hun loffelijk streven naar dit doel, nimmer tot het gevaarlijk en onwaardig denkbeeld mogen vervallen, alsof de stijl de hoofdzaak zij in eene leerrede. Wij weten, dat dit eene volslagene misvatting van de bedoeling des edelen Schrijvers - wij weten, dat zulk eene misvatting reeds een bewijs van dadelijken wansmaak zijn zou; wij weten, dat het hart, zoo lang het onbedorven blijft, ook door zichzelve veilig is voor dit gevaar, omdat het dan de waarheid lief heeft boven alles, omdat ze hem heilig is. Maar staat hetzelve niet daarvoor bloot door de verleiding der aangroeijende zinnelijkheid en de onmerkbaar insluipende eerzucht? En wat meer is, zou de geest van onzen tijd dat gevaar niet aanmerkelijk vergrooten? Immers, zoo gelukkig de invloed is, welken de toenemende verlichting ook op de predikwijze heeft gehad, daar zij den Godsdienst uit de school tot het leven en het hart heeft leeren terugbrengen en met onze natuur vereenigen; zoo zeer is het thans bijna te vreezen, dat men van lieverlede tot een ander uiterste vervalle, en in den uitwendigen vorm, naar mate die eertijds te zeer werd verwaarloosd, ten laatste alles beginne te stellen; kunst en beschaving, als het hoogste doel der menschheid,

{==675==} {>>pagina-aanduiding<<}
zoo niet luide te verkondigen, althans in stilte te eerbiedigen, en alzoo niet schrome, het heilige als middel te gebruiken, om het gevoel te streelen, de verbeelding te voeden en den smaak voldoening te geven. Neen! dan liever de dorre dogmatieke en uitlegkundige verhandelingen, ja de vinnige polemiek der vroegere, of de koude zedepreken der latere dagen. Daar was toch nog ernst en waarheid; hier blijft niets over, dan schijn en spel En, wat men misschien minder bedenkt, en dat nog meer zal afdoen, zulk eene kunst - welsprekendheid, in plaats van gewijd en de hoogste te zijn, is geheel geene Reeds eene te merkbare zorgvuldigheid omtrent den stijl kan somtijds meer schaden, dan eene zekere naiatigheid of losheid; te veel gewigt op het uitwendige gelegd, trekt de aandacht af van het inwendige, en verraadt ledigheid en bekrompenheid van geest. Maar, wanneer reeds de gewone redenaar al zijnen invloed moet verliezen, zoo dra men bespeurt, dat het hem niet om de zaak maar om iets anders of om zichzelven te doen is, hoe veel te meer de verkondiger van den Godsdienst. Neen! hij zal zijn doel niet bereiken; nimmer zal 't hem gelukken, den regten toon te treffen bij hen, die ooren hebben, om te hooren; zij zullen de gedachte niet kunnen onderdrukken, dat hij eene rol speelt, en, hij moge met menschen- en engelen-tongen spreken, hij is een klinkend metaal en eene luidende schelle geworden. Neen! die de liefde niet heeft, kan niet van liefde spreken, niet tot liefde bewegen; die niet geestelijk is, kan niet van geestelijke dingen handelen, geen leven des geestes opwekken.
Er is, ja, eene gewijde welsprekendheid, even als er eene godgeleerdheid is. Wat deze is met betrekking tot den Godsdienst, dat is zij in het prediken. Gelijk deze de heilige waarheden, die in het hart gegrond en door de Openbaring aan het licht gebragt zijn, tot aanschouwing van het verstand brengt; zoo is die, als 't ware, het middel en werktuig, om dezelve ingang en invloed

{==676==} {>>pagina-aanduiding<<}
te doen verkrijgen in de harten van anderen. Maar, even als de godgeleerdheid zichzelve niet kent, ja ondermijnt en vernietigt, zoo dra zij waant de Godsdienst zelf te zijn; even zoo houdt de welsprekendheid op, gewijd te zijn, wanneer zij het eeuwige en oneindige in menschelijke toonen en teekenen waant te bevatten. Liggen van het een en ander de bewijzen niet aan den dag, in de minachting van den Godsdienst bij de verlichten onzer eeuwe, in den waggelenden toestand van het stelsel, in den geringen invloed der Leeraren, te voren vreemde verschijnsels? ô! Het kan niet anders; waar het goddelijke met het menschelijke wordt gelijkgesteld, daar wordt het vernietigd. Ook die welsprekendheid heeft eene goddelijke en eene menschelijke zijde; - de laatste alleen kan geleerd en geoefend worden; de andere komt van boven, gelijk alle goede gaven en volmaakte giften; en, zoo het hart, gelijk men zegt, welsprekend maakt, de geest maakt den gewijden redenaar.
Men houde ons deze inleiding of uitweiding ten goede. Lang reeds hadden wij dit woord op het hart; wij meenden, dat het hier op zijn pas gesproken was: het diene ter aanvulling van 's Schrijvers bedoeling. Dat deze het met ons eens zij, bewijzen de Leerredenen zelve; ja hij zegt het uitdrukkelijk, b.v. bl. 10: ‘Ik wilde u het hemelsche, 't welk er in Jezus was, doen opmerken, en vergeeft het mij, M.T.! indien het mijne taal aan woorden ontbreekt, om hetgeen ik daarbij gevoele, hetgeen ik u daarbij wenschte te doen gevoelen, op dit oogenblik klaarder uit te drukken! Veelligt zal dit verheven onderwerp zich langzamerhand duidelijker voor onzen geest opdoen.’ Of bl. 98. ‘De Evangelist zegt: hij gaf hem zijne moeder. Dat zij niet sprak - dat zij meer gevoelde, dan immer eene menschelijke tong zal kunnen uitdrukken, dit behoefde Lucas niet te melden. Maar ook Jezus sprak niet: groote en onuitsprekelijke, goddelijke en menschelijke gevoelens doordrongen hem.’ Aldus erkent hij de grenzen van het vermogen

{==677==} {>>pagina-aanduiding<<}
des redenaars en de oneindigheid van deszelfs gebied of doel; hij erkent, dat in het menschelijk gemoed eene onpeilbare diepte ligt, waaruit de hoogste en heiligste gevoelens van zelve opstijgen, zoodra slechts de regte snaren getroffen worden; ja juist hierin vertoont zich de kracht zijner welsprekendheid, dat hij den toehoorder overal in het klare licht en eene bekende wereld brengt, tot aan die grenzen, waar hij aan het onuitsprekelijke gevoel en de hoogere stemme in zijnen boezem moet worden overgelaten.
Eerder zou men kunnen zeggen, dat van der palm dit te veel dan te weinig doet: wij althans wenschten wel eens, dat hij het met gewijden moed mogt wagen, ons dieper in het heiligdom des gemoeds, in die goddelijk menschelijke gevoelens, in te leiden, en gelooven ook, dat dit mogelijk zij, zoodra men slechts het zinnelijke van het geestelijke (het aesthetische van het godsdienstig gevoel) behoorlijk onderscheidt. Het laatste alleen is het eigenlijke gebied en doel des gewijden redenaars. De vermenging van die beiden brengt tot het mystieke; hetwelk, hoe zeer zulks oppervlakkig zoo moge schijnen, nimmer gunstig is voor de ware en altoos beneden de gewijde welsprekendheid, (wier doel altijd stichting, opbouwing, versterking is;) daar het de ziel in eene werkelooze bedwelming stort en buiten zichzelve vervoert, in plaats van haar tot zichzelve te brengen en zoo eene hoogere kracht in haar op te wekken.
Wij hopen weldra weder terug te komen op dit werk, om alsdan de Leerredenen zelve eenigzins van naderbij te beschouwen.






{==678==} {>>pagina-aanduiding<<}

Leerrede van J. van der Roest, Evangelie dienaar te Haarlem, tot bevestiging van zijnen Zoon J.Z. Nauwman van der Roest, in de bediening van het Evangelie te Middelie en Akswijk, 25 Aug. 1811. Te Haarlem, bij J.L. Augustini. 1812. In gr. 8vo. f :8-:

Neen, waardige man! het was niet noodig, dat gij dit uw geschrift met zoo veel verontschuldiging in de wereld zondt. Het spreekt een waar, belangruk, gepast en hartelijk woord. De schrijver van deze aankondiging, met u een mede-arbeider in den dienst van het Evangelie, heeft er zich door beschaamd, verootmoedigd, bemoedigd en opgewekt gevoeld. Zoo zal het gewis velen van zijne ambtsbroeders gaan, en ieder Christen, die het leest, zal er zijn deel in vinden. - Om dit ons oordeel te wettigen, zullen wij er onze Lezers eerst het beloop en vervolgens eenige trekken uit opgeven.
Na eene zielverheffende voorafspraak en een krachtig voorgebed, vindt men de Leerrede zelve, die ten tekst heeft 2 Tim. IV:5. Doe het werk van eenen Evangelist. In de behandeling van dien tekst houdt de Schrijver de volgende natuurlijke orde, dat hij eerst denzelven opheldert in dien zin, waarin Paulus deze vermaning aan Timotheus deed, - daarna met toepassing op de onderscheidene deelen van zijne bediening aanwijst, dat het wezenlijke van het werk eens Evangelists nóg de bezigheid van eenen Christen - leeraar zijn moet, - vervolgens tegen de moeijelijkheden, daaraan verbonden, de aangenaamheden en bemoedigingen, die dit werk vergezellen, overstelt, - in de vierde plaats aan de Gemeente voorhoudt, op welk eene wijze zij hem, die tot haar komt, om het werk van eene Evangelist te verrigten, behoort te ontvangen, - en eindelijk zich met eenige opwek-
{==679==} {>>pagina-aanduiding<<}
kingen en bestieringen wendt tot zijnen Zoon, tot die bezigheid geroepen, en gereed om haar te aanvaarden.
Uit de menigvuldige opmerkelijke gezegden, die onze aandacht trokken, kiezen wij deze ter proeve. ‘Het zijn geene leerstellingen, uitgedacht door de menschelijke wijsheid, of naar haren smaak en dien der tijden geschikt, noch eene bloote zedekunde, welke de Evangelist als prediker voor te dragen heeft; het is de raad van God omtrent onze zaligheid, zoo als eene onfeilbare openbaring dien ontdekt, waarvan hij slechts de tolk is; eene openbaring, welke, door alle tijden henen, in het wezenlijke, dezelfde was, en altijd even gewigtig zal wezen, omdat de voornaamste zedelijke behoeften der menschen altijd dezelfde zijn; het is eene zedeleer, welke op het geloof gegrond is, en daaruit hare beweegredenen en hare kracht ontleent. En deze draagt hij voor naar het woord van God, en naar dit alleen: want wat weten wij, buiten hetgeen de hoogste Wijsheid zelve aan ons heeft medegedeeld, met volkomene zekerheid, dan dit alleen, dat wij niets weten? Of waar behooren wij ons met eene grootere zorgvuldigheid te wachten voor alle menschelijke inmengsels, dan in het aanwijzen van den weg van zaligheid voor zondaren? Is deze niet het uitwerksel van het oppermagtig welbehagen des eeuwigen Ontfermers? Zijn wij niet alle onze kennis aangaande denzelven geheel aan zijne ontdekkingen verschuldigd? Zijn misvattingen ergens zoo gevaarlijk als hier?
Bij zijne bijzondere onderwijzingen van kinderen is de Evangelie-dienaar bevreesd om voedsel te geven aan de trotsche en zelfzoekende eigenliefde, welke de bron van zoo veel kwaads is, door het onbehoedzaam prikkelen van de eerzucht en den naijver, hetwelk de geest dezer tijden vordert. Hij boezemt hun geen hoog gevoelen van zichzelven in; maar zijne voornaamste zorge is, hunne jeugdige gemoederen op te leiden tot die vreeze des Heeren, welke alleen wijs maakt, en tot die zedigheid, dien ootmoed en die ondergeschiktheid, zonder welke alle

{==680==} {>>pagina-aanduiding<<}
deugd niet meer dan schijn is. Hoe zou hij, die tot den man zegt, en naar zijns Zenders leere zeggen moet: word een kind! tot het kind kunnen zeggen: voel u een man!?
Bevindt hij zich aan het ziek of sterfbed van zulken, die in waarheid het bederf, dat in de wereld is, ontvloden zijn, dan tracht hij hen te bemoedigen in hunnen laatsten strijd; hij leert hun den dood beschouwen als eenen bode van leven en vrijheid de angsten van het sterven als de barensweën des nieuwen hemellings, en het afleggen van het ligchaam als het wegvallen van dien scherdsmuur, welke hen verwijdert van dien, dien hunne ziele lief had. Hij roept hun nog in het bijna gesloten oor dat woord toe, waarmede Jezus stierf, en waardoor de stervende leeft: Het is volbragt!
Die thans Evangelie-dienaar wordt, treft vele zwarigheden aan, voorheen niet of minder bekend. Ik zal geen uitvoerig gewag maken van die drukkende zorgen, indien niet maar grievende vernederingen, waaraan hem het verkrijgen van zijne geringe bezolding blootstelt Ik bedoele andere beproevingen: te voren achtte men eenen Leeraar om zijns werks wil; nu zijn er groote bekwaamheden en schitterende gaven, die altijd zeldzaam blijven, bij velen noodig, om hen eenige achting te doen hebben voor ons werk; en is he voornaam vereischte, hetwelk men in onze leerredenen vordert, dat zij onderhondende zijn. Indien wij, getrouw aan onze roeping, niet een Christendom zonder Christus, maar alleen dezen, en dien gekruist, en onze verzoening met God door zijn bloed prediken, worden wij niet gezocht of gehoord van hen, die zich de wijzen van hunnen tijd rekenen, maar beschouwd als duisterlingen, die in verlichting met hunne eeuw niet voortgaan. Zelfs zijn de uitwendige teekenen, die ons onderscheiden, hier en daar genoeg om ons ten doel te stellen van verguizing en smaad; terwijl verachting van al wat heilig is, zedeloosheid, waanwijsheid en ongeloof meer en meer door-
{==681==} {>>pagina-aanduiding<<}
dringen in allerlei standen, en den Godsdienst met deszelfs bedienaren op den laatsten prijs doen schatten. - Ziet daar iets gezegd van de moeijelijkheden der Evangelie-bediening. Maar waarom sprak ik van deze? Alleen om gewag te maken van die genoegens, welke daar meer dan tegen opwegen, en van die hemelsche hulp, welke onder dat alles genoegzaam is.’ enz. - want waar zou ik eindigen, indien ik al het schoone, dat deze Leerrede bevat, wilde aanhalen? Men vindt alomme in dezelve den geest van eenen waren Evangelist.

Onderzoek der gronden voor eene veronderstelde wederopneming van Zenuwvocht door de Watervaten, enz.; door J.F.C. Sebastian, Med. Doctor en dirigerend Chirurgijn in het groot Militair Hospitaal te Leyden.

(Vervolg van bl. 591.)

Dit is de tweede verhandeling over dit belangrijk onderwerp. Hoewel niet bekroond, werd zij der uitgave overwaardig gerekend; en dat wij hierin den beoordeelaren grooten dank verschuldigd zijn, zal uit een kort verslag genoegzaam blijken. In de inleiding tot de eerste afdeeling houdt zich de Schrijver met het maaksel en den aard der zenuwen in het algemeen bezig. Over het geheel komt hij ten aanzien van het eerste punt met zijn' beroemden mededinger overeen, wiens algemeen bekende werken hij hier voornamelijk schijnt gevolgd te hebben, gelijk hij tevens met hem gebruik gemaakt heeft van den voortreffelijken arbeid van reil. Voorts beschouwt hij ook het zenuwgestel als den voornamen leider der levenskracht, wier overeenkomst met de elektrische en galvanische vloeistof hem bijzonder bezig houdt, schoon hij haar echter daarvan verschillend acht. Een der bewijzen, voor deze laatste stelling bijgebragt, komt

{==682==} {>>pagina-aanduiding<<}
ons echter zeer zwak voor. ‘Indien het eene dezer vloeistoffen was,’ zegt sebastian, ‘zoo ware het voldoende, het daarvan beroofde ligchaam die stof weêr te geven, om er het leven in terug te brengen.’ Dit zoude het zeker, indien door het verlies dezer stof niet noodzakelijk zulke groote veranderingen in de bestanddeelen des ligchaams voorvielen, dat deszelfs sappen en vaste deelen nu geheel andere mengsels vormen. Deze mengsels staan met de galvanische vloeistof voorzeker niet in dezelfde betrekking, en kunnen derhalve, met haar in aanraking gebragt, niet dezelfde verschijnselen als te voren, en dus ook geene levenswerkingen, te weeg brengen.
Ten aanzien van het zenuwvocht verschilt de Schrijver eenigzins van soemmerring. Hij geeft dezen naam aan den wasem, die zoo wel in de hersenholligheden, als in de scheden der zenuwen gevormd wordt, en welke, volgens hem, als het voermiddel dient, waardoor vooral de fijnere levensvloeistof der zenuwen werkt. Deze laatste, waaraan hij elders den naam van zenuwgas geeft, schijnt, vereenigd met den zenuwwasem, het in de vraag bedoelde zenuwvocht uit te maken, welks afscheiding uit de slagaderen, oorsprong uit de lucht, meer dan uit het voedsel, opslorping door de watervaten, door onzen Schrijver, bijna met dezelfde gronden, die soemmerring gebruikte, echter meer natuur- dan ontleedkundig, wordt aangetoond. Sebastian blijft tevens langer stilstaan bij die bewijzen, welke de opslorping der watervaten, met uitsluiting der andere vaten, aantoonen. Het bewijs uit genees- en heelkundige waarnemingen, hetwelk de vraag mede vordert, is slechts zeer ligt aangevoerd, en alleenlijk als eene gevolgtrekking uit de natuur en ontleedkundige gronden. Wij zagen, bij de beoordeeling der verhandeling van sebastian's mededinger, reeds, dat ook bij dezen dit gedeelte verre het zwakste is, en wij worden hierdoor versterkt in onze

{==683==} {>>pagina-aanduiding<<}
overtuiging, dat deze betrekking tusschen de watervaten en zenuwen, langs dezen weg, niet bewijsbaar is.
In de tweede afdeeling, behelzende de nuttige gevolgen, welke uit de opslorping van het zenuwvocht door de watervaten, ter bevordering der genees- en heelkunde, kunnen getrokken worden, gaat sebastian op eene geheel andere wijze dan soemmerring te werk. Deze had, na eenige algemeene aanmerkingen, zijne beschouwing tot bijzonderheden uitgestrekt, en meer uit een praktisch oogpunt genomen. Sebastian gaat meer wetenschappelijk te werk, en bepaalt zich, in de verklaring der ziekte-verschijnselen, vooral tot de pathologische beschouwing van dezelve. Welke verdienste de gewigtige aanmerkingen van den eersten ook hebben mogen, de laatste levert ons meer een geheel, waaruit wij den aard en de belangrijkheid der betrekking tusschen watervaten en zenuwen, in den zieken toestand des ligchaams, beter kunnen overzien en beseffen. Wij zien er uit, hoe noodzakelijk de vermenging van het zenuwvocht met het bloed, ter opwekking van het geheele gestel, is; welken invloed het hebben moet op de watervaten en derzelver geregelde werking; welke nadeelige uitwerkselen uit deszelfs verhinderden, versnelden of vertraagden loop, en ongelijkmatige verdeeling, voortvloeijen; welke onheilen deszelfs veranderde menging moet na zich slepen. - Wij vinden in deze afdeeling voorts belangrijke aanmerkingen over de middelen, om de werking des zenuwgestels te wijzigen, te versterken en te beteugelen. De Schrijver heeft hier voornamelijk acht gegeven op de naauwe betrekking tusschen de watervaten en zenuwen, waardoor de middelen, die op de eerstgenoemde organen werken, dikwijls een' zijdelingschen invloed op de laatste hebben; gelijk hij, van den anderen kant de diensten, welke ware zenuwmiddelen in ziekten der watervaten en andere organen doen, uit de opneming en verspreiding van het zenuwvocht verklaart.
Hoewel dus beide Schrijvers, wier verhandelingen over

{==684==} {>>pagina-aanduiding<<}
de wederopneming van het zenuwvocht door de watervaten wij onzen Lezeren hebben leeren kennen, langs denzelfden weg tot dezelfde resultaten gekomen zijn, hebben zij echter beiden dien weg op zoo verschillende wijze betreden, en bevat beider werk zoo veel oorspronkelijks, dat wij beiden met dezelfde ruimte ter lezing, vergelijking en nadere overweging aanbevelen.

Clio's Bloemenmandje, door A. von Kotzebue. Uit het Hoogduitsch vertaald. Iste Deel. Te Amsterdam, bij C. Timmer. 1811. IV en 206 Bl. f 1-16-:

Het is in onzen tijd bij sommigen mode geworden, de gewigtigste, ernstigste zaken al spelend te behandelen, hetzij om die aan onbedrevenen ligter in te prenten, hetzij om de moeijelijkheden van het aanleeren uit den weg te ruimen, en aan ons verteederd, ineengekrompen geslacht de hand te bieden ter beklimming van den steilen top der wetenschappen. In hoe verre zulks voor kinderen nuttig en raadzaam zij, willen wij niet onderzoeken; dit is althans zeker, dat daarbij altijd eenige methode moet heerschen: maar dat men, alleen om der traagheid en ligtzinnigheid in de hand te werken, de Leermeesteresse van Volken en Vorsten, de Geschiedenis, wier aaneengeschakeld voorstel alleen aan hare talrijke, groote bedoelingen kan beantwoorden, tot den toon van een' Roman verlaagt, in kleine, losse, met opzet ver uiteenloopende fragmenten versnippert; dat men uit geachte Geschiedschrijvers alleen datgene opwarmt, hetwelk den onbedrevenen omtrent de dierbaarste belangen van zijn hart twijfelingen kan inboezemen, en tevens zoo inconsequent is, van met een ingewikkeld geloof de dolste sprookjes der oude reizigers na te vertellen; - dit is blijkbaar een misbruik, 't welk, zoo het algemeen veld won, voor hechte kunde en Nederlandsche grondigheid allergevaarlijkst zou

{==685==} {>>pagina-aanduiding<<}
worden. En toch heeft kotzebue's verzameling van rhapsodiën, onder den naam van Clio's Bloemenmandje, waarin de denkende Lezer gewis alle de bovengemelde eigenschappen gevonden heeft, ook al eenen vertaler gevonden! Gewis is deze speculatie bevorderd door den naam van kotzebue, wien enkele goede Tooneelspelen bij een groot gedeelte onzer Natie zoo hoog geplaatst hebben, dat zij de bijna tallooze misgeboorten van zijne vruchtbare pen, zijn' met opzet nalatigen stijl, de belagchelijke eigenwijsheid, waarmede hij over de schoonste gewrochten der nieuwere kunst, die grootere mannen en dichters dan hij met hooge bewondering aanstaarden, nadeelig uitspraak durft doen, en eindelijk zijn' onverdraagzamen haat tegen het Christendom; dat zij dit alles, zeg ik, goedwillig over het hoofd zien. Dan, bepalen wij ons alleen tot zijn voor ons liggend geschrijf.
Het eerste stukje is eene vertaling (op de wijze van kotzebue, waarnaar men den oorspronkelijken Schrijver niet moet beoordeelen,) van bayle's Verhandeling over de Lasterschriften, waarin verscheidene goede aanmerkingen voorkomen.
Het tweede geeft ons eene schandelijke Bul van Paus clemens VI. te lezen, waarbij Koning jan van Frankrijk en zijne Gemalin (in 1351) van het houden aller door hen bezworene verbindtenissen worden vrijgesproken, wanneer zulks hun mocijelijk viel; waarvan echter die zelfde edele Vorst zoo weinig gebruik maakte, dat hij zich vrijwillig weder in handen der Engelschen stelde, uit wier gevangenis hij slechts op voorwaarden ontslagen was, die hij niet vervullen kon.
Hierop volgt eene oude verdediging der Joden, zoo het heet in 1656, ten tijde van cromwell, opgesteld. Hoe zulks, in onze dagen, nu de Joden overal de Burgerlijke voorregten genieten, te passe kome, vatten wij niet.
Na een enkel woord over de droomerijen van zekeren fortia d'urban gezegd te hebben (die b.v. Afrika

{==686==} {>>pagina-aanduiding<<}
van afrukken, en Spanje van spenen wil afleiden, omdat beide door eene instorting der Middellandsche zee gescheiden waren) neemt kotzebue het Hoofdstuk van gibbon, over de voortplanting des Christendoms, in zijne verzameling op. Wat hiervan het doel zij, daar toch gibbon bij alle geletterden bekend, en ook tweemaal in de moedertaal des Schrijvers is overgezet, blijft ons duister, ten zij alleen, om zulke liefhebbers in de mindere standen, die zich gibbon niet ter lezing kunnen aanschaffen, toch vooral niet in hunne jammerlijke Christelijke vooroordeelen te laten verkwijnen. Dan, het onderwerp verdient wel, dat wij daarbij een oogenblik stilstaan. - Vijf redenen doen er zich, volgens gibbon en kotzebue, op, waardoor de spoedige uitbreiding des Christendoms, zonder eene bijzondere tusschenkomst der Voorzienigheid, kan bewerkt zijn: 1) De (zoogenoemde) onverdraagzaamheid der Christenen. Maar moest deze niet juist, uit den aard der zake, bij de uit beginsel van Veelgodendienst verdraagzame Grieken en Romeinen, meer afkeer dan goedkeuring doen ontstaan? Hadden de Christenen hunnen Godsdienst met dien van anderen gelijk gesteld, zoo liet zich de achting der volken voor een' wonderdadigen Godszoon ligtelijk begrijpen; maar het moest ieders spot of afkeer wekken, hen een' Gekruisigden als éénig voorwerp van vereering nevens het Hoogste Wezen te hooren verkondigen. Daarenboven, waren ook de Joden niet onverdraagzaam? en stonden hunne Proselyten toch wel eenigermate met die der Christenen gelijk? - 2) De leer van een toekomstig leven Maar de Schrijver bekent zelf, dat deze leere niet nieuw
was. Het viel waarlijk gemakkelijker, zich door de inwijding in de Mysteriën van eene zalige onsterfelijkheid te verzekeren, dan door den zwaren strijd van een Christelijk leven eerst aan het levenseinde de kroon der overwinning met vertrouwen te aanvaarden! Chiliasten waren de eerste Christenen toch op verre na niet alle, gelijk gibbon schijnt te willen. - De 3de oorzaak, door den Schrijver aange-
{==687==} {>>pagina-aanduiding<<}
voerd, bewijst juist tegen zijne stelling, die alle wonderdadige werking hier uitsluit. Zij is, namelijk, het geloof aan de wondermagt der eerste Kerke. Maar hoe kwam men eerst aan dit geloof? Naderhand, in de derde of vierde Eeuw, toen de Kerk reeds alom bloeide, was priesterbedrog en invloed van aanzienlijken zeer ligt mogelijk ter begoocheling; maar de eerste Apostelen, die geringe, verachte lieden, van waar, dan van de waarheid, ontleenden zij den moed, aan geheele Gemeenten over het gebruik der wondergaven in haar midden te schrijven? Is het mogelijk, dat b.v. de rijke, groote en blijkbaar niet al te bovenzinnelijk gestemde Corinthische Gemeente afspraak met een' uitheemschen tentemaker gemaakt hebbe, om de Romeinsche wereld te bedriegen; of dat zij zelve op eenmaal geheel krankzinnig geworden zij? - 4) De gestrenge zedeleer der Christenen. Het is waar, in de theorie wint de gestrengste sekte altijd de meeste aanhangers; maar hier eischte men niet bespiegeling, maar beoefening. De grootste zondaar, ja, kon hier vergeving vinden, maar slechts door een' middel, 't welk sommigen zwaarder dan de dood moest vallen; door de gestrengste en zuiverste opvolging van alle zedelijke pligten, vooral van die, welke hij geschonden had. Dit heeft de Schrijver vergeten daarbij te voegen. - 5)
De eensgezindheid en kerkelijke tucht van het Christelijk Gemeenebest. Zonder twijfel moest deze oorzaak, door vereenigde werking van velen tot één doel, de Gemeente doen aangroeijen: doch rekent men dan ook de menigte verdeeldheden en scheuringen niet, die reeds in de tijden der Apostelen de Kerk uiteenreten? De Schrijver gewaagt zelf van de Ebioniten, van de lijnregt daartegen overstaande Gnostiken, en hunne 50 sekten. Dit kwaad moest het goede, uit de eensgezindheid en naauwe vereeniging van den hoofdtak der Christenen (die niet altijd de talrijkste was) ontstaan, in de gemoederen der Heidenen voor het minst opwegen. - Men ziet dus, dat deze, zoo hoog opgegevene, hoofdoorzaken der uitbreiding van het Christendom, zonder

{==688==} {>>pagina-aanduiding<<}
bijzondere tusschenkomst der Voorzienigheid niets afdoen, en bijna meer het tegendeel schenen te bevorderen, zoo dat de onbevooroordeelde nog altijd die tusschenkomst als eene der redenen van den snellen aanwas van jezus Godsdienst moet erkennen.
Over het Schiereiland aan gene zijde van den Ganges komen vervolgens eenige, vrij oppervlakkige, berigten voor. De Schrijver, die Butan (hoezeer meer een gedeelte van Thibet) ook tot dat Schiereiland rekent, neemt verscheidene historietjes omtrent dat land aan, waarvan men de bevestiging vergeefs bij den nieuwsten reiziger derwaarts, turner, zal zoeken; schoon die bijzonderheden vreemd genoeg zijn, om zulk eene bevestiging te behoeven. Maar - het geeft den vernuftigen kotzebue aanleiding, om zijne geestigheid te toonen! - Zoo neemt hij ook, met een verwonderlijk sterk geloof in zulk een' verlichten man, zeker verhaal van sheldon wegens eene gouden zaal in Arrakan aan, welke het koningje van dat land verreweg alle Europische Monarchen te zamen in rijkdom zou doen overtreffen. - Voorts vindt men nog onderscheidene berigten van Cochinchina en Tunkin. In de Hoofdstad van laa stgemelde Rijk heeft men, in weêrwil der zeer breede straten moeite, in een half uur honderd schreden voorwaarts te komen. (Hoe ledig zijn daarbij dan Londen en Parijs!) De Naamkoning van Tunkin (de Bowa), afstammeling van den ouden ki, bevrijder zijns vaderlands, regeert slechts in schijn; al het gezag berust onder den Rijksveldheer (Schowa) even als in het eerste Stamhuis der Franki che Koningen, en bij de latere Kalifen, waar ook de Major Domus en de Turksche Vizier regeerde De Bowa verschijnt eens of tweemalen des jaars in 't openbaar. - Over het Eiland Formosa en Bagdad wordt nu nog iets gezegd, over het eerste zeer ter
loops, en over de laatstgemelde oude Hoofdstad der Muzelmannen zeer weinig, hetgeen men ook bij bekende Schrijvers, zoo als niebuhr, busching enz., niet aantreft. Eene grove misvatting

{==689==} {>>pagina-aanduiding<<}
moeten wij hier aanstippen. ‘De sekte der Sunnis is de heerschende, doch men vindt ook vele aanhangers van omar (Turken) en van ali (Perzianen)’ Het is bekend, dat de Sunnis, of regtzinnige Muzelmannen, de aanhangers van omar uitmaken. Het aantal inwoners van Bagdad (100,000) komt ons overdreven voor.
Thans volgt een opstel over de Engelsche Zeemagt, waarin wij verscheidene onnaauwkeurigheden, en zelfs ongerijmdheden, gevonden hebben. Van Koning edgar, zoon van alfred (in de 10de Eeuw) wordt gezegd, ‘dat hij drie- of vierduizend schepen bezat, waarvan het grootste niet meer dan NB. drieduizend mannen bevatten kon.’ Dit moet blijkbaar eene schrijf of drukfout zijn; echter staat het er niet in getalen, maar in letters. De tegenwoordige Engelsche Marine zou bij dien ouden Saxer nog al een weinig te kort schieten! - Onder richard II. zouden de Spanjaarden de Engelsche kusten verontrust hebben. Er bestonden toen nog geene Spanjaarden, in één ligchaam van Natie vereenigd, maar wel Kastiliërs en Arragonnezen. Van karel II. wordt gezegd, ‘dat hij den overmoed der Hollanders wenschte te vernederen, en dat zijn wensch vervuld werd; want dat de Hertog van York eene volkomene overwinning op de zeemagt dier Natie behaalde, en dat eene tweede nederlaag der Hollandsche vloot den Vrede te Breda bewerkte, waarbij karel niet alleen New-York en New-Jersey verkreeg, maar ook het regt van begroeting.’ Schimmen van de ruiter, de witt en tromp! zulk tuig geeft men aan uwe Landgenooten te lezen! Er zijn hier bijna zoo vele misslagen, of verzwegene daadzaken, als woorden. De Anglomanic en oppervlakkigheid des Schrijvers wordt slechts door de onkunde of onverschoonlijke nalatigheid des Vertalers overtoffen, die niet eens in eene kleine noot gewag maakt van den overmoed en de roofzucht der
Britten, die, zonder grond of oorlogsverklaring, alleen uit koopmans nijd, tevens onze be-
{==690==} {>>pagina-aanduiding<<}
zittingen in Guinéa, in Noord-Amerika en onze Smirna's-vloot aanvielen; die, wel is waar, op den 13 Junij 1665 eene overwinning behaalden, welke hun echter de ruiter op den 11 dier zelfde maand in 1666 dubbel betaald zette in den vierdaagschen zeeslag, door Barden zoo als vondel en tollens vereeuwigd; tot de Britten eindelijk, na de verbranding hunner schepen bij Chatham door de ruiter, den Vrede te Breda moesten teekenen, waarbij zij wel Nieuw-Nederland behielden, doch daarentegen het rijkere Suriname aan ons afstonden.
Verreweg het belangrijkste opstel in dezen bundel is de Reis des Graven johan potozky naar Astrakan en de ommestreken, gedaan in 1797. Jammer maar, dat de vervaardiger van dit boekje dezelve niet geheel, maar fragmentsgewijze uit het handschrift heeft medegedeeld, en dus een vertoog over het land tusschen den Boven-Don en Wolga, op de plaatsen zelve naar het geleide van herodotus geschreven, en een onderzoek over den oorsprong der Tartaarsche volksstammen, waartoe potozky wel bevoegd scheen, heeft achtergelaten. Wij zouden kotzebue daarvoor zijne geheele Engelsche Zeemagt, zijn' Zondvloed van ogyges en zijne Joden-Apologie gaarne geschonken hebben. Doch ieder zijn' smaak! Geleerden, die er belang in stellen, kunnen nu toch het handschrift van potozky bij den Heer a. von kotzebue, te Reval in Esthland, bekomen! Belangrijk inzonderheid kwamen ons in de medegedeelde stukken van dat Reisverhaal voor, verscheidene bijzonderheden omtrent de Donsche Kosakken, vooral omtrent de westelijke Kalmukken, hunnen Godsdienst (den Lamaschen), verscheidene ophelderingen van herodotus en strabo uit nog aanwezige gebruiken, den naamsoorsprong der oude Sogdiërs (thans Bucharen), van het Perzische woord sogdager (koopman), daar dezelve wezenlijk nu nog den handel van Opper-Azië bezitten; de verklaring der verwantschap van de Perzische en Europische talen uit hunnen ge-
{==691==} {>>pagina-aanduiding<<}
meenschappelijken oorsprong van japhet, door mozes geboekt; en
eindelijk het levendig tafereel der menigvuldige Godsdiensten van den verscheidensten aard, die men te Astrakan vreedzaam naast elkander ziet. - De twee laatste korte stukjes loopen over turgot's werken en de stad Nola.
De vertaling is hier en daar wel en tamelijk vloeijend, doch krielt van fouten en Germanismen, b.v. naämen voor navolgen, petrarchus voor petrarca, werpt nog een veel griller licht op dezelve (ein grelleres Licht), d.i. plaatst dezelve in een nog nadeeliger daglicht, de kitt (die Kitte) in plaats van het cement, enz. Of het aan den Vertaler, den Schrijver of Drukker te wijten zij, dat wladimir in de 10de eeuw als veroveraar van Cherson voorkomt, 't welk eerst door catharina II. op het laatst der achttiende eeuw gebouwd werd, is ons onbekend.
Of de deftige clio zich nu in dit costuum, en deze bloemen alle voor de hare erkennen zal, beslisse de Lezer. Men zal misschien vragen: Waartoe dan eene, naar de waarde des werks, zoo onevenredig lange beoordeeling? Dan, de zucht, die velen onzer Landgenooten nog voor de gewrochten van kotzebue bezielt, scheen ons toe te vorderen, dat wij één derzelven eens wat nader ontleedden. Ab uno disce omnes!








Reize van Parijs naar Jeruzalem, door Griekenland, en terug door Egypte, Barbarijen en Spanje. Door F.A. de Chateaubriand. Uit het Fransch vertaald, in twee Deelen, door N.G. van Kampen. Iste Deel. Te Dordrecht, bij A. Blussé en Zoon. 1811. In gr. 8vo. 327 Bl. f 2-8-:

Aan des Heeren van kampen's vertaalpenne hebben wij de overzetting te danken van de chateau-
{==692==} {>>pagina-aanduiding<<}
briand's Génie du Christianisme, een werk, waaraan hij meer deed dan bloot vertalen; verschikking, uitlating, omwerking, bijvoegsel troffen wij daarin aan; met één woord, hij maakte het voor den Hollandschen Lezer in 't algemeen geschikt: hij heeft des dank verdiend en verworven. Soortgelijk eenen voet heeft hij gehouden in het werk voorhanden, en daardoor op nieuw zijne Landgenooten verpligt.
Eene Reize van Parijs naar Jeruzalem, door dien onvermoeiden en gevoelvollen man, die de woestijnen van Noord-Amerika doortrok! Hij ondernam dezelve ter volmaking eens werks, getiteld: Les Martyrs, ou le Triomphe de la Rcligion Chrétienne: een werk, volgens de aanmerking des Heeren van kampen, ‘een heldendicht in proza, in den smaak van den Telemachus, vol heerlijke plaatsen, treffende beelden, prachtige en aandoenlijke beschrijvingen; doch over het algemeen te weinig eenheid bezittende, en, zoo als men zegt, te bont, om als een klassisch werk de hedendaagsche letterkunde te versieren. Ook is de uitsluitend Roomsche geest, die den Schrijver zoo eigen is, in dat gedicht zeer duidelijk zigtbaar, met opoffering, zelfs der dichterlijke waarheid en welvoegelijkheid (*). Dit alles maakt het anders fraaije werk tot eene woordelijke vertaling in het Nederduitsch minder geschikt;’ weshalve men het hoogwaarschijnlijk van van kampen niet te wachten hebbe.
Wat hij aan het werk voorhanden gedaan hebbe, geeft hij in dezer voege te verstaan: ‘Ik heb mij (gelijk in werken van dezen aard ook zeer ondienstig is) niet overal aan de drooge letter van het oorspronkelijke gehouden, maar zoo veel mogelijk in den geest des Schrijvers zoeken in te dringen. Echter heb ik denzelven op som-
{==693==} {>>pagina-aanduiding<<}
mige plaatsen, waar hij aan zijne verbeelding, mijns inziens, te ruim den teugel vierde, een weinig besnoeid, en sommige misstellingen in enkele noten verbeterd. Ook eenige plaatsen, waar de Schrijver van zijne personele omstandigheden buiten noodzaak gewaagde, en die mij voor ons publiek minder belangrijk voorkwamen, dan voor hetgeen de Schrijver beoogde, heb ik óf verkort óf geheel weggelaten.’
Groote vrijheden heeft dus van kampen zich omtrent dit werk veroorlofd: eenige zullen de meesten hem gaarne toestaan en des dankweten; doch andere zijn van een betwistbaarder aard, daar zij den oorspronkelijken Schrijver, als 't ware, geheel schuil doen gaan. Hier het juiste midden te treffen, heeft veel werks in; doch, wanneer de Vertaler den Lezer des verwittigt, is hij grootendeels tegen opsprake gedekt, en loopt men geen gevaar van zich, verkeerd of te vergeess, op iets, als woordelijk van de chateaubriand gezegd, te beroepen; een ongeluk of mistasting, waartoe meermalen de te groote vrijheden eens Vertalers aanleiding gaven. - De noten, welke de Heer van kampen op sommige misstellingen meende te moeten maken, zullen de waardij des werks vermeerderen. Alles draagt blijk van de geschied- en oordeelkunde des Vertalers, zelfs waar men met hem niet geheel instemme.
Om de uitgebreidheid des werks te bekorten, en dus den prijs minder te maken, heeft de Vertaler verscheidene min noodzakelijke bijlagen achter het derde Deel weggelaten; zoodat de Nederduitsche uitgave, in plaats van in drie, gelijk de Fransche, in twee Deelen volledig zal zijn. - Allezins heeft van kampen de beknoptheid zoeken te bevorderen, en te dien einde ook eene zeer uitvoerige inleiding voor het werk overgeslagen; eene inleiding, welke de Schrijver zelf onbegrijpelijk droog noemt. Dezelve bestaat uit twee verhandelingen, behelzende den staat van Athene en Sparta onder de Romeinen en in de Middeleeuwen, eene lijst der reizigers naar

{==694==} {>>pagina-aanduiding<<}
die steden, en een pleidooi voor de echtheid van de overleveringen der Christenen te Jeruzalem wegens de heilige plaatsen.
Geheel laat echter de Heer van kampen zijne Lezeis niet verstoken van deze verhandelingen, maar deelt, in zijn voorberigt, het wetenswaardigste, zeer kort ineengedrongen, mede. Wij schrijven uit de eerste verhandeling af, 't geen chateaubriand vermeldt, wegens de lotgevallen der oude gedenkstukken te Athene. ‘De Tempel van Minerva (het Parthenon), die der Overwinning, een groot gedeelte van den Tempel des Olimpischen Jupiters, en de zoogenaamde Lantaren van Diogenes, werden in alle hunne schoonheid nog op het laatst der 16 en in het begin der 17de eeuwe door de Correspondenten van crusius en door deshayes gezien; de volgende Reizigers, tot op het laatst der 17de eeuwe, bewonderden het Parthenon nog in zijn geheel; maar de Lantaren van Diogenes was verdwenen, en de Tempel der Overwinning vloog in 1656 door een kruidmagazijn in de lucht, zoo dat slechts het fronton overeinde bleef. De latere Reizigers zagen ook dit fronton niet meer, dan weggebroken, en het Parthenon half vernield door de bomben der Venetianen. Men zal in deze Reize zien, hoe Lord elgin dit praalgebouw verder verminkt heeft (*). Het denkbeeld valt hard, en is vernederend voor beschaafde Natien, dat de Tempel van Minerva, door alarik en mahometh II. ontzien, door morosini en Lord elgin verwoest
is.’
In de tweede verhandeling tracht chateaubriand de echtheid der Christelijke overleveringen, nopens de onderscheidene tooneelen van het lijden des Verlossers, te staven. Ten slotte merkt hij op, ‘dat godsdienstige

{==695==} {>>pagina-aanduiding<<}
overleveringen niet zoo ligtelijk, als louter geschiedkundige, verbasterd worden: dezen worden aan de herinnering van eenige kundige lieden toevertrouwd, die de waarheid verbloemen of vergeten kunnen; genen berusten onder het opzigt van een geheel volk, 't welk dezelve werktuigelijk aan zijne kinderen ter hand stelt. Ook verandert de natuurlijke gesteldheid der plaatsen niet, en deze vindt men, gelijk d'anville reeds uitmuntend in zijne Verhandeling over het oude Jeruzalem heeft aangetoond, volkomen in de door overlevering geheiligde oorden weder.’
Wij mogen niet voorbij, hier plaats te geven aan eene aanmerking des Vertalers op des Schrijvers eersten bewijsgrond. ‘Dat dit,’ dus luidt dezelve, ‘te veel bewijst, blijkt uit de overleveringen der oude Grieken, welke men vooral bij pausanias vindt, en die dan met even zoo veel grond de daden der oude Fabelhelden en de wonderspreukigste verdichtselen zouden moeten doen gelooven, en wel als juist daar ter plaatse geschied. Wij willen intusschen het geschil over de al- of niet-echtheid der Christelijke overleveringen te Jeruzalem liefst in zijn geheel laten, doch raden den Lezer, die daarin eenig belang stelt, ook voor het tegendeel de Reis van jonas korte te lezen, wien ook busching gevolgd is, en die juist in de plaatselijke gesteldheid bewijzen tegen de echtheid dier overleveringen vindt.’
Het voor ons liggend eerste Deel bepaalt zich tot des Schrijvers Reize door het eigenlijke en Aziatische Griekenland; het tweede zal die door het Joodsche Land, Egypte en Afrika behelzen. Het oorspronkelijke was in geene Hoofdstukken verdeeld; de Vertaler heeft, zeer wel beraden, den Lezer de volgende negen rustplaatsen geschonken, onder de titels: Reize van Parijs tot Coron. Reize van Coron tot Misitra. Misitra, Sparta. Reize van Sparta tot Corinthe. Reize van Corinthe naar Athene. Athene. Vertrek van Athene, verblijf te Keratia. Reize naar den

{==696==} {>>pagina-aanduiding<<}
Archipel, Anatolien en Konstantinopel. Reize van Konstantinopel tot Rhodus en Cyprus.
Aangezien, in het Mengelwerk van ons Tijdschrift, reeds een en ander belangrijk stuk, uit het oorspronkelijk werk vertaald, is overgenomen, mogen wij ons ontslagen achten, om voorbeelden van des Schrijvers wijze van beschouwing en innemende voordragt bij te brengen.
De vertaling is gelukkig geslaagd, en de weinige, doorgaans korte, aanmerkingen des Overzetters strekken tot teregtwijzing en onderrigt. Bij de uitgave van het tweede Deel zullen wij misschien gelegenheid vinden ter overneming van eene en andere belangrijke bijzonderheid. - Nog willen wij onzen Lezeren berigten, dat wij in dit werk vele overwijzingen vinden tot de Landreis door Griekenland, door pouqueville, gedaan in de jaren 1798 tot 1801, waarvan wij eene vertaling in drie Deelen bezitten. Niet te vergeefs hebben wij, bij het doorlezen, dien naauwkeurigen Schrijver nageslagen, en zullen allen, tot opheldering, daaruit veel nuts kunnen trekken.




Jésus, Fragment, par D.P.G. Humbert de Superville, (de la Haye.) Imprimé aux dépens de l'Auteur. à Leide, chez A. et J. Honkoop. 1812. 8vo. f 1-4-:

Weinigen hebben het gewaagd, de Lijdensgeschiedenis van den Zaligmaker, hoe rijk ook in treffende tooneelen, dramatisch te beärbeiden, en het voorbeeld van onzen de groot in zijnen Christus Patiens heeft schaars navolgers gevonden. Inderdaad is deze taak moeijelijker, dan zij in den eersten opslag mag schijnen. Het heeft veel in, een' persoon als jezus sprekend in te voeren, Hem, op wiens lippen genade en waarheid was uitgestort, en die zoo wel met alle de kracht van den hoogsten Godsgezant, als met de wijsheid van den

{==697==} {>>pagina-aanduiding<<}
voortreffelijksten Menschenkenner, slechts datgene zeide, hetwelk ter bereiking zijner groote oogmerken dienen kan; die, vooral in zijne laatste lijdensuren, zoo wel zijne leerlingen door de hartelijkste vertrouwelijkheid tot zijn heengaan voorbereidde, als aan de mishandelingen zijner vijanden een verachtend stilzwijgen tegenstelde, slechts nu en dan afgebroken door enkele gezegden vol majesteit, geest en kracht, die als vlammende pijlen hun hart moesten treffen.
In weêrwil dezer moeijelijkheid, heeft een onzer Landgenooten deze hagchelijke taak thans op zich genomen. Het voor ons liggende fragment behoort (volgens een kort voorberigt) tot eene reeds bewerkte dramatische proeve in drie deelen, (een ophelderend vertoog en eene beredeneerde beschrijving der platen, die nog een deel in folio zouden beslaan, medegerekend) De Schrijver zendt dit stukje als eene proeve vooraf, om zijn werk door het publiek te laten toetsen. Het zij ons dan ook vergund, vrijmoedig en bescheiden ons oordeel in dezen mede te deelen, zonder daarmede nogtans iemand te willen voorinnemen, daar het ons zeer aangenaam zal zijn, dat dit stukje door velen, in zoo verre zij der Fransche tale kundig zijn, gelezen worde. Immers des Schrijvers doel - het karakter van jezus te doen waarderen en beminnen - is boven alle bedenkingen verheven, en doet zijn hart eere aan. Het is dus alleen de uitvoering, omtrent welke wij hier onze gedachten zeggen zullen.
In zijn eigenlijk voorberigt, hetwelk de Schrijver verzoekt, dat gelezen worde, daar het beginsel, waarop zijn werk steunt, daarin wordt opgegeven, kenmerkt hij jezus als den deugdzamen man der Stoicijnen, in den worstelstrijd met tegenspoed niet onderdoende, en zijn lijden als de zegepraal van 's menschen vrijwerkend beginsel op de wetten der zinnelijke wereld. Hij wilde tevens de leer van jezus, in de hoofdtrekken, in deszelfs eigen' mond leggen, het leerstellige nogtans zorg-
{==698==} {>>pagina-aanduiding<<}
vuldiglijk ter zijde zettende, en alleen het zedelijke zóó doende uitblinken, dat jezus meer algemeen het onderwerp onzer gesprekken werd, door ons meer op onszelven terug te leiden. Verhevene onderneming, voorwaar! wier gelukkige uitvoering den Schrijver bij alle menschenvrienden den hoogsten dank zou waardig maken.
Dan vooreerst treft ons, in de beschouwing van het Tooneelstuk zelve, de sterke afwijking van de Evangelische Geschiedenis. Jezus is, ter dood veroordeeld, in den kerker, alleen. Hier komt judas bij hem, met de wanhoop in het hart, verwenscht zijn verraad, en wil den Zaligmaker redden. Dan deze weigert dit, en spreekt judas met de grootste bedaardheid, ja met de teederste liefde, toe. (Judas wordt hier van de gunstige zijde beschouwd, waaronder hij in onzen tijd bij velen bekend staat.) De ongelukkige boeteling kan zich echter niet te vrede stellen, en verlaat vertwijfeld den kerker. Daarop komt, na eene alleenspraak van jezus, johannes (door den Schrijver jonathas genaamd) binnen, met wien het gesprek bijna tot het einde van dit Fragment wordt voortgezet. Jezus ontwikkelt hem de hoofdpunten zijner leer (naar het begrip des Schrijvers), en poogt hem over het naderend scheidingsuur gerust te stellen; vooral echter de gevoelens van wraak (die vuur uit den Hemel op het hoofd der vijanden van jezus wenscht) in den geliefden leerling met wortel en tak uit te roeijen; plengt dan eenige droppelen wijns op een' steen ter eere van den heiligen pligt, en geeft den beker aan jonathas over, (dit zal wel het Avondmaal zijn;) vervolgens verwijdert hij zich een oogenblik naar den achtergrond des kerkers tot eene diepe overdenking, en vindt den geliefden leerling slapende, (waarschijnlijk het tooneel in Gethsémané.) Eindelijk, na een' zwaren zelfstrijd, zegt jezus: Alles is volbragt! Jonathas ontwaakt en jammert, - jezus levert zich in handen van den hopman, die hem aan de kerkerdeur toeft.
Men heeft den bekenden kotzebue met regt be-
{==699==} {>>pagina-aanduiding<<}
rispt, omdat hij in zijnen Hugo Grotius de geschiedenis van onzen doorluchtigen Landgenoot zóó verminkt heeft, dat een Nederlander die naauwelijks herkennen kan. Met veel meer regt nog mag men dit verwijt aan onzen Schrijver doen, daar de Evangelische geschiedenis aan elken Christen nog veel bekender is, dan die van de groot aan den Hollander. Het staat den Dichter zonder twijfel zeer vrij, de gebeurtenissen naar zijn oogmerk te verschikken of te veranderen; doch in eene geschiedenis van dat belang, en van die bekendheid, als de Evangelische, moet hij daarin toch zeer omzigtig te werk gaan, wil hij niet alle illusie wegnemen. In zulk een geval grenzen historische en dichterlijke waarheid zeer na aan elkander, en het geval wordt schier gelijk met eene gebeurtenis, die wij zelve beleefd hadden, en die de Dichter ons in eene geheel andere gedaante ten tooneele voerde.
Dit is het echter nog niet alles. De genoem le veranderingen in de geschiedenis treffen nog niet regtstreeks de dichterlijke waarheid; maar deze wordt geheel weggenomen, wanneer men eenen man, die vóór achttien eenwen leefde, de taal van eenen wijsgeer, die vóór acht jaren stierf, bijna met zijne eigene woorden, in den mond legt; wanneer men gindschen man, die zich (het zij nu te regt of te onregt, dit is hier onverschillig) als onmiddellijk Gezant van God deed voorkomen, en in die hoedanigheid sprak als magthebbende, slechts de raadgevende taal des redenerenden wijsgeers leent. Neen! den kritischen wijsgeer zelven moet het stuiten, jezus (bl. 50, 51.) de leer van het onvoorwaardelijk pligtsgebod, en deszelfs onafhankelijkheid van het geluk, als een echte Kantiaan te hooren verdedigen; en de Christen, die de naauwe betrekking kent tusschen de voorbereidende leerschool der Mozaïsche bedeeling, en de volmaaktere wet der vrijheid, door jezus zoo stellig geleerd, (b.v. matth. V:17, 18.) zal het althans zeer onovereenkomstig met het karakter van den voorgestelden persoon vinden, dat hij aan jonathas (bl. 44) leert, dat men

{==700==} {>>pagina-aanduiding<<}
den heiligen, eeuwigen God te vergeefs in den God van Israël zou zocken. Zulke individuele gevoelens van den Schrijver moest hij nooit in den mond van jezus leggen.
Over 't geheel heeft de eerbied, met zoo veel regt aan den persoon en de leere des Verlossers toegedragen, sommige goedgezinde menschen bewogen, om dezen aan zich en aan anderen in die gedaante voor te stellen, onder welke men zijn beeld meest met het zoogenoemde zuivere Deïsmus in overeenstemming kon brengen, en men heeft daaraan de Geschiedenis veeltijds geheel opgeofferd. Het is echter niet de jezus onzer verbeelding, het is de jezus der Evangeliën, de wonderdoener, de man vol geest en kracht, die zich, nog in zijne laatste uren, stellig den beloofden Messias, den weg, de waarheid en het leven noemt, die van den Vader was uitgegaan, deze jezus is het, wien de Godsdienstvriend, en althans geen wijsgeer uit de achttiende eeuw is het, wien de Dichter op den naam van den Godsman van Nazareth moest voorstellen. - Hoe bespottelijk zou het niet zijn, wanneer wij den goeden vader homerus eene plaats uit de Henriade in den mond leiden? En echter is dit onderscheid niet grooter, dan dat, hetgeen, althans in den vorm, tusschen het Evangelie van johannes en de Kritiek der zuivere Rede plaats heeft.
Bovendien zijn er enkele uitdrukkingen niet alleen, maar ook gevoelens in den Schrijver, die ons uitermate bevreemd hebben. B.v. de taal van judas:

Insensible aux tourmens, as-tu le corps de fer? 
Ou signas tu jadis un pacte avec l'Enfer? 

wordt, naar ons gevoel, burlesk door overmaat van pathos, en herinnert ons te veel aan het geloof der Middeleeuwen. In de oude Mystères ware zulk eene taal beter te pas gekomen. - Ook behoort men, zelfs in den mond van judas, geene taal als deze te leggen: (bl. 22.) Is God een Tijger? omdat jezus van zijne op-
{==701==} {>>pagina-aanduiding<<}
offering gesproken had. Wij kunnen niet zeggen, dat de noot van den Schrijver op deze plaats ons voldoet. Ten uiterste onvoegzaam (om het zachtste woord te gebruiken) is het ook, Hem, die het leven en de onverderfelijkheid heeft aan het licht gebragt, al was het maar voor één oogenblik, aan de onsterfelijkheid der ziel te laten twijfelen. (bl. 24.)
Zulke en meer dergelijke vrijheden zouden ons van den hoofdpersoon, dien wij uit de onwraakbare getuigenissen zijner leerlingen kennen, niets dan den naam overlaten, zoo niet bij geluk het hart van den Schrijver ons voor deze teleurstellingen schadeloos stelde, door ons dien goddelijken hoofdtrek in het karakter van zijn' Held - liefde, sterker dan de dood, - in al zijnen glans voor oogen te malen. Deze liefde verloochent zich ook omtrent den verrader niet, en de Schrijver leent jezus gezindheden omtrent denzelven, die hij waarschijnlijk zou aan den dag gelegd hebben, indien judas, zoo als hij hier voorkomt, zijn gedrag in tegenwoordigheid des Verlossers verfoeid, en beloofd had, hetzelve zoo veel mogelijk weder goed te maken. De verontwaardiging, die jezus laat blijken op de taal van jonathas, dat vuur uit den Hemel op de hoofden zijner vervolgers nederdale, is eene schoone uitbreiding op het gezegde: gij weet niet, van welk eenen geest gij zijt. Nogtans komt het ons veel te sterk voor, wanneer de Schrijver, door menschlievenden ijver weggesleept, zijnen Held laat zeggen:

Jésus! ah! que ce nom s'efface en tous les coeurs! 
Plutôt que de servir à des persècuteurs 
De sanglant étendard! que plutôt anathême 
Soit ce nom de Jésus! 

De Zaligmaker voorzag deze gruwelen - (Ik ben, zeide hij, niet gekomen om vrede op aarde te brengen, maar het zwaard) en toch overwoog deze bedenking bij hem op verre na het besef niet van de heilzaamheid

{==702==} {>>pagina-aanduiding<<}
der prediking van zijnen Godsdienst. Het zal ons wel niet gelukken, een menschlievender karakter, dan dat van jezus, te ontwerpen, zonder tot uitersten te vervallen, die schadelijk voor het menschdom zouden wezen. De beschrijving der Christelijke menschenliefde (bl. 55-58) is schoon, omdat zij uit het hart is opgeweld; doch wij kunnen niet voorbij, haren lof door paulus (1. Cor. XIII) ook aesthetisch schooner te vinden, omdat daarin alles gevoel is, terwijl het redekavelend systema hier de uitdrukkingen van dat gevoel wel eens verzwakt heeft.
De hier medegedeelde aanmerkingen nemen niet weg, dat wij in dit stukje veel goeds en schoons, en vele plaatsen der Evangeliën, vooral van johannes (Hoofdst. XIV.-XVII) fraai nagevolgd vinden. Wat de bijkomende karakters betreft, is judas sterk genoeg, bijna te sterk; doch hij vertrekt, zonder bepaaldelijk zijn plan te kennen te geven, hetwelk in het volledige Treurspel eerst moet ontwikkeld worden. In jonathas is de hartelijke, inniglijk aan zijnen Meester verkleefde johannes tamelijk wel bewaard gebleven; echter is hij wat te zwak, en de Schrijver, die hem als vertegenwoordiger van alle leerlingen invoert, had vrij wat meer partij van hem trekken kunnen, waardoor de zamenspraak, die nu somtijds in eene droog-wijsgeerige onderrigting zonder handeling ontaart, eene meer levendlge en dramatische houding zou verkregen hebben. In een paar fragmenten, in de noten medegedeeld, komt ons zeker kinderlijk gesprek met eenen lofzang voor, 't welk in dit zoo ernstige stuk door de kinderlijke (bijkans kinderachtige) uitdrukking met het overige zonderling moet afsteken: (niet, alsof wij den gemeenzamen, kinderlijken toon afkeurden, waar kinderen van jezus spreken; maar een Tooneelstuk moet één geheel uitmaken.) Beter behaagde ons de invoering van den zoogenoemden bekeerden moordenaar (kedar), wiens karakter, grimmige woede tegen het schijnheilige Priesterrot en den booswicht kajaphas, hem (bijna gelijk schiller's Karl

{==703==} {>>pagina-aanduiding<<}
Moor) tot misdaden heeft aangedreven. Uit dit licht beschouwd, is dit karakter niet alleen dichterlijk schoon, maar zelfs, in zoo verre ons de enkele wenken der Geschiedenis voorlichten, zielkundig waarschijnlijk.
En nu de slotsom van ons onderzoek? Wij kunnen die in een paar woorden opgeven: Wij verlangen, dat de Schrijver zijn uitgebreid plan volvoere: alleen wenschen wij, dat hij daarin meer zijn hart dan zijn systema volge, en, met zich meer aan de eenvoudige Evangeliën en de echte kunst te houden, wijsgeerige uitleggingen en stelsels bij dezen arbeid uit het oog verlieze.




Raadgevingen aan mijne Dochter, door J.N. Bouilly. Uit het Fransch, door M. Stuart. Iste Deel. Te Amsterdam, bij E. Maaskamp. 1812. In 8vo. 228 Bl. f 2-:-:

In No. IX van ons Tijdschrift, bl. 420 env., kondigden wij reeds dit werkje aan in het oorspronkelijke, waar het geheel in twee deelen is bevat, terwijl het in de vertaling in drie deelen schijnt te worden gesplitst. Tamelijk breedvoerig spraken wij te dier gelegenheid van den aanleg en de bewerking, welke ons toeschenen den roem allezins te handhaven, dien zich de Schrijver, door onderscheidene, inzonderheid dramatische voortbrengsels, verworven had. Ook onzen landaard bleef hij geenszins onbekend; en wij behoeven slechts zijnen Abt de l'Epée te noemen, om het gunstig gevoelen te verlevendigen, dat voorzeker menigeen', ook zonder onze aanbeveling, dit werkje met verlangen zal doen opvatten, en met gerustheid zijne Dochters ten geschenke geven; tot welk laatste einde hetzelve zoo uitnemend berekend is. Wij kunnen derhalve, inzonderheid na al hetgene wij, ter aangewezene plaatse, zoo wel ter bekendmaking, als ter aanprijzing, gezegd hebben, volstaan met de enkele aanmelding der vertaling, en overwijzing tot het reeds gegeven verslag; met bijvoeging, dat het werkje, wat den druk en vooral de plaatjes betreft, met het oorspronkelijke in keurigheid allezins mag wed-
{==704==} {>>pagina-aanduiding<<}
ijveren; terwijl de prijs, naar evenredigheid van zulk eene uitvoering, ons toeschijnt zeer matig te zijn gesteld. Wat de vertaling aanbelangt, heeft hetzelve een allergelukkigst lot getroffen; daar de beroemde stuart zich daartoe wel heeft willen verledigen, en, wat meer is, zich bovendien verwaardigd heeft, zijnen naam, als Vertaler, nevens dien des Heeren bouilly, als Schrijver, te plaatsen; hetwelk inderdaad elke aanbeveling overbodig maakt. Ons blijft des alleen de vervulling der te voren gedane belofte over, om, door mededeeling van eene proeve, - niet meer de vertaling, want dit zal wel niemand behoeven, - maar het werkje zelve, nog eenigzins nader aan onze Lezers te doen
kennen. Daartoe viel onze keuze, met bekorting, op het eerste verhaal: De Vogels van Mevrouw helvetius.
‘De beminnelijke gade van den beroemden helvetius had eene bijzondere liefhebberij in vogels. Zij kende alle derzelver soorten en herkomst, en hield ze op haar fraaije landhuis van Auteuil in eene groote en rijke vogelvlugt bijeen, welke zij alleen des nachts digt hield, om haar talrijk gevederd gezin voor kwaad gedierte te beveiligen. Over dag, wanneer zij aan ieder zijn eigenaardige voedsel had gegeven, ontsloot zij zelve de deuren der gevangenis, en gaf aan allen het vermaak, om in het veld uit te vliegen. Dikwijls kwam er met den avond maar een klein gedeelte terug. In het schoone jaargetijde vooral vergat de vrolijke bende, alom rijkelijk voedsel vindende, hare wijkplaats, schoon aldaar de zorgvuldigste oppassing nog ver den overvloed in het veld overtrof: maar een insekt ter vlugt opgepikt, het modderig water van een poel en het kleinste schuilplaatsje onder het loof werden steeds verkozen boven de lange gersthalmen, de heldere watersprongen, en de nestjes van mos en dons, die de beslotene vogelvlugt versierden. Zoo waar is het, dat niets in de natuur de bekoorlijkheden der onafhankelijkheid en vrijheid kan evenaren. - Maar zoodra zich de koude deed gevoelen, kwamen schier alle de vlugtelingen weder, om genot te hebben van de aangenaamheden der huisselijke gastvrijheid. Alles moet toch wijken voor de overheerschende magt der noodzakelijkheid.
Mevrouw helvetius verliet hare talrijke en lieve gasten nooit zonder eenig verdriet: maar de beroemdheid van

{==705==} {>>pagina-aanduiding<<}
haren naam, hare natuurlijke bevalligheden en het aangename van haar gezelschap riepen haar dikwijls in de hoosdstad, alwaar zij ook doorgaans tegen louwmaand wederkwam.
Men had inmiddels den strengen winter van 1788, die in Frankrijk zoo groote verwoestingen aantigtede en zoo vele rampen te weeg bragt. De oudste bosschen werden gedeeltelijk vernield; de rivieren, bergen van ijs voortkruijende, die zich op elkanderen stapelden, braken door de dijken heen, en sloopten kasteelen en stulpen zonder eenig onderscheid. Men zag de wolven de gehuchten als belegeren, in de schaapstallen springen en tot bij de wieg der kinders toeschieten, door den wreedsten honger gedreven, om alles te verslinden, wat zij in het oog kregen. Op de groote wegen vond men de lijken van reizigers, door de koude als versteend; in de velden en bosschen lag het wild van allerlei soort dood in de sneeuw; en de vogels vielen bij duizenden in de strikken, waarin zij door het minste aas, welk men ze bood, werden gelokt.
Mevrouw helvetius, zich wel verzekerd hebbende, dat hare talrijke vogelvlugt van Auteuil niets hoegenaamd leed van dien zoo fellen winter, hield zich te Parijs bezig, met de arme vogeltjes bij te staan in de buurt, waar zij woonde. Haar reeder mededoogen strekte zich uit over al, wat leed in haren kring. Dikwijls bemerkte zij uit haar vertrek, welks vensters op een laag terras uitzagen, een groot aantal mosschen, die, bij nacht, in den stal van haar hôtel schuilden, en bij dag overal vruchteloos naar eenig voedsel zochten. Zichzelve vergetende bij de scherpte der koude, om de sneeuw weg te vegen en een gedeelte van het terras te ontblooten, haastede zij zich elken morgen, allerlei soorten van graan uit te strooijen, waarop zij een onnoemelijk aantal vogels zag nedervallen, die haar zeer nabij kwamen, en somtijds tot aan de deur van haar vertrek doordrongen.
Op zekeren dag kwam er één op haar hoofd zitten, klom van daar bij haren arm af, en nestelde zich in haren boezem. Mevrouw helvetius twijfelde niet, of het was een mak moschje, hetwelk uit de buurt was weggevlogen en even als zoo vele anderen door het geregt uitgelokt,

{==706==} {>>pagina-aanduiding<<}
hetwelk op het terras lag uitgespreid. Zij liefkoosde het; doch liet het daarna weder vrij.
Des anderen daags komt dezelfde overlooper even gemeenzaam bij haar; en nu bemerkt zij tevens, dat de vogel om den hals een klein blaauwe zijden lintje draagt, waaraan de top van een vinger uit een handschoen hangt, die een klein beursje uitmaakt. Zij opent het. Het bevat een briefje van dezen inhoud: ‘Eerlijke lieden in uwe buurt vergaan van gebrek. Zult gij minder voor hen doen, dan voor het talrijk gezin, welk men u elken morgen ziet bijstaan?’
‘Neen, voorzeker!’ roept Mevrouw helvetius uit. Zij ijlt naar hare secretaire, neemt er een bankbriefje uit van 600 livres, doet het in het beursje, geeft den mosch vele kusjes voor zijne boodschap, verlaat het terras, en geeft hem de vrijheid.
Er verliepen verscheidene dagen. Mevrouw helvetius dacht bestendig aan dit zonderling geval, maar wachtede zich wel, er van te spreken: dit zou een goed werk hebben aan den dag gebragt; en zij wist bij ondervinding, dat het geheim den prijs van eene weldaad verdubbelt.
Op een morgen kwam de trouwe boodschapper weder, aan zijnen hals het zelfde beursje dragende, waarin de weldadige vrouw het briefje van 600 livres had gestoken. Ditmaal behelsde het de navolgende regels: ‘Gij hebt eenen verdienstelijken kunstenaar met zijn talrijk huisgezin behouden; de 600 livres zullen tot u terug keeren, zoodra de wederkomst van de lente en van zijn handwerk hem vergunnen, zich daarvan te kwijten.’ - Thans liet zij den lieven zendeling vertrekken met dit antwoord: ‘Ik heb gemeend, eene gift te doen: indien het slechts eene leening geweest zij, dan zal het geluk, van u dienst gedaan te hebben, mij uwe schuldenaresse maken.’ - Na dien tijd kwam het makke vogeltje niet weder.
De koude hield eindelijk op, en het smelten der sneeuw voor de stralen der zon, die dagelijks meer kracht kreeg, gaf te kennen, dat de lente zich weldra stond te vertoonen. Mevrouw helvetius strooide te vergeefs zaad in overvloed, zij lokte maar een klein aantal van hare geliefde gasten: de overigen, genoeg vindende voor hunne behoefte, en reeds geheel bezig met nestjes gereed te maken, om der-
{==707==} {>>pagina-aanduiding<<}
zelver eerste broedsel te ontvangen, kwamen maar zelden op haar terras. Mevrouw helvetius had eenig heimelijk gevoel van deze vergetelheid en ondankbaarheid. ‘Maar ken men,’ zeide zij, ‘den vogels wel eene misdaad maken van hetgeen men elk oogenblik onder de menschen ziet?’
Met den eersten mei vertrok deze dame naar haar landhuis van Auteuil, om de schaden van den winter, die nu ten einde gekomen was, te herstellen. Zij beijverde zich vooral, om alles te vermaken, hetgeen de vorst aan hare vogelvlugt had bedorven. Zij had nu voor alle mosschen, die zij zag, eene vooringenomenheid, waartegen zij zich niet kon verzetten, doch waarvan zij de verklaring vond op den grond van haar edelmoedig hart.
Tegen het midden van den zomer werd zij genoodzaakt, zich te onttrekken aan hare landelijke bezigheden. Eene familie-zaak verpligtede haar, te Parijs te komen. Weinige dagen na hare tehuiskomst een morgenluchtje scheppende, bemerkte zij haren getrouwen mosch, met het zelfde kleine beursje aan den hals, heen en weder vliegende, maar schijnende haar niet te herkennen. De verandering van hare kleeding was daarvan de reden. Zij haastte zich, de proef te nemen, of de mosch haar in het vorig wintergewaad hetzelfde vertrouwen zou betoonen. Dit gelukte volkomen. Zij ontdeed nu den vliegenden postillon van zijn beursje, en vond er een bankbriefje in van 600 livres, met dit nieuw geschrift: ‘Wij hebben ons gehaast, ons te kwijten van de som, die gij u verwaardigd hebt ons te leenen; maar niet van de dankbaarheid, die voor altijd in onze harten blijft gegraveerd.’
In het eerst was Mevrouw helvetius in verzoeking, om de 600 livres terug te zenden: maar zij bedacht, dat zij hiermede den achtingwaardigen onbekenden zou berooven van het aangenaamst genoegen, welk hij kon smaken, dat van eene heilige schuld af te doen. Vervolgens gewende zij gemakkelijk het beestje aan hare zomerkleeding.
Korte dagen daarna (het was op een zondag) ging Mevrouw helvetius, zich in de schoone dreven van den tuin der planten, hare geliefde wandeling, vertreed hebbende, een weinig zitten rusten, omringd van verscheidene personen van aanzien. Terwiji zij zich geheel overgaf aan het vermaak van een levendig en vrolijk gesprek, kwam eensklaps

{==708==} {>>pagina-aanduiding<<}
de boodschap-mosch uit de fichue van een jong meisje, hetwelk tegen over haar op eene grazen bank zat, aanvliegen, ging op Mevrouw helvetius zitten, en toonde haar, al pikkende met den snavel, dat hij haar herkende. ‘Dat is mijn lieve briefbesteller!’ riep zij, hem met kussen overdekkende; ‘maar hoe is het mogelijk, dat hij in dezen openbaren tuin, te midden van zoo veel menschen! ...’ - ‘Dat is het pietje van mijn zuster,’ zei haar een knaapje van tien of twaalf jaar, hetwelk haar aansprak. - ‘En wie is uwe zuster, mijn lieve vriendje?’ - Dat jonge meisje, in het wit, hetwelk gij daar naast vader en moeder ziet zitten: ik verzeker u, dit pietje hoort haar toe; zij zon het om al het geld van de wereld niet willen geven....’ Bij het uiten van deze woorden, wees hij met den vinger op een jong meisje van zestien of zeventien jaar, van een belangrijk voorkomen, en die, van vreugde en verwondering blozende, tot hare ouders zeide: ‘Zij is het! - ja, zij is het zelve!’
Terstond zag Mevrouw helvetius zich omringd door den vader, de moeder en zes kinders, die, beurtelings door dankbaarheid gedrongen en door eerbied weêrhouden, haar duizend dankbetuigingen deden en zich in ontschuidigingen verwarden. De oudste dochter vooral was in eene bedwelming, die hare stem zoo zeer deed beven, dat zij geen woord kon uitbrengen. Zij drukte de handen van Mevrouw helvetius aan haar hart, bedekte ze met de teederste tranen, en de trouwe mosch, die al dien tijd niet deed dan van den een naar den anderen te vliegen, voltooide dit verrukkelijke tooneel.
De jonge lise eindelijk, dus heetede de onbekende, het vermogen wederkrijgende om te spreken, onderrigtede Mevrouw helvetius, dat zij de oudste dochter was van eenen beeldhouwer, valmont genaamd; dat haar vader, door eene zware ziekte en gebrek aan werk, zich in eenen staat van verlegenheid had bevonden, dien de arbeid zijner, nog al te jonge, kinders niet had kunnen overwinnen; dat de naam alleen van Mevrouw helvetius haar het gelukkige denkbeeld had ingeboezemd, haren vader eenen onderstand te bezorgen, dien zijne fierheid hem misschien niet zou hebben toegelaten to verzoeken; in één woord, dat zij

{==709==} {>>pagina-aanduiding<<}
het was, die, buiten weten van hare ouders, beproefd had, haren lieven mosch af te vaardigen, wiens leerzaamheid haar, ver boven hetgeen zij had durven hopen, was te stade gekomen.
‘Maar op welke wijze, die ik niet kan beprijpen,’ vroeg haar Mevrouw helvetius, ‘zijt gij in staat geweest, onzen onderlingen tolk bij mij te sturen?’ - ‘Ach! Mevrouw, als gij wist, hoeveel mij dit heeft gekost!’ hervattede de jonge lise, terwijl zij den mosch streelde, die op haar borst was gaan zitten. ‘Ik heb hem zeer dikwijls aan de strengheid van den vorst moeten blootstellen; bovenal heb ik de wreedheid moeten hebben, om hem gansche dagen lang van zijn voedsel te berooven, opdat hij, even als de andere vogels, aangelokt door de spijs, die gij ze voorwierpt, zich mogt gewennen aan u te zien, tot u te naderen... Ik nam alles waar uit mijn kamervenster, hetwelk op uwe tuinen uitziet. Somtijds vloog de arme kleine de geheele buurt schuw in het rond, en kwam eerst lang daarna terug, door mijne stem gelokt; dan weder kwam hij, door andere wilde mosschen vervolgd, half dood van het bijten en met verscheurde vlerken weder... Eindelijk zag ik hem eens rondom u vliegen en zich op uw hoofd nederzetten: des anderen daags, na nogmaals moeds genoeg gehad te hebben, om hem zijn eten te onthouden, nam ik het oogenblik waar, dat het weldadige zaad door u op het terras werd gestrooid: ik waagde het toen, het kleine beursje, hetwelk mijn eerste briefje bevattede.... Al het overige is u bekend.’
Mevrouw helvetius kon zoo min, als allen, die haar omringden, zich weêrhouden van de levendigste ontroerîng: zij zag uit alle die belangrijke bijzonderheden, hoe vindingrijk de dochterlijke liefde is. Verscheidene malen drukte zij de jonge lise in hare armen; bedankte haar, dat zij haar had uitgekozen, om haar eene achtingwaardige familie te helpen behouden; beval haar, den lieven mosch de gewoonte niet te doen verliezen, om haar dikwijls te komen bezoeken; en liet niet na, bij het vertellen van deze anecdote, te herhalen, hetgeen ik, aan mijne lieve dochter, hier als mijnen eersten raad geve: ‘Gelijk het beter is eenen schuldigen vrij te spreken, dan eenen onschuldigen te ver-
{==710==} {>>pagina-aanduiding<<}
oordeelen; zoo moet de vrees, om de luiheid te voeden of het bedrog te begunstigen, ons nooit de gelegenheid doen verzuimen, om de eerlijke en deugdzame armoede te ondersteunen.’
Geluk, ô Ouders! met zoo lief en nuttig een geschenk voor uw aankomend kroost.





J.H. Campe's Handleiding, om, door aanschouwing, zonder spellen, de kinderen te leeren lezen, in het Nederduitsch bewerkt door P.G. Witsen Geysbeek. Met Platen. Te Amsterdam, bij H. van Kesteren. 1812. In 8vo. 192 Bl. f 2-10-:

De naam van campe is voorzeker voor dit werkje eene zeer groote aanbeveling. Ter bemoediging, echter, van den minvermogenden vader, en den onderwijzer van minvermogenden, (die tegen het uitwendig schoon en den daardoor veroorzaakten hoogen prijs waarschijnlijk op zal zien,) mogen wij zeggen, dat het zoo ver af is van volstrekt behoefte te zijn, dat het veeleer thans voor ons geen nieuws bevat, en het aan soortgelijke leerboeken, genoegzaam in denzelfden smaak, reeds niet meer ontbreekt. De oude lange omweg wordt bij het verbeterd schoolon derwijs reeds overal vermeden; en bij het inzien van de spel- en leesboeken, thans in gebruik, ziet men aanstonds, dat het aan de bekwaamheid van den onderwijzer veeleer dan aan het leerboek hapert, zoo het vervelend b, a, ba en a, b, ab het kind nog lange bezig houdt.
Het lezen zonder voorafgaand spellen heeft zijne voor- en tegenstanders, en deskundigen zullen misschien vrij algemeen het eerste voor een kleiner, het andere voor een grooter aantal leerlingen, die men tevens onderwijzen moet, het voordeeligst rekenen. Voor beide leerwijzen zijn geschikte boeken in gebruik; en dat kinderen van eenen goeden aanleg het op beiderlei wijze aangenaam, spoedig en gemakkelijk leeren, lijdt geen' twijfel. Misschien gaat de eene leerwijs dezen, de andere geenen onderwijzer ook beter van de hand.
Dit zeggen wij intusschen niet om dit leerboekje te ont-
{==711==} {>>pagina-aanduiding<<}
raden; integendeel, wij mogen gaarne zien, dat die het bekostigen kan, er het onderwijs mede beginne, of, heeft hij dit reeds begonnen, zijne kinderen er een aangenaam geschenk mede doe. Ook hebben wij er niets tegen, dat men de regels, door den Schrijver opgegeven, (hoe weinig onbekend die ook zijn,) zich op nieuw te binnen brenge en behartige: Men overhaaste het lezen niet; het is vroeg genoeg, zoo een kind met zijn zesde jaar aan het lezen gaat; kennis, onmiddelbaar door de zintuigen, zij de eenige oefening in de vroegere jaren. - Men verberge voorts de hoofdmoeijelijkheden van de lees-kunst, en verhelpe die. (De Schrijver noemt er 5 op: 1) de ongelijkvormige benaming der medeklinkers; 2) het voegen van de e achter iederen medeklinker; 3) de bijeenvoeging van verschillende letters tot dezen of genen klank; 4) onderscheidene teekens voor eenen en denzelfden klank; 5) het verschil tusschen den zachten en harden klinker zonder eenig teeken.) Men moet in het eerst de kinderen slechts met één a, b, c bekend maken. En eindelijk voegt de Schrijver het onderwijs in het schrijven en lezen bijeen, met het eerste beginnende; gevende hij aan het krijt op eene tafel boven de lei of pen en papier de voorkeur. Zijne handelwijze wordt verduidelijkt in gesprekjes tusschen grootvader en kind; dan volgt het prent a, b, c in kleine fabelen, tot eene eerste oefening in het lezen; voorts eene eerste syllaben-tafel; dan weder leesoefening in schrijfletters, - en spreekwoorden, terstond daarop in raadsels veranderd. Nu komt men aan leesoefeningen in Romeinsch, Curcijf, en Duitsche letters; dan aan de tweede
syllaben-tafel, tot verdere oefening in het spellen. Eindelijk heeft men nog weder leesoefeningen, zinsnijdingsteekens, en aanwijzing van algemeen gebruikelijke verkortingen; cijfers, (Arabische en Latijnsche;) en ten slotte van alles: proeve eener ligte ontwikkeling der eerste en eenvoudigste verstandsbegrippen, aangaande God, de ziel en zedelijkheid, in (waarlijk fraaije) gesprekken tusschen eene moeder en hare zesjarige dochter. Zoodat dit werkje waarlijk lofwaardig en zeer bruikbaar is.
Wat de bewerking voor en in onze taal betreft, op dezelve hebben wij hier en daar iets aan te merken: in de syllaben-tafel worden aa, ee, dat verlengde klanken zijn, en

{==712==} {>>pagina-aanduiding<<}
ae, ai, ao, die, als wij 't wel hebben, het Hollandsch vreemd zijn, als tweeklanken vertoond. (ea, eo, ia, ua, en ue vallen ons daar ook nog in 't oog; wij willen er echter onze taal niet mede verrijken.) Bl. 31 wordt de y in het kleine a, b, c geplaatst; hoewel bl. 19 zeer te regt gezegd wordt, dat deze letter bij ons volstrekt geene behoefte is. Waarom de ph als fi, en ps als psi, bl. 17 en 18, moet uitgesproken worden, en hoe dit strookt met de keuze aan de [.] bl. 16 gegeven, vatten wij waarlijk niet. Deze kleinigheden moge men (en tevens dan ook de herhaalde afwijking der spelling van siegenbeek) bij eene tweede uitgave verbeteren; zoo dit werkje misschien niet, gelijk wij vreezen, door deszelfs hoogen prijs, en alzoo door deszelfs uiterlijk schoon, zichzelve een vroeger graf delve.

Almanak. Te Amsterdam, bij J.H. Duisdeiker. f :-5-:

Deze Almanak in plano is eigenlijk een altijddurende Tijdwijzer, en bevat veertien onderscheidene Almanakken, hebbende elke een of twee Zondagsletteren aan het hoofd, en dus dienende voor dat Jaar, 't welk dien Zondagsletter heeft. Daar men nu hier de zeven mogelijke combinatiën der Zondagsletteren voor de Schrikkeljaren aantreft, heeft deze Almanak, of dit zamenstel van Almanakken, alle vereischte volkomenheid voor het bedoeld gebruik, dat geen ander is of zijn kan, dan met een' opslag van het oog de overeenstemmende dagen der maanden en der weken te vinden. Eene enkele bladzijde, of, zoo men wil, een vakje, in decimo sexto formaat, voldoet aan dit oogmerk voor een geheel jaar. Het bijgevoegde onderrigt verklaart het gebruik. - Wij twijfelen niet, of deze Almanak zal algemeenen bijval vinden, vooral van zoodanigen, wier bedrijf vordert, gedurig eenen Tijdwijzer voor oogen te hebben.





{==713==} {>>pagina-aanduiding<<}

Beoordeeling.

De Leer der Gereformeerde Kerk naar den leid(d)raad van de(n) Heidelbergsche(n) Catech mus verklaard en toegepast ter onderwijzing en stichting van Ongeleerden, door Fokko Liefsting, Predikant te Rauwerd en Eernsum. IIIde Deel. Te Leeuwarden, bij J.W. Brouwer. In gr. 8vo. 483 Bl. f 3-:-:

Ook in dit derde en laatste Deel blijft de Eerw. liefsting, in de wijze der behandeling van den Heidelbergschen Catechismus, zichzelven gelijk. Het prijst zich, boven de beide voorgaanden, des te meer aan, naarmate de Schrijver zich, in de verklaring van dit gedeelte van den Catechismus, als bevattende den voornamen inhoud der Christelijke Zedeleer, minder over leerstellige waarheden heeft behoeven uit te laten. Hier en daar ontmoet men weder oordeelkundige en allezins gepaste aanmerkingen over den leertrant van de tijden, waarin dit Leerboek is vervaardigd, die thans minder gevolgd wordt, en niet wel kan verdedigd worden. Zie hier eenige staaltjes.
Men had de beoefening der deugd, als een vereischte, om zalig te worden, moeten voorstellen; welke echte leerwijze der gewijde Schriften, ook in den Catechismus, voorkomt, vr. 87. Maar de Opsteller week van dit gezonde begrip, in de voorgaande 86ste vrage, naar den leertrant van dien tijd, af, daar hij zich de zaligheid des menschen voorstelt, als haar volle beslag gekregen hebbende, wanneer hij, geloovende, de geregtigheid van Christus heeft aangenomen, en dezelve hem alzoo is toegerekend. Naar deze leiding van gedachten, kon de betrachting van godzaligheid en deugd geene andere plaats, in dit Onderwijsboek, bekomen, dan zij daarin heeft, ten betooge,

{==714==} {>>pagina-aanduiding<<}
dat de ontvangene genade dankbaarheid eischt. - Het viel in den smaak dier tijden, alles, zoo veel men konde, voor te dragen met eene verbloemde taal, uit de Heilige Schrift ontleend, waarvan men zich, Zond. XXXIII, bij de beschrijving van den waren aard der bekeering, tot voorkoming van verkeerde en schadelijke begrippen, liever had moeten onthouden. - Zeer juist zijn ook, bl. 95, 96, de aanmerkingen over de tien Geboden, die men geenszins te houden hebbe voor een kort zamenstel van die zedeleer, welke voor alle menschen en alle eeuwen is, zoo als zij in den Catechismus wordt behandeld, maar voor Israëls staatswet; eene wet, die eenige algemeene voorschriften behelst, geschikt voor een volk, hetwelk zich nog op eenen lageren trap van beschaving bevond. - Zeer verstandig wordt ook elk der bijzondere geboden verklaard. Bij voorbeeld, het derde gebod, als eene der staatswetten, onder de Godsregering, volgens welke het valsch zweren voor eene der grootste misdaden wierd gehouden; en het vierde, als eene dergelijke, op Israël alleen betrekkelijke verordening, die voorheen, zonder eenigen grond, ook op volgende tijden toegepast zijnde, vele allernadeeligste twisten en verdeeldheden heeft doen ontstaan. Desniettemin worden de onderscheidene deugden en ondeugden, welke men volgens de regels, naar welke de tien geboden veelal pleegden uitgelegd te worden, tot elk derzelven brengt, op grond der reine zedeleer van Jezus en diens Apostelen, met veel juistheid en duidelijkheid opengelegd. Inzonderheid is ons de verklaring van het laatste gebod wel bevallen. Eerst wordt de ware zin, het verbod van alle baatzuchtige begeerten van zijns naastens eigendom, duidelijk verklaard, en de verhevenheid der slaatswet van Israël boven de stelsels van wetten, die men in andere burgerlijke maatschappijen vindt, daarin aangewezen. Voorts de ongepastheid van het aangenomen grondbeginsel: dit gebod, bij de anderen gevoegd,
is als een regel, naar welken de innerlijke gehoorzaamheid aan de andere geboden verklaard moet

{==715==} {>>pagina-aanduiding<<}
worden, de geheele ongepastheid daarvan aangetoond hebbende, brengt de Schrijver desniettemin over deze gewigtige leer zelve: er mag zelfs geen de minste lust of gedachte tegen eenig gebod van God in ons opkomen, en over al hetgene verder in deze Afdeeling behandeld wordt, treffelijke aanmerkingen in het midden.
Wij durven jonge Leeraars, die wekelijks over dit Leerboek moeten prediken, en zoodanige handleiding behoeven, deze, in hare soort, eenige en veel bruikbaars behelzende Leerredenen, boven vele andere, aanprijzen.




Godsdienstig Huisboek, of korte Voorstellen over verschillende Onderwerpen voor Christelijke Huisgezinnen, door W.G. Reddingius, Predikant te Dronrijp. Te Groningen, bij W. Zuidema. In gr. 8vo. 376 Bl. f 2-10-:

De arbeidzame reddingius was van oordeel, dat er nog geen te groote voorraad onder ons voorhanden is van Godsdienstige Huisboeken, of zoodanige werken, welke derwijze zijn ingerigt, dat dezelve in de Christelijke huisgezinnen, door de huisvaders of anderen, gevoegelijk kunnen worden voorgelezen, ten einde die huisgezinnen daardoor een eenvoudig en duidelijk onderrigt omtrent gewigtige waarheden en pligten ontvangen mogen, en tevens opgeleid worden tot de beoefening van ware, Evangelische deugd en godvrucht. Hij sloeg daarom handen aan 't werk, en wel voornamelijk uit aanmerking van het uitgebreide nut, dat door zulke stichtelijke geschriften kan worden uitgewerkt. Hier en daar, zegt hij, bij het opstellen van dit Huisboek, iets uit Hoogduitsche, nog niet in onze taal overgebragte schriften, meestal in eene vrije navolging, overgenomen te hebben, zonder evenwel de Schrijvers te noemen, of aan te wijzen, wat en waar hij iets nagevolgd hebbe.

{==716==} {>>pagina-aanduiding<<}

Het werk is afgedeeld in veertig Voorstellen, ieder van ongeveer acht of negen bladzijden, in welke eene aangename verscheidenheid van nuttige en belangrijke onderwerden verhandeld wordt, wier stichtelijke overdenking in Christelijke huisgezinnen niet dan welkom kan zijn. Ook is de wijze van behandeling niet ongepast. De aangehaalde Bijbelplaatsen worden doorgaans, daar het noodig scheen, oordeelkundig verklaard, de leeringen van den Christelijken Godsdienst bevattelijk uitgelegd, en het nuttig gebruik derzelven, ter dagelijksche betrachting van Christelijke deugd, met gemoedelijken ernst, verstandig aangewezen. Men vindt ook achteraan nog een vijf-en-twintigtal Aanteekeningen, tot nadere opheldering of bevestiging van deze en gene gezegden.
De schrijfstijl zou, over het geheel, met behoud van vereischte duidelijkheid, wel wat minder omslagtig, en de geheele wijze van behandeling ook nog wel eenigzins anders hebben mogen ingerigt geweest zijn, om zoo wel van hen, die meer geoesende zinnen hebben, en vaste spijze verdragen kunnen, als van den grooten hoop van bekrompene en nog weinig opgeklaarde verstanden, met genoegen gebruikt te worden.

Kort Ontwerp van Godsdienst-waarheden, ten dienste van hun die tot Lidmaten der Hervormde Kerk wenschen aangenomen te worden. Te Groningen, bij J. Römelingh. 1812. In kl. 8vo. 16 Bl. f :-2-:

Onder de aanmerkelijke vorderingen der verlichting, bij onze Landgenooten, mag men ongetwijfeld de meer en meer toenemende goedkeuring van betere Catechiseerboeken, ter bevordering van verstandige kennis der Christelijke leer, rekenen. Er zijn nog wel zeer velen, die, op het gezag van vorige, nog steeds met lof gedachte Godsdienstleeraars, en door de onverstandige tegenwerking of

{==717==} {>>pagina-aanduiding<<}
lage onverschilligheid van sommige nog levende voorgangers, meer met onverstaanbare klanken en noodelooze twistvragen, dan met duidelijk en allezins nuttig onderwijs, ophebben; doch men bespeurt echter, van jaar tot jaar, ginds en elders meer verlangen naar redelijk onderrigt, en ziet eene groote menigte, zonder achterdocht, gebruik maken van onderwijsboeken, die, over 't geheel, naar de behoeften van ongeoefenden meer berekend zijn, dan de meeste vroegere. Ondertusschen ware het te wenschen, dat het getal van nieuwe, met zoodanig loffelijk doel vervaardigde, schriften niet al te zeer vermenigvuldigd wierd, en dat althans die genen, die lust en bekwaamheid hebben, om zoo iets op te stellen, zich daarbij minder overhaastten, en ook over de vereischten van goede Catechiseerboeken vooraf bedaard nadachten. Er wordt in de daad veel meer toe gevorderd, dan men gewoonlijk denkt. Er is heldere en grondige kennis van den geheelen omvang der Christelijke leer, en een juist begrip van 't geen daarin hoofdzaak is, en van den schakel der bijzondere Godsdienstwaarheden noodig, om er een kort opstel, dat alles bevat, en regt geschikt is naar de vatbaarheid van hen, die men onderwijzen wil, uit zamen te stellen. En die nu daartoe de vereischte kundigheden hebben, zijn veeltijds beter in staat, om eene geleerde, uitvoerige verhandeling over een of ander stuk te schrijven, dan zoodanig werkje voor kinderverstanden te vervaardigen. Wij maken geene zwarigheid, om te verklaren, dat in meest alle ons bekende Catechiseerboeken, die anders voor 't overige niet ongepast zijn, nog die eenvoudige volkstoon, die duidelijkheid en bevalligheid, en ook die juistheid en bondigheid, en met beknoptheid zeer wel bestaanbare volledigheid ontbreekt, die wij oordeelen daartoe vereischt te worden.
Het thans door ons aangekondigde Kort Ontwerp van Godsdienstwaarheden komt ons ook nog niet voldoende voor. De Schrijver heeft dit opstel in elf Lessen afgedeeld, en daarbij goedgevonden, het geheele ontwerp, naar

{==718==} {>>pagina-aanduiding<<}
den inhoud en de orde der zoogenaamde Apostolische Geloofsbelijdenis, in te rigten. Hij volgt echter de daarin begrepene XII Artikelen niet geleidelijk, zoo als men uit den aanvang had moeten verwachten, en ook de behoefte der Leerlingen, welke men deze Geloofsleuze in 't begin had laten opzeggen, nu scheen te vorderen. Tot een voorbeeld strekke de achtste Les. Nadat gevraagd was: wat belijdt gij verder te gelooven? en geantwoord: ik geloove eene heilige algemeene Christelijke Kerk, en dan nog twee vragen gedaan waren over de Kerk, vraagt de Onderwijzer: welk eene voorname weldaad wordt in de Christelijke Kerk genoten en geschonken? Hier vragen wij, waarom wordt de gemeenschap der Heiligen overgeslagen? en hoe hangt nu al het volgende, in deze Les, over de pligten der Christenen, daarmede zamen? Wat moet de Leerling, dien men in den waan gebragt heeft, dat alles in de twaalf Artikelen vervat is, over de geheele negende Les, over Doop en Avondmaal, waarvan niets in zijne Geloofsbelijdenis voorkomt, denken? In de tiende Les wordt gehandeld over het toekomende leven, zonder echter de woorden der Geloofs-artikelen, opstanding des vleeschs en het eeuwige leven, zelfs te noemen. Merkende, dat deze Geloofsleuze niet alles bevat, hetgeen de Opsteller oordeelt te moeten geweten worden door hen, die tot ledematen wenschen aangenomen te worden, heeft hij er het een en ander ingevoegd; maar, onzes inziens, ongepast, omdat de Leerling dit niet kon verwachten, en dan ook nog niet alles op de regte plaats. In de eerste Les was reeds gehandeld over het geloof, en wel niet alleen over het geloof, dat er een God is, maar ook over het geloof in God den Vader, Zoon en Heiligen Geest, zelfs met aanhaling van eenige Schriftuurplaatsen; en nu volgt eerst eene Les over den Bijbel, die zeer weinig beduidend is. Over den goddelijken
oorsprong en het gezag van den Bijbel geen enkel woord; en op de vraag: wat is de Bijbel? alleen dit antwoord: eene verzameling van schriften, welke, bijeengevoegd zijnde, het beste boek uitmaken. Om kort te

{==719==} {>>pagina-aanduiding<<}
zijn, heeft de Schrijver dikwijls het voornaamste óf geheel overgeslagen, óf slechts met den vinger aangeroerd: bij voorbeeld, de leer der Schepping aller dingen en der bijzondere Voorzienigheid, die van het groote en algemeene Wereldgerigt, van de verdiensten van het lijden en sterven onzes Heeren tot verkrijging van vergeving der zonden en eeuwige zaligheid, van de volstrekte noodzakelijkheid der verbetering van het hart, en het verband, waarin deze, even als het geloof in Jezus Christus, staat met de hope der zaligheid. In de uitdrukking bespeurt men niet zelden onnaauwkeurigheid en onbevallige omslagtigheid. Wij hebben ons reeds te lang opgehouden met dit boekje, om al het gezegde met voorbeelden te staven.

Analecta Medica Inauguralia de Scabie, quae etc. publico et solemni examini submittit J.H.G. Muys van de Moer, L.B. 1812. 4o. 44 pag.

Deze Akademische verhandeling bevat eenige vraagstukken over het schurft, en is, zoo wel als de bijgevoegde stellingen, in allen opzigte lezenswaardig. Vooreerst beweert de Schrijver, met regt, dat niet alle huidziekten, welke onder dien naam bekend zijn, ware schurft zijn. Het ware schurft wordt door hem als een eigenaardig plaatselijk gebrek der huid aangemerkt, en de punten, waarin het van alle dergelijk uitslag verschilt, aangewezen. Voorts toont hij aan, dat het niet uit een bederf der sappen ontstaat, maar veelmeer uit eene eigenaardige, door onmiddellijke aanraking medegedeelde, smetstof; dat de insecten, welke men somtijds in de schurftpuistjes vindt, de oorzaak van dezelve niet zijn, en een bloot bijkomend toeval; dat dit kwaad, plaatselijk zijnde, door uitwendige middelen, of andere omstandigheden, niet wordt teruggedreven; dat er wel, door deszelfs langdurigheid, een bederf in de sappen ontstaan kan, maar dat dit alsdan geen inwendig schurft is, of door het zooge-
{==720==} {>>pagina-aanduiding<<}
naamd uitdrijven van het schurft kan hersteld worden; dat het schurft ook nimmer als ziektescheiding kan worden aangemerkt, en dat de eenige ware geneeswijze van het echte schurft plaatselijk is.
Onder de stellingen, welke bijzonder onze aandacht getrokken hebben, tellen wij de 2de, over de dikte van het Malpighiaansch vlies bij de walvischsoorten, welke de beroemde brugmans, niet zonder grond, afleidt van opeengepakte haren, die tusschen dat vlies en de opperhuid zitten, en aldaar dus hunne werking nog kunnen doen, zonder in het zwemmen te hinderen. Voorts de 12de, over het verschil der ziekten in verschillende tijden en bij verschillende volkeren; de 13de, over het gebruik van den Kina met of zonder Magnesia, in de tusschenpoozende koortsen, enz.
Wij wenschen den Schrijver, van wiens kunde en betoonde vlijt deze proeve een uitstekend bewijs is, eene ruime gelegenheid, om de verkregene kennis, ten nutte van zijn' medemensch, verder te toetsen, te vermeerderen en te beschaven.

Vraagstukken over het Wetboek van Burgerlijke Regtsvordering, waarin de zwarigheden, in de praktijk voorkomende, worden opgehelderd; door P. Le page, Oud-Advocaat in het Parlement van Parijs, enz. Uit het Fransch vertaald. Iste Stuk. Te Dordrecht, bij A. Blussé en Zoon. 1812. In gr. 8vo. f 2-16-:

Schoon het werk van den Heer le page, ten tijde toen hetzelve in het licht verscheen, in vele opzigten, als nuttig mogt worden beschouwd, zijn wij er verre af van aan hetzelve dien lof te geven, welken de Heer j. konijnenburg, in het voorberigt, voor deze Hollandsche vertaling geplaatst, er aan toezwaait; zeggende, onder andere, dat mannen zelfs, die hunner eeuwe tot sieraad verstrekken, hier overvloedige stoffen ter voldoe-
{==721==} {>>pagina-aanduiding<<}
ning van hunnen wetenschappelijken lust vinden, en dat latere tijden, de vorderingen der regtsgeleerdheid zelve, welligt eerst, bij ondervinding, het hooge belang en nut zullen kunnen beoordeelen, welk in dezen doorwrochten arbeid van den beroemden le page ligt opgesloten. Naar ons inzien, bevat dit werk veel goeds; doch het beantwoordt noch aan den titel, noch aan de aankondiging in het voorberigt. De verdiensten, welke deze arbeid bezat ten tijde toen dezelve in Frankrijk verscheen, zijn verminderd door andere werken over dit zelfde onderwerp, die veel vollediger zijn. Slechts eenige zwarigheden worden hier opgehelderd: maar hoe vele blijven er niet overig! Men moet de praktijk beoefenen, om hierover met grond te kunnen oordeelen; de grondigste theorie is hier niet voldoende. Wij hebben de beantwoording van onderscheidene vraagstukken met genoegen gelezen en er wezenlijk nut uit getrokken. Vooral bevielen ons in dezelve juistheid van uitdrukking en beknoptheid. Maar hoe vele, en inderdaad moeijelijke, vraagstukken blijven er nog ter beantwoording over! en hoe vele treft men hier niet aan, die geene de minste duisterheid bevatten en dus geene opheldering noodig hadden! Men neme slechts, tot een enkel voorbeeld, het volgende: ‘De vonnissen bij verstek, tegen partij bekomen, moeten binnen zes maanden daarna worden uitgevoerd; zoo niet, dan worden zij aangemerkt als niet gewezen, volgens art. 156. Nu vraagt men: of de uitvoering
binnen de zes maanden voleind, dan of het voldoende is, dat zij in dit tijdsverloop worden begonnen?’ Voor welk slag van menschen mag toch wel de Heer le page deze vraag en derzelver beantwoording geschreven hebben? Zeker niet voor den Regtsgeleerden, zelfs niet voor den eerstbeginnenden praktizijn: want ieder, die weet, dat de wet het onmogelijke niet kan willen, en dan slechts het woord saisie immobilière heeft hooren noemen, heeft hieromtrent geene opheldering meer noodig. Van dien aard treft men meer vragen aan; wei-
{==722==} {>>pagina-aanduiding<<}
nigen slechts, waarop wij eene andere beantwoording, dan de Schrijver geeft, verwacht hadden. Daarenboven heeft dit Hollandsche werk nog een gebrek, hetwelk de geleerde Vertaler had kunnen en, hij houde ons zulks ten goede, had behooren te verhelpen. Deze toch had hier de eerste hoofdstukken niet letterlijk moeten overbrengen, maar melding maken van die veranderingen, welke door latere wetten en besluiten in onderscheidene zaken en inrigtingen, na de uitgave van het werk van le page, gemaakt zijn. Men stoot hier overal op onnaauwkeurigheden, op benamingen en uitdrukkingen, die thans niet meer bekend zijn, en eenige rubrieken zijn ten hoogste onvolledig. Wij kunnen dit alles niet aantoonen. Ten bewijze strekke dit weinige. Men vindt hier de benaming van Hoven van appél, in plaats van Keizerlijke geregtshoven, van Directeur der gezworenen, welke ambtenaar is vervangen door den Regter van instructie, van wien nergens melding wordt gemaakt. Men leest hier verder, dat de Keizerlijke procureur zijne stedehouders (substituten) heeft, wanneer de Regtbank uit verscheidene afdeelingen bestaat, zonder dat er gezegd wordt, dat dáár, waar de Regtbank geene afdeelingen heeft, één substituut - procureur aanwezig is. Hier
wordt geleerd, dat de Vrederegter kennis neemt van overtredingen, welker bepaalde straf de waarde van drie dagloonen, of van drie dagen gevangenis, niet te boven gaat, niettegenstaande het straf-wetboek de boete tot 15 francs en den tijd van gevangenis tot vijf dagen uitstrekt. Ook wordt hier van onderscheidene werkzaamheden en pligten des Vrederegters, welke hem bij verschillende wetten en besluiten zijn opgedragen, geene melding gemaakt. De afdeelingen van de Advocaten en Notarissen zijn mede zeer onvolkomen. Bij de regelen, ter verklaring van het Wetboek, hadden nog gemakkelijk een groot aantal, even belangrijke, kunnen gevoegd worden. De volgende drukfeilen hebben wij opgeteekend: Bladz. 40. Wetgevers voor Vrederegters. Bladz. 187.

{==723==} {>>pagina-aanduiding<<}
De arrondissements vierscharen vonnissen ter eerste en laatste instantie over alle zaken, welker bedrag geene honderd francs beloopt. Bladz. 202. art, 60 in plaats van 61. De vertaling is overigens zeer wel uitgevallen, schoon wij voor sommige Hollandsche woorden liever het Fransche kunstwoord behouden hadden en ons de vertaling van garant door borg niet bevalt; borg beteekent caution, en garant wordt, naar ons inzien, beter door vrijwaarder of waarborg overgezet, al ware het alleen, om de zaken, die eenigzins verschillen, door onderscheidene woorden uit te drukken.

Table analytique et raisonnée des matières, continues dans le Code de l'Enregistrement, du Timbre, des Droits de Greffe et des Hypothèques; donnant etc. Of: Ontledend en beredeneerd Register der onderwerpen, vervat in het Wetbock van de Registratie, het Zegel, de Regten der Griffie en der Hypotheken; behelzende naauwkeurige opgave van alle Wetten en Besluiten dezes Wetboeks, met elkanderen vergeleken, tot meerdere verzekering van deszelfs gebruik in de dagelijksche praktijk, en vermeerderd met een aantal latere bepalingen. Te Dordrecht, bij A. Blussé en Zoon. 1812. In gr. 8vo. f 3-18-:

Volgens het voorberigt, strekt zich dit Register uit tot alle wetten en decreten, omtrent de onderwerpen, op den titel vermeld, uitgevaardigd, van den 9 Vendémiaire 6de jaar (30 van Herfstmaand 1797) tot 30 Januarij 1811; alles, overeenkomstig het Wetboek zelf, bij de Uitgevers, in het vorige jaar 1811, door den druk medegedeeld. Het geeft den sommierlijken inhoud derzelven, en vergelijkt die onderling, waar zij of van elkander afwijken, of door nadere bepalingen zijn toegelicht of ver-
{==724==} {>>pagina-aanduiding<<}
meerderd. Het voegt, ter meerdere opheldering en volmaking, daarbij nog eene menigte van uitleggingen en toepassingen, als door het Gouvernement, van tijd tot tijd, aan dezelve zijn gegeven, en is dus ten volle ingerigt, om het genoemde Wetboek, in deszelfs gebruik, meer gemakkelijk te maken. Het is moeijelijk, bij eene bloote lezing eenig gegrond oordeel over soortgelijke Registers te vellen. Door het veelvuldig en aanhoudend raadplegen van dezelve leert men er eerst de bruikbaarheid van kennen. Voor zoo ver wij, nogtans, uit een paar artikels in het Hollandsche Register, die wij aandachtig onderzocht hebben, tot het geheel mogen besluiten, komt ons deze arbeid (die men aan den Heer j. konijnenburg schijnt verschuldigd te zijn) allezins nuttig en volledig voor: zoo dat wij dit Register aan de bezitters van het gemelde Wetboek met volle ruimte aanprijzen. Eerst vindt men hier eene Table Alphabétique des Matières, continues dans ce Code; dan eene Liste Alphabétique des Mots Français qui se trouvent dans la Table des Matières, avec leur signification Hollandaise; verder eene Alphabetische Lijst der Hollandsche Woorden, die in het Register der Onderwerpen voorkomen, met derzelver Fransche beteekenis, en eindelijk een Alphabetisch Register der Onderwerpen,
vervat in het Wetboek van de Registratie, het Zegel, de Regten der Griffie en der Hypotheken. Dit laatste is het uitgebreidste en veel vollediger dan de Fransche Tafel. Om dit Hollandsche Register is, zonder twijfel, het stukje uitgegeven. Wij prijzen echter het geheel aan. Er is veel moeite aan besteed, en de artikelen, die wij hebben nagegaan, zijn met bijzondere naauwkeurigheid bewerkt. - Op de vertaling van enkele woorden zoude nog al iets met grond zijn aan te merken.





{==725==} {>>pagina-aanduiding<<}

Discours sur le premier Voyage de Pierre le Grand, principalement en Hollande. Par Mr. J. de Meerman, Comte de l'Empire, et Sénateur. A Paris, chez Debure, Pere et Fils, Libraires de la Bibliotheque Impériale. 1812. 8vo. pp. 79.

‘Deze Redevoering, zegt de Heer meerman in zijne voorrede, is ten laatstverloopen jare in het Hollandsch uitgesproken in de twee letterkundige Maatschappijen van den Haag en Leyden. Ik zou dezelve terstond hebben doen drukken, zoo van den eenen kant eene zware ziekte, en vervolgens mijn vertrek naar Parijs, mij daarin niet verhinderd hadden; en zoo ik van de andere zijde niet verlangd had, haar door nieuwe nasporingen te vervolkomenen; misschien zelfs het verhaal daarbij te voegen der tweede reize, welke peter de groote, eenige jaren daarna, ondernam, door Holland zoo wel, als de overige landen van Europa. Doch sedert kort onderrigt door den Heer scheltema, Vrederegter te Zaandam, en door verscheidene geschriften, betreffende de Hollandsche geschiedenis en letterkunde, zeer gunstig bekend, dat hij een aantal bouwstoffen, betrekkelijk hetzelfde onderwerp, verzameld had, welker slotsom hij eenmaal in de beide talen meende in het licht te geven, heb ik gemeend het nutteloos te zijn, aan mijne Redevoering meerdere uitgebreidheid te geven dan zij reeds verkreeg, of den druk daarvan langer uit te stellen.’
Ingevolge dit gestelde, houde men dan het aangekondigd stuk voor een' niet onwaardigen voorlooper van scheltema's uitvoeriger verslag. De Heer meerman, door veelvuldige en naauwkeurige kundigheden het aanzien van geboorte en stand luisterrijk verhoogende, geeft ons eene zeer volledige schets van de geheele toedragt der reize en het verblijf in Holland van het Russische gezantschap, waar onder de Czaar zich, als gemeen edelman, had gemengd; behalve de voornaamste omtrekken van het-
{==726==} {>>pagina-aanduiding<<}
geen door den doorluchtigen reiziger zelv', gedurende dat verblijf, werd verrigt. In de gelegenheid geweest zijnde van te hooren, wat scheltema, ten verleden winter, over dit onderwerp, in de Maatschappij Felix Meritis voordroeg, kunnen wij het lezend publiek vleijen, dat het bij hem de nadere uitwerking dezer schetse, zoo veel den Monarch zelv' betreft, en daarin den rijksten voorraad van belangwekkende en onderhoudende trekken, zal vinden. Is dan peter de groote een verschijnsel in de zedelijke wereld, dat naauwelijks zijns gelijk heeft; is deze zijne reis vooral, in derzelver doel en omstandigheden, geheel eenig, althans in de nieuwere geschiedenis; is de vrucht van zijn genie en geestdrift - de verheffing van een geheel uitgebreid Rijk uit de diepste barbaarschheid tot eenen zeer aanmerkelijken trap van beschaving - steeds het waardigst voorwerp der beschouwing van den wijsgeerigen geest; en trekt het laatste met regt thans te meerder aandacht, daar Rusland, het tooneel en voorwerp des geduchtsten oorlogs, aller oogen op zich gevestigd houdt: hoe zouden wij dan een oogenblik kunnen aarzelen, als uit naam der lezende wereld, deze geschriften hartelijk welkom te heeten, ja zoo gretig te ontvangen en op te nemen, als derzelver waardige Schrijvers de meeste voldoening schenke.

Montmartre. Gedrukt te Parijs, bij P. Didot l'Aîué, en wordt verkocht bij Debure, Vader en Zonen, Alsmede te Amst. en in 's Hage bij de Gebr. van Cleef. 1812. 4to. 17 Bl. f 1-5-:

Wij hebben hier een in meer dan één opzigt merkwaardig en tot nu toe éénig verschijnsel voor ons. Een Dichtstuk, in de Nederduitsche taal te Parijs, en bij didot, gedrukt, door een' Schrijver, die, reeds bij ons als zoodanig en als Staatsman met roem bekend, thans, in de hoogste Vergadering des Franschen Rijks gezeteld, zijn Vaderland noch vaderlandsche taal vergeet, blijkens, en het Dichtstuk

{==727==} {>>pagina-aanduiding<<}
zelve, en de warme, gevoelige taal eens echten Nederlanders, aan Z.M. den Keizer opgedragen. Zeer verblijdend moet dan zulk een letterkundig voortbrengsel zijn, en wij haasten ons, van hetzelve eenig verslag aan onze Lezers te geven.
Montmartre, een berg bij Parijs, waarschijnlijk dus genoemd naar de marteling van dionysius en zijne medgezellen in de derde Eeuw, trekt de aandacht van den Schrijver (Z. Excell. de Graaf meerman). Hij beschrijft dien in de oude zesvoetige dichtmaat. Eerst wendt hij den blik rugwaarts naar de diepste aloudheid, vóór de Mozaïsche Schepping, of liever Herschepping, toen, volgens het vrij algemeen gevoelen der Natuurkundigen, ontzettende omwentelingen de geheele gedaante van onzen Bol veranderden, waarvan nog Diersoorten, thans niet meer bekend, en diep (ook in den Montmartre) onder de aarde verscholen, getuigenis dragen.
Daarop doorloopt de Dichter de tooneelen der Geschiedenis, waarvan deze berg aanschouwer geweest is; de volksverhuizing der Galliërs, tijdens tarquyn I, Koning van Rome; de verovering van Gallië, eerst door de Romeinen, daarna door de Franken; hoe Parijs onder klovis de Rijkszetel werd; de invoering des Christendoms; de regering van karel den grooten, (zeer treffend gemaald); met een enkel woord de laatste Carolingers en eerste Koningen uit het Huis van hugo capet; de rampen der Natie onder de verovering door de Engelschen, en den moed der groote jeanne d'arc. De Dichter is niet vreemd van de gedachte, die hij ook elders ontwikkeld heeft, dat dit buitengewone meisje, wier daden die van vele Helden evenaren, in der daad van God eene roeping gehad hebbe, het toen reeds zieltogende Frankrijk van de alvermogende Engelschen te verlossen. Wij zien daarin ook geene ongerijmdheid voor zulken, die eene bijzondere Voorzienigheid erkennen, (mits men alle Gode onwaardige en bijgeloovige denkbeelden verbanne.) Is hier niet juist het karakteristieke van het onmiddellijk Godsbestuur: Het zwakke Gods is sterker, - het dwaze Gods wijzer, dan de menschen? Het beeld van johanna is con amore ontworpen. De Schrijver komt nu op de Hervorming, en de ijsselijkheden, die de tegenstand tegen dezelve in Frankrijk bewerkte; de nooit genoeg verfoeide St. Bartholomeus-nacht,

{==728==} {>>pagina-aanduiding<<}
of Parijsche Bloedbruiloft; het beleg van Parijs door den goeden hendrik IV; de regering en dood van dien beminnelijken Vorst; de geloofsdwang van den te onregte groot genoemden lodewijk XIV. Hier volgt eene zeer fraaije plaats, nagevolgd uit klopstock's Messias, waarin de Dichter, na alle de onnoemelijke ellenden, uit vervolging om den Godsdienst geboren, en alle de klagten, uit hoofde dier jammeren tot Gods troon opgezonden, te hebben aangestipt, Gods ontserming voor den weleer gekroonden Zondaar aanroept, die bevend zijn vonnis wacht!
Thans vestigt zich de aandacht des beschouwers op de stormen der omwentelinge, de groote talenten en deugden, maar ook vooral den springvloed van bederf en misdaden, die zij aanvoerden. Als van zelve geleidt deze gedachte den Schrijver tot de redding uit dien poel van ellenden door den Keizer, op wiens paleis tevens de Montmartre van nabij nederziet. Echter bekent de Dichter, hier geene lofspraak op napoleon te willen vervaardigen, 't welk hij voor de Geschiedenis overlaat. - Beden intusschen, (dus vervolgt de Dichter:)

Beden intusschen onteeren geen' God, en geen aardsche Monarchen. 
Voor mijn vaderland heb ik eer eene. Gij weet het, ô Keizer, 
Eer ons onze twisten verdeelden, eer schokken op schokken 
De eene zenuw na de andre verlamden, toen waren wij groot, en 
Rijk, en met roem overdekt. De Oranje, de blanke, de blauwe 
Vlag, zij woei geëerbiedigd aan de uiterste hoeken des Aardbols; 
Woei op den Ganges, de Kaap, op America's eilanden, even 
Als op de Maas en het IJ; woei op alle de zeeën en stroomen; 
Drong overwinnend tot hoog op de Theems; de de Ruiters en Trompen 
Heisten haar op, en streeken ze nooit. In de krijgen Europa's 
Krijgden wij meê, en wij deelden in al de verbonden Europa's; 
Booden, tot het sluiten daar van, onze dorpen en steden 
Vriendelijk aan, en de natiën hoorden met achting naar ieder 
Voorstel, naar iederen eisch, aan de lippen der vaadren ontgleeden, 
't Land, door de Hollandsche vlijt ontroofd aan woedende golven, 
Voedde geen andre dan vrije, welvarende, nijvere burgers, 

{==729==} {>>pagina-aanduiding<<}

Welken God de vergelding schonk van hun tachentig-jaarig 
Kampen met Spanje's tyrannisch gezag, en zijn dwang der geweetens. 
Vroomheid en eerlijkheid heerschte in 't gewest, en perste ons de hulde 
Aller andere volkeren af; zij handelden gaarne 
Met een geslacht, dat eeden en trouw onherroepelijk heilig 
Achtte. Wat groote mannen heeft niet Bataviëns bodem, 
Stout op die zoonen, geteeld! wat Veldheeren, Vlooten-gebieders, 
Vesting-bouwers, in 't staaten-bestuur ervaarene grijzaards! 
Welke doorsleepen kenners van 't recht, zoo van volken als burgers! 
Hoe veel andre, die aan den dood met gelukkige wapens 
Moedig zijn' buit betwistten, of die, o Natuur, uw geheimen 
U door aanhoudend vorschen ontroofden! wat delvers in de oudheid! 
Wat, door de toverij hunner verw, onnavolgbaare schilders! - 
Keizer, dat land is het uwe geworden; het deelt onherroeplijk 
In uwen roem en het lot van uw Rijk. Maar even onscheidbaar 
Is aan het lot van dit land ook de roem van u zelven verbonden. 
Kent gij een edeler taak, en meer eenes magtigen Heerschers 
Waardig, dan een gewest, waar aan de Natuur zich vermaakt had 
Al haar gaven mede te deelen, om dan op haar pronkstuk 
Met vetrukking neder te zien, op nieuw te vercieren; 
Uit de laagte, waar in gij het vond, op nieuw te verheffen? 
 
...... o Dwing onze stroomen (gij hebt de Natuur wel 
Meer bedwongen!) geen dijken voortaan meer stout te overschreeden! 
Ruk de grenspaalen weg tusschen ons en uw vroegere staaten! 
Geen beletslen - Edoch gij kent onze wenschen. Laat ieder 
Eenzaam binnen-vertrek van 't Leeve napoleon galmen! 

Hierop keert de Dichter weder tot zijn onderwerp, en spreekt van de vervallene Vrouwen-abdij, van de molens, de steengroeven, den Telegraaf, en het verrukkelijke gezigt op den Montmartre. Dit doet hem het oog slaan op de kronkelende Seine, op St. Cloud, St. Germain en St. Denys, wier

{==730==} {>>pagina-aanduiding<<}
gedenkwaardigheden hij kortelijk opnoemt, vooral echter op de wereldstad Parijs, waarvan hij eenige trotsche gebouwen, van den Montmartre af te zien, zoo als het Louvre, het Paleis van 't Wetgevend Ligchaam, enz. aanstipt, en met een' oogopslag op die onmetelijke verzamelplaats van menschen, praalgebouwen, kunsten en wetenschappen, het Dichtstuk besluit.
Ziedaar den zaakrijken inhoud van een Gedicht, hetwelk op zeventien bladzijden meer bevat, dan menig lijvig werk in dichtmaat. Mogt het voorbeeld van zulk een' hoogen Ambtenaar des grooten Keizerrijks, te midden van Parijs gegeven, onze Landgenooten aanmoedigen, om ook de vaderlandsche taal en dichtkunst te beoefenen, maar dan tevens zoo beknopt, zoo krachtig en zoo zinrijk te dichten, als de Schrijver van den Montmartre!
Wij meenen vernomen te hebben, dat dit stuk eerlang ook in de Fransche taal verschijnen zal.




Guilielmus Theodorus Baumhauer, Specimen Juridicum inaugurale de Lege VIII. C. si certum petatur. Accedunt tria capita observationum in Ciceronis librum secundum Academicarum Quaestionum. cet.

In dit proefstuk wordt de achtste wet uit den tweeden titel van het vierde boek van den Codex behandeld. In dezelve beslissen de Keizers diocletianus en maximianus, dat, indien men geld ter leen vraagt, en de andere, in plaats van geld, een stuk goed, onderling eerst gewaardeerd, om hetzelve tot geld te maken, overgeeft, daarvoor een onderpand ontvangt en voor zich eene rente boven den houderdsten penning daarvan bedingt, alsdan de gewaardeerde som, hoe zeer het verpande goed van minder waarde is, met eene rente, gerekend naar den honderdsten penning, zonder meer, moet worden terug gegeven. Dit onderwerp is beknopt, maar met smaak en geleerdheid bewerkt. De wet wordt veelal uit de beste geschriften der ouden opgehelderd. De taal is zuiver, de stijl krachtig, de ontwikkeling geregeld. De Recensent zoude nogtans gaarne gezien hebben, dat deze wet, over welker opvatting en zin nog zoo

{==731==} {>>pagina-aanduiding<<}
verschillend gedacht wordt, meer uitvoerig ware behandeld, en dat de punten, die in dezelve nog voorhanden en van belang zijn, door den Schrijver waren uiteengezet, vooral daar het hem noch aan tijd noch aan lust mangelde, zoo als zijne letterkundige aanmerkingen op het tweede boek van cicero's Akademische Quaestien toonen. Deze aanmerkingen, welke, naar ons gevoelen, niet tot het vak der Regtsgeleerdheid kunnen gebragt worden, noch daarmede in eenig bijzonder verband staan, getuigen van des Heeren baumhauer's belezenheid, ervarenheid in de oude Literatuur en verkregene kunde. Het eerste Hoofdstuk bevat aanmerkingen over de Phantasie, het tweede over de Evidentie, en het derde eenige gemengde aanmerkingen. Wij laten het aan de Heeren Literatores over, om het eigenlijk gewigt van dezen letterarbeid te beoordeelen. Dit kunnen wij er altoos met grond van zeggen, dat het voor ons liggend proefschrift van eenen buitengewoon wel besteden Akademie-tijd de duidelijkste bewijzen oplevert.




Redevoering, gehouden bij gelegenheid van de uitdeeling der prijzen aan zijne leerlingen, den 29 Augustus 1811, door B. van den Wijenbergh, Leeraar der Fransche, Hoogen Nederduitsche talen te Goch. 's Bosch, bij H. Palier. 1812. Fransch en Hollandsch tegen elkander over, 11 bladz. 410.

Eene gewone Gelegenheids-redevoering, waarvan wij de oorzaak niet inzien, waarom zij ter uitgave bezorgd is. Het driedubbele thema, de onmiddellijke invloed der opvoeding op den mensch, - de noodzakelijkheid, om daarmede vroeg te beginnen, - en eene vermaning tot deugd, gehoorzaamheid en leergierigheid, is zoo herhaalde malen gesteld en betoogd, dat men een Genie zou moeten zijn, om deze loci communes met nieuwe, belangrijke gronden te staven, of in een helderder licht te plaatsen. ‘Wie twijfelt daaraan?’ vroeg men den Redenaar, die den lof van herkules aankondigde; en zoo mogen wij ook aan den Heer van den wijenbergh vragen. Wie twijfelt aan het nut der vroege opvoeding, en vooral daaraan, of de kinderen niet

{==732==} {>>pagina-aanduiding<<}
gehoorzaam en vlijtig zijn moeten? Waarom ons zulks nogmaals te lezen gegeven?
Het blijkt, dat het Fransch dezer Redevoering het oorspronkelijke is, want het is vrij goed; terwijl de Nederduitsche woordenschikking somtijds jammerlijk mishandeld is. Welk een stijl, bij voorbeeld: De omzigtige levensbeschrijver .... zal het voor zijn' pligt aanzien, hun (den lezeren) te doen ontdekken in de eerste jeugd van zijn(e) beroemd(e) personagie (personaadje), in derzelver eerste bezigheden, in de eerste denkbeelden die zij gekregen heeft, de spruiten der verhevene hoedanigheden, die haar doen uitmunten, der roemrijke daden, welke haar onsterfelijk maken.
Met dat alles is de zedekunde van dit stukje goed en onberispelijk, en het kan misschien ook hier en daar nog van nut zijn voor Ouders, welke weinig of niet over de opvoeding gelezen of nagedacht hebben. Ook is de Hollandsche stijl niet overal zoo misvormd; en wij kunnen zelfs met genoegen zeggen, dat de aangehaalde plaats de ergste is.






Nonvel Alphabet Français, par Matth. van Oort, ancien Maître d'Ecole Francaise à Zutphen. Zutphen, chez H.C.A. Thieme. 2me Edition. 72 pag. 8vo. f :-4-:

Thêmes pour ceux qui commencent à traduire du Français en Hollandais, par S.J.M. van Moock, Mastre de Pension à Delft. Zutphen, chez H.C.A. Thieme. 1812. IV et 80 pag. 8vo. f :-6-:

Methode familiere par Pierre Marin, 3me Edition, corrigée et considerablement augmentée par S.J.M. van Moock. Zutphen, chez H.C.A. Thieme. 1811. IV et 225 pag. 8vo. f :-8-:

Courte Introduction à la connaissance des Corps Célestes et dn Systême du Monde, par J.P. Jungst. Traduction posthume dn Hollandais, par O. Byrde. 2me Edition. Zutphen, chez H.C.A. Thieme. 1812. VIII et 96 pag. 8vo. f :-5-8

Fransch Leesboek, door J.C. Wiedeman, overgezien en voorzien met een Woordenboek, door S.J.M. van Moock. Te Zutphen, bij H.C.A. Thieme. 1812. IV en 216 bladz. 8vo. f :-16-:

{==733==} {>>pagina-aanduiding<<}


Histoire abregée de la Colonie de Robinson Crusoë, Lecture intéressante et instructive pour la Jeunesse, par M. Van Oort. Zutphen, chez H.C.A. Thieme. 1812. IV et 155 pag. 8vo. f :-10-:

Wij voegen hier een aantal Schoolboekjes, geschikt ter aanleering en beoefening der Fransche taal, bij elkaeder. De behoefte van den tegenwoordigen tijd, om het Fransch wel te kennen en te schrijven, brengt in een kort tijdsbestek dezen overvloed voort, welke na aan verkwisting grenst. Deze vermenigvuldiging, en de palen van ons Tijdschrift gedoogen geen uitvoerig verslag van elk derzelven; zoo dat wij, kortheidshalve, dezelve hier bij elkander zullen nemen, doch van elk dier stukken, naar gelang van derzelver belangrijkheid, iets zullen zeggen.
No. 1. is een eenvoudig Fransch A B C boekje, niets meer- of minder, 't welk geene groote aanspraken kan maken, en die ook niet maakt.
No. 2. is voor leerlingen, die de verbuigingen beginnen te leeren. De opstellen (de voorsten zijn geene geregelde perioden, maar slechts bijeengevoegde verbuigde zelfstandige naam- en vervoegde werkwoorden) zijn in het Fransch, ter vertaling in het Hollandsch, waaruit men dus beter die deelen der rede in onze, dan in de Fransche taal kan leeren kennen. De achtersten zijn iets moeijelijker, en behelzen kleine vertellingen. Er wordt hier, gelijk in meer schriften van dien aard, veel plaats weggenomen door de woorden tweemaal, eerst in het opstel en dan onder hetzelve in de woordenlijstjes, te plaatsen, hetwelk even voegzaam met bloote nommers, en de daaraan beantwoordende Hollandsche woorden, had kunnen geschieden.
No. 3. is de bekende Marin, zekerlijk met verbeteringen en vermeerderingen door den Heer van moock (bovenal in de woordenlijst) voorzien. Of echter dit boekje, voor meer dan eene eeuw opgesteld, sedert de veel verbeterde leermethode in de 18de eeuw, en de groote vorderingen in de behandeling van het theoretisch gedeelte der Fransche taal, gedurende dat tijdvak, niet geheel verouderd is, en niet alléén door volstrekte omsmelting aan de behoeften van den tijd kan beantwoorden, - dit is eene andere vraag, welke wij liefst onbeantwoord willen laten.

{==734==} {>>pagina-aanduiding<<}

No. 4. is een aardig, vrij wel geschreven boekje, met het dubbele oogmerk, om de leerlingen tevens met de Fransche taal en met het wereldgestel in 't groot door oesening bekend te maken. Dit doel schijnt ons tamelijk wel bereikt, en de Vertaler heeft door talrijke bijgevoegde Noten vele goede ophelderingen gegeven. Het Fransch is zuiver, en de stijl eenvoudig, zoo als die bij zulk een wetenschappelijk onderwerp voegt.
In No. 5. zijn de onderwerpen (kleine volzinnen, verhalen, en trekken uit de Natuurlijke Historie) vrij wel gekozen en onderhoudend voor de jeugd; ook heeft het de verdienste, van het gemakkelijke tot het meer moeijelijke trapsgewijs op te klimmen. Echter moest men zulke grove misvattingen, als op bl. 148, waar gezegd wordt, ‘dat jan van beijeren, Graaf van Holland, het Noordergedeelte diens Graafschaps, thans Noord-Holland genoemd, veroverd, en met zijne Staten vereenigd had, en wel NB. in 1313,’ - in een leesboek voor de jeugd, waarbij alle verkeerde daadzaken blijven hechten, vermijd hebben. Op bl. 161 zet zich een scheepskapitein, om avonturen te vertellen, te Lissabon in het hoekje van den haard. Het is bekend, dat de Portugezen nooit stoken, maar bij sterke koude slechts een' vuurpot in 't vertrek zetten, en zich in hunne mantels wikkelen.
No. 6. is een allerliefst boekje, regt in den geest van campe's Robirson, waarop het ten vervolge moet dienen, geschreven. Het is, meenen wij, oorspronkelijk in 't Hoogduitsch, onder den naam van Robinson's Kolonie, schoon zulks op den titel niet vermeld sta, opgesteld. Het komt dus niet voor rekening van den Vertaler, wanneer wij moeten aanmerken, dat het verkeerd is, op een Eiland aan de noordoostkust van Amerika Lama's te plaatsen. Dit dier is alleen, gelijk de Europische steengeiten, tot de hooge gebergten, bepaaldelijk de Andes aan de westkust der Nieuwe Wereld, bepaald, en kan in lage landen niet tieren. Beter ware het geweest, volgens den ouden Robinson van defoe, van geiten te spreken. De Duitsche Schrijver heeft zekerlijk campe gevolgd, bij wien die zelfde misvatting plaats heeft. - Het Fransch is vloeijend en vrij gemakkelijk.






{==1==} {>>pagina-aanduiding<<}

Mengelwerk.

Verhandeling over den zijdelingschen en als toevalligen invloed des christendoms op de bevordering van wetenschap en verlichting.

Voorgelezen in het eerste Amsterdamsche Departement der Maatschappij Tot Nut van 't Algemeen.

Door N. Swart.

De handhaving der eere van het Christendom is, blijkens vele uitgegevene stukken, geenszins vreemd van het doel dezer Maatschappij, en het komt mij allerbelangrijkst voor, bij de verbreiding van het licht der wetenschappen over allerlei stand, zorgvuldig te waken, dat geene met het heiligste der menschheid den spot drijvende bastaard-verlichting en wijsgeerte ontsta. Een aantal fraaije vernuften en bevallige schrijvers der laatst afgeloopene eeuwe hebben zich bevlijtigd, de leer van jezus in een ongunstig licht te plaatsen. De geschiedenis des Christendoms gedurende den loop van verscheidene eeuwen bood hun daartoe te ruimere stoffe, daar de mensch niet slechts alles van tijd tot tijd misbruikt, maar inzon-
{==2==} {>>pagina-aanduiding<<}
derheid te ongelukkiger misbruikt, als het ontvangene meerder gebruik en uitgebreider nut zou hebben kunnen stichten. Daartegen mogt nu al worden aangevoerd, dat dit alles streed met den geest en de bedoeling der misbruikte inrigting; dat het toevallige, door der menschen elgene verkeerdheid aangevoerde, en geene noodwendige, regtstreeksche gevolgen des Christendoms te noemen zijn, - deze verschooning kan in der daad niet meer dan ten halve gelden. Bij menschen, ja, is de goede wil en loffelijke bedoeling reeds iets groots; van hen vergt men niet, dat zij alles voorzien, wat het best begonnen werk somtijds de jammerlijkste uitkomst kan geven; zij hebben, inzonderheid, voor het misbruik, waarboven de uitnemendste inrigting niet geheel verheven is, vaak geheel niet te verantwoorden. Maar anders staat de zaak geschapen, wanneer gods handelwijze beoordeeld wordt. Zijne volmaakte wijsheid behoort ons borg te blijven, dat alwat Hij doet wél gedaan is; zijne voorwetenschap moet geacht worden, zoo wel het gebruik als het misbruik, het zijdelingsche als het regtstreeksche gevolg, bepaaldelijk ingezien te hebben; en zijne liefde heeft zekerlijk niet gewrocht, wat op ongeluk en verwoesting leugen en zedeloosheid
uitloopt. - Deze gedachte leiden ons tot eene andere poging, om de eer van onzen heilvollen Godsdienst te handhaven; eene poging, die, meen ik, het voorkomen van nieuwheid genoeg hebben zal, om dezer Vergaderinge geene gewone Kerkelijke Leerrede te schijnen, en teffens afwisseling genoeg aanbieden, om hare aandacht, voor eene korte poos, bezig te houden. Zij besta in een ontwikkelend en geschiedkundig betoog, dat de zijdelingsche en zelfs berispelijke uitvloeisels des Christendoms dikwijls geene mindere gezegende als ongelukkige vruchten hebben gedragen. Alles, echter, te berde te brengen, wat over dit onderwerp kan gezegd worden, zou het bestek dezer spreekbourte ver te buiten gaan. Ik zal mij dus tot eenige weinige proeven bepalen van den invloed dezer middellijke en als

{==3==} {>>pagina-aanduiding<<}
onbedoelde gevolgen op de bevordering van wetenschap en verlichting zelve; opdat boven alles de blaam van verduisterzucht nimmer hechte op Hem, die het licht der wereld was.
Het is bijna niet te bepalen, welk eene verpligting wij aan de zoogenaamde Ouden, dat is inzonderheid aan de Romeinsche en Grieksche Schrijvers, hebben. In het algemeen heeft men de hoogte van beschaving en ontwikkeling des menschelijken geestes, tot welke wij thans geklommen zijn, als de opeengestapelde vrucht der nasporingen van verscheidene eeuwen en volken te beschouwen. Hoogstgebrekkig en onvolledig is wel die geschiedenis der menschheid, welke ons dit uitvoerig en naauwkeurig zou moeten leeren. Zoo veel, nogtans, blijkt uit hare verstrooide brokken, dat wetenschap en kunst zich nu eens hier, dan weer daar in de gunstige omstandigheden bevonden, welke tot beider ontluiking worden gevorderd; dat dit, echter, doorgaans van geenen zeer langen duur was; maar, daarentegen, de vernieling ook zelden zoo volslagen, of de zaden der verlichting, naar elders overgevoerd, begonnen daar op nieuw te ontkiemen. Indië toont ons nog gedenkstukken, die het niet geheel onwaarschijnlijk maken, dat zij de bakermat der bekende Egyptische wijsheid was; deze ontstak de fakkel der beschaving en wijsgeerte op Griekschen bodem; van hier ontleende Rome al haar licht; en deze werelddwingster verspreidde den weldadigen invloed deszelven bijna even zoo ver als hare verwinnende wapens reikten. Grieksche en Romeinsche Schrijvers leiden den grondslag van elke louter menschelijke wetenschap, thans door ons beoefend, en blijven, in hetgeen men fraaije letteren, beschavende kunsten en goeden smaak noemt, veelal nog de geëerbiedigde en onovertroffene modellen. Van hen hebben wij wetten en regtsgeleerdheid, van hen geneeskunst en natuurlijke geschiedenis, van hen wijsgeerte en redeneerkunde, in meer of min volmaakten staat, ontvangen. Hun hebben wij het te danken, dat we, aan de volslagenste barbaarschheid

{==4==} {>>pagina-aanduiding<<}
ontworsteld, eensslags reuzenschreden in allerlei wetenschap maakten; dat wij onze ruwe taal zoo spoedig buigzaam en vloeijend genoeg deden worden, om haar tot het spraakwerktuig dier verlichting te stellen; en inzonderheid, dat haar luister, in het vak der welsprekendheid en dichtkunde, zoo zuiver, heerlijk en verrukkend praalt. Het betoog, derhalve, der diensten, door het Christendom, meer of min toevallig, aan de oude letterkunde bewezen, is beslissend tot bereiking van ons voorgestelde doel; en het is op meer dan éénen grond, dat wij dit betoog meenen te kunnen bouwen.
Ik behoef u, M.H., in de eerste plaats, niet te zeggen, wat er al zij voorgevallen in den tusschentijd van den bloei der oude tot op het ontstaan der nieuwere letterkunde; en hoe groot gevaar aanwezig zij geweest, dat er geen enkel gedenkstuk der eerste tot de laatste behouden overkwam. Ieder weet, dat het Romeinsche Rijk, waarin de oude kracht even zoo min als de oude zuiverheid van smaak was behouden gebleven, ten laatste als naar een' uithoek van Europa werd verbannen; dat dit werelddeel, daarentegen, als overstroomd werd door eenen zwerm van Noordsche volken, die zich overal met geweld vestigden; dat de woestheid dezer overwinnaren welhaast allen zweem der vorige, vooral in het zuidelijk Europa meer of min welig en schoon bloeijende, beschaving verdwijnen deed. Bij deze vreesselijke omkeering werden, natuurlijkerwijze, geene boekerijen, door den onkundigen hoop, verschoond. Veeleer woedden zij uitermate tegen dit nutteloos en gevaarlijk tuig in de handen hunner onderdrukten. En ligtelijk ware geen enkel stuk van dezen kostbaren schat - die nog door geene boekdrukkunst duizendvoudig verdubbeld geworden was - voor ons overgebleven, indien niet het Christendom aanleiding tot eenen stuitenden dam tegen dit woeden had gegeven. Dan, er bestond thans een groot aantal kloosters, vruchten veelal eener onverlichte en kwalijk bestuurde vroomheid. Zoo geheel averegts was, echter, derzelver instelling

{==5==} {>>pagina-aanduiding<<}
niet, of zij beoogden oorspronkelijk menig loffelijk doel. Onder andere wilde meer dan één stichter of hersteller derzelven, dat men de godsdienstige afzondering en afscheiding van allen slommer en kommer der wereld, tot oefening van den geest in onderscheidene nuttige kennis, zou aanwenden Hoe weinig, nu, over het geheel, aan dit inzigt mogt beantwoord worden; wat is natuurlijker, dan dat men althans den schijn daarvan zocht te behouden? Boeken waren te allen tijde het zinnebeeld der geleerdheid; zoo dan al niet de laatste, althans de eersten waren, in grooten overvloed, bij de monniken te vinden. En hoe gelukkig, M.T.! daar het hunne gestichten waren, die door de - altijd bijgeloovige en door geheiligd ontzag ligtst te betemmen - Barbaren, behalve alle anderen, werden ontzien. Ja, stil en rustig bleven de gewijde vaders veelal in hunne statige gebouwen vertoeven, terwijl overigens al wat boven het gemeen uitstak te ontvlugten zocht; stil en rustig bleven er ook de boekschatten, hier als heilige werktuigen der godsvrucht welligt geëerbiedigd, terwijl elders het bijzondere en algemeene verwoest, of te zoek, geraakte. Deze verblijven, dus, als enkel broeinesten van domheid en bijgeloof, van bedrog en zedeloosheid zoo dikwijls uitgekreten, werden de bewaarplaatsen van het schoonste licht. - Nog meer, men moest voor het jammerlijkste lot dezer geredden uit de schipbreuk blijven vreezen, bij het denkbeeld, dat zij, zonder eene herhaalde overschrijving, van den tand des tijds spoedig zouden zijn weggeknaagd. Overal bijkans was de schrijf- en leeskunst welhaast even zoo volslagen weggevaagd, als derzelver voorwerpen. En, alware dit ook niet zeker te stellen, wie ten minste zou thans lust, gelegenheid en vrijheid hebben kunnen vinden, geheele dikke boeken over te schrijven? Dan, dit overschrijven was juist in de kloosters steeds een natuurlijk gevolg der zucht naar eene groote boekerij geweest, en bleef dit op den duur Het zij men hier en
daar op dit werk als eene verdienste aasde, het zij

{==6==} {>>pagina-aanduiding<<}
elders het voorschrift der orde eene zekere taak van dezen aard den kloosterlingen vergde, of dat het hun ter straffe wierd opgelegd, heinde en veer werden vele boeken in deze gewijde afzonderingen tegen het geweld des tijds, niet min dan tegen den storm der verwoesting bewaard.
Hoe wezenlijk, intusschen, de betoonde weldaad des Christendoms aan de oude letterkunde, die bron van zoo veel licht en beschaving, moge geacht worden, zij liep nog steeds gevaar nutteloos en onvruchtbaar te blijven. Immers, de geleerdheid zelve, de sleutel tot al deze schatten, geraakte verloren. En wat heeft een onkundige aan de schoonste verzameling van boeken, welker taal hem te eenemaal vreemd en onverstaanbaar is? Deze zwarigheid is te wezenlijker, T., van wege het moeijelijke, drooge en onaangename van alle taaloefening, van oude taaloefening in het bijzonder, en allermeest bij gebrek der veelvuldige hulpmiddelen, welke men, sedert dien tijd, door vlijt, vernuft en ondervinding, zoo rijkelijk heeft uitgevonden. Verbeeldt u, wat meer is, dat die dikke woordenboeken zelve veelal eerst gemaakt, die spraakkunsten door onbegrijpelijken arbeid zamengesteld, ja de geschriften zelve, onder de handen van onkundige afschrijvers dikwijls zoo jammerlijk ontsteld en met zinstorende fouten als bezaaid, bij gissing hersteld en verstaanbaar gemaakt moesten worden. Denkt hierbij aan de zoo waarachtige spreuk, dat onbekend onbemind maakt, en dat men de schatton der oudheid toch niet kon waarderen, zoo lang ze in het dikke stof der onverstaanbaarheid als bedolven waren; ja dat er veelvuldige beoefening dezer eigene geschriften werd vereischt, eer men smaak en oordeel genoeg bezat om hun verheven schoon en waarheid ademende eenvoud niet te miskennen. Dit een en ander kan ons eenig denkbeeld geven, hoe veel er nog te doen ware, om den rijkdom der kennis, in de boekerijen der kloosters bewaard, tot nuttige aanwending te brengen. En wat de berekening hier niet duidelijk zou mogen kunnen maken, dat zie een ieder in de aanhoudende moeite, aan de vol-
{==7==} {>>pagina-aanduiding<<}
making dezes vaks van wetenschap, door zoo vele allervlijtigste en bekwaamste mannen, nog onophoudelijk gewijd. Van waar, dan, deze gouden sleutel, van waar deze gezegende vlijt, van waar het geluk, dat zij, die zoo lange
als in eene woestijn predikten, en den rijkdom hunner wijsheid nutteloos moesten zien vervliegen, nu weer verstaan, op prijs gesteld en ten allerheilzaamste aangewend worden? Wij vermeten ons niet, T., deze vraag volkomenlijk te beantwoorden, den genoemden zegen geheel en al aan het Christendom toekennende; doch het komt ons, echter, voor, dat aan hetzelve geen klein deel van dien roem toekomt. Wat, namelijk, de Latijnsche taal aangaat, dezelve was, vóór den inval der Barbaren, de taal der beschaving in geheel het westelijk Europa. Het was de eenige, die in de scholen geleerd en in het openbaar gevoerd werd. Ook de Godsdienst had overal deze sprake aangenomen; en geene andere vertolking van den Bijbel werd geëerbiedigd oftoegelaten, dan die sedert lang in deze taal vervaardigd was. Schoon, dus, de gemelde inval en onderdrukking, der uitheemsche woestelingen tongval met den oorspronkelijken vermengen en alzoo eenen geheel nieuwen mogt doen ontstaan, terwijl de scholen gesloten en de regtbanken in tweegevechten of vuurproeven herschapen werden, - waar men in de kloosters bleef lezen en schrijven, daar las en schreef men Latijn; waar men in de kerken bleef redevoeren en plegtige gezangen aanheffen, daar geschiedde zulks in dezelfde taal; waar onder de geestelijken, in hunne stille afzondering, nog eenige boekoefening bleef plaats grijpen, daar bepaalde zij zich tot den tongval van het oude Rome. Men sla de letterkundige geschiedenis van dien tijd op, en zie dit veelzins bevestigd. Monniken waren het, die de schrijf- en leeskunst van lieverlede in de maatschappij weer invoerden, en hiertoe het Latijn gebruikten; monniken ten Pauselijken hove, die zeer veel bijdroegen tot de vroege ontluiking van kunst en smaak en wetenschap aan de ouden ontleend; monniken, eindelijk,

{==8==} {>>pagina-aanduiding<<}
die hier, in Duitschland en elders de fakkel der ware verlichting in de eeuw der hervorming begonnen te zwaaijen. - Het oude Grieksch, daarentegen, was hier steeds eene doode taal; en er is geen twijfel aan, of zij werd verscheidene eeuwen gansch en al verwaarloosd. Het is wel waar, Rome's letterkunde was eene dochter van die, welke vroeger in Athene bloeide, en de beoefening van de eerste moest dus natuurlijk tot die der laatste voeren; doch de ondervinding leert tot op dezen tijd, dat slechts weinigen dien wenk volgen; de meesten, daarentegen, reeds afgemat op den gemakkelijker weg, dien langer, en toen vooral oneindig moeijelijker, weg voorzigtiglijk schuwen. Zonder nogtans te willen bepalen, wat dit verband al of niet hebbe gewerkt ter bevordering der Grieksche letterkunde, onbetwistbaar is de invloed van onzen Godsdienst tot dit zoo gewenschte doel. Of kan eenige weetlust vuriger en krachtiger zijn dan die naar de goddelijke waarheid? Of kon zich deze weetlust op den duur onthouden van het onderzoeken der oorspronkelijke stukken, welke deze waarheid beoorkonden? Of was de verwerping van het gezag des Latijnschen Bijbels, en de verwijzing naar de grondtalen, niet een der eerste stappen van luther en zijne volgelingen? Of konden de veelvuldige twisten, welhaast over den Godsdienst gerezen en met zoo veel ijver gevoerd, anders dan uit den oorspronkelijken tekst, door Grieksche taalkennis inzonderheid, beslist worden? Of was er toen eenig Vorst zoo laauw omtrent den Godsdienst, omtrent de partijschap over denzelven aan het blaken, en de staatkunde hiermede zoo naauw verwant, die geene gelegenheden verschafte, hulpmiddelen verleende, belooningen uitloofde, om al wat hiertoe dienen kon, en dus inzonderheid oude taalkennis, te bevorderen? In der daad, ik bedrieg mij zeer, indien hooge scholen, boekerijen en geleerdheid, aan deze zucht, aan de omstandigheid, dat de leer en geschiedenis van jezus in eene vreemde taal
beschreven is, niet de allergrootste verpligting hebben. - De Oostersche taalkunde,

{==9==} {>>pagina-aanduiding<<}
eindelijk, aan welke de geschiedenis der menschheid, de letterkunde en andere wetenschappen, zoo wel als aan het Grieksch en Latijn, oneindig veel te danken hebben, is tot op dezen oogenblik als 't ware één met de Christelijke Godgeleerdheid. Daar de grondtale des O. Verbonds niet behoorlijk verstaan kan worden, ten zij men bijna al de tongvallen van het Oosten kenne, en het regt verstand des Ouden van zoo veel belang voor het Nieuwe is, heeft de gedsvrucht hier een veld van beoefening geopend, dat ons nog telkens de keurigste vruchten biedt. En hoe woest dit veld, zonder haar toedoen, zou gelegen hebben, besluite men uit de eenvoudige opmerking, dat bijna niemand, ten zij tot den geestelijken stand opgeleid, het vak der Oostersche letterkunde gewoon is te beoefenen. Oordeelt dan nu, T., of de taalgeleerdheid in het algemeen eene bevorderster gevonden heeft, zoo krachtig als de Christelijke godsvrucht! Oordeelt, of wij in den beginne mogten roemen op de diensten, door haar aan de geheele studie der Ouden toegebragt! Ja, oordeelt, of het iemand voege, de voortbrengselen van Romeinschen, Griekschen of eenigen anderen, in de oudheid beroemden, grond hoog te verheffen, en teffens eenen verachtelijken, en niet den dankbaarsten blik, op het gewijde blad der Christenen te slaan!
Dan, hoe groote achting wij voor het vak der oude letteren betuigen, wij beschouwen hetzelve geenszins als het eenig beginsel van beschaving en verlichting. Veeleer schijnt het ons toe, dat zij even min in staat zijn den oorsprong als de - de ouden zelv' verre overtreffende - tegenwoordige vordering van verschillende menschelijke kennis en bekwaamheid te verklaren. Gelijk het, dus, steeds mogelijk is de wetenschappen nuttig te zijn, al kent men ook geene enkele geleerde taal, zoo blijft er natuurlijk ook nog ruime gelegenheid voor het Christendom over, om op eene andere wijze naar dezen roem te staan. Dat er altijd een zamenloop veler gunstige omstandigheden vereischt wordt, om de woestheid binnen

{==10==} {>>pagina-aanduiding<<}
een kort tijdsbestek in beschaving te doen overgaan, doch dat deze allen somtijds slechts op eenen geweldigen schok wachten, is eene waarheid, door de gansche geschiedenis geleeraard. Dat eene enkele gunstige omstandigheid, daarentegen, vaak genoeg is, om de verkregene beschaving niet slechts te bewaren, maar meer en meer uit te breiden, getuige dit ons Vaderland, welks godsdienstige verdraagzaamheid de geleerdheid op zijnen bodem steeds weliger dan ergens elders deed bloeijen. Het zal, dan, onze bemoeijing zijn, waarschijnlijk te maken, dat het Christendom dien eersten weldadigen schok aan het verwilderd Europa hebbe gegeven, en, dat hetzelve op eene andere wijze nog gedurig bijdraagt om het licht der wetenschappen uit te breiden.
Keeren wij slechts op het pad der geschiedenis terug, T.; vertoeven wij bij de beschouwing van den nacht, die den tegenwoordigen dag en het licht voorafging. Immers de handelwijze der Noordsche overwinnaren was deze geweest, dat derzelver hoofd, het bevochten land met deszelfs inwoners als wettigen eigendom beschouwende, hetzelve, onder zekere voorwaarden der afhankelijkheid van hem, aan zijne eerste krijgsoversten, dezen weer aan hunne ondergeschikten, en zoo vervolgens, uitdeelde. Al de oude bewoners zijn dus tot volkomene slavernij verzonken, en al de vrijen in den lande zijn woeste barbaren. De laatsten geene andere nuttige kunsten dan landbouw en veeteelt kennende, werden de eersten ook tot dit einde bijna eeniglijk gebruikt. Geene steden van eenig belang brengen beschaving als door wrijving voort. Geen handel verruilt en vermeerdert met de koopwaren de bekwaamheden van den geest. Geene zeevaart voert herwaarts over, wat in afgelegene gewesten van de oude wetenschap nog mogt zijn overgebleven; of brengt den landzaat in de gelegenheid, elders nieuwe kundigheden op te doen. De oorlog zelf woedt meestal in eigene ingewanden, en blijft, bij de onderlinge twisten der grooten, of van dezen gezamen-
{==11==} {>>pagina-aanduiding<<}
lijk met het hoofd des rijks en met de kerkelijken, enkel verwoestend en woestheid kweekend. Wat is, bij zoodanigen toestand, voor de letteren te hopen? Hoe mogt men zich zelfs vleijen, dat de monniken, welken het zoo gemakkelijk valt de meerderheid des verstands overal te handhaven, daartoe groote moeite zullen in het werk stellen? In der daad, zij deelen in de overheerschende krijgszucht, of verzinken tot luije overdadigheid, en ontaarden zoo geheel en al van goed gevoel, dat niet dan ellendige wansmaak van hen te wachten is! - Met regt mag men dus vragen, hoe het zij toegekomen, dat deze nacht niet duurzaam was? wat den verpestenden poel in eene heilzame beweging hebbe gebragt, de banden van ligchaam en geest alzoo slakende, dat dezelven, op nieuw, konden
werkzaam zijn tot eigene volmaking? En indien mannen van de uitstekendste bekwaamheid niet hebben misgezien, dan hebben wij wederom dit geluk aan een der zonderlingste en berispelijkste gevolgen der Christelijke vroomheid, naar de denkwijze van dien tijd, te danken. Ik mag van uwe bedrevenheid in de geschiedenis gerustelijk veronderstellen, dat u de zoogenaamde Kruistogten niet geheel onbekend zijn. Men was, namelijk, gewoon ter bedevaart te gaan naar het graf onzes Heeren. Men ondervond daarbij soms onaangenaamheden van den kant der tegenwoordige, Mahomedaansche, bezitters des Heiligen lands. Nu rees eene algeheele verontwaardiging, dat vijanden van christus het erfdeel der Regtvaardigen in bezit hadden. Deze kreet bereikte Europa welhaast, en deelde het een gelijk gevoel mede. Te wapen, te wapen tegen den schendigen Muzelman! klonk en weergalmde het van Rome tot al de Vorstenhoven in dit werelddeel. Vergiffenis van alle zonden, vrijheid voor den slaaf, roem boven allen denkbaren luister; ziet daar de uitlokselen, om in dezen aangekondigden en vaak herhaalden togt tegen de vijanden gods, om het erfdeel des Heeren, te deelen! Helaas, hoe velen vonden zich in het gretig omhelzen van dit misleidend schaduw-
{==12==} {>>pagina-aanduiding<<}
beeld jammerlijk bedrogen! En hoe vreesselijke gevolgen had het gewaande vrome werk, heinde en veer, voor land en luiden! Doch, gelijk de woedendste storm zelf, die boomen en huizen nederslaat, eene weldaad voor den verstikkenden dampkring is, ware naauwelijks eenige groote verandering, meerdere beweging, vrijere handeling mogelijk geweest, die den toestand van Europa, gelijk wij dien schetsten, niet zou verbeterd hebben. In der daad, het bezoeken van vreemde oorden, waar ten deele meer beschaving heerschte; de buitenlandsche krijg, die zeevaart en handel noodzakelijk maakte; de vereeniging en vermenging van allerlei volken onder ééne kruisbanier; de wedijver der verzamelde Vorsten in pracht en
bekwaamheid; wijders de vrijheid, aan zoo vele slaven geschonken; de krijgsmansgeest, in derzelver hart het gevoel dier vrijheid verheffende; de afwezigheid der grooten, nog al meer gelegenheid gevende het juk der slavernij te ontvlugten; de aangroei der steden, door den toeloop dezer nieuwe vrije lieden, door het vertier, uit buitenlandsche betrekking oorspronkelijk, en door de gunst der Koningen, die in dezelven eenen steun tegen de magt der terugkeerende grooten zochten; ziet daar, M.H., slechts het een en ander, wat op beschaving en verlichting eenen heilzamen invloed moest uitoefenen. Ja, van dit oogenblik dagteekent men de herstelling van kunst en wetenschap; de sluimerende menschheid is toen opgewekt uit den slaap des doods; en het Christendom heeft, op nieuw, aanleiding gegeven, dat de duisternis niet ganschelijk zegeprale!
Van eenen geheel anderen aard, meer onmiddellijk uit onzen besten Godsdienst voortvloeijende, is, echter, wat wij, in de tweede plaats, als duurzame instandhoudster en aankweekster der verlichting, wilden roemen. Schoon, namelijk, iedereen min of meer deelt in het voordeel, door beschavende wetenschappen aange bragt; schoon de een dit, de ander dat gedeelte der algemeene kennis zich eigen en dienstbaar maakt aan zijnen

{==13==} {>>pagina-aanduiding<<}
bijzonderen post in de groote maatschappelijke inrigting; slechts een klein deel vindt, doorgaans, gelegenheid en aansporing, zich aan opzettelijke beoefening en uitbreiding van den gevonden' schat over te geven. Het is wel waar, dat ook slechts weinigen den aanleg en den ijver bezitten, tot wezenlijke nuttigheid in dit vak vereischt; dat de meesten slechts den reeds bereiden akker ploegen, en dus ligtelijk geheel nutteloos voor den medemensch blijven. Maar, des te ongelukkiger ware het juist, dat slechts weinige hoofden beproefd zouden worden; terwijl toch zoo menige oorspronkelijke en veerkrachtige geest, bij slaafschen ligchaamsarbeid of louter geheugenwerk, jammerlijk verloren ging. Iedere vermeerdering, derhalve, van gelegenheid om zich onbelemmerd aan de letteren over te geven, van aansporing om zijne krachten in dit vak te beproeven, van uitlokking door het zoet van deze of gene kundigheid en beschouwing, schijnt mij toe, eene waarachtige aanwinst te zijn voor den bloei der wetenschappen. Waar dit een en ander dus overvloedig bestaat, daar is het te wachten, dat de menschelijke geest zich vruchtbaar ontwikkelen zal; en wat hiertoe bijdraagt, dat mag met regt als de uitnemendste bevordering dier ontwikkeling worden beschouwd. Dan, waarvan kan dit met zoo veel regt geroemd worden, als van het Leeraarambt, onder de Christenen in gebruik? Letten wij op het aantal menschen, tot dit einde bestemd, immers ieder dorpje bijkans voedt eenen eigen' Prediker, en meer dan de helft der kweekelingen aan onze hooge scholen volgen deze roeping. Letten wij op den bijzonderen aard dezer studie, waar is er eene, die zoo zeer eenen zekeren smaak en althans ligte waas van velerlei wetenschap vordert? Zien wij op de eigene gelegenheid des Christenleeraars, om zich meer en meer te volmaken, immers hij leeft veelal, voor eene poos ten minste, op het eenzaam land, ziet zijnen arbeid doorgaans tot het boekvertrek bepaald, leeft oneindig meer geheel voor de letteren, dan
óf de staatsman, óf de regtsgeleer-
{==14==} {>>pagina-aanduiding<<}
de, óf de geneeskundige. En voorwaar, het is geene loutere berekening, die ons bij dezen roem geleiden moet! Een ontzaggelijk groot gedeelte dergenen, die in allerlei vak hebben uitgeblonken, behoorden tot dezen stand. Een ander, misschien niet min aanmerkelijk deel, had oorspronkelijk deze bestemming. De vroomheid der ouderen, het uitzigt op een zeker, schoon dan bekrompen, maar ook eerevol bestaan, en zoo vele beurzen door de godsvrucht tot ondersteuning van minvermogenden bijeengebragt; ziet daar wat menigeen' de deur opende, om zijne drift naar wetenschap bot te vieren. Voorzeker, het is deze zoo genoemd geestelijke stand, aan wien de geest, bij zijne tegenwoordige vlugt, almede de uitstekendste verpligting heeft. Te volmondiger verheffen wij hier dezen roem, daar ook dit gesticht tot nut van het algemeen haren Oprigter, hare werkzaamste bevorderaars en ijverigste medearbeiders in denzelfden stand eerbiedigt. Ja, edele mannen, gij kendet bovenal de behoefte aan, het heilzame der wetenschap! uw naam alleen zij genoeg, om alle blaam der vijandschap tegen het licht van het Christendom te weren!
Zoo meenen wij, G.T., ook het ander gedeelte onzer take pligtschuldig te hebben afgewerkt. Niet slechts tot de bewaring der stoffe, maar ook tot derzelver nijvere bewerking bijgedragen te hebben, was onze lof des Christendoms ten aanzien der verlichte wetenschap, ons door vroegere volken achtergelaten. Niet slechts den eersten stoot gegeven te hebben om het menschdom op te wekken uit de vernederendste sluimering, maar ook op den duur prikkel en ruimte te verschaffen om al volkomener en volkomener te waken, verder en verder te zien, meer en meer te leven en te werken, is deszelfs billijke roem. Zoo weldadig was des Heilands hemelsche stichting, zelfs in hare zijdelingsche gevolgen, zelfs in hare schrikkelijkste misbruiken! Zoo gelijk is gods werk in de Openbaring aan dat in de Natuur, waar insgelijks uit de verwoesting zelve behoud en leven en volmaaktheid vloei-
{==15==} {>>pagina-aanduiding<<}
jen! Slechts de oppervlakkige beschouwer vindt in het een en ander veel te berispen. Hoe dieper wij, daarentegen, doordringen, wat we ruimere stoffe van bewondering en aanbidding vinden. O Voorzienigheid, die zelve alles alzoo regelt, dat zelfs uit het kwade goed te voorschijn komt! O zekerheid, dat althans des Hemels eigen geschenk der waarheid, welke naar de godzaligheid is, geene ramp en roede des menschdoms heeft kunnen worden! O ware wetenschap, die ons dit alles steeds volkomener en volkomener doet inzien! O zuivere verlichting, die door ons als eene hemeldochter steeds zij vereerd en gehuldigd! O Maatschappij tot Nut van het Algemeen, haar tempel, hare gemeente, hare uitverkorene boven al de instellingen van dezen aard! Ja, over u allen juicht ons hart dankbaar, tot eer des Allerhoogsten!





Verhandeling over de afleiding des bliksems bij de ouden.

Door J.P. van Cappelle. (*)

Onder de krachten, waarmede de Natuur hare belangrijke verrigtingen uitoefent, en die den aardbewoner dikwijls met verbazing en kille huivering bevangen, bekleedt de bliksem eenen aanzienlijken rang. Van ouds af werd hij als het uitwerksel van een geducht alvermogen, als het wapentuig van de eerste oppermagt der wereld geëerbie-
{==16==} {>>pagina-aanduiding<<}
digd, en ook nu verwekt hij eenen verhevenen schrik, als hij onbewerktuigde voorwerpen met vernieling, den levenden plotselijk met den dood bedreigt. Zulk eene kracht te bedwingen, en daaraan willekeurig maat en perk voor te schrijven, is eene gedachte, welke alleen in het brein van den koensten sterveling kan ontstaan, en waarvan de uitvoering 's menschen vermogen verre schijnt te overtreffen. Eere, derhalve, en diepe hulde zij den zoodanigen bewezen, die hiertoe in der daad het vereischte middel hebben uitgevonden, waardoor zij een schitterend gedenkteeken van menschelijke grootheid hebben opgerigt!
De vorige eeuw, zoo rijk in nuttige ontdekkingen, prijkt ook met deze uitvinding van den beroemden franklin, en men kent het vernuftig middel, door hetwelk hij zulk eene stoute onderneming, die zijnen naam der vergetelheid ontrukt, volbragt heeft. Het schijnt dus vreemd, zoo niet ongerijmd, te beweren, dat eene handelwijze, die baarblijke ijk tot lateren tijd behoort, reeds voor vele eeuwen bij oude volken bekend en uitgeoefend zoude zijn geweest. Zeer vele Natuur- en Letterkundigen, echter, zijn deze meening toegedaan, en hun gevoelen berust op aannemelijke gronden. Behalve toch dat de aard der zake zulks gereedelijk toelaat, bevatten de schriften der ouden menigvuldige plaatsen, welke deze stelling, zoo al niet boven allen twijfel verheffen, echter tot eenen hoogen graad van waarschijnlijkheid opvoeren.
Het is eere geschiedkundige waarheid, dat het algemeen en oorspronkelijk beginsel, waarop de leer der Electriciteit gevestigd is, het aantrekkend vermogen, namelijk, hetwelk gewreven barnsteen op kleine ligte ligchamen uitoefent, aan de oude wijsgeeren niet onbekend is geweest. Thales van mileten oordeelde daarom, dat deze steen leven en eene zekere soort van ziel bezat. Timaeus van locri ontleent zijne eigenschap van de uitdrijving eenes winds. Plinius schrijft dezelve toe aan de warmte, welke bij de wrijving van den barnsteen ontstaat. Plutarchus verklaart dit nader, en meent, dat de ver-
{==17==} {>>pagina-aanduiding<<}
dunning der lucht, door de warmte van den gewreven' barnsteen geboren, gelegenheid geeft aan de naburige lucht om toe te vloeijen, en daarbij ligte stoffen mede te voeren. Zij schijnen echter het verband tusschen deze bijzondere hoedanigheid van den barnsteen en andere meer algemeene electrieke verschijnselen, met name diegenen, welke zich in den dampkring vertoonen, niet te hebben ingezien, maar volstrekt van alle eigenlijke theorie daaromtrent te zijn verstoken geweest. Het is dan onmogelijk, dat zij langs dezen weg, welken franklin heeft ingeslagen, tot de afleiding des bliksems gekomen zijn.
Er is echter geene bespiegelende kennis noodig om daartoe te geraken, maar slechts eene naauwkeurige waarneming van de voorkeur, welke de bliksem aan sommige ligchamen geeft om zich te laten geleiden. Wie nu, die met den waarnemenden geest der ouden bekend is, zal gelooven, dat zulks hun geheel ontglipt zij? Het oplettend oog, waarmede zij gewoon waren de Natuur te bespieden, en inzonderheid op de verschijnselen van den bliksem, die hun als voorteekenen bij menigvuldige verrigtingen zeer belangrijk waren, kan dit bijna niet hebben voorbijgezien. Tot een blijk hunner scherpzigtigheid te dezen aanzien moge de waarneming verstrekken, dat de bliksem niet alleen uit de onweerswolk, maar ook uit de aarde voortkomt; hetgeen plinius van de Etruriërs heeft opgeteekend, welke dezen bliksem met den naam van onderaardschen bestempelden (*).
Dit algemeen en oppervlakkig vermoeden erlangt eene groote mate van waarschijnlijkheid, als wij in der daad bij de ouden practische kennis aantreffen van vele verschijnselen, welke met de afleiding des bliksems in een naauw verband staan. Ik bedoel voornamelijk de aantrekking van de electrieke stof des dampkrings door puntige geleidende ligchamen, en de verschillende geschiktheid der stoffelij-
{==18==} {>>pagina-aanduiding<<}
ke voorwerpen, om meer of min gretig door den bliksem aangetast te worden.
Caesar verhaalt, in zijne beschrijving van den Afrikaanschen oorlog, dat, na een zwaar onweder, hetwelk des nachts voorviel en veel verwarring in zijn leger veroorzaakte, zich kleine vlammetjes boven de toppen van de werpschichten zijner soldaten vertoonden (*). Plinius noemde deze vlammetjes sterren, welke hij 's nachts zeer dikwijls op de spiesen, die voor den legerwal geplaatst waren, had opgemerkt (**). Eveneens zegt seneca, dat, toen gylippus naar Syracuse optoog, zich eene ster boven zijne lans plaatste (†). Ook de ou de zeelieden zagen somwijlen bij storm deze vlammetjes boven de masten en sprieten van hunne schepen, en leidden daaruit goede of slechte voorteekenen wegens hunne reize af. Wanneer toch, volgens plinius, zich slechts een enkel vlammetje vertoonde, was dit voor hen een onheilspeilend teeken, doch twee waren voorboden van eenen gelukkigen togt Zij schreven dit dan aan castor en pollux toe (††). Seneca heeft genoegzaan hetzelfde geboekt, doch voegt er bij, dat de grond dezer goede verwachting gelegen was in de aanstaande breking van den storm, welke hierdoor werd aangeduid (§). Het is opmerkelijk, dat de laatstgemelde Schrijver eenig verband tusschen dit verschijnsel en den bliksem onderstelt. Een weinig verder toch zegt hij: ‘In de legers der Romeinen ‘heeft men de werpspiesen zien vlammen door vuur daarop gevallen, hetwelk, even als de bliksem, dieren en boomen pleegt te treffen. Wanneer het echter met minder kracht wordt
voortgeworpen, vloeit

{==19==} {>>pagina-aanduiding<<}
het slechts en zet zich neder, doch treft of wondt niet.’
Dat de bliksem bij verkiezing sommige ligchamen treft, en anderen in zijnen weg voorbijgaat, is mede oudtijds niet onbemerkt gebleven. Men vindt daarvan eenige voorbeelden door plinius en seneca aangeteekend. Zoo had men opgemerkt, dat gouden, zilveren en koperen munt-specien wel eens door den bliksem werden gesmolten, terwijl de zak, waarin zij zich bevonden, niet verbrandde, en het zegel ongeschonden bleef. Eveneens had men bespeurd, dat een zwaard somwijlen werd aangetast, terwijl de scheede, welke het omgaf, geen letsel onderging. Een dergelijk verschil had men ook gezien tusschen de metalen punt eener werpspies, en het hout, waarin zij was gevestigd (*). Bovendien worden door plinius onder de voorwerpen, die uit hunnen aard schaars door den bliksem getroffen worden, genoemd de laurierboom en de huid eens zeekalfs; van welk laatste eene toepassing ter beveiliging voor het onweder wordt opgegeven, door zich, namelijk, in eene tent van deze huiden te verschuilen (†). Te dezen einde liet augustus in der daad zulk eene huid steeds met zich voeren (§), en severus zijnen draagzetel daarmede overtrekken; terwijl tiberius bij onweder zijn hoofd met eenen krans, uit lauriertakken gevlochten, bedekte.
Op grond van het bovenstaande, durf ik met eenig vertrouwen vragen, of men niet waarschijnlijk moet achten, dat zulke goede waarnemers nog eenen stap verder voortgegaan, en daardoor tot het denkbeeld gekomen zijn, om den gang des bliksems door zoodanige stoffen te bepalen, waartoe zijne bijzondere geneigdheid hun gebleken was? Voorwaar dit zoude minder bevreemding verwek-
{==20==} {>>pagina-aanduiding<<}
ken, dan hetgene, volgens het verhaal van cotte (*), sedert onheugelijke jaren plaats heeft op het Kasteel van Duino, gelegen in Frioul, aan den oever van de Adriatische zee. Op een der bolwerken is eene piek loodregt met de punt naar boven in den grond gestoken. Ten tijde van een naderend onweder wordt door de schildwacht, welke zich steeds aldaar bevindt, een hellebaard in de nabijheid der piek gebragt, en acht gegeven, of er vonken tusschen beiden uitbarsten. Zoo ja, dan luidt hij een klokje, hetgeen aan de veldlieden en visschers tot een teeken verstrekt, om naar huis te keeren.
Wat nu vindt men in de schriften der Ouden, hetgene deze waarschijnlijkheid versterkt, en tot den grenspaal der zekerheid brengt?
Reeds de oude fabelleer spreekt van eenen salmoneus, die kunstmatig den donder en bliksem nabootste. Men vindt zulks bij virgilius (†) beschreven door aeneas, die hem in het rijk der schimmen voor deze vermetelheid zag boeten. Het blijkt echter genoegzaam, dat men daarbij eeniglijk aan eene werktuigelijke inrigting, geschikt om eenvoudige menschen vreeze aan te jagen, moet denken.
Onder de verdienstelijke mannen, die weleer het menschdom in verlichting zijn voorgegaan, en rijkelijk met de voortbrengselen van hun genie hebben beschonken, schijnt eene voorname plaats aan prometheus te moeten worden toegekend. Zijn naam alleen, welke nadenken en schranderheid aanduidt, moge daarvan ten waarborge verstrekken. Voor zoo veel de fabelachtige inkleeding zijner uitvindingen eenig inzigt toelaat, mag men vaststellen, dat hij zich voornamelijk met de verschijnselen des hemels hebbe onledig gehouden. Hij wordt toch voorgesteld, geklonken aan den hoogen Caucasus door mercurius, den God der Schranderheid, terwijl een arend onophoude-
{==21==} {>>pagina-aanduiding<<}
lijk zijn hart verteert. Hetgene inzonderheid zijnen naam tot de onsterfelijkheid heeft gevoerd, is zijn diefstal van het hemelsch vuur, hetwelk hij uit het verblijf der Goden tot dat der menschen overbragt. Servius zegt uitdrukkelijk, dat hij den aard des bliksems ontdekte, en dezen door zeker middel uitlokte. Men vindt hier eenen belangrijken wenk, die onze aandacht verdient; doch een verdichtsel gedoogt niet, om meer dan een los vermoeden af te leiden.
Tot de oude volken, aan wier geschiedenis de wetenschappen veel gelegen ligt, en waarover weinig licht is opgegaan, behooren de Etruriërs. Zij waren als waarzeggers en wigchelaars beroemd, en hunne leer daaromtrent mag als de kindsheid der Natuurkunde aangemerkt worden. Bij de schitterende getuigenissen, welke men daarvan allerwegen aantreft, wordt eenparig met veel ophef gewag gemaakt van hunne waarnemingen over het onweder. Volgens plinius (*) en seneca (†) gaven zij aan den bliksem onderscheidene namen, welke zij aan bepaalde bijzonderheden verbonden. Het is opmerkelijk, dat men hierbij de benaming ontmoet van fulmina hospitalia, of gastvrije bliksems, waarmede zij diegenen bestempelden, ‘welke zij door offeranden tot zich trokken, of liever noodigden; wanneer echter deze uitnoodiging onder den toorn der Godheid voorviel, verstrekte zij tot groot gevaar voor hen, die zich hiermede bezig hielden (§).’ In het onvolprezen werk van den eerstgemelden Natuuronderzoeker wordt een afzonderlijk Hoofdstuk aan deze stoffe toegewijd, waarvan een gedeelte woordelijk aldus luidt: ‘Men vindt in de jaarboeken, dat door zekere plegtigheden en gebeden de bliksem gedwongen of verkregen werd. Eene oude overlevering van Etrurië zegt, dat de Vol-
{==22==} {>>pagina-aanduiding<<}
siniërs hetzelve eenmaal dus verkregen hebben tegen een gedrogt, hetwelk, Volta bij hen genaamd, na het verwoesten hunner landerijen, zich onder de muren der stad kwam vertoonen. L. piso, een geloofwaardig Schrijver, verhaalt in het eerste zijner Jaarboeken, dat zijn Koning porsenna hetzelfde verrigtte, en dat
numa dit, lang vóór hem, zeer dikwijls gedaan had; welks navolging aan tullus hostilius, die zulks niet behoorlijk deed, door eenen bliksemslag, het leven kostte. Wij hebben daartoe onze bosschen en altaren en heiligdommen, en onder de staande, donderende en wapendragende jupiters hebben wij ook een jupiter elicius ontvangen. Men denkt hierover verschillend, en wel naar elks eigene geestgesteldheid. Men moet stout zijn om te gelooven, dat de Natuur zich laat dwingen, maar niet minder dom, om de waardij aan zulke weldaden te ontzeggen (*).’ Het is onbekend, waarin het gedrogt, hetwelk plinius aanhaalt, en de Etruriërs Volta noemden, bestaan hebbe. Zoo veel is zeker, dat het een verschijnsel of gebeurte nis moet geweest zijn, die met den bliksem in verband stond, en aanleiding tot bedwang van denzelven konde geven. Tertullianus spreekt hiervan aldus: ‘Toen het vuur des Hemels over de Volsiniërs werd uitgestort;’ hetgeen ostertag (†) bewogen heeft, om aan electrieke damp-en rook-wolken, van eenen ou den, toen nog niet uitgebranden, vuurspuwenden berg in de nabuurschap afkomstig, te denken. Men weet toch, dat, behalve den Vesuvius, oudtijds meer andere Vulcanen in Italië bestaan hebben, en dat zulks bijzonder in de omstreken van Volsinii, het tegenwoordige Bolsena, heeft plaats gehad. Zoodanig een damp gaat met zeer vele schadelijke uitwerkselen verzeld, doch

{==23==} {>>pagina-aanduiding<<}
zoude, naar zijn gevoelen, ligtelijk door gewone afleiders krachteloos kunnen gemaakt worden
In de school, nu, der Etruriërs had Rome's tweede Koning de verlichte kennis verkregen, welke hij tot onberekenbaren zegen voor zijne onderdanen aanwendde. Zoo wel zijne godsdienstige als staatkundige inrigtingen getuigen van de diepe wijsheid, die hem bezielde. Bij de uitvoering, echter, zijner heilzame besluiten moest hij toegeven aan de bijgeloovige begrippen van zijn volk, en dezelve met een geheimzinnig bekleedsel omhullen. Bekend is te dezen aanzien zijn gemeenzame omgang met de Nimf egeria, op welker raad hij zich dan ook naar de Etruriërs begaf, om van picus en faunus de verzoening en uitlokking des bliksems te leeren. Bij deze gelegenheid voerde hij een gesprek met den oppersten der Goden, die hem van een beter middel daartoe onderrigtte. Dit alles werd met verbazing door de oude Romeinen aangehoord. Ovidius beschrijft deze zamenkomst fraai en dichterlijk, in navolging van een' oud' Geschiedschrijver valerius antias, van wien ook arnobius hetzelfde verhaal ontleend heeft (*). Ten gevolge hiervan stichtte, volgens livius, numa een altaar op den Aventijnschen berg, ter eere van jupiter elicius, voorgevende om op deze wijze de wonderteekenen uit te lokken, die door den bliksem, of andere hemelverschijnsels, werden aangeduid (†).
Het was bij de oudste Natuurkundigen niet vreemd, hunne wetenschap te verbergen, om enkel door verrigtingen zich de eer eener diepe wijsheid of eene bijzondere begunstiging der Godheid toe te eigenen. Slechts eenigen werden ingewijd, en de overigen onwetend gelaten. De toenmalige bekrompene begrippen van het menschdom duldden in der daad geene algemeene verspreiding eener kennis, die zelfs in verlichtere dagen boven het verstand van velen verheven is. Door zulk eene stren-
{==24==} {>>pagina-aanduiding<<}
ge geheimhouding, echter, liep men bij ongewone gebeurtenissen gevaar, om de vrucht van langdurig onderzoek te verliezen. Het Egyptisch priesterdom moge daarvan tot een zigtbaar voorbeeld verstrekken. In hun brein werd de wijsheid bewaard, welke dit volk ten toppunt des roems heeft verheven. Van dit brandpunt der geleerdheid zijn de stralen uitgegaan, die over gansche volken een helder licht verspreid hebben. Doch met de uitroeijing daarvan, is het eigenlijk geheim hunner wetenschap verloren. Ook numa vond niet goed, de Romeinen met zijne verhevene begrippen gemeenzaam te maken; dit zoude hem buiten staat hebben gesteld om krachtdadig voor hunne belangen te zorgen. Hij oordeelde zelfs ongeraden, zijne wetenschap na zijnen dood te openbaren en verborg daarom zijne schriften zorgvuldig nabij zijn graf. Het schijnt echter, dat niet al deze aanteekeningen aan het oog zijner tijdgenooten ontrukt zijn, daar, zoo het verhaal van livius geloof verdient, tullus hostilius de overblijfsels van de wijsheid zijns voorgangers bezat, en met ijver onderzocht. Hij vond daarin eenige geheime voorschriften betrekkelijk den dienst aan jupiter elicius, en zonderde zich gereedelijk af, om deze na te volgen. Zulks evenwel werd door hem niet naauwkeurig verrigt, daar een begane misslag hem den toorn van jupiter berokkende, zoo dat hij met zijn paleis door den bliksem getroffen en verbrand
werd (*). Het is onmogelijk, hierbij niet aan eene ongelukkige poging ter afleiding van den bliksem te denken, waarvan de Romeinsche Koning het slagtoffer werd, even als de ongelukkige richman, in het midden der vorige eeuw, bij soortgelijke proefnemingen, sneefde. Jammer, dat het gezag van den achtbaren Geschiedschrijver hier niet geheel onbesproken is. Dionysius de Halicarnasser, toch, die zijn verhaal uit de oudste gedenkschriften van Rome heeft zamengesteld, schrijft den

{==25==} {>>pagina-aanduiding<<}
dood van tullus aan eene geheel andere oorzaak toe, te weten aan eenen gewelddadigen moord van pompilius, den kleinzoon van numa (*). Het is de taak der geschiedkundigen, te bepalen, wie van beiden zich door den meesten schijn van waarheid aanbeveelt; doch gesteld eens, dat men aan den laatstgemelden Schrijver de voorkeur moet geven, zoo heeft dit echter alleen betrekking tot den persoon van Rome's Koning, niet tot de zaak zelve, ten voorbeelde waarvan wij deze gebeurte nis aanhaalden. Dezelfde dionysius, toch, verhaalt, dat alladius, de elfde Koning der Albanen, bij eene soortgelijke proef om den bliksem af te leiden, daardoor met verlies van zijn leven werd getroffen.
De schriften van numa, hoe zorgvuldig ook verborgen, werden langen tijd na zijnen dood aan het licht gebragt en onbeschadigd opgedolven. Zulks viel voor ten tijde van aemilius paulus, den grooten overwinnaar van den Macedonischen Koning perseus. De helft derzelven was in het Grieksch geschreven, en handelde over de Natuurkunde en Wijsbegeerte. De andere helft was in de Romeinsche taal opgesteld, en had den Godsdienst tot onderwerp. De stads praetor petilius liet dezelve, op last van den raad, openbaar verbranden. Hierdoor zijn deze onschatbare gedenkschriften der oude Natuurkunde voor immer vernietigd. Zoude het mij geoorloofd zijn eene bedenking voor te dragen, welke ik niet van allen grond ontbloot achte? Plutarchus verhaalt, in zijne levensbeschrijving van aemilius, dat deze, op zijnen zegevierenden doortogt door Macedonië, ter bestrijding van perseus, te Amphipolis gekomen zijnde, den algemeenen schijn verkreeg van der Goden gunsteling, toen een bliksemstraal den brandstapel voor het offer, hetwelk hij aldaar tot dank voor zijne overwinning slagtte, ontstak, en het offerdier tot asch ver-
{==26==} {>>pagina-aanduiding<<}
teerde (*). Het zoude, naar mijn gevoelen, niet ongerijmd zijn te onderstellen, dat deze groote man den inhoud der schriften van numa gekend, en van hetgene hij daarin wegens de afleiding des bliksems aantrof, zich wijsselijk, naar den geest des tijds, bediend hebbe, om een schijnbaar blijk der Goddelijke goedkeuring op zijne onderneming te verwerven, en alzoo zijne onderhoorige krijgsknechten met nieuwen moed te ontvlammen.
Uit al het gezegde meen ik met genoegzame zekerheid te kunnen besluiten, dat de kunst, om den bliksem te bedwingen en naar willekeur te geleiden, reeds van zeer hoogen ouderdom is, en voor vele eeuwen werd uitgeoefend. Hieruit, echter, volgt in geenen deele, dat ook het vernuftig gebruik, hetwelk men daarvan in onze dagen ter beveiliging van gebouwen maakt, eertijds zoude hebben stand gegrepen. Voor zoo veel ik weet, is daarvan geen zweem voorhanden. De groote michaëlis is van gevoelen, dat de beide prachtige tempels der Joden met afleiders zouden zijn voorzien geweest. Men ziet in der daad metalen punten boven dezelve uitsteken, wier eigenlijk doel niet bekend is. Deze stonden in verband met de verguldene wanden des tempels, en vormden te zamen eene onafgebrokene reeks van geleidende ligchamen; waardoor het begrijpelijk wordt, hoe deze gebouwen, welke door hunnen hoogen stand zoo zeer aan den bliksem waren blootgesteld, nooit zijn getroffen geworden. De geleerde oudheid-onderzoeker bouwt zijne stelling verder op eenige plaatsen, zoo wel uit den Geschiedschrijver josephus, als uit de Heilige Schrift, welke een lichten des tempels ten tijde van onweder schijnen te bedoelen. Hij zelf, echter, schrijft dezen toestel niet aan een voorbedacht en bepaald oogmerk toe, maar bewijst integendeel de waarschijnlijkheid, dat hij bij toeval hebbe plaats gehad;

{==27==} {>>pagina-aanduiding<<}
waarvan in der daad meerdere voorbeelden bij onderscheidene torens voorhanden zijn (*).
Het gezegde, M.H. is eene flaauwe schets, wier voltooijing diepe belezenheid in de schriften der Ouden vordert. Voor zoo veel zij echter het kenmerk van waarheid mag dragen, dient zij tot een treffend voorbeeld, hoe ook in het rijk der wetenschappen alles aan vergankelijkheid is onderworpen. Vergankelijkheid, zeg ik? neen, liever eene wijze afwisseling, waardoor 's menschen kennis, onder verschillende gedaanten, door onderscheidene tijdperken, immer toeneemt en hare eindelijke volmaking nadert. Toen de Romeinsche heerschappij voor barbaarsch geweld bezweek, werden ook de meeste voortbrengselen der beschaving, het gewrocht van vele eeuwen, vernietigd. Maar van stonden aan begon eene nieuwe Maatschappij, wier begrippen, in andere vormen ontwikkeld, en vereenigd met de overblijfselen van vroegere geleerdheid, die volkomenheid in het wetenschappelijk stelsel hebben voortgebragt, welke het menschelijk verstand zijn inwendig vermogen doet bewonderen. Dat dit licht ons steeds blijve bestralen, of, zoo het eenmaal mogt tanen, daarna op nieuw met verhoogden glans schittere!




Beschouwing van den tegenwoordigen staat van Griekenland, en aanmerkingen over de oorzaken van deszelfs verval en ondergang.

(Ontleend uit Itinéraire de Paris à Jerusalem, etc., par f.a. de chateaubriand, III Tom. 8vo.)

Ik behoor niet onder de heldhaftige bewonderaars van de Oudheid, die met eenen dichtregel van homerus zich in alles kunnen schikken. Nooit heb ik mij met de gewaarwording van lucretius kunnen vereenigen:
Suave mari magno, turbantibus aequora ventis, E terrâ magnum alterius spectare laborem.

{==28==} {>>pagina-aanduiding<<}

Verre van eens anderen schipbreuk van den oever met genoegen te aanschouwen, lijd ik, wanneer ik menschen zie lijden; geen ander vermogen hebben alsdan op mij de Zanggodinnen, dan hetwelk mij met den rampspoed medelijden doet hebben. God verhoede, dat ik heden ten dage tot de declamatien zoude vervallen, die aan mijn Vaderland zoo veel nadeels gedaan hebben; maar indien ik, met mannen, voor wier karakter en talenten ik, voor het overige, eerbied heb, ooit gedacht hadde, dat de willekeurige, van alle Regeringsvormen, de beste is, eenige maanden vertoevens in Turkije zoude mij van die meening wel genezen hebben.
Wel gelukkig zijn de reizigers, die zich vergenoegen met het bezoeken van het beschaafde Europa! Zij verdiepen zich niet in de eertijds zoo vermaarde landen, alwaar het hart, op elke schrede, inkrimpt, alwaar levende puinhoopen, ieder oogenblik, uwe aandacht van marmeren en steenen puinhoopen aftrekken. Vergeefs wil men, in Griekenland, aan begoochelingen botvieren: te droevige waarheid vervolgt u. Hutten van gedroogde aarde, beter geschikt om tot eene schuilplaats van dieren dan van menschen te dienen; vrouwen en kinderen in gescheurde kleederen, bij de aannadering des vreemdelings en des Janitsaars de vlugt nemende; zelfs verschrikte geiten, bergwaarts wijkende, en honden, alleen blijvende om u met gehuil te ontvangen: zie daar het schouwspel, hetwelk u aan de bekoring der herinneringe ontrukt.
Peloponesus ligt woest: sints den oorlog der Russen heeft het Turksche juk de Moraïten geprangd; de Albanezen hebben een gedeelte der bevolking afgemaakt. Niets anders ziet men, dan door het zwaard en het vuur verwoeste dorpen; in de steden, zoo als te Misitra, zijn geheele wijken verlaten; dikmaals heb ik, ten platten lande, vijftien mijlen wegs afgelegd, zonder eene eenige woning te ontmoeten. Schreeuwende knevelarijen, allerlei mishandelingen, voltooijen, allerwegen, de verwoesting van den landbouw en van het leven: een' Griekschen boer uit zijne hut te verjagen, zijne vrouw en kinderen te rooven, hemzelven dood te slaan onder het beuzelachtigste voorwendsel, dat alles is speelwerk voor den geringsten Aga van het kleinste dorp. Ten hoogsten toppunt van rampzaligheid gestegen, ontrukt zich de Moraït aan zijn land, en gaat in Azië een minder hard lot zoeken. IJdele

{==29==} {>>pagina-aanduiding<<}
hoop! zijn noodlot kan hij niet ontvlugten; Cadi's en Pacha's vindt hij zelfs in de zandhoopen des Jordaans en in de woestijnen van Palmyra.
Met een weinig minder ellende vertoont Attica geene mindere slavernij. Athene staat onder de onmiddellijke bescherming des Opperhoofds der zwarte Besnedenen van het Serail. Een Disdar of Bevelhebber vertegenwoordigt het beschermende monster bij het volk van solon. Deze Disdar bewoont het Kasteel, opgevuld met meesterstukken van phidias en ictinus, zonder te vragen, welk volk deze brokken heeft nagelaten, zonder zich te verwaardigen, buiten het krot te gaan, hetwelk hij op de puinhoopen der gedenkteekenen van pericles voor zich gebouwd heeft; slechts nu en dan wraggelt het bewegende tirannische beeld naar de deur van zijn hol; met de beenen kruiselings onder zijn ligchaam op een morsig tapijt gezeten, terwijl de rook van zijne pijp tusschen de kolommen des tempels van minerva omhoog klimt, laat hij zijne domme oogen weiden over de oevers van Salamis en den muur van Epidaurus.
Griekenland zelf heeft, als 't ware, door zijn rouwgewaad, het ongeluk zijner kinderen willen vooruitloopen. In het algemeen is het land onbebouwd, de grond kaal, eentoonig en woest, en geelachtig en fletsch van kleur. Eigenlijk genoemde rivieren zijn er niet, maar kleine kanalen, en beken, die, in den zomer, zoo goed als droog zijn. Geene, immers zoo goed als geene, boerderijen verneemt men in de velden; men ziet er geene akkerlieden; men ontmoet er geene vrachtwagens of ploegende ossen. Niets is zoo akelig als dat men nergens eenig blijk van een hedendaagsch wagenspoor kan ontdekken, ter plaatse alwaar wij nog in de rots de indruksels van aloude wagenwielen vernemen. Eenige boeren, in korte rokken zonder mouwen gekleed, het hoofd met eene roode muts bedekt, even als de Galeislaven te Marseille, wenschen u, in het voorbijgaan, een kali spera, ‘goeden avond.’ Voor zich henen drijven zij ezels en kleine paarden, met hangende haren, waaraan zij genoeg hebben, om hun sober veldgereedschap, of de vruchten van hunnen wijnstok, te dragen. Omringt dit woeste land met eene bijkans even eenzame zee; plaatst in de helling van eene rots een

{==30==} {>>pagina-aanduiding<<}
vervallen wachthuis, een verlaten klooster; dat een Minaret oprijze uit den schoot der wildernisse, ter aankondiginge van de slavernij; laat eene kudde geiten of schapen te welden loopen op eenen uithoek in de zee, tusschen gebrokene kolommen; laat den tulband eens Turkschen reizigers de herders op de vlugt jagen, en den weg nog woester maken: en gij zult een tamelijk naauwkeurig denkbeeld van het tafereel hebben, hetwelk Griekenland oplevert.
Men heeft onderzoek gedaan omtrent de oorzaken des vervals van het Roomsche Rijk; een fraai werk zoude er kunnen geschreven worden over de oorzaken, welke den val der Grieken verhaast hebben. Athene en Sparta zijn niet gevallen om dezelfde redenen, die den ondergang van Rome hebben veroorzaakt; zij zijn niet bezweken onder hunne eigen zwaarte, en onder de uitgebreidheid van hun gebied. Even min kan het gezegd worden, dat zij door hunne rijkdommen zijn omgekomen; het goud der bondgenooten, en de overvloed, welken de koophandel te Athene verspreidde, hadden, alles bijeengenomen, zeer weinig te beduiden; nooit zag men, onder de burgers, dat kolossaal vermogen, hetwelk der veranderinge van zeden voorafgäat (*); en zoo arm was altijd de Staat, dat de Koningen van Azië zich bevlijtigden om denzelven te voeden, of de kosten van deszelfs Gedenkteekenen te helpen dragen. Wat Sparta aangaat, het geld der Perzen bedierf er eenige burgers, maar het Gemeenebest bleef altijd arm.
Als eene eerste oorzaak van den val der Grieken zal ik dan noemen den oorlog, welken de twee Republieken tegen elkander voerden, nadat zij de Perzen overwonnen hadden. Als een Staat bestond Athene niet meer, van het oogenblik af dat het door de Lacedemoniërs was ingenomen. Eene volkomene verovering maakt een einde aan het lot eens volks, hoedanig eenen naam ook dat volk vervolgens in de Geschiedenis moge behouden. De gebreken des Atheenschen Regeringsvorms baanden den weg tot Lacedemonie's overwinning. Een zuiver demokratische is de slechtste van alle

{==31==} {>>pagina-aanduiding<<}
Regeringsvormen, wanneer een magtige vijand moet bestreden worden, en een eenige wil, tot heil des Vaderlands, noodzakelijk is. Niets was zoo akelig als de woede des Atheenschen volks, zoo lang de Spartanen voor deszelfs poorten waren: beurtelings burgers in ballingschap zendende en terug roepende, die het zouden hebben kunnen behouden, en gehoorzamende aan de stem van kunst-orakelen, onderging dat volk het lot, hetwelk het, door zijne dwaasheden, had verdiend; en indien Athene niet geheel wierd omgekeerd, zijn behoud was het alleen verschuldigd aan den eerbied der overwinnaren voor zijne aloude deugden.
Het zegepralende Lacedemonië vond, op zijne beurt, even als Athene, de eerste oorzaak zijns ondergangs in zijne eigen instellingen. De eerbaarheid, welke eene uitdrukkelijke wet opzettelijk met voeten had getreden om de eerbaarheid te handhaven, werd eindelijk door deze wet zelve geschonden; de Spartaansche vrouwen, die zich half naakt aan de oogen der mannen vertoonden, werden de meest bedorvene vrouwen van Griekenland; niets bleef er den Lacedemoniërs over van al deze tegennatuurlijke wetten, dan de losbandigheid en de wreedheid. Cicero, getuige van de kinderspelen te Sparta, vertoont ons deze kinderen, als met tanden en nagelen elkander verscheurende. En waartoe dienden deze woeste inzettingen? Hadden zij te Sparta de onafhankelijkheid gehandhaafd? Der moeite waardig was het niet, menschen als woeste dieren op te voeden, om aan den dwingeland nabis te gehoorzamen, en om Romeinsche slaven te worden.
De beste grondbeginsels hebben hunne overmaat en hunne gevaarlijke zijde; lycurgus, de eerzucht binnen de muren van Lacedemonië uitroeijende, verbeeldde zich, het Gemeenebest te zullen behouden, en hij deed het verloren gaan. Indien de Spartanen, na de vernedering van Athene, Griekenland gemaakt hadden tot Lacedemonische provinciën, veelligt waren zij de heeren der wereld geworden. Te aannemelijker is deze gissing, omdat zij, zonder naar dien hoogen trap van aanzien te dingen, hoe zwak zij ook waren, in Azië het gebied des grooten Konings deden instorten. Hunne achtereenvolgende overwinningen zouden eener magtige Monarchie belet hebben, in de nabuurschap van

{==32==} {>>pagina-aanduiding<<}
Griekenland groot te worden, om de Republieken te overweldigen. Lacedemonië, de volken, door de wapenen overwonnen, in zijnen schoot inlijvende, zoude philippus in de wieg verplet hebben; de groote mannen, welke zijne vijanden waren, zouden zijne onderdanen geweest zijn; en alexander, in stede van in een Koningrijk te zijn geboren, zoude, even als cesar, uit den schoot eener Republiek zijn voortgekomen.
Verre van blijk van dien geest van grootheid, en van die behoedende eerzucht te vertoonen, zich vergenoegende met dertig tirannen te Athene te hebben gevestigd, keerden de Lacedemoniërs welhaast in hunne vallei terug, ingevolge dier zucht tot onvermaardheid, welke hunne wetten hun hadden ingeprent. Met eene natie gaat het niet als met een mensch: gematigdheid in geluksbejaging en zucht tot rust, die eenen burger kunnen voegen, zouden eenen Staat niet verre brengen. Ongetwijfeld mag er nooit een onregtvaardige oorlog begonnen worden; nooit mag men de glorie ten koste eener onregtvaardigheid koopen: maar niet te weten, met zijnen stand zijn voordeel te doen, om zijn Vaderland te vereeren, groot te maken en te versterken, veel meer is dit, in een volk, een gebrek aan gezond verstand, dan een gevoel van deugd.
Wat was het gevolg van dit gedrag der Spartanen? Macedonie heerschte, welhaast, over Griekenland; philippus stelde de wet aan de Vergadering der Amphyctions. Van den anderen kant, dit zwakke Laconische Gebied, hetwelk zich alleen aan den roem der wapenen vasthield, en geene wezenlijke magt tot steunsel had, verdween. Epaminondas verscheen: de Lacedemoniërs, bij Leuctren geslagen, waren genoodzaakt, bij hunnen overwinnaar zich uitvoerig te komen verdedigen; zij hoorden dit harde zeggen: Nos brevi eloquentiae vestrae finem imposuimus: ‘Wij hebben u uwe korte welsprekendheid afgeleerd.’ Toen moeten de Spartanen begropen hebben, hoe nuttig het voor hen zoude geweest zijn, al de Grieksche steden tot een' eenigen staat gemaakt, en epaminondas onder het getal hunner legerhoofden en burgeren geteld te hebben. Het geheim hunner zwakheid eens bekend zijnde geworden, was alles onherstelbaar verloren; en philopoemen voltooide hetgene epaminondas begonnen had.

{==33==} {>>pagina-aanduiding<<}

Het is hier de plaats, de aandacht te bepalen bij een merkwaardig voorbeeld van de meerderheid, welke de Geleerdheid aan het eene volk boven een ander geeft, wanneer dat volk bovendien van krijgsdeugden blijken heeft gegeven. Waarheid is het, dat de veldslagen van Leactren en Mantinea Sparta's naam op den aardbodem hebben uitgeroeid; terwijl Athene, door de Lacedemoniërs ingenomen en door sylla verwoest, niet te minder de heerschappij diens naams behield; het zag, in zijnen schoot, die zelfde Romeinen zich verzamelen, welke het overwonnen hadden, en die het zich tot glorie rekenden, voor zijne zonen gehouden te worden: de een nam den bijnaam aan van atticus; de ander noemde zich den leerling van plato en demosthenes. De Latijnsche Zanggodinnen, lucretius, horatius en virgilius, bezingen onophoudelijk de Koningin van Griekenland. ‘Den dooden vergun ik het behoud der levenden!’ riep de grootste der Cesars uit, aan het schuldige Athene vergiffenis schenkende. Adrianus wil, bij zijnen titel van Keizer, den titel van Archont van Athene voegen, en vermenigvuldigt de meesterstukken in het Vaderland van pericles. Zoo zeer streelde het constantinus den grooten, dat de Atheners hem een standbeeld hadden opgerigt, dat hij de stad met geschenken overlaadde. Julianus stortte tranen, toen hij de Akademie verliet; en toen hij zegepraalde, verbeeldde hij zich, zijne overwinning verschuldigd te zijn aan de minerva van phidias. De chrysostomussen, de basiliussen, de cyrillussen, even als de ciceros en de atticussen, komen de welsprekendheid bij derzelver bron beoefenen; tot in de middeleeuw draagt Athene den naam van school
der wetenschappen en des vernufts. Toen Europa uit de barbaarschheid ontwaakte, was zijn eerste geroep om Athene. ‘Wat is er van Athene geworden?’ vraagt men alomme; en zoodra verneemt men niet, dat zijne puinhoopen nog bestaan, of men snelt daarheen, even alsof men de asch eener moeder had wedergevonden.
Welk een onderscheid tusschen deze vermaardheid en die andere, welke alleen aan de wapenen is verbonden! Terwijl de naam van Athene in aller mond is, heeft men Sparta geheel vergeten; naauwelijks ziet men het, onder tiberius, een

{==34==} {>>pagina-aanduiding<<}
gering geschil tegen de Messeniërs bepleiten en verliezen: tweemaal moet men de plaats van tacitus lezen, om wel verzekerd te zijn dat hij van het vermaarde Lacedemonie spreekt. Eenige eeuwen daarna onrmoet men, bij caracalla, eene Lacedemonische lijfwacht: eene droevige eer, welke schijnt aan te kondigen, dat de kinderen van lycurgus hunne woestheid behouden hadden. Eindelijk, onder het Neder- Rijk hervormt zich Sparta in een belagchelijk Prinsdom, welks opperhoosden den naam van Despoten aannemen; een naam, de titel van dwingelanden geworden. Eenige zeeschuimers die zich de echte afstammelingen der Lacedemoniërs noemen, maken tegenwoordig al de glorie van Sparta uit.
Niet genoeg heb ik de hedendaagsche Grieken gezien, om over derzolver karakter te durven oordeelvellen. Bekend is het mij, dat het zeer ligt valt, de ongelukkigen te lasteren; niets is gemakkelijker, dan, wanneer men schootvrij voor allen gevaar is, te zeggen: ‘Waarom verbreken zij het juk niet, onder hetwelk zij zuchten?’ In den hoek van den haard gezeten, kan elk deze verhevene gevoelens en fiere kracht bezitten. Menigvuldig, daarenboven, zijn de magtspreuken, in eene eeuw, waarin men nergens aan twijfelt dan aan het bestaan van god. Maar gelijk de algemeene uitspraken, die over de volken gedaan worden, vrij dikmaals door de ervarenis gelogenstraft worden, zal ik voor zulk eene oordeelvelling mij wel wachten. Alleenlijk ben ik van gevoelen, dat er nog veel vernufts is in Griekenland; zelfs geloof ik, dat onze leermeesters van allerlei aard nog aldaar zich bevinden, even gelijk ik ook geloof, dat de menschelijke natuur te Rome hare verhevenheid behoudt; hetgene evenwel niet wil zeggen, dat de verhevenste menschen tegenwoordig te Rome zich bevinden.
Doch tevens vrees ik, dat de Grieken niet zoo ras znllen geschikt zijn, hunne ketens te verbreken. Wanneer zij van de dwingelandij zullen ontheven zijn, die hen onderdrukt, zullen zij de deuken hunner boeijen niet in een oogenblik verliezen Niet alleen zijn zij onder de zwaarte der overheersching verplet, maar er zijn tweeduizend jaren verloopen, sints zij als een verouderd en vernederd volk bestaan. Zij zijn niet vernieuwd, even als het overige gedeel-
{==35==} {>>pagina-aanduiding<<}
te van Europa, door barbaarsche natiën; de natie zelve, die hen veroverde, heeft tot derzelver zedenbederf bijgedragen. Deze natie heeft niet de ruwe en woeste zeden der menschen uit het Noorden tot hen overgebragt, maar de wellustige gewoonten der menschen uit het Zuiden. Zonder te spreken van de godsdienstige misdaad, welke de Grieken zouden gepleegd hebben, hunne altaren afzwerende, zouden zij niets gewonnen hebben bij hunne onderwerping aan den Coran. In mahomet's boek ontmoet men noch beginsel van beschaving, noch gebod, hetwelk het karakter kan verhoogen; dit boek predikt noch den haat tegen de dwingelandij, noch de zucht tot vrijheid. Den eerdienst hunner meesteren volgende, zouden de Grieken de letteren en kunsten vaarwel gezegd hebben, om de soldaten van het Noodlot te worden, en der grilligheid eens eigendunkelijken Opperhoofds te gehoorzamen. Hunne dagen zouden zij gesleten hebben óf met het verwoesten van de wereld, óf al slapende op tapijten, te midden van vrouwen en reukwerken.
Dezelfde onpartijdigheid, die mij verpligt over de Grieken met den eerbied tè spreken, welken men aan het ongeluk verschuldigd is, zoude mij wederhouden hebben van de Turken zoo streug te behandelen als ik doe, indien ik onder hen niets anders dan de, onder overwinnende volken te algemeene, misbruiken gezien had: bij ongeluk zijn republikeinsche soldaten niet regtvaardiger meesters dan de satelliten van een despoot; en een Proconsul was niet minder schraapzuchtig dan een Pacha (*). Maar de Turken zijn geene ge-
{==36==} {>>pagina-aanduiding<<}
meene onderdrukkers, hoewel sommigen hen verdedigd hebben. Een Proconsul konde een monster van
onkuischheid, van gierigheid en van wreedheid zijn; doch alle Proconsuls schepten geen vermaak, uit overtuiging en uit een beginsel van godsdienst, in het vernietigen van de gedenkteekens der beschaafdheid en kunsten, in het omhakken van boomen, in het verwoesten van de oogsten zelve, en van geheele geslachten. Maar dit doen de Turken al de dagen van hun leven. Zoude men kunnen gelooven, dat er dwingelanden in de wereld zijn, ongerijmd genoeg om zich te verzetten tegen alle verbetering in dingen van de eerste noodzakelijkheid? Eene brug vervalt, en zij wordt niet hersteld. Iemand vertimmert zijn huis, en men bespot hem. Ik heb Grieksche schippers gezien, zich liever aan schipbreuk blootstellende, met gescheurde zeilen, dan die zeilen te verstellen; zoo zeer vreesden zij, onder het vermoeden van welgesteldheid of nijverheid te zullen valler. Eindelijk, indien ik in de Turken bespeurd had vrije en deugdzame burgers in den schoot van hun vaderland, hoewel niet zeer edelmoedig jegens overwonnene volken, ik zoude gezwegen, en mij vergenoegd hebben met in mijn hart te zuchten over de onvolmaaktheid der menschelijke natuur; maar gelijktijdig in denzelfden mensch te ontmoeten den tiran der Grieken en den slaaf van den Grooten Heer, den beul van een weerloos volk en het slaafsche schepsel, hetwelk een Pacha van zijne goederen kan berooven, in een lederen zak sluiten en in zee werpen: dit is te veel, en ik ken geen redeloos dier, hetwelk ik niet boven zulk een mensch schat.
Uit dit alles ziet men, dat ik aan Kaap Sunium aan geene romaneske denkbeelden botvierde; denkbeelden, evenwel, welke de fraaiheid des tooneels zoude hebben kunnen doen geboren worden. Gereed staande Griekenland te verlaten, herinnerde ik mij natuurlijk de Geschiedenis van dit Land; in den alouden voorspoed van Sparta en Athene zocht ik de oorzaak van hun tegenwoordig onheil te ontdekken, en in hun tegenwoordig lot de kiemen hunner toekomen de bestemming.


{==37==} {>>pagina-aanduiding<<}

Huwlijk.


Wien voert m'in statige ernst, aanbidlijke Echtgodin, 
Voor 't U gewijd altaar, ten huwlijkstempel in? 
Ik zie het jeugdig hoofd omkranst met lentelover; 
Maar 't schoon gelaat is dof, als zweefde een wolk daar over. 
Het kostbaar feestgewaad speelt zwierende om de leên; 
Maar 't oog staat overfloersd, en somber van 't geween. 
Is dit een blijde bruid, en staat haar 't oog zoo duister! 
Hoe weinig voegt haar smart bij al dien huwlijksluister! 
Gij-zelf, gi schudt het hoofd, en wendt uw blikken af, 
Als wierd zij heengesleurd naar 't onverbidbaar graf. 
Ja, dat haar 't graf ontving, haar lot waar minder gruwlijk! 
Wie beeft niet voor den dwang van 't opgedrongen huwlijk? 
Ach! nimmer smaakt ooit zij des levens zoetigheid, 
Wie vloekbare eigenbaat naar 't outer heen geleidt 
Dan, ach 't is dus bepaald. Dit lot wordt niet verbeden: 
Ze aanvaardt met bloedend hart de huwlijksplegtigheden. 
 
Ik zie het tempelkoor met koningspracht getooid. 
Voor rozen, is 't altaar met parels overstrooid. 
De muur is ééne gloed van louter goud in 't ronde, 
En aan 't gewelfsel blinkt de mijnschat van Golkonde. 
Dan ach! geen frisch gebloemte omkranst den koorpilaar; 
Geen zoete wierookgeur stijgt opwaart van 't altaar; 
De huwlijkstoorts glimt dof, die Hymen heeft ontstoken, 
En 't fakkellicht gaat uit in hartverstikkend rooken. 
't Schijnt hier aan 't scheemrend oog, door weidsche pracht vervoerd, 
Geen plegtig heiligdom, waar de echtknoop wordt gesnoerd; 
't Is Plutus, dien men viert met valsche wierookgeuren, 
En 'k zie versmade min dit echtverbond betreuren. 
Ik zie de droeve bruid met doodsche smart in 't oog, 
En bleek als 't kil albast, waarop haar knie zich boog. 
Haar is die vreugde vreemd, die 't harte doet ontgloren, 
Wanneer 't zich overgeeft aan hem, dien 't heeft verkoren. 
Niets is haar de ijdle pracht! Hoe fier haar bruidstoet prijk', 
Zij schijnt bij al die praal een koud, gevoelloos lijk. 

{==38==} {>>pagina-aanduiding<<}

Pauline! uw beeld herleeft! gij, die ik 't hoogst waardeerde, 
Voor dat ik d' enger band der liefde kennen leerde! 
Geliefde speelgenoot en teedre hartvriendin, 
Zoo naauw met mij vereend door meer dan zustermin! 
Thands rijst me uw schaduw op, van al die smart omtoogen, 
Die d'onverdroogbren traan deed stroomen uit uwe oogen. 
ô! Wie u zag, als ik, voor 't outer siddrend staan, 
Zoo deugdzaam, zoo bemind, in 's levens bloei vergaan, 
Die vloekte voor gewis de gouddorst, die uw leven 
Voor aanzien, rang en schat ten offer weg deed geven! 
Pauline! uw teedre ziel, voor 't lijden niet bestand, 
Werd door den druk verplet van zulk een' huwlijkaband. 
Mij duukt, ik zie u nog uw kracht en moed verzamelen, 
Om, voor 't gewijd altaar, het siddrend ja te stamelen; 
En, ijzend van den eed, uw lippen afgeperst, 
Neêrploffen, met een zucht, waar 't worstlend hart in berst! 
Uw' achtbren echtgenoot, den teêrste der aanbidderen, 
Verbleekend aan uw zij', van zulk een' toestand sidderen, 
En, met voorspellende angst, een toekomst vol van smart 
Verwachten uit een echt, die dus verzegeld werd. 
De twistgodin, gereed haar gruwbre toorts te ontsteken, 
Toefde, aan Paulines zij', naar 't eerste tweedragtteeken; 
Dan, eindloos en vergeefs! Thands was zij echtgenoot, 
En nimmer had ze een hart, dat pligten weêrstand bood. 
Nooit gaf ze een zuchtjen lucht, hetgeen haar egâ griefde, 
En 't zacht erkentlijk hart, gevoelig voor zijn liefde, 
Ging door de grievende angst van 't innigst zelfverwijt 
En levensgloed en kracht in 't eind onredbaar kwijt. 
De blijde moederhoop trok d' echtband immer naauwer; 
Maar 't eerst zoo schittrend oog werd immer, immer flaauwer, 
En, met den eersten kreet der teedre huwlijksloot, 
Verwisselde zij de echt voor de armen van de dood. 
 
Beklaagbre vader! gij, wien dorst naar goud verblindde, 
Wat hebt ge uw telg ontrukt aan hem, dien ze eenig minde! 
Verschriklijk was de vrucht van 't geen ge hebt gewrocht! 
't Was bloedprijs, anders niet, waarvoor gij haar verkocht. 
De vloek van een gemaal, wien ge echtgeluk deedt hopen, 
En voor een leeftijd rouw dien zweem van heil deedt koopen, 
Vervolgt u zonder rust. Hij klaagt uw wreedheid aan, 
En eens zult ge aan zijn zij' voor 's Hemels oordeel staan! 

{==39==} {>>pagina-aanduiding<<}

De stem van 't hulploos wicht verscheurt u door zijn kermen, 
Als treurde 't om 't g mis van 's moeders koestrende armen. 
Gij wendt uw blikken af van zijn' onnooslen lonk, 
Als of u 't gram verwijt in 't oogjen tegenblonk. 
Beklaagbaar was het lot, dat haar onze arm ontscheurde! 
Beklaagbaar de gemaal, die op haar grafzerk treurde, 
Hij, die zich aan haar zijde een' hemel had beloofd! 
Beklaagba r 't schuldloos wicht, van moederzorg beroofd! 
Maar gij, wien 't zelfverwijt de borst heeft opgereten, 
Zijt, boven al wat lijdt, beklagenswaard te heeten! 
 
Neen: huisselijk geluk en duurzaam huwlijksheil 
Zijn voor geheel den schat van Perus schoot niet veil. 
De dwaas moog voor het goud met afgodsijver kuielen, 
Het zal geen ijskil hart met liefdegloed bezielen; 
Geen vonkjen van geluk ontsteken in de borst, 
Waar egâ of gemaal gedwongen ketens torscht. 
Niet immer vindt gij vreugd in opgesmukte zalen; 
Niet immer zoet, de teug uit rijkvergulde schalen; 
Niet immer waart de rust bij 't kussen van fluweel; 
Geen rijkdom schenkt genot, waarin geen liefde deel'! 
 
Ach, vraag niet, sterveling, waar 't echtheil is te vinden! 
't Is meerder vlottend nog dan golf of wervelwinden, 
Het wordt door éenen wenk, één sombren blik, verstoord, 
En vliedt soms voor één' zucht, één onoeraden woord. 
't Behoeft den geessel niet van wrevele Xantippen; 
Ook aan het zachtst gemoed kan 't echtgeluk ontglippen, 
Zoo niet de teêrste min op alles zegeviert, 
En zelfs de zwakheid eert, die 's egaâs hart ontsiert. 
 
Onpeilbaar is de bron van 't huisselijk genoegen, 
Waar ééne zelfde drift, één zucht, de borst doet zwoegen. 
Maar, doodlijk, als een meir, door 's afgronds damp verdikt, 
Is de onvermijdbre wel, waar 't echtheil in verstikt, 
Als gade, of echtgenoot, met steeds verdeelde zinnen, 
Des levens zoetigheên slechts om zich - zelv' beminnen, 
En, ach! (of meer genot op aarde mooglijk waar!) 
Hun teêrsten boezemwensch niet offren aan elkaâr! 
Ik schetste eens egaâs smart, die, vroeg in 't graf gezonken, 
De jammren heeft gesmaakt eens echts door 't goud geklonken; 

{==40==} {>>pagina-aanduiding<<}

Dan, ach, hoe noeme ik al die poelen van verdriet, 
Waarin zich 't huislijk heil zoo vaak verzwolgen ziet? 
Hoe maalt mijn zwakke hand die bronnen van nde, 
Opdat nooit echteling de voeten derwaarts wende? 
 
Mijn zangster, roep, roep wee op 't heilloos huisgezin, 
Waar de egâ wordt beheerscht door eigen gemalin; 
Waar de opperheerschappij, Gemaal en Hoofd gegeven, 
Voor de onbestaanbre wet van vrouwentrots moet beven; 
Waar zwakheid weêrstand biedt, en 't hoog bewind niet acht, 
Door de Almagt zelf verleend aan 't mannelijk geslacht! 
Een koele Sokrates moog zich toegevend toonen, 
Nooit zal er zoete rust bij 't wreevlig echtpaar wonen. 
Wie vliedt den drempel niet, met 's Hoogsten vloek belaan, 
Waar huwlijkseed en pligt zoo roekloos wordt verraân? 
 
Beklaagt ge u, wreevle vrouw, van 's egaâs bitterheden? 
Werd hij aan u verknocht door onderwerpingseeden? 
Zal hij geduldig zijn, als hem uw hoogmoed tergt? 
Toon, toon hem d'eerbied eerst, dien God u voor hem vergt, 
En hij, hij zal gewis uw deugd naar waarde prijzen, 
En voor geregt ontzag u liefde en dank bewijzen. 
Wijt aan u-zelve 't leed, waarvan gij u beklaagt! 
Is 't wonder, zoo uw trots hem van zijn haardsteê jaagt? 
Zoo hij aan andrer disch, waar eendragt heerscht en liefde, 
Der smart verpoozing zoekt, waarmeê uw spijt hem griefde? 
En, meer nog, om het wee te smoren van uw smaad, 
In 't eind van 't pad der deugd tot gruwlen overslaat? 
 
'k Heb soms het huislijk heil den wortel af zien knagen, 
Met droomen van genot en wellust na te jagen. 
Wee haar, die om die schim haar eigen dak verzaakt, 
In wier gevoelloos hart slechts ijdle praalzucht blaakt, 
Die, trouwloos aan den pligt van moeder en van gade, 
De zoetste levensvreugd aan eigen haard versmaadde, 
En, zwervende in een drom van de een tot de andre lust, 
De liefde in 's egaâs borst met eigen adem bluscht! 
Waar leeft hij, die gemaal, die ooit een weêrhelft eerde, 
Die orde en pligt vertrapte, en rust in onrust keerde? 

{==41==} {>>pagina-aanduiding<<}

Hoe wordt zijn teedre ziel (aan huislijk heil verknocht) 
Verbitterd door 't gemis van 't geen hij vruchtloos zocht! 
Mij dunkt, ik zie hem daar, in de eenzame avonduren, 
De afwezendheid der gade in bittre smart verduren. 
Hij hoort met sombre ziel zijns dochtertjens geween, 
Dat om een moeder schreit (helaas!) als had ze er geen! 
Hij ziet het teedre wicht gesust aan vreemden boezem: 
‘Wat wordt, wat wordt van u, mijn lieve huwlijksbloesem!’ 
Dus roept hij zuchtende uit, zoo vaak hij 't kind omarmt, 
Om wie zich meer een vreemd dan eigen bloed erbarmt. 
Denkt, denkt de toekomst door! - Hoe, moeders, moet gij beven, 
Die d'eersten pligt vertrapt, door God u voorgeschreven! 
Die, voor een schijngenot, en van zoo kort een' duur, 
De stem zoo wreed verzaakt van Godsdienst en Natuur! 
Hoe zult ge op waar geluk, op echtheil, aanspraak voeden? 
Wat troost verzacht u eens des warelds tegenspoeden? 
Wie spelt u, van wat leed het noodlot zwanger gaat? 
Eens, zeker, derft gij 't schoon van 't jeugdige gelaat; 
Eens heeft des warelds lust haar lust voor u verloren: 
Dan, als nu aangebeên, zult ge u verachten hooren; 
Dan vindt ge in 's egaâs borst, door uw gedrag versteend, 
Geen vonkjen meer dier gloed, (helaas!) te spâ beweend; 
Dan vloekt ge uw zwak te laat, wanneer uwtelg het naarbootst, 
En 't kind verzaakt dan haar, die 't roekloos heeft verwaarloosd! 
 
Leert, moeders, leert reeds vroeg het jeugdig maagdelijn, 
Dat huisselijk geluk haar dierste schat moet zijn! 
Vormt, vormt het kinderhart, hetgeen geals wasch kunt kneden, 
Tot zelfverloochening, bescheidenheid, en zeden! 
Uw voorbeeld ga het voor met zachte inschiklijkheid! 
Nooit worde 't door den waan van eigenmin misleid! 
Het leer', reeds van de wieg, en wil en neiging temmen! 
Leer', met der oudren zucht blijmoedig in te stemmen! 
't Hoor' nooit de wreevle stom van drift of heerschappij, 
En 't leere, dat gebiên der mannen voorregt zij! 
Geen maagd leerde ooit te vroeg, dat 's Hemels alwijze orden 
Haar tot den echt bestemt, om overheerscht te worden. 

{==42==} {>>pagina-aanduiding<<}

ô, Welk een blijde hoop verzoette me eens 't bestaan! 
Dan, 'k leerde de ijdelheid van 's stervlings blinden waan. 
Mijn uitzigt en die hoop werd in het graf besloten: 
De dood ontscheurde mij drie lieve maagdenloten. 
'k Zag reeds in de eerste twee het tederst, buigzaamst hart, 
Dat ooit voor echtgeluk en liefde vatbaar werd. 
Dan ach, waar dwale ik heen? Wat ween ik? ik, verblinde! 
God had mijn telgjens lief, en meer, dan ik ze minde! 
Maar, 't teedre moederoog erkenn' Gods Vaderhand, 
Toch is het dwaze hart zijn' weedom niet bestand! 
 
'k Haalde adem van den zucht, die mij de borst beknelde; 
Ik heb den traan gedroogd, die me uit het binnenst welde, 
Op 't denkbeeld van hun heil en onverstoorbre rust, 
En voel mijn boezemwee gelenigd en gesust. 
ô Gij, mijn eenige! gij, 't beeld van mijnen gade! 
Die vaak den traan verdreeft, waarin mijn oog zich baadde! 
Wat, zoo uw teder hart, uwe eindloos zachte ziel, 
Geen teedre lotgenoote in de echt te beurte viel! 
Ik sidder! Dan, ô neen, mijn wenschen waar vermetel. 
Gij, Gij, die 't Al regeert van d'ongezienen zetel, 
Bepaalde 't lot mijns zoons in uw vrijmagtbren raad; 
En, zalig wie die zorg uw wijsheid overlaat! 

(Het vervolg in het eerstvolgende stuk.)

Zeden der livereibedienden.

(Zie Feuilleton de la Gazette de France du 30 Nov. 1811.)

Een mijner medeburgeren en oudste vrienden is thans een zeer vermogend man; verdiensten van allerlei aard gaven hem regt op de luisterrijke bediening, welke hij bekleedt, en waarin hij het onschatbaar geluk geniet van noch mededingers noch benijders te hebben. Hij is rijk en magtig geworden, ik ben arm en een vergeten burger gebleven; het was dus zijne zaak, mij te komen opzoeken; hij heeft zulks niet gedaan; zijne bezigheden hebben hem daarin belet. Het is omtrent vijf jaren geleden, dat wij elkander het laatst gezien

{==43==} {>>pagina-aanduiding<<}
hebben. Eenige dagen geleden, ontving ik van hem dit billet: Men zal u voorzeker gezegd hebben, dat ik bij u aan huis geweest ben; wij hebben elkander sedert lang uit het oog verloren; gij weet mijne redenen, de uwen zijn mij bekend; ik ben in dit geval zeer ongelukkig geweest, en gij hebt niet wel gedaan mij te vergeten; ik wacht u morgen op het ontbijt, om u dit te doen bekennen; wij zullen alleen zijn.
Ik was de man niet, om mij voor de tweede reize te laten vragen, en, vervuld met het genoegen, hetwelk ik mij van dit vriendelijk bezoek beloofde, begaf ik mij naar het hôtel van ***, gekleed op mijne gewone en eenvoudige wijze. Ik had, zoo als men zien zal, niet berekend de ongelegenheden, waarin mijne eenvoudige kleeding mij brengen zoude. Ik woon verre af van het uiterste einde van de voorstad St. Honoré, en veegde mij het voorhoofd af, op het oogenblik dat ik de groote deur binnen trad. Een vlegelachtige looper, bezig met een kameniertje te stoeijen, wierp mij haast om verre, door de drift, met welke hij zich trachtte meester te maken van het juffertje, hetwelk zich zonder de minste pligtpleging achter mij kwam verschuilen. In plaats van mij eenige verontschuldigingen te maken, op welke ik gerekend had, bekeek de lomperd mij van het hoofd tot de voeten, wierp zijn stok in de hoogte, en begon luidkeels te lagchen, zonder de hem toegedachte vermaning af te wachten. Op het voorplein gekomen zijnde, keek ik rond naar het verblijf van den portier; een stalknecht, bezig een rijtuig te reinigen, bespatte mij van het hoofd tot de voeten; ik toonde mij verstoord, en kreeg op mijne verwijting alleen met eene zeer barsche stem ten antwoord: Spreek met den huisbewaarder! Deze opende eene groote glazen deur, den toegang tot eene zuilen-galerij verleenende, en vroeg mij op een allervermetelsten toon, waarom ik was binnen getreden zonder iemand toe te spreken. Ik hield mij in, en antwoordde zeer koeltjes, dat ik geen opschrift bespeurd had, waaraan ik het verblijf van den portier zoude nebben kunnen onderscheiden. - Er is hier geen verblijf voor een portier, en ook geen portier, maar eene woning voor den huisbewaarder, verstaat gij mij? - ‘Huisbewaarder? wel nu, het zij zoo (hoezeer deze benaming met uw persoon weinig overeenstemme); men moet echter in allen geval
weten, waar men dien

{==44==} {>>pagina-aanduiding<<}
huisbewaarder vinden moet, en waaraan men hem zal kunnen herkennen; en gij zult mij wel willen toestemmen, dat gij met uwe zwart fluweelen muts en gebloemden japon veeleer gelijkt naar....’ - Genoeg! wat is uwe begeerte? - ‘Ik vraag naar uwen Meester.’ - Zijne Excellentie? - ‘Ja, zijne Excellentie, den Graaf van ***, mijn' vriend, bij wien ik kom ontbijten, en wien ik een paar woorden zeggen zal van de onbeschoftheden van zijne bedienden.’ - Mijnheer, vergeef mij; waarlijk.... - ‘Ik versta u; aan mijn paraplui hebt gij gezien, dat ik niet met rijtuig gekomen ben. Zoude het echter ongepast zijn, beleefd te wezen, zelfs jegens hen, die te voet komen/’ Dit gezegd hebbende, klom ik den grooten trap op, en bevond mij weldra in het voorvertrek midden onder vijf of zes lakkeijen, waarvan de een bezig was een kleed te borstelen; een ander liet zich kappen; dezen maakten de lampen schoon, genen speelden bij dekagchel een partijtje piquette. Zij bleven allen aan hunne bezigheden. Gelieft Mijnheer de deur toe te doen? zeide een der spelers. ‘Neen, ik wil dat gij mij de andere zu t openen.’ - Naar wien vraagt gij? .... drie azen! - ‘Naar Mijnheer den Graaf.’ - Zijne Excellentie is niet te spreken.... Quinte à la dame! - ‘Ik heb eene afspraak met zijne Excellentie gemaakt.’ - Per missive? - ‘Dat gaat u niet aan; breng mij bij een kamerdienaar!’
Ik trad het tweede vertrek binnen, en werd daar met even zoo weinig pligtplegingen door de kamerdienaars ontvangen. Deze waren bezig de nieuwspapieren te lezen. Daar zij niettegenstaande mijne tegenwoordigheid daarmede voortgingen, rukte ik een hunner het nieuwspapier uit de hand, en gebood hem mij aan te dienen. Een weinig onthutst over den toon van welken ik mij bediende, en over mijn ongeduld, zeide hij: Zijne Excellentie is niet te spreken voor twee ure. - ‘Voor niemand?’ - Neen, Mijnheer, voor niemand, een vriend alleen uitgezonderd, dien zijne Excellentie aan het ontbijt verwacht. - ‘Wanneer ik dan deze vriend ware?’ - Gij, Mijnheer! (zijn oog slaande op mijn paraplui.) - ‘Ik zelf; ga, meld den Heer van t.... aan!’ Terstond ging hij met eene diepe burging voor mij uit; een zijner makkers, na mij zeer eerbiediglijk van mijn jas en ongelukkige paraplui ontlast te hebben, haastte zich, de met trijp bekleede dubbele deur te openen, door welke ik bij den Graaf werd bin-
{==45==} {>>pagina-aanduiding<<}
nengeleid; terwijl een derde mij volgde, met een bos hout beladen (overeenkomstig het gebruik, hetwelk wil, dat men voor ieder aanzienlijk bezoeker een nieuw bos hout laat opwerpen). De Heer van het huis outving mij allervriendelijkst; ik omhelsde hem van ganscher harte; wij kwamen eindelijk op het kapittel der verwijtingen; welke mijn vriend eindigde met te zeggen, dat men zijne vrienden zelfs in derzelver voorspoed moest blijven beminnen: een zeer gemakkelijk voorschrift, wanneer allen, die door de fortuin begunstigd worden, dezelve even goed wisten te dragen als mijn doorluchtige medeburger. Het is hier de plaats niet, om dit teeder stuk te behandelen. Ik keer weder tot de wijze, op welke ik in de zaal ontvangen werd, welke echter mijne gemelijkheid over die, waarop ik in het
voorvertrek was behandeld, niet geheel konde wegnemen. Ik sprak 'er met een paar woorden van tegen den Graaf; deze nam de zaak ernstiger op dan ze verdiende, en wilde alle zijne bedienden, over welke ik mij te beklagen had, wegjagen: het gelukte mij hem ter neder te zetten, hem doende opmerken, dat men ongelijk zoude hebben, zoo men het de bedienden als eene misdaad wilde aanrekenen, wanneer zij omtrent de beleefdheid en welwillendheid jegens den geen, die zich noch door zijne kleeding, noch door een titel aanbeveelt, in gebreke blijven, daar men toch gemeenlijk deze beleefdheid niet met zoo veel gestrengheids van hunne meesters vergt. Ik eindigde met hem voor zijne bedienden vergiffenis te verzoeken wegens hunne onbeschoftheid, uit aanmerking van hunnen hoofschen zwier.
Toen ik het hôtel verliet, had ik mij over de buitensporige beleefdheden der bedienden te beklagen, welke mij even ondragelijk zijn als het tegenovergestelde gebrek. Alle de bedienden waren in de weer; twee knechts hielpen mij mijn jas aantrekken; de lakkeijen vergezelden mij tot onder aan den trap, en openden mij alle de deuren; het rijtuig stond mij onder de zuilen-galerij te wachten; de looper opende mij het portier; de Zwitser, met zijn bandelier om en den geboorden hoed in de hand, boog zich bij herhaling voor mij; en ik, deze lieden beschouwende, herinnerde mij het gezegde van juvenalis: Maxima quaeque domus servis est plena superbis.


{==46==} {>>pagina-aanduiding<<}

Catharina de II. en een oud zee-soldaat.

Het grootsche Standbeeld te paard, op eene rots staande, door catharina de II. ter eere van Czaar peter den I. opgerigt, en 't welk dit eenvoudig, maar grootsch opschrift voert:
petro primo catharina secunda,



een opschrift, welks kracht de Stichteresse ten volle voelde, vervaardigd zijnde, werd met groote plegtigheid van de omheiningen, waar achter het verborgen geweest was, te voorschijn gebragt. Keizerin catharina, omringd van haren Hofstoet, had zich, te dier gelegenheid, geplaatst op een standpunt, allergeschiktst om het Gedenkteeken, dien Vorst waardig, te beschouwen en te bewonderen.
Het krijgsvolk maakte een afschutsel tusschen de plaats des bedrijfs en de groote menigte toegevloeide aanschouwers, latende eene groote ruimte van de plaats, waar zich de Keizerin met haar Hofgezin bevond. Onder het gebalder des geschuts, het slaan der trommelen, en het steken der trompetten, werden de beschutsels, die dus lange dit kunststuk van falconet bedekt hadden, weggenomen. Een algemeene kreet van bewondering en toejuiching liet zich hooren.
Op dit oogenblik drong een oud man, van een eerwaardig voorkomen, door de geschaarde krijgslieden henen, en knielde neder voor het Standbeeld des Keizers. Catharina, die ongewone beweging ziende, vroeg daarvan de reden, en liet den man, die door de geschaarde soldaten was heengedrongen, voor zich brengen. Hij droeg het uniform, hetgeen de Zee-soldaten gedragen hadden, ten tijde dat Czaar peter Europa met den wijdklinkenden roem zijner overwinningen vervulde.
De vraag der Keizerinne, wie hij was, en wat hem tot dit bedrijf bewoog, beantwoordde de stokoude: ‘Een oud Dienaar van peter den grooten, en een getrouw Onderdaan van Uwe Majesteit. Ik heb vele jaren onder Czaar peter's bevelen gediend. Men had mij gezegd, dat ik heden diens Beeldtenis zou kunnen zien ontdekken;

{==47==} {>>pagina-aanduiding<<}
en ik wilde mijnen laatsten levensadem aan zijne voeten uitblazen.’
Catharina wendde zich tot den Graaf van tchermachoff, hem bestraffende, dat hij haar geene kennis gegeven had, dat er nog een zoo oud Zee- soldaat bestond. - De oude man sprak daarop: ‘De Hemel zegene Uwe Majesteit! Niemand heef schuld aan de onbekendheid, waarin ik gebleven ben 't Is reeds sints lange dat ik voor de wereld als dood geweest hebbe, en, ware deze plegtige dag niet aangebroken, ik had mij niet meer in het openbaar vertoond.’
De Keizerin vermoedde, in 't eerst, dat dit een vond ware, geschikt om haar te verrassen; doch zij werd vervolgens van de waarheid der zake ten volle overtuigd, en schonk den ouden Zee soldaat een jaargeld tot zijnen dood toe; hij verscheen voorts veelmalen in het Keizerlijk Paleis, waar catharina hem gaarne zag.
Resen was de naam diens ouden krijgsmans. Hij was geen Rus. Het bleek uit echte bescheiden, dat hij op de Fransche Vloot gediend had, in den beruchten zeeslag van la Hogue. Vervolgens trad hij in dienst van Czaar peter den I, en volgde hem in de togten op de Baltische en de Zwarte Zee. Op laatstgemelde was hij in dienst, ten jare 1725, wanneer Czaar peter stierf. Nog dertig jaren bleef hij in dienst als Matroos, voor dat hij te Petersburg terugkeerde - Tijd en toeval hadden allen weggenomen, die hem zouden hebben kunnen kennen. Met veel moeite had hij halve soldij gekregen. Hij leefde onbekend, in een afgelegen hoek, tot op het oogenblik, dat hij het ontdekken van het Standbeeld zijns ouden Vorsten vernam Van dien dag af verbeterde zijn lot grootelijks, en hij leefde gerust en gelukkig tot den jare 1796.

d'Alembert een vondeling.

De beroemde Wijsgeer d'alembert was de natuurlijke zoon eener zeer voorname Dame, die hem, om haren misstap te verbergen, op de trappen der Kerk van St. Roch te Parijs, liet nederleggen. Eene arme naaister vond hem, nam hem tot zich, liet hem van de geringe verdiensten van haren

{==48==} {>>pagina-aanduiding<<}
arbeid opvoeden, en bragt hem in het Collegie van Montaign De jongeling maakte zich het onderwijs aldaar zoo ten nutte, dat hij, gelijk een pascal, reeds in zijn vijftiende jaar nieuwe ontdekkingen in de Meetkunde deed. Reeds was zijn naam in Europa bekend, en de Geleerden zochten als om strijd het gezelschap des jongen leerlings van Montaigu. Het gerucht van dezen vroegtijdigen roem kwam zoo dikwerf ter ooren dezer Dame, dat zij er eindelijk trotsch op werd, zulk eenen zoon gebaard te hebben. Zij had namelijk zijne minnemoeder doen opspeuren, en was dus van het lot des kinds onderrigt, zonder het nogtans te hulp te komen. IJdelheid bewerkte, wat de stem der Natuur niet vermogt had. Zij begeeft zich naar het Collegie, en begeert den jongeling te zien. Hij verschijnt. Zij spreekt veel van de dwingelandij des vooroordeels, van de moeite, die het haar gekost had, hem te verlaten, enz. ‘Ik ben uwe moeder!’ zegt zij eindelijk tot hem. ‘Gij, Mevrouw, mijne moeder! - Gij bedriegt u. Ik heb geene moeder, dan die, welke mij als kind opgepast en verzorgd heeft.’ - Hij keerde haar den rug toe, en zag ze nimmer weder; maar was steeds de teederlievende en gehoorzame zoon zijner voedster, en betaalde haar in haren ouderdom de verzorging zijner kindschheid met woeker.’

Richeliieu's aardige bevestiging eener dubbelzinnige vraag.

Richelieu verwijderde zich eenmaal van een bal, juist op hetzelfde oogenblik, dat ook zijn Koning wegging. Zoodra hij gewaar werd, dat de Koning digt achter hem ging, trad hij ter zijde, om hem voorbij te laten.
‘Ei, waarom gaat gij niet voor?’ vroeg de Koning: ‘zijt gij niet de eerste?’
De nadruk, waarmede dit laatste woord werd uitgesproken, trof den Kardinaal; hij voelde, dat hij de eerste in gansch Frankrijk was. In plaats van te antwoorden, nam hij eenen pagie de fakkel uit de hand, en ging voor den Koning uit.






{==49==} {>>pagina-aanduiding<<}

Mengelwerk.

Nieuwste berigten wegens Athene.

(Ontleend uit Itinéraire de Paris à Jerusalem, par f.a. de chateaubriand.)

Eindelijk brak de groote dag onzer intrede te Athene aan. Op den drie-en-twintigsten Augustus des jaars 1806, 's morgens ten drie ure, zaten wij allen te paard; in stilte begonnen wij onzen optogt langs den heiligen weg: ik kan verzekeren, dat nooit de godsdienstigste ingewijde in de geheimenissen van ceres eene zoo levendige verrukking als ik gevoelde. Wij hadden ons beste feestgewaad aangetrokken; de Janitsaar had zijnen tulband omgekeerd, en onze paarden waren meer dan gewoonlijk gerost en gewreven. Wij reden door de bedding van eenen stroom, Saranta-Potamo, of de veertig Rivieren, genaamd, waarschijnlijk de Eleusinische Cephisus; wij zagen eenige puinhoopen van Christen-kerken; zij moeten den grond van het graf van dien zarax beslaan, welken apollo zelf in de zangkunst had onderwezen. Andere pninhoopen kondigden ons de gedenkteekens van eumolpus en hippothoon aan; wij vonden de Rhiti, of de Zoutwaterstroomen; dit was de plaats, alwaar, gedurende de Eleusinische feesten, het gemeene volk de voorbijgangers schold, ter gedachtenis der beleedigingen, door eene oude vrouw voormaals ceres aan-
{==50==} {>>pagina-aanduiding<<}
gedaan Van daar naar het einde of het uiterste punt van het kanaal van Salamis voortrijdende, kwamen wij op den engen weg, tusschen den berg Parnes en den berg AEgaleus; dit gedeelte van den heiligen weg werd de Mystieke of de Geheimzinnige genaamd. Wij ontdekten het Klooster Daphné, op de puinen van den Tempel van apollo gebouwd, en welks kerk eene der oudsten van Attica is. Een weinig verder zagen wij eenige overblijfsels van den Tempel van venus. Eindelijk wordt de enge weg breeder; wij reden
om den berg Poecilus, liggende ter halver wege, als 't ware om het tafereel te bedekken; en eensklaps zagen wij de vlakte van Athene.
De Reizigers, die de stad van cecrops bezoeken, komen er gemeenlijk langs den Pireus of langs den Negropontischen weg Alsdan verliezen zij een gedeelte van het tooneel: want niets anders ziet men dan het Kasteel, wanneer men van den zeekant komt. Mijn gestarnte had mij op den regten weg gevoerd, om Athene in al deszelfs heerlijkheid te zien.
Hetgene het eerst mijn oog bekoorde, was het Kasteel, door de opgaande zon verlicht; het lag regt tegen mij over, aan de andere zijde der vlakte, en scheen op den berg Hymettus te rusten, die de achterzijde van het tafereel uitmaakte. Zij vertoonde, in eene verwarde mengeling, de kapiteelen der Propyleën, de kolommen van het Parthenon en van den Tempel van erechtheus, de schietgaten van een muur, met geschut belegd, de Gothische bouwvallen van Christenen, en de vervallene huizen van Muzelmannen.
Twee kleine heuvelen, de Anchesmus en de Museus, verheften zich ten noorden en ten zuiden van de Acropolis. Tusschen die twee heuvelen, en aan den voet van de Acropolis, lag Athene voor mij. Deszelfs platte daken, afgewisseld van minarets, cipresseboomen, puinhoopen, op zich zelve staande kolommen, de koepels van moskeën met groote ooijevaars-nesten gekroond,

{==51==} {>>pagina-aanduiding<<}
deden bij het zonnelicht eene aangename uitwerking. Maar indien men Athene aan zijne puinhoopen nog herkende, aan het geheel zijner bouworde en aan het doorgaande karakter zijner gedenkstukken zag men ook, dat de stad van minerva niet meer door haar volk bewoond werd.
Eene rij bergen, die bij de zee eindigt, maakt de vlakte van Athene uit. Uit het punt, van waar ik die vlakte bij den berg Poecilus zag, scheen zij in drie banden of gewesten verdeeld te zijn, evenwijdig van het noorden naar het zuiden loopende. Het eerste dier streken, en het naaste aan mij, was onbebouwd en met hei bedekt; het tweede vertoonde een bebouwden grond, van welken de oogst was ingezameld; het derde vertoonde een langwerpig bosch van olijfboomen, eenigzins rondachtig loopende van de bronnen van den Ilissus, langs den voet van den Anchesmus, tot aan de haven Phalerus.
Het zijn niet de eerste oogenblikken eener zeer sterke aandoening, dat men van zijne gewaarwordingen genot heeft. Ik naderde Athene met eene soort van vermaak, die mij het vermogen der overdenking benam; niet dat ik iet dergelijks ondervond van hetgene ik op het zien van Lacedemon gevoeld had. Sparta en Athene hebben, tot in hunne puinhoopen, hunne verschillende karakters behouden; die van Sparta zijn somber, deftig en eenzaamheidminnende; die van Athene vrolijk, ligtzinnig en gezellig. Op het zien van het vaderland van lycurgus wordt de ziel geheel ernst, statelijk en diepdenkende; sterkte verkrijgende, verheft zij zich: in de nabijheid van solon's stad wordt men als betooverd door de wonderen van vernuft; men heeft een denkbeeld van de volmaaktheid van den mensch, aangemerkt als een verstandig en onsterfelijk wezen. De verhevener gedachten van de menschelijke natuur namen te Athene iet bevalligs aan, welk zij te Sparta niet hadden. De vaderlands- en vrijheidsliefde was bij de Atheners geen blind instinkt,

{==52==} {>>pagina-aanduiding<<}
maar een verlicht gevoel, op dien smaak voor het schoone van allerlei aard gegrond, waarmede de hemel hen zoo mild bedeeld had. Om kort te gaan, van de puinhoopen van Lacedemon tot die van Athene overgaande, voelde ik, met leonidas te hebben willen sterven, en met pericles leven.
Van de drie strooken of gewesten, in welke tegenover ons de vlakte van Athene verdeeld was, reden wij ter vlugt door de twee eerste, het onbebouwde en het bebouwde gewest. In dit gedeelte van den weg ziet men niet meer het gedenkteeken des Rhodiërs en het graf der Ligtekooi, maar men verneemt er de steenhoopen van eenige kerken. Wij traden in het olijfbosch; eer men aan den Cephisus komt, vindt men twee grafsteden en het graf van jupiter den Toegeeftijken. Welhaast ontdekten wij de bedding van den Cephisus tusschen de stammen van olijfboomen, welke als oude wilgeboomen aan deszelfs oevers stonden; ik steeg af om de rivier te groeten, en van haar water te drinken. Altoos gaf het mij vermaak, van het water der vermaarde rivieren te drinken, over en langs welke ik in al mijn leven getrokken ben; dus heb ik gedronken uit den Mississipi, den Teems, den Rijn, den Po, den Tiber, den Eurotas, den Cephisus, den Hermus, den Granicus, de Jordaan, den Nijl, den Taag en den Ebrus. Hoe vele menschen kunnen aan den oever dezer rivieren, even als de Israëliten, zeggen: wij zaten en weenden!
Op eenigen afstand aan mijne linkerhand zag ik de puinhoopen van eene brug, door xenocles den Lindiër over den Cephisus geslagen. Ik klom wederom te paard, en deed geene moeite om den gewijden vijgeboom, het altaar van zephyrus, en de kolom van anthemocritus te zien: want de hedendaagsche weg loopt, te dezer plaatse, niet meer langs den ouden heiligen weg. Uit het olijfbosch komende, vonden wij eenen tuin, van muren omringd. Wij hadden een half uur werk om te Athene te komen, midden door een afge-
{==53==} {>>pagina-aanduiding<<}
maaid koornveld. Een onlangs herbouwde muur, naar een tuinmuur gelijkende, omvat de stad. Wij gingen door de poort, en kwamen in frissche en vrij zindelijke straten; elk huis heeft zijnen tuin, met oranje- en vijgeboomen beplant. Het volk zag er vrolijk en nieuwsgierig uit, en had niets van het neerslagtig voorkomen der Moraïten. Men wees ons des Konsuls huis.
Om Athene te zien, konde ik niet beter dan aan den Heer fauvel geadresseerd zijn; sedert vele jaren woont hij in de stad van minerva; hij kent dezelve tot in de geringste bijzonderheden, veel beter dan een Parijzenaar Parijs kent. Men heeft van hem voortreffelijke gedenkschriften; aan hem is men verschuldigd de belangrijkste ontdekkingen omtrent het erf van Olympia, de vlakte van Marathon, het graf van themistocles aan den Pireus, den tempel van venus in de Tuinen, enz. Van het Konsulaat van Athene voorzien, hetwelk voor hem niets meer dan een titel van veiligheid is, heeft hij gewerkt, en werkt nog, als Teekenaar, aan de Voyage pittoresque van Griekenland. De Schrijver van dat fraaije Werk, de Heer de choiseul-gouffier, had mij wel een brief aan den bekwamen man willen medegeven, en daarenboven was ik van eenen brief van den Staatsdienaar, den Heere de talleyrand, aan den Konsul voorzien.
Ik trad af voor het huis van den Heer fauvel, welken ik het geluk had te huis te vinden; terstond overhandigde ik hem de brieven der straks genoemde Heeren. De Heer fauvel kende mijnen naam; ik konde niet tot hem zeggen: son pittor anch' io; maar ik was ten minste een ijverig, indien niet een kundig liefhebber; ik meende het zoo wél om het antieke te bestuderen en het zoo goed te maken als ik konde; ik had eene zoo verre reis gedaan om slechte patronen te craijoneren, dat de meester in mij een leerzamen scholier zag.
Ons gesprek begon met eene opeenstapeling van vragen, Parijs en Athene betreffende, op welke wij evenwel geen

{==54==} {>>pagina-aanduiding<<}
antwoord verwachtten; doch Parijs werd wethaast vergeten, en Athene kreeg geheel de overhand. De Heer fauvel, door eenen leerling in zijne zucht voor de kunsten verhit, was even begeerig om mij Athene te laten bezigtigen als ik was om het te zien; evenwel raadde hij mij, de zwaarste hitte van den dag te laten voorbijgaan.
Niets zag men van den Konsul in mijnen huiswaard; alles kondigde er den kunstenaar en den oudheidminnaar aan. Welk een vermaak voor mij, te Athene gehuisvest te zijn in eene kamer, opgevuld met pleisterwerk van het Parthenon! Rondom aan de muren hingen gezigten van den tempel van theseus, platte gronden van de Propyleën, kaarten van Attica en de vlakte van Marathon. Stukken marmer lagen er op de eene tafel, medailjes op eene andere, met kleine hoofden en vazen van gebakken aarde. Tot mijn leedwezen werd een eerwaardig stof weggeveegd; te midden van deze wonderen werd een legerbed gespreid; en even als een recruut, 's daags voor een veldslag in het leger aangekomen, leide ik mij op het slagveld neder.
Des Heeren fauvel's huis, even gelijk de meeste huizen te Athene, heeft van voren een plein, en van achteren een kleine tuin. Ik ging aan alle vensters staan, om ten minste iets op de straten te zien; maar te vergeefs. Nogtans vernam men, tu schen de daken van eenige belendende huizen, een kleinen hoek van het kasteel; ik hield mij stijf vast aan het venster, welk naar dien kant uitzag, even als een schoolkind, wiens speeluur nog niet gekomen is.
Ten twaalf ure werd het middagmaal opgedist, bestaande uit ragouts van schaapvleesch en poulet, half op zijn Fransch, en half op zijn Turksch. De roode wijn. zoo sterk als onze Rhónewijn, was van eene goede soort, doch smaakte mij zoo bitter, dat ik dien niet konde drinken. In bijkans alle oorden van Griekenland legt men meer of minder pijnappelen op den bodem der kuipen; die geeft aan den wijn dien bitteren en

{==55==} {>>pagina-aanduiding<<}
kruidachtigen smaak, aan welken men niet dan met moeite gewent (*). Indien deze gewoonte haren grond in de oudheid hebbe, zoo als ik vermoed, vindt men er de reden in, waarom de pijnappel aan bacchus gewijd was. Men bragt honig van den berg Hymettus; ik vond daarin een kruidachtigen smaak, die mij niet beviel; beter bevalt mij de honig van Chamouni. Sedert heb ik te Kircagach, bij Pergamus, in Anatolie, eenen nog aangenamer honig gegeten; dezelve is wit als het katoen, van hetwelk de bijen dien verzamelen, en bezit de stevigheid van brooddeeg. Mijn huiswaard lachte om de scheeve monden, welke ik voor den wijn en den honig van Attica maakte; hij had zulks wel verwacht: naardien ik door het een of ander schadeloos moest gesteld worden, maakte hij mij opmerkzaam op het gewaad der vrouwe, welke ons bediende. Het was volkomen de kleederdragt der aloude Griekinnen, vooral in de horizontale en golvende plooijen, die beneden den boezem ontstonden, en zich vereenigden met de regtstandige plooijen, die de zoom des tabberds vertoonde. Nog grooter werd de gelijkheid door de grofheid der stoffe, in welke deze vrouw gekleed was: want, voor zoo veel men uit de standbeelden kan afleiden, waren de kleederstoffen der Ouden veel grover dan de onze. Onmogelijk ware het ook, met het neteldoek en de zijde stoffen der hedendaagsche vrouwen de breede golvingen der aloude kleederstukken te doen ontstaan; het gaas van Ceos en de overige sluijers, welke de Hekeldichters wolken noemden, werden nimmer door den beitel nagevolgd.
Terwijl wij aan tafel zaten, ontvingen wij de begroetingen van hetgene men in de Levant de Natie noemt; deze Natie bestaat uit Fransche kooplieden, of die onder bescherming van Frankrijk staan, en in de onderscheidene havens wonen.

{==56==} {>>pagina-aanduiding<<}
Te Athene zijn slechts een of twee zulke huizen; zij drijven handel in olie. De Heer roque deed mij de eer mij een bezoek te geven; hij had vrouw en kinderen, en noodigde mij, om met den Heer fauvel hem te komen zien. Vervolgens begon hij over de verkeering te Athene te spreken. ‘Een vreemdeling, sedert eenigen tijd te Athene gevestigd, scheen eene drift gevoeld of ingeboezemd te hebben, die de stad deed praten. Er waren praatgezelschappen bij het huis van socrates, en men kwam te zamen om gesprekken te houden naast de tuinen van phocion. De Aartsbisschop van Athene was van Konstantinopel nog niet teruggekomen. Men wist niet, of men regt zoude erlangen van den Pacha van Negropontus, welke dreigde te Athene eene belasting te zullen heffen. Om dien slag af te wenden, had men den ringmuur hersteld. Intusschen mogt men alles hopen van het opperhoofd der zwarte gesnedenen, heer van Athene, die zekerlijk op zijne Hoogheid meer dan de Pacha vermogt.’ - (ô Solon! ô themistocles! Het opperhoofd der zwarte gesnedenen heer van Athene, en alle de overige steden van Griekenland dit uitstekend geluk Athene benijdende!) - ‘Voor het overige had de Heer fauvel zeer wel gedaan, dat hij den Italiaanschen geestelijke had heengezonden, die in de lantaarn van demosthenes woonde (een der schoonste gedenkstukken van Athene) en in zijne plaats een Franschen kapucijn te ontbieden: deze was wellelevend, spraakzaam, verstandig, en ontving zeer wel de vreemdelingen, die, volgens gewoonte, bij het Fransche klooster afstapten’
Zoodanig waren de gesprekken en het onderwerp der gezelschappen te Athene: men ziet er uit, dat de wereld aldaar haren gang gaat, en dat een reiziger, welken het hoofd welgeplaatst is, een weinig moet versteld staan, wanneer hij, in de straat der Drievoeten komende, de snapperijen van zijn dorp ontmoet.

{==57==} {>>pagina-aanduiding<<}

Twee Engelsche reizigers hadden, kort voor mijne komst, Athene verlaten; er bevond zich nog een Russische teekenaar, die zeer eenzaam leefde. Druk wordt Athene van de oudheidminnaars bezocht, omdat het in den weg van Konstantinopel ligt, en men er gemakkelijk ter zee komt.
's Namiddags omtrent vier ure, toen de zwaarste hitte geweken was, begonnen wij onze wandeling. Nabij zijne huisdeur deed mij mijn leidsman de overblijfsels van een alouden tempel opmerken. Vervolgens gingen wij regtsom door kleine zeer volkrijke straten. Wij gingen naar de Bazar of markt, wel voorzien van vleesch, gevogelte, moeskruiden en fruit. Alle menschen groetten den Heer fauvel, en elk wilde weten, wie ik was; doch niemand konde mijnen naam uitspreken. Nog heden was het hier als in het oude Athene, ten tijde van den Apostel paulus: Die van Athene besteden hunnen tijd tot niets anders, dan om wat nieuws te zeggen en te hooren. Wat de Turken aangaat, zij zeiden: Fransouse! Effendi! en zij rookten hunne pijp; hunnen tijd konden zij niet beter besteden. De Grieken, ons ziende voorbijgaan, hieven hunne handen omhoog boven hunne hoofden, en riepen: Kaloos ilthrete Archondes! Bate kala eis palaeo Athinan: ‘Welkom, Heeren! goede reis naar de puinhoopen van Athene;’ en zij zagen er zoo fier uit, alsof zij gezegd hadden: ‘Gij gaat bij phidias of bij ictinus.’ Ik had niet genoeg aan mijne oogen om te kijken; overal meende ik oudheden te zien. Hier en daar deed mij de Heer fauvel brokken beeldhouwerswerk opmerken, die tot scheidingen, muren of vloeren dienden; hij zeide mij, hoe vele voeten, duimen en lijnen deze brokken groot waren; tot welke soort van gebouwen zij behoorden, enz. Op elke schrede bleven wij staan; onze Janitsaren en de kinderen van gemeene lieden, die voor ons uitliepen, bleven overal staan, alwaar zij een kornis, een kapiteel of iet anders zagen; in des Heeren fauvel's oogen trachtten zij te lezen, of dit goed

{==58==} {>>pagina-aanduiding<<}
ware; als de Konsul het hoofd schudde, schuddeden zij het ook, en plaatsten zich vier schreden verder voor een anderen steenhoop. Aldus werden wij buiten het middelpunt der tegenwoordige stad begeleid, en kwamen aan het westelijke gedeelte, hetwelk de Heer fauvel, ordeshalve, eerst wilde laten zien.
Het middelste gedeelte van het hedendaagsche Athene verlatende, en regt westwaarts gaande, beginnen de huizen ijler te worden; daarop volgen groote ledige ruimten, sommigen binnen, anderen buiten den ringmuur; hier vindt men den Tempel van theseus, den Pnyx en den Areopagus. Den eerstgenoemden zal ik niet beschrijven, maar denzelven onder mijne algemeene aanmerkingen over de Grieksche bouwkunde bevatten Het best bewaarde te Athene is dit gedenkstuk; na lang eene kerk geweest te zijn, aan st. joris gewijd, dient het thans tot een magazijn.
De Areopagus lag op eene hoogte, ten westen van het kasteel. Naauwelijks laat het zich begrijpen, hoe men op de rots, alwaar men de puinhoopen ziet, een gedenkteeken van eenige uitgebreidheid heeft kunnen stichten. Eene kleine vallei, in het aloude Athene, Coele (holle weg) genaamd, scheidt den heuvel van den Areopagus van den Pnyx-heuvel en van het kasteel. In het Coele vertoonde men de graven der beide cimons, van thucydides en van herodotus. De Pnyx, op welken de Atheners weleer hunne openbare vergaderingen hielden, is eene effene vlakte, aangelegd op eene scherpe rots, aan de achterzijde van den Lycabettus. Een muur, van steenen van ontzettende grootte gebouwd, schraagt die vlakte aan de noordzijde; in het zuiden verheft zich eene Tribune, in de rots zelve uitgehold; men beklimt dezelve langs vier trappen, insgelijks in steen gehakt. Ik merk dit aan, omdat de oude Reizigers de gedaante van den Pnyx niet regt gekend hebben. Sints weinige jaren heeft Lord elgin dezen heuvel doen opruimen; aan hem heeft men de ontdekking van

{==59==} {>>pagina-aanduiding<<}
de trappen te danken. Naardien men hier ter plaatse zich nog niet op den top van de rots bevindt, is de zee niet zigtbaar, ten zij men op de Tribune klimme; aldus werd het volk het gezigt van den Pireus benomen, ten einde muitzuchtige Redenaars hetzelve niet tot onbezonnene ondernemingen vervoerden, op het zien van zijne magt en schepen (*).
De Atheners waren op de vlakte geplaatst, tusschen den ronden muur in het noorden, en de Tribune ten zuiden.
Het was dan deze Tribune, van welke pericles, alcibiades en demosthenes hunne stem deden hooren, en van waar socrates en phocion tot het ligtzinnigste en geestigste volk des aardbodems spraken? Het was dan hier, waar zoo vele ongeregtigheden zijn gepleegd, zoo vele wreede en onregtvaardige vonnissen zijn geveld? Het was, veelligt, deze plaats, welke aristides zag in ballingschap zenden, melitus zegepralen, alle de inwoners eener stad ten dood veroordeelen, een geheel volk tot slavernij doemen? Maar hier was het ook, dat grootmoedige burgers hunne edelmoedige toonen tegen de dwingelanden van hun vaderland verheften; dat de geregtigheid triomfeerde; dat de waarheid gehoord werd. ‘Er bestaat een volk,’ zeiden de Afgevaardigden van Korinthe tot de Spartanen, ‘hetwelk niets dan nieuwigheden ademt: vaardig in het bevatten, vaardig in het uitvoeren, gaat zijne stoutheid zijne sterkte te boven. In de gevaren, in welke het zich dikmaals onbezonnen stort, geeft het nooit de hoop verloren; uit den aard rusteloos, zoekt het buitenlands groot te worden; overwinnaar zijnde, treedt het voorwaarts en vervolgt zijne overwinning; overwon-
{==60==} {>>pagina-aanduiding<<}
nen zijnde, wordt het niet moedeloos. Wat de Atheners aangaat, voor hen is het leven niet een eigendom, welke hun toebehoort; zoo gereedelijk offeren zij het op voor hun vaderland. Zij verbeelden zich, van een wettig regt beroofd te worden, zoo dikmaals zij het voorwerp hunner verlangens niet bereiken. Een verijdeld plan vervangen zij met een nieuw vooruitzigt. Naauwelijks zijn hunne ontwerpen beraamd, of zij zijn volvoerd. Onophoudelijk met het toekomende bezet, ontgaat hun het tegenwoordige: een volk, welk de rust niet kent, en haar in anderen niet kan dulden (*).’
En dat volk, wat is er van geworden? Waar zult gij het vinden? Ik, die deze plaats te midden der puinhoopen van Athene vertaalde, ik zag de Minarets der Muzelmannen, en hoorde Christenen spreken. Te Jeruzalem zoude ik het antwoord op deze vraag gaan halen, en reeds bij voorraad dacht ik aan de woorden der Godspraak: De heer doodt en maakt levende; hij doet in het graf nederdalen en weder opkomen; hij vernedert, ook verhoogt hij.

(Het vervolg hierna.)

Iets over valsche denkbeelden omtrent de geneeskunde, en het gevaar van het lezen van geneeskundige boeken.

(Uit het Fransch.)

Wanneer doorkundige mannen, en de vruchten eener langdurige praktijk genietende, de resultaten hunner ondervinding aan het publiek mededeelen, moet derzelver weldadige ijver worden toegejuicht; hunne vermaardheid wordt er te grooter door, en eene welverdiende

{==61==} {>>pagina-aanduiding<<}
sortuin is het loon van hunne pogingen. Anderen zijn er, die, den opgang van het werk eens Geneesheers opmerkende, zich insgelijks nederzetten tot het maken van een boek, zoodra zij hun Diploma verkregen hebben. Met allen geweld moet men de aandacht wekken, en draagt, te dien einde, eene nieuwe en dikmaals zeer gevaarlijke leer voor Er moet iets in het oog loopends geopperd worden; en indien de nieuwe autheur ontdekt heeft, dat het vergif kan gebruikt worden, zonder dat de dood er het onmiddellijk gevolg van is, bouwt hij op de aanprijzing van dit nieuw geneesmiddel zijne vermaardheid. Ongetwijfeld doet de tijd hem regt wedervaren; maar hoe vele menschen werden de slagtoffers van den Kwakzalver!
Indien men het oog sla op de geschiedenis der geneesmiddelen, sints eene halve eeuw vermaard geworden, en die in het vergeetboek zijn geraakt, blijkt het, dat allen buitensporig geprezen zijn, op een onnoemelijk getal genezingen de aanprijzing bouwende. Intusschen, indien zij eenmaal van dienst geweest zijn, waarom zouden zij 't dan niet altijd zijn? Is het gestel van 's menschen ligchaam heden niet hetzelfde als het voormaals was? Of, indien de best bevoegde regters over de verdienste der geneesmiddelen dezelve veroordeelen, als nutteloos of nadeelig, moet men er dan niet uit besluiten, dat deze geneesmiddelen hunnen aftrek verschuldigd waren aan de slimheid of aan de vermaardheid van hen, die ze verkocht of geroemd hadden? Maar de geslachten volgen op elkander, en nieuwe Kwakzalvers komen de menschen door dezelfde middelen bedriegen. Niets is er, waaromtrent de menschen ligter kunnen bedrogen worden, dan omtrent de Geneeskunde.
Ik weet wel, dat de eenigzins gewaagde proefnemingen tot nieuwe ontdekkingen aanleiding kunnen geven; maar het is eene wreede ligtvaardigheid, iets te wagen, hetwelk het menschelijk leven in gevaar stelt. Een jong Geneesheer, die een geweldig en gevaarlijk geneesmiddel

{==62==} {>>pagina-aanduiding<<}
te onbezonnen aanprijst, kan zich aan manslag schuldig maken, terwijl hij er alleen op bedacht is, zijne fortuin te maken. De jonge Arts, die een boek schrijft, om een nieuw geneesmiddel aan te prijzen, behoorde er altijd een hoofdstuk aan te hechten over de noodige behoedmiddelen bij het gebruik van hetgene hij aanprijst.
Ongelukkig vallen de Geneeskundige Boeken in alle handen. Indien zij duidelijk en fraai zijn geschreven, worden de zulken er te eenemaal door verbijsterd, die niets van de Geneeskunde verstaan. Lieden, vol van inbeelding, ontdekken in hunzelven alle de kwalen, wier toevallen beschreven worden; en dikmaals gebeurt het, dat zij, zonder aanzien van onderscheid van jaren, van jaargetijde of ligchaamsgestellen, een gevaarlijk geneesmiddel gebruiken: aldus wordt hunne gezondheid ondermijnd, of oogenschijnlijk bedorven, door die genen zelfs, die voorgeven, dezelve te willen versterken. Een beschreijenswaardig voorbeeld gewisselijk van inhaligheid en eerzucht is de onbezonnenheid, met welke de Geneesheeren het leven hunner natuurgenooten wagen; doch het is te vreezen, dat de eigenbaat over deze bedenkingen de overhand heeft, en ik wilde ten minste de Lezers, die niet van het beroep zijn, waarschuwen tegen het misbruik van het lezen van geneeskundige boeken. Best is het, geen van allen te lezen; want de zoodanige zelfs, die den naam hebben van voortreffelijk te zijn, zijn altijd meer of min gevaarlijk voor de onkundigen, vooral indien zij eene eenigzins levendige verbeeldingskracht bezitten. Het is het gewone uitwerksel, in allerlei ziekten, bij lieden van dezen stempel, dat zij, met opzigt tot het voorwerp hunner ongerustheid, hun oordeel misleiden; zij vinden eene volmaakte overeenkomst tusschen de beschrevene toevallen en die zij zelve ondervinden. Hunne ongerustheid wordt daardoor te grooter; en allen, die zich op de Geneeskunde hebben toegelegd, weten, hoezeer de inbeelding en de ongerustheid de ongesteldheden verzwaren.
Na dat men al wat ten voordeele der Geneeskunde is

{==63==} {>>pagina-aanduiding<<}
gezegd, heeft uitgeput, blift het altijd twijfelachtig, of deze kunst meer nut dan nadeel hebbe toegebragt. In de handen van mannen, die de meeste ondervinding hebben, blijft zij altijd eene twijfelachtige wetenschap. Voor gevaarlijk wordt zij erkend, wanneer zij behandeld wordt door een Geneesheer, wien het aan voorzigtigheid ontbreekt; maar wat zal zij niet zijn, indien ieder dezelve omtrent zichzelven tewerkstelle en zonder eenige voorafgaande kundigheden? Wanneer een kundig Arts gevaarlijk ziek is, of zijne kinderen zeer krank zijn, verlaat hij zich op zijne eigen kunde niet; hij ontbiedt eenen anderen bekwamen Geneesheer, opdat deze over het geval oordeele met die bedaardheid en naauwkeurigheid, voor welke hij zelf niet berekend is. Eene les is dit voor hen, die geene Geneesmeesters zijn, en, om nog meer reden, in geenerlei geval, zichzelven mogen vertrouwen.
Een ongeluk, aan onze tegenwoordige tijden bijzonder eigen, is de menigte boeken, die voorgeven, de geheimen van alle wetenschappen in eenige korte voorschriften te bevatten, en alle nutte kundigheden onder het volk te verspreiden. Door middel van Verhandelingen en Woordenboeken, omtrent alle wetenschappen voorhanden, kan elk zijn eigen Geneesheer, zijn Advokaat en zijn Architekt zijn. Zoo veel schijnt dit te zijn als te treden in de voetstappen der Hoogleeraaren, en aan lieden van de kunst afbreuk te doen; doch het is gansch het tegendeel. Men bederft alles, door alles zelf te willen doen; en wanneer men zijne kwalen of zaken erger heeft gemaakt, wordt de hulp van lieden van de kunst onontbeerlijk.

Over de wijze, op welke de zalmen de watervallen in de rivieren te boven komen.

(Overgenomen uit the Philosophical Magazine.)

De ontdekking van eene lang gevestigde dwaling is dikmaals, in de Natuurlijke Historie, van even veel belang

{==64==} {>>pagina-aanduiding<<}
als de ontwikkeling van eene nieuwe waarheid; maar wanneer de ontdekking van nieuwe daadzaken eenig dwaalbegrip aan het licht brengt, hetwelk langen tijd geheerscht had, wordt de zaak nog belangrijker. Deze aanmerking geldt omtrent het onderwerp van dit artikel.
Het is bekend, dat het natuurlijk element van den Zalm zout, en geen zoet water is. In de zee bekomen zij hunnen groei; aldaar verkrijgen zij die sterkte en kracht in het spierachtige weefsel, welke geen dier van dezelfde zwaarte en grootte in eene zoo hooge maat bezit. Intusschen heeft de natuur gewild, dat de voortplanting van het geslacht in zoet water alleen zoude geschieden; en het is dit belangrijk oogmerk, en dit oogmerk alleen, hetwelk de Zalmen beweegt, om de stroomen en rivieren bijkans tot aan derzelver bronnen op te zwemmen.
De zomer en de herfst zijn de jaargetijden, op welke men hun in de grootste menigte dien togt ziet volvoeren; en vermits in die jaargetijden het water altijd meest doorschijnende en ondiepst is, heeft de optogt geene plaats dan in tijden, in welke de rivieren door overvloedigen regen gezwollen zijn. Maar te dien tijde is het instinkt, welk hun noopt, en de sterkte der spieren, die hun de kracht tot zwemmen geeft, zoodanig, dat hun voortgang door geenerlei, het zij natuurlijken of kunstmatigen, hinderpaal wordt gestuit, welken zij op de rivier ontmoeten, mits evenwel dat de val van het water boven den hinderpaal eene genoegzame hoeveelheid waters oplevere: want indien in dusdanig eene omstandigheid hun optogt gestremd worde, ontstaat zulks niet zoo zeer uit de hoogte des hinderpaals of uit eenige andere belemmering, daardoor veroorzaakt, als uit gebrek aan eene hoeveelheid waters in den val, genoegzaam voor de volkomene ontwikkeling van de werking der spieren van den visch.
Van dit zonderling opzwemmen der Zalmen hebben verscheiden watervallen den naam van Zalmsprongen ontleend; in grooten getale ontmoet men dezelve in het prinsdom Wales, Ierland en Schotland; door hunne

{==65==} {>>pagina-aanduiding<<}
hoogte boezemen vele derzelven den aanschouweren eene verwondering in, met ontzetting gepaard. Niemand in der daad heeft de Zalmen over de hoogten, die in den loop der rivieren worden gevonden, zien henenspringen; doch naardien er eene menigte dier visschen boven de watervallen wordt gezien, is het ontwijfelbaar zeker, dat zij op de eene of andere wijze die beletsels zijn te boven gekomen. Nergens heb ik eene oplossing ontmoet van de wijze, op welke de Zalmen tegen de watervallen opzwemmen; doch het algemeen gevoelen is, dat zij er overheen springen; en hetgene dit gevoelen bevestigt, is, dat men in de rivieren, die van water niet zeer voorzien zijn, de Zalmen in der daad tegen de vallen ziet opspringen, en dagen lang zich daarmede onledig houden; nimmer, echter, ziet men hen meer dan drie voeten boven de oppervlakte der rivier zich verheffen, terwijl de hoogte van menigen waterval dien grenspaal verscheiden malen te boven gaat.
Daarenboven is er slechts een oogenblik opmerkens noodig, bij het zien van deze watervallen, om volkomen overtuigd te zijn, dat geen dier, immers indien het geene vleugels hebbe, dezelve met eenen sprong kan te boven komen. Intusschen heeft men op de natuurkundige onmogelijkheid der zaak weinig achts gegeven; in vroegere geschriften heeft men zelfs op een deftigen trant verslag gedaan van de wijze, op welke de sprong geschiedde; de Zalm, wordt aldaar gezegd, kromt zich in de gedaante van eenen ring, vat zijnen staart in den mond, en springt, door zijne veerkracht, in de lucht over den waterval heen.
Een zoo gereeden toegang vindt het verwonderlijke bij menschen, die niet gewoon zijn te denken, dat deze buitensporige ongerijmdheid voormaals een algemeen gevoelen was geworden, en dat velen zelfs nog heden er geloof aan slaan. Men meende de zaak op eene voldoende wijze verklaard en gestaafd te hebben, door zich op het gelijksoortige uitwerksel van een walvischbalein te beroepen,

{==66==} {>>pagina-aanduiding<<}
hetwelk gebogen en daarna losgelaten zijnde, door de veerkracht zich ontspant; doch op eene daartegen aanloopende omstandigheid had men niet gelet, dat, namelijk, de staart en de mond van den visch eenen regten hoek maken.
Laten wij nu zien, hoedanig de opklimming der Zalmen geschiede: de daadzaak, welke ik ga vermelden, rust niet op bloote onderstellingen of louter bespiegelende redeneringen, maar op mijne eigene dikmaals herhaalde waarnemingen. Zeker gaat het, dat, zoo dikmaals de Zalmen deze watersprongen te boven komen, zulks zwemmende geschiedt; door het voorste gedeelte des watervals dringen zij door tot in het binnenste der waterkolom, en, door middel van de groote kracht hunner spieren, ontwikkelen zij al de kracht van hunnen staart.
Tegen de watervallen zwemmen zij niet op, dan wanneer er veel water in de rivier is, en de nederdalende kolom een volkomen aaneengeschakelden klomp aanbiedt; bij mangel hiervan wordt hunne opklimming natuurkundig onmogelijk. Te dezen tijde is het water volstrekt ongekleurd; dit gebeurt telkens, bij wassend water; en met eene zoo verbazende snelheid zwemt de Zalm, dat men veeleer denken zoude de verschijning eener schaduwe over het water te zien zweven, dan op den inval van het aanzijn van een wezenlijk ligchaam komen. Deze bijzonderheid dient ter verklaringe van de duisternis, in welke dit stuk langen tijd omwonden was. En, in der daad, een waarnemer moet een zeer goed en vast oog hebben, om, op den afstand van eenige mètres geplaatst, de vlugtende en als verdwijnende schaduwe van den visch te kunnen bespeuren, gedurende zijne snelle opzwemming in den vloeibaren klomp, welken hij ontmoet: onmogelijk is het, voor iemand, die het niet heeft gezien, zich een denkbeeld te maken van de gemakkelijkheid en den spoed, met welke de Zalm den top des watervals bereikt. Eenige voorbeelden van Zalmen heb ik gezien, welke nederwaarts gedreven werden in het oogenblik dat zij hunne

{==67==} {>>pagina-aanduiding<<}
opvaart volbragt hadden, en zich omkeerden om in den horizontalen stroom terug te keeren; doch dit gebeurt zeldzaam; bijkans altijd volbrengt deze visch gelukkig zijnen togt.
Ongetwijfeld kan de vertikale opklimming van den Zalm midden door eene waterkolom geene plaats hebben dan binnen zekere grenzen; doch het is moeijelijk een geval te bepalen of te ontdekken, waarin het opzwemmen niet gelukt, wanneer de omstandigheden gunstig zijn. Slechts twee gevallen zijn mij bekend, in welke de Zalmen in hunnen loop kunnen gestremd worden, wanneer zij de rivieren opzwemmen, om aan den grooten pligt der natuur, hun op eene zoo overheerschende wijze opgelegd, te voldoen: het is, wanneer de rivier door engten stroomt, te naauw voor de grootte des Zalms; of, wanneer de waterval, hoedanig ook deszelfs hoogte zij, geen volkomen aaneengeschakelden waterklomp uitmaakt, waardoor de Zalm al zwemmende kan omhoogstijgen.
Het groote oogmerk van hunnen togt in het zoete water eenmaal bereikt zijnde, begeven zich de Zalmen wederom naar den Oceaan; doch, het zij dat het voedsel, welk zij in de rivieren vinden, hun niet smake, het zij dat het niet toereikende zij, dermate zijn zij vermagerd, dat zij naauwelijks het derde gedeelte van het gewigt bezitten, welk zij bij hunne intrede in het zoete water hadden.
Hunne kuit leggen zij in gaten, opzettelijk in zandbanken gemaakt, en bedekken dezelve met opeenvolgende lagen van dezelfde stoffe. Naar gelang de kleine visschen van hun bekleedsel zich ontdoen, redden zij zichzelve. Zeer snel groeijen zij, en bereiken in den aanvang der lente de lengte van zes of zeven duimen; ontelbaar wordt thans hunne menigte, en zij volgen de oude visschen naar den Oceaan met den vloed.
In Cumberland ben ik op de Zalmjagt geweest, die, geloof ik, in dat gedeelte van Engeland alleen bekend is. Op de lage zeestranden nabij de monden van rivieren, wanneer het water valt, gebeurt het, dat de Zalmen in

{==68==} {>>pagina-aanduiding<<}
ondiepten blijven liggen, dat is, op plaatsen, alwaar slechts drie of vier voeten water is. De golfjes, welke de Zalmen in het water doen ontstaan, wanneer zij zich bewegen, zijn oorzaak, dat zij van verre ligt kunnen ontdekt worden. Een man te paard, aan deze jagt gewoon, en gewapend met eene daartoe geschikte lans, nadert den visch, die, vernemende dat hij vervolgd wordt, voortschiet; en nu is de jagt geopend. Zoodra de jager digt genoeg bij den visch is, werpt hij zijn harpoen met zoo veel kracht en behendigheid, dat hij zelden mist; en de Zalm, door de zwaarte van het ijzer geprangd, geeft zich over. Zoo groot is de kracht van den Zalm, wanneer hij in het water is, dat, indien de jager hem, de lans in de hand houdende, sloeg, hij niet zoude missen, zich oogenblikkelijk los te maken.




Bijdragen omtrent Pestalozzi en deszelfs institut te Burgdorf.

(Overgenomen uit de Allgemeine Reise-Encyclopädie, 2ten Bandes, 2 & 3tes Heft. Berlin bei c. salfeld 1810 (*).)

Twee Pedagogen werden door de Deensche Regering naar het Opvoedings-Institut van pestalozzi te Burgdorf gezonden, om zich met de Leermethode van dezen vermaarden Man bekend te maken. Ik was een derzelven.
Met de vrolijkste verwachtingen kwamen wij (op den

{==69==} {>>pagina-aanduiding<<}
15den Februarij te Burgdorf aan, waar wij in het Regthuis zeer wel ontvangen werden. Welhaast kwam de Kastelein ons berigten, dat pestalozzi zich liet aandienen. Deze merkwaardige Man is door soyaux en gruner zoo goed getroffen, dat ik bij hunne afbeeldingen weinig kan voegen.
Hij kan bezwaarlijk meerder vertrouwelijkheid aan iemand hebben betoond dan hij aan ons deed, daar hij ons terstond zijn Institut openstelde en zijn huis en tafel aanbood.
Het voorkomen van pestalozzi is ten hoogste onbehagelijk. Zijn gelaat, zijne kleeding, zijn geheel voorkomen en alle zijne bewegingen dragen daartoe bij. Door den last van 70 jaren en vele bekommeringen nedergebogen, gaat hij gewoonlijk, als of hij iets zocht; nu en dan loopt hij echter nog zoo snel, dat hij met gemak in vier uren eenen afstand van drie mijlen (zes uren) aflegt. Men kan intusschen zijnen gang bezwaarlijk aanzien, zonder ongerust te worden dat hij vallen zal. Zijn donkerbruin, door de kinderziekte zeer geschonden, gelaat is vol scherpe trekken en diepe rimpels, welke blijken geven van de gestadige inspanning van zijnen geest, en van de kommerlijke omstandigheden, in welke hij zich bevonden heeft.
Men kan zich echter, omtrent het karakteristieke van pestalozzi's gelaat, bezwaarlijk bedriegen: van onder zijne zware, mannelijke wenkbraauwen vertoont zich een oog, dat eenen man aanduidt, wiens vastheid van wil en kracht zelfs bergen zou verzetten, wanneer zij zijne ontwerpen in den weg stonden. Men behoeft slechts eene enkele reis met hem gesproken te hebben, om overtuigd te zijn, dat men van hem met waarheid zeggen kan, dat hij het hart op de tong draagt. Hij komt een ieder te gemoet met eene bescheidene vertrouwelijkheid en gedienstige welwillendheid. Hij heeft de levendigheid en het vuur van eenen jongeling, en is daarbij openhartig en schertsend

{==70==} {>>pagina-aanduiding<<}
als een kind. Reeds op den eersten dag, toen ik hem te kennen gaf, dat ik verwacht had, hem meer somber, peinzend en menschenschuw te vinden, zeide hij: ‘Niemand kan meer in zijn leven gelagchen hebben dan ik;’ en ik kan dit zeer wel gelooven: want bijna altoos, als hij buiten zijn werk-vertrek was, vertoonde hij zich onder ons met een zeer opgeruimd gelaat.
Bij den eersten opslag ziet men reeds, dat men hem, met regt, eene al te verregaande veronachtzaming der uiterlijke welvoegelijkheid te last legt. Hij draagt geene laarzen of pantoffels; maar toen hij naar Parijs wierd afgevaardigd, werd hij voorzien van een paar groote schoenen. Van dezen treedt hij nu den hiel neder, en bedient er zich van als pantoffels, wanneer hij thuis is, en als laarzen, wanneer hij ons geleidt naar zijne vrienden, of ons de menigvuldige wonderen der natuur in deze omstreken aanwijst. Deze schoenen zijn denkelijk niet zwart gemaakt, sedert zij van den schoenmaker kwamen. Rok, mantel, of linnengoed, heb ik aan zijn lijf niet gezien; maar een jas, die van boven tot beneden strekt en de velerlei gebreken van zijne ondérkleeding bedekt, is zijne alledaagsche en ook zijne zondagsdragt. Zijn haar wordt niet gekamd of gekort, maar hangt onachtzaam om het hoofd, en is gewoonlijk vol bedveren. In de stad gaat hij zonder hoed. Alleen des vrijdags heeft de barbier toegang tot hem, maar doorgaans slechts alle veertien dagen. De kousen hangen hem gewoonlijk op de hielen. Aldus toegesteld, ontvangt hij iedereen, wie het ook zijn mag, zonder dat het hem invalt, dat hij zich daardoor de ongunstige beoordeeling van velen op den hals haalt.
In het slot, hetwelk hem door de Regering van Bern tot vestiging van zijn Institut is aangewezen, vonden wij omtrent tachtig jongelingen, van 6 tot 16 jaar, van onderscheiden landaard, godsdienst en stand. Alle de zes klassen, waarin zij afgedeeld zijn, waren, onder het opzigt van een' leermeester of kweekeling, in volle

{==71==} {>>pagina-aanduiding<<}
werkzaamheid. Na het onderwijs verzamelde zich de talrijke schaar op het plein van het slot, om te spelen; en daarbij ging het toen regt levendig en vrolijk toe.
Over het geheel schenen de onderwijzers zoo wel, als de leerlingen, door een' goeden geest bezield te zijn; en de allerwegen heerschende zindelijkheid moest terstond in het oog vallen (*).
Burgdorf is de aanmerkelijkste stad in het Emmen-dal. Dit en de groote omvang van het slot, weleer de zetel van den Landvoogd, maakte de vestiging van dit Institut alhier bij uitnemendheid geschikt. Hoe bekoorlijk zijn hier de omstreken! De rivier de Emme, die aan het geheele dal den naam geeft, bespoelt den voet der rots, op welko het slot gebouwd is. De hooge ligging van het slot maakt het uitzigt onverbeterlijk schoon; doch de rots is zoo loodregt steil, dat het gezigt van deze verschrikkelijke diepte genoeg was, om een onzer landslieden af te schrikken om zijnen zoon in het Institut te laten, ofschoon hij hem alleen met dat oogmerk derwaarts gebragt had.
De Katholijke kweekelingen uit het Institut van pestalozzi zijn gewoon de Mis bij te wonen te Soleure (Solothurn). De weg daarheen loopt langs de Emme, door het aangename vruchtbare Emmen-dal. De stad schijnt aan den voet van het gebergte Jura te liggen, welks ontzettende rotsklompen al wat beneden ligt vreesselijk schijnen te bedreigen. Wanneer men echter tot aan de poort genaderd is, bemerkt men dat zich nog vóór dezelve eene aangename vlakte uitbreidt, welke door

{==72==} {>>pagina-aanduiding<<}
de Aar en onderscheidene beken doorsneden, en met vele gehuchten, kerken, kloosters en lustplaatsen aangevuld is.
Reeds eer men aan de poort komt, bespeurt men dat men in een Katholijk land is. De weg is bedekt met kruisen, en even zeer met menschen, die, meer devoot dan bezig, in hunne zwarte nationale kleederdragt, met ringen in de ooren, het kruis op de borst, en den rozenkrans in de hand, hunnen weg gaan. In de stad zelve vertoont zich zulks nog duidelijker; te weten, in uiterlijke statigheid, in een gedurig bezoek der kerken, en in de devotie, met welke men de menigvuldige op de straten omzwervende geestelijke lediggangers bejegent; gelijk mede in de talrijke beelden, op de muren afgebeeld, boven de deuren gehangen, en in de vensters geplaatst.
Ten aanzien van het Mislezen zegt ebel, dat zulks in het Kanton Soleure zelfs geschiedt voor zieke koeijen en geiten! Voorts kan men bij denzelven omtrent dit een en ander omstandiger berigten vinden. Nog onlangs werd door het Sitten-tribunal (Vierschaar der goede zeden) eenen leerling van pestalozzi, die in Soleure eene school had opgerigt, het land ontzegd, omdat hij eene en andere kerkelijke plegtigheid verwaarloosde (*).
Op onze terugkomst verraste ons vader pesta-
{==73==} {>>pagina-aanduiding<<}
lozzi te Kilchberg, en reed vervolgens met ons naar buis. Zie hier nog eenige bijzonderheden, hem betreffende.
Pestalozzi spreekt zeer ras, in een beeldrijken stijl, en met den Zuricher tongval. Als zijn gesprek levendig wordt, is zijne stem zeer luid en zijne uitdrukking vol kracht, verzeld van vele bewegingen met armen en handen. Hij houdt het echter niet lang uit op dien voet, of met eenig gesprek; want hij heeft geen duur, en zijne denkbeelden vliegen van het eene op het andere. Dikwijls neemt zijne luim eene satyrieke wending. Zoo hoorde ik hem eens in gezelschap van een Roomschen geestelijken het welvaren van den echtenstaat instellen en drinken. Hij spreekt gaarne: waar echter twee woorden toereikend zijn, gebruikt hij er zeker geen meerdere. Alle zijne aanmerkingen zijn treffend en oorspronkelijk. Van Herbart's Entwiokelung des A.B.C. zeide hij: ‘Herbart's driehoek is de vierhoek van de groote wereld.’ - Eens kwam pestalozzi, geheel met stof bedekt, bij wieland, om hem een opstel voor te lezen, dat hij bij zich had. Hij las het voor, en ging intusschen de kamer op en neêr. Wieland hoorde toe, maar was hem gestadig met een borstel op de hielen: daarop zeide hij: ‘Had men mij vroeger zoo vriendschappelijk geborsteld, als gij nu doet, zoo was ik geen zwijn geworden!’ - In een vriendenrol schreef hij: ‘Leer verachten; maar leer met wijsheid verachten. Veracht met nadruk den trotschaard, en hef den zwakken met waardigheid op.’ - In een' brief aan mij zegt hij onder andere: ‘Het slot Burgdorf heeft geen welgevallen meer aan ons verblijf. 't Is het Huis des Heeren (des Landvoogds) geweest, en zal wederom het Huis des Heeren worden. Of men ons een ander verblijf zal geven, weten wij nog niet; maar wij gelooven het. Eigenlijk trek ik mij dit niet grootelijks aan. Ik vertrouw dat mijn ei welhaast zal uitgebroed zijn; en als het zoo ver is,

{==74==} {>>pagina-aanduiding<<}
bekreunt er zich zelfs de geringste vogel niet veel meer om, of zijn nest door de jongens uit den boom gesmeten worde.’
Niettegenstaande zijne werkzaamheid, is hij echter altoos voor vreemden te spreken; want niets verstaat hij minder, dan zich, door terughouding, aanzien te verschaffen. Vindt men hem echter in bezigheid, zoo is zijn uitzigt een weinig wild en te onvrede, en er zijn eenige oogenblikken noodig, eer hij zich kan herstellen. Zoo hij zich op den dag niet geschikt gevoelt tot het werk, dat hij voorheeft, arbeidt hij des nachts, en schikt zich in het dagelijksch leven even weinig naar de klok, als in zijne kleeding naar de mode. Zijne wijze van arbeiden is even zoo origineel als hij zelf. Wanneer hij iets regt wil doordenken, legt hij zich, zoo als hij gaat en staat, te bed, en dicteert. De gedachten komen dan even zoo afgebroken op het papier, als zij hem ingevallen zijn; maar vervolgens leest hij het over, en dicteert op nieuw; en dit gaat zoo lang voort, tot dat hij voldaan is. Hij leest of schrijft niet meer zelf; ook verstaat hij zich niet op het onderwijzen der kinderen, waartoe hem het vereischte geduld ontbreekt; maar de Godsdienstoefeningen, des morgens en des avonds, verrigt hij zelf. In den hoogsten graad bezit hij de liefde tot het Vaderland, die allen Bergbewoneren eigen is; en zijn eigenlijk doelwit is, een nieuw geslacht te vormen, dat de oude Zwitsers in deugd gelijk zij. Gestadig heeft hij zich voor het welzijn zijner medemenschen opgeofferd. Door geboorte en talenten had hij aanspraak op aanzienlijke eerambten; maar niets was bekorend voor hem, dan hetgene ware roem verschaffen kan. Alle zijne menigvuldige huisgenooten beminnen hem; van allen wordt hij vader genoemd. Wat zijne Leerwijze betreft, daarover heeft de ondervinding uitspraak gedaan. Onder alle kweekelingen in zijn Institut, hoe onderscheiden ook in ouderdom en vatbaarheid, vond ik het talent van waarnemen, en zich over het waargenomene wél uit te drukken, krachtig

{==75==} {>>pagina-aanduiding<<}
ontwikkeld; daarbij eene vaste hand en een geoefend oog, waardoor zij in staat waren, zonder eenige bijkomende hulp, de figuren en beelden te teekenen, die zij zich zelf voorstelden, of die hun door anderen wierden voorgesteld; gelijk ook een fijn gevoel van evenredigheid en betrekkelijkheid, benevens eene vaardigheid om de ingewikkeldste mathematische voorstellen voor de vuist op te lossen; en dit met eene snelheid en vastheid, welke een ieder verwonderen moet. Voor 't overige waren zij bezield met een opgeruimden, kinderlijken zin, vol zelfvertrouwen en verwachting van zichzelven, vol moeds om eenig ontwerp te vormen, en vol standvastigheids om het ten uitvoer te brengen. Zij waren onder elkander welwillend en vreedzaam, verlieten zich op hunne onderwijzers, die hun gansche vertrouwen bezaten, en hadden een gevoel voor al wat waar en regt is, in zoodanigen hoogen graad, als ik dit maar zeiden in eenig ander Institut heb waargenomen.
In den jare 1803 had Burgdorf zijn schitterendste tijdvak: want onder de duizenden, welke in dien zomer Zwitserland doorkruisten, waren er slechts weinigen, die pestalozzi niet bezochten (*). Geen dag ging er

{==76==} {>>pagina-aanduiding<<}
toen voorbij, dat het slot niet opgevuld was met vreemdelingen, waarvan zich verscheidene een geruimen tijd alhier ophielden, gelijk wij, ten einde zich bekend te maken met 's Mans Leerwijze. Deze bezoeken gaven aanleiding tot belangrijke kennismakingen, maaltijden en menigvuldige uitspanningen. Pestalozzi, ofschoon anders de man niet daartoe, moest nu dikwijls aan de vleijende uitnoodigingen toegeven: thans werd zijn haar gehavend, zijn baard geschoren, zijne schoenen werden schoongemaakt; witte zijden kousen, zuiver linnengoed, en kleederen naar den hedendaagschen trant, maakten nu, dat hij waarlijk zich zelf niet meer geleek. - Te Burgdorf won men door deze bezoeken zeer veel, en men had gaarne het Institut hier langer gehad.




De honderdjarige grijsaard van de Alpen; of, de sneeuwval.

(Eene oude Zwitsersche Geschiedenis.)

In den jongstvoorgaanden zomer deed ik eene reize door Zwitserland, en bezocht alle de Alpische ijsbergen. Ik ben

{==77==} {>>pagina-aanduiding<<}
niet voornemens, eene nieuwe beschrijving van deze schilderachtige oorden bij de reeds bekende te voegen. Van mijne reize zal ik niet spreken, dan om eene oude gebeurtenis te verhalen, die belang moet inboezemen, en niet geheel nutteloos zijn zal voor de naburen dezer treffende, maar geduchte wonderen der natuur.
De gids, welken ik had aangenomen, was een jonge, vlugge en kloeke herder, kennende alle de toppen, alle de ijsbergen even goed als de wilde geit, welke hij vervolgde; maar naïf, onkundig, en geen denkbeeld hebbende van de nieuwsgierigheid, welke ons naar plaatsen lokt, alwaar de gewoonte hem niets ongemeens deed vinden dan de gevaren, van welke men omringd is. Te midden eener verwoeste vallei, alwaar men niets anders dan hier en daar verspreide en opeengestapelde rotsen of eeuwig ijs zag: ‘Daar,’ zeide hij, nu en dan, zuchtende, ‘daar lag eertijds een fraai dorp; dit geheele gedeelte des bergs viel er eensklaps op neder, en vernietigde het voor altoos. Daar lag een gansch gehucht, hetwelk onder de met gedruisch nederstortende sneeuw begraven werd. Hier heeft de verschrikkelijke sneeuwval ontelbare kudden en derzelver geleiders ingezwolgen.’ Overal wees hij mij sporen van verwoesting, welke deze geduchte geesels hadden achtergelaten, die den vreedzamen bewoner dezer gewesten onophoudelijk dreigen.
‘Maar hoe is het mogelijk,’ zeide ik, ‘dat de ervarenis van zoo vele eeuwen en rampen u niet geleerd heeft, dezelve te ontgaan; niet door een land te verlaten, hetwelk gij bemint, maar door u van het gevaar een weinig verder te verwijderen, of door het vallen van de sneeuw of van brokken van bergen voorshands te voorzien?’
‘Gij hebt groot gelijk, Mijnheer,’ sprak de jonge gids; ‘wij moesten allen de jaren en het verstand van den ouden Bergherder hebben. Maar alle menschen worden geene honderd jaren oud, en weten er niet zoo veel van als hij altijd wist hij, wanneer en waar ter plaatse de sneeuw zoude vallen. Hadde men hem willen gelooven, hij zou velen behouden hebben. Zou Mijnheer ook begeerig zijn, zijne historie en die der schoone hildegarde te lezen?’

{==78==} {>>pagina-aanduiding<<}

‘Zeer begeerig, mijn vriend! Waar kan men die vinden?’
‘Bij onzen Pastoor; hij heeft die in onze Archiven opgedolven, en in goed Hoogduitsch beschreven, zoodat men dezelve begrijpen kan: want zonder dat zou mon zoo geleerd moeten zijn als nostradamus, om dezelve te kunnen lezen; maar onze Pastoor is een bekwaam man, die u dit heeft ontcijferd zoo goed als het Latijn van zijne Mis.’
Ik was juist bij den goeden Pastoor gehuisvest; nog dien zelfden avond sprak ik met hem over den ouden Herder en de schoone hildegarde, en vroeg hem naar derzelver historie; hij deelde mij dezelve terstond mede. Aanhoudende stortregens deden mij de volgende dagen te huis blijven, en, om den tijd te slijten, vertaalde ik die aloude Kronijk.

Hildegarde woonde in de hut harer ouderen, aan den voet der Alpen; hare naaste buren waren brave en eenvoudige lieden; zij was achttien jaren oud; haar vader koenraad telde er ten minste zestig, en hare moeder elizabeth, die nog zeer schoon was, bereikte nog geene veertig jaren. Zoo wel als hare dochter, was elizabeth in deze hut geboren, en had dezelve nooit verlaten; even als hildegarde, was zij de éénige en geliefde dochter harer ouderen geweest. Gaarne verbinden zich jonge lieden met elkander: waarom had elizabeth haar lot met dat eens mans vereenigd, die wel haar vader had kunnen wezen? Niet meer verwonderde men zich daarover, wanneer men koenraad kende; hij was goedaardig, hij was beminnelijk; slechts een-en-veertig jaren was hij oud, toen elizabeth, in haar zeventiende jaar, hem den voorrang gaf boven alle de jongelingen, die naar hare hand dongen, en die dezelve niet verdienden. Geene andere voorwaarde bedong zij, dan dat zij nimmer hare ouders zoude verlaten, en dat koenraad bij hen in derzelver hut zoude wonen. Gereedelijk bewilligde hij daarin: want hij had geene ouders meer; hij was de vriend van elizabeth's vader, en met haar zoude hij overal gelukkig hebben kunnen wezen. Er werd bruiloft gehouden; de volmaaktste eensgezind-
{==79==} {>>pagina-aanduiding<<}
heid heerschte in dit huisgezin. Hildegarde was de éénige vrucht hunner vereeniginge, en vertroostte hen, eerlang, over het verlies hunner ouderen, die stierven, na eenige jaren zich verheugd te hebben in de goede keuze en het gelukkige lot hunner beminde dochter. Zij bleven in dezelfde hut, zonder eenige verandering te maken in hunne eenvoudige en spaarzame levenswijze, en, ondanks hunnen rijkdom, onderscheidden zij zich van hunne buren niet; allen, evenwel, hadden
achting en ontzag voor koenraad, niet om zijne rijkdommen, als die bij allen onbekend waren, maar omdat hij met der daad boven hen uitmuntte, door zijne opvoeding, door zijne kundigheden en door zijnen moed. Vele jaren had hij Keizer rudolf, in de hoedanigheid van Schildknaap, gediend. Na zijns meesters overlijden, keerde hij weder naar zijn land, met een, in dien tijd, vrij aanzienlijk kapitaal. Dikmaals had hij, in de veldslagen, zijns meesters leven gered, zonder daaraan eenige waarde te hechten, alleen omdat het zijn pligt was, en omdat hij den Keizer lief had. Rudolf beminde insgelijks zijnen wakkeren Schildknaap; hij was erkentelijk voor diens ijver, en deedhem, bij verscheidene gelegenheden, aanzienlijke geschenken in edelgesteenten, gouden ketens en fraaije wapenen. ‘Waarom geeft mijn meester mij zoo vele mooije dingen, even alsof ik een Prins ware? en wat wil hij dat ik er meê doen zal?’ Hij droeg ze niet, en sprak er met niemand ter wereld van, blijvende zeer eenvoudig leven, even alsof hij niets anders dan zijnen degen, zijnen goeden naam en het herdenken aan zijnen goeden meester bezat, van welken hij dikmaals sprak.
Men sleet geene vier-en-twintig jaren in des Keizers dienst, zonder van hem veel te hebben te vertellen, en koenraad sprak zeer wel over al wat hij gezien en gehoord had; hij vertelde van de oorlogen, welke hij had bijgewoond; hij wist eene menigte historien van Monniken en Spookverschijnselen; den Abt st. gall had hij menig eenen trek gespeeld; hij was het, die van den Keizer vergiffenis voor de stad Raperswil had verworven, welke de ongenade van haren Souverein op zich had geladen, enz. enz. Koenraad verhaalde alle deze gevallen op eene wijze, dat men met vermaak naar hem luisterde; en daardoor won hij het

{==80==} {>>pagina-aanduiding<<}
hart der jonge elizabeth, en werd haar echtgenoot en de gelukkige vader van hildegarde.
Hildegarde was zeventien jaren oud, en zoo schoon als hare moeder op dien ouderdom geweest was, toen de jonge philip van sarnen, zoon van een oud vriend van koenraad, dezen kwam bezoeken uit naam van zijnen vader, die, aangaande zijnen ouden spitsbroeder, eenige tijding verlangde te hooren. Hij werd zeer wel ontvangen, en vertoefde acht dagen in koenraad's hut; hij werd er als vriend van den huize behandeld. Alles bekoorde hem in dit verblijf: de teedere verknochtheid tusschen een grijsaard en eene vrouw, welke hare schoonheid en frissche kleur nog jong deden schijnen; het vriendelijke onthaal, welk men hem deed; de ouder- en kinderliefde, ten hoogsten top gevoerd, tusschen hildegarde en hare ouders; maar nog meer dan dat alles, de bekoorlijkheden van dit meisje, hare schoonheid, hare onschuld en hare zachtheid. Om kort te gaan, hij was in eene gestadige verwondering. Men wilde hem bekend maken met deze geheele schilderachtige en majestueuze land eek, van welke hij geenerlei denkbeeld had. Hildegarde geleidde hem overal, deed hem alles opmerken; met de bekoorlijkheid eener zoo schoone, zoo verhevene nature paarde zij die van hare gegronde en naïve aanmerkingen, en van eene natuurlijke geestdrift, die niets overdrevens bevatte, en niet anders dan het gelukkige resultaat van de aandoenlijkheid van haar hart en van hare jeugdige en schitterende verbeeldingskracht was. Hare rijzige, bevallige, levendige gestalte verfraaide verder deze wilde natuur. Aan zoo vele bekoorlijkheden kon philip geen weerstand bieden; de acht dagen waren nog niet verloopen, of hij had reeds aan zichzelven verklaard, dat er zonder hildegarde voor hem geen geluk meer in de wereld zijn konde.
Gelijk zijn grootste vermaak was, met haar verre wandelingen te doen, verzocht hij haar, op zekeren morgen, hem bij de ijsbergen te brengen; in het Kanton, waar hij woonde, lagen er geene, en zij waren voor hem een voorwerp van nieuwsgierigheid. Zij gingen derwaarts. Van den top des ijsbergs vertoonde zich hildegarde's hut regt aan den voet; lagchende sprak zij met hem over het gevaar,

{==81==} {>>pagina-aanduiding<<}
waaraan de hut alle jaren blootstond, van onder eenen sneeuwval begraven te worden; zij verklaarde hem dit verschijnsel, en wees hem verscheidene plekken, door sneeuwvallen verwoest. In de gemoedsgesteldheid, in welke philip zich bevond, werd hij er sterk van aangedaan. ‘Hemel!’ zeide hij, bevende: ‘en gij kunt met dit denkbeeld nog gerust zijn?’
‘Zijn wij niet altijd in de hand van God?’ gaf hem het beminnelijke meisje, grimlagchende, tot antwoord. ‘Een sneeuwval is er niet noodig om over ons te beschikken; een dwarlwind kan ons wegvoeren, eene ziekte ons treffen, een vallende boom ons verpletten; welk een zeer groot geluk zelfs zoude het zijn, onder de sneeuw begraven te worden’....
‘En welk geluk?’ vroeg philip, haar met een oog van teederheid en schrik aanziende.
‘Het geluk, dat er niemand van ons zal overblijven om de anderen te beweenen. Indien wij aldus begraven worden, zullen wij het allen te zamen zijn, in hetzelfde oogenblik, en zonder te lijden: is een dood, die u scheidt van hetgene gij bemint, niet duizendmaal wreeder?’
Diep zuchtte philip, en zweeg; van die schrikwekkende sneeuw- en ijsklompen konde hij zijne oogen niet meer afwenden: vergeefs trachtte hildegarde zijne aandacht bij andere voorwerpen te bepalen; het denkbeeld van het sneeuwgraf, welk op dit lieve meisje wachtte, deed hem van angst en schrik verstijven.
Eindelijk scheen de zachte vrolijkheid zijnet medgezellinne zijne gedachten af te trekken. Zij keerden terug naar de hut; lagchende verhaalde zij aan hare ouders den angst van philip; zij schertsten er insgelijks mede, erkennende evenwel, dat het gevaar wezenlijk was, doch dat zij gerust waren, omdat de dood langs duizend andere wegen hen konde treffen. Philip verliet hen weinige dagen daarna, om naar huis te keeren, altijd door zijnen angst gefolterd. Hildegarde, welke in den jongeling veel behagen vond, verhief, bij hare onders, de goedheid van zijn hart, die hem met zoo veel belangstelling deed deel nemen in de gevaren, welke hen dreigden.
Ten uiterste peinsachtig was philip sedert zijne tehuis-
{==82==} {>>pagina-aanduiding<<}
komst; zijn vader vroeg hem naar de reden. De kinderen van dien tijd kenden, omtrent hunne ouders, achterhoudendheid noch veinzerije; vanhier dat de jongeling bij de zijne geen geheim maakte van den indruk, welken de beminnelijke dochter van koenraad op zijn hart gemaakt had. ‘Wat jammer,’ voegde hij er, zuchtende, nevens, ‘dat dit schoone kind bestemd is om onder de sneeuw begraven te worden!’
‘Gij zot!’ voerde hem de vader te gemoet: ‘wat wilt gij daarmede zeggen?’
‘Dat de hut van hildegarde's ouderen aan den voet der ijsbergen staat, en een sneeuwval, vroeg of laat, dezelve moet inzwelgen; het kan onmogelijk anders zijn.’
Zijn vader dreef den spot met hem. ‘Deze hut,’ zeide hij hem, ‘heeft er al zoo lang gestaan; elizabeth's ouders woonden er reeds; nooit is haar iets dergelijks wedervaren: waarom beeldt gij u in, dat het zal gebeuren?’
‘Mijn vader! ik heb er een voorgevoel van.’
‘Wel nu! trouw hildegarde, mijn zoon; het zal mij aangenaam zijn; gij zult haar herwaarts brengen, en niets meer te vreezen hebben.’
Philip wierp zich in zijns vaders armen. ‘ô, Mijn Vader!’ riep hij, ‘kom, gij moet haar zien, opdat gij zeker zijt, hoe waardig zij is, uwe dochter te wezen; gij moet haar bewegen het te worden, mijne beminde vrouw te worden, en zich voor altijd te verwijderen van het gevaar, welk haar onophoudelijk dreigt. - ô, Mijn Vader! indien mijne hildegarde onder den sneeuwval omkome, hebt gij geen zoon meer.’
‘Gij zijt mal met uwe sneeuwvallen, zeide de oude sarnen; ‘maar ik zal met u gaan. Ik heb mijnen ouden spitsbroeder koenraad niet gezien sedert den dag, op welken wij te zamen, van wege Keizer rudolf, aan den Abt st. gall een kompliment kwamen maken, hetwelk dezen niet zeer aangenaam was: maar het kompliment, welk ik hem, ter zake zijner dochter, ga maken, zal hem, hoop ik, beter smaken.’ 's Anderendaags gingen zij op reis. Koenraad en bertrand waren blijde dat zij elkander wederzagen. Philip greep hildegarde's arm, en zij wandelden naar de ijsbergen.

{==83==} {>>pagina-aanduiding<<}

‘Tot nog toe is er niets te vreezen,’ sprak philip, dezelve met zijne oogen asmetende; ‘maar in den winter, wanneer deze opeengestapelde sneeuw nog meer sneeuw zal ontvangen.... Maar, lieve hildegarde! dan zullen wij hier niet meer zijn.’
‘Niet meer hier?’ zeide hildegarde, verwoaderd.
‘Neen! gij zult bij mij, mijne vrouw, mi ne geliefde gezellin zijn; mijn vader, lief meisje! geeft zijne toestemming dat ik u trouwe, indien gij wilt; ik twijfel er niet aan, of gij zult wel willen: wie zoude u meer dan ik beminnen? Ik heb alles aan mijnen vader gezegd. Zoo veel te beter, flip, was zijn antwoord; ik ben er over verblijd; gij konde geene beter keuze doen.’
‘Mijn vader zal mij hetzelfde zeggen,’ hernam hildegarde zeer naïf, ‘wanneer ik hem zegge: Vader, ik bemin philip! hij heeft u reeds lief, en mijne moeder ook; en zij zoeken niets anders dan mijn geluk. Maar nog eens vraag ik u: waarom niet meer hier? Hoor eens, mijn lieve philip! er is eene zekere voorwaarde aan onze hut verknocht; indien er eene dochter geboren worde, slechts ééne dochter, verlaat zij nimmer de hut, noch hare ouders.’
Philip bestierf als een doek. ‘En de sneeuwval?’ antwoordde hij bevende.
‘Wel nu!’ zeide hildegarde lagchende, ‘de sneeuwval zal, misschien, ons in hetzelfde graf begraven; maar zoo gaauw nog niet: verontrust u daar niet over.’ Zij nam zijnen arm, en bragt hem huppelende naar de hut terug.
Koenraad en de oude sarnen zaten onder hun glaasje te praten; zij waren niet kwalijk in hun schik; eene dunne wolk, evenwel, verdonkerde hun gelaat. ‘Gij komt regt ter snede,’ zeide bertrand; ‘wij praatten over u. Uw vader laat het aan u over, lieve hildegarde! wilt gij mijne dochter, en de vrouw van mijnen flip worden?’
‘Indien het niets anders zij,’ hernam hildegarde, zal ik u op mijn antwoord niet laten wachten; luister maar: Ik heb flip van harte lief, en ik wil zijne vrouw en uwe dochter gaarne worden.’
‘Dat is dan afgedaan,’ zeide koenraad; ‘maar

{==84==} {>>pagina-aanduiding<<}
wilt gij met hem gaan? want dit begeert zijn vader. Hildegarde, mijn kind! zeg zoo als het u op het harte ligt.’
‘ô Neen!’ zeide het meisje; ‘bertrand kan het willen noch begeeren.’
‘Waarom niet, mijn kind?’ zeide de oude sarnen.
‘Omdat gij insgelijks vader zijt; en indien philip uw éénig kind ware, zoude het u dan behagen, dat hij u alleen wilde laten en van zijne oppassing berooven?’
‘Maar,’ hernam bertrand, ‘er staat in den Bijbel de vrouw zal haren vader en hare moeder verlaten om haren man te volgen: staat er dat niet, mijn kind?’
‘Ja,’ zeide hildegarde, grimlagchende; ‘ik heb het dikmaals gelezen; er staat, zoo als gij zegt, zal verlaten, en dit onderstelt haren wil: want anders zoude er staan, moet hen verlaten; en ik kan mijne ouders niet willen verlaten, die niemand behalve mij in de wereld hebben, om eenen man te volgen naar een talrijk gezin.’
‘Zij weet er meer van dan wij,’ zeide de oude sannen, ‘en ik heb er niets op in te brengen; ik heb meer kinderen, en sta van harte philip aan u af; hij moge 't zelf beslissen.’
‘En de sneenwval?’ sprak deze met aandoening, nu eens naar hildegarde en dan naar den ijsberg ziende. Allen lachten dat zij schaterden en jouwden hem uit. Hij zweeg, doch eene wolk van droefheid bleef op zijne oogen hangen, en hildegarde's vrolijkheid scheen dezelve nog te verzwaren. Nog dien zelfden avond werden zij verloofd; hij verzegelde zijne belofte in hare armen, en ontving een kus van haren lieven mond; hij grimlachte van vreugde en dankbaarheid, maar de tranen stonden hem in de oogen, en de treurigheid drong nog door dezen straal van gelukzaligheid.
Om de zomerwerkzaamheden werd het huwelijk tot aan den winter uitgesteld.
‘In den volgenden winter zal hildegarde er niet meer zijn,’ zeide philip tot zijnen vader; ‘ik voel het; nimmer zal zij mijne vrouw worden: kan ik haar aan den geduchten sneeuwval betwisten?’ Voor ditmaal lachte de oude sarnen miet: want zijns zoons droefgeestigheid nam

{==85==} {>>pagina-aanduiding<<}
eene houding aan, die hem bedroefde: hij was de beste der zonen; hij had hem teeder lief, en ging dikmaals met hem naar koenraad. Dezen stelde hij voor, voor hem eene hut te bouwen naast de zijne, voor hem en voor zijne vrouw. Koenraad was voor alles doof: eenen Zwitser zijne woonstede te doen verlaten, valt zoo gemakkelijk niet; sarnen zelf voelde dit. ‘Elizabeth's ouders,’ sprak koenraad, ‘heb ik, op derzelver stertbed, beloofd, gezworen, haar deze hut nimmer te zullen doen verlaten; oordeel dus zelve.’
‘Gij hebt het beloofd?’ hernam bertrand; ‘Ik heb niets meer te zeggen;’ en hij sprak er niet meer over.
Intusschen konde de arme philip het denkbeeld niet meer verzetten, welk zich zoo diep in zijnen geest gezet had; hij dacht er onophoudelijk aan, en droomde van niets anders dan van sneeuw en sneeuwvallen. Somtijds, in het holste van den nacht, van droomen gefolterd, die hem zijne hildegarde als bedolven voorstelden, stond hij op, met een klam zweet bedekt, en kwam, van zichzelven onbewust, in zijns vaders kamer, het verschrikkelijke woord: sneeuwval! op een schrikwekkenden toon herhalende. Zijn vader, doorbedroefd over dezen toestand, die dagelijks verergerde, deed al wat hij konde om hem tot bedaren te brengen; hij was beducht, dat zijne verbeeldingskracht, altijd op hetzelfde voorwerp gevestigd, bij hetzelfde denkbeeld zich bepalende, hem eindelijk zijn verstand geheel zoude doen verliezen.
‘Philip,’ zeide hij, op zekeren dag, tot hem, ‘indien gij den ouden Bergherder eens gingt raadplegen, misschien zoude hij u een goeden raad geven.’ Gereedelijk stemde philip met dezen inval in; hij had van dien Herder hooren spreken, als van een buitengewoon wezen, dat, zeide men, de gave bezat om de sneeuwige winters te kunnen voorzeggen, in welke er sneeuwvallen zouden plaats hebben. De meeste bergbewoners hielden hem voor eenen toovenaar, die met den Duivel in verbond stond; anderen, minder bijgeloovig, voor een listigen bedrieger, die van de ligtgeloovigheid partij wilde trekken, om eenen naam van geleerdheid te maken. Sarnen zelf dacht er aldus over; maar in den ellendigen staat, in welken hij zijnen zoon zag, was hem alles welkom, hetgeen eene verwijdering konde veroorzaken,

{==86==} {>>pagina-aanduiding<<}
of hem zijne vrees benemen. Reeds het denkbeeld van den ouden Herder te gaan raadplegen, scheen hem tot bedaren te brengen. ‘Ik ga mij bij den ouden Herder vervoegen,’ zeide hij, toen hij van zijnen vader afscheid nam; ‘indien hij mij goed nieuws zegge, indien de winter niets kwaads dreige, zult gij welhaast uwen zoon wederzien, en gij zult hem geruster wederzien; maar indien hij den sneeuwval aankondige, ô, mijn vader! dan verlaat ik hildegarde niet: want ik wil met haar sterven, wanneer ik niet met haar kan leven.’
‘Ga, mijn zoon!’ zeide de oude sarnen, zijne tranen afdroogende: ‘mogt de oude Herder u geruststellen en bedaarder aan uwe ouders terugzenden!’ Hij vertrok, doch ging vooraf bij koenraad: want hij wilde er zijne vriendin over spreken.
Ook hildegarde had het teederste medelijden met den folterenden toestand, in welken zij haren welbeminden zag; hem ziende lijden, leed zij niet minder, en trachtte hem met zoete woorden tot de rede terug te brengen. ‘Alles wilde ik voor u doen,’ zeide zij tot hem; ‘maar voelt gij niet, hoe onregtvaardig en wreed het zijn zoude, indien ik mijne goede ouders verliet?’
‘Ik zie het, ik voel het; maar moet ik u dan van uwe kinderliefde ten slagtoffer zien vallen?’
‘Maar, philip,’ hernam zij wederom, ‘indien gij mij dwongt, hen te verlaten, en uwe vrees eenmaal gegrond wierd bevonden, zoude ik altijd denken, dat ik mijne ouders had kunnen behouden en hun van dienst zijn; nimmer zoude ik mijzelve, noch u, philip, vergeven, en ik zou van wanhoop sterven.’
‘Maar,’ hernam hij, ‘beweeg hen, u te volgen: zouden zij u iets kunnen weigeren?’
‘Neen, philip, niets dat redelijk is; zij hebben mij lief, maar zij hebben God lief meer dan mij; zij zouden vreezen, Hem te mishagen, plaatsen verlatende, naar welke Hij hen heeft geroepen, om er te leven en te sterven, wanneer en hoe het Hem behage; zij zouden denken, in vertrouwen op Hem te falen, en in het toekomende leven ongelukkig te zullen worden; en, op hunnen leeftijd, stellen zij veel meer belangs in dat toekomende leven, dan

{==87==} {>>pagina-aanduiding<<}
in het korte leven, welk zij hier beneden nog voorhanden hebben. Neen, philip! ik zal hun de smart niet veroorzaken van mij iets te weigeren. Maar, zeg mij, wie heeft u dat heilloos denkbeeld van een Sneeuwval in het hoofd gebragt?’
‘Geen mensch, hildegarde, dat zweer ik u; het is een voorgevoel, hetwelk mij vermeesterde, in het oogenblik als gij dit woord noemde, en hetwelk mij is bijgebleven; ik wilde er met iemand over spreken.’
‘Spreek er over, indien dit u kan geruststellen; maar met wien wilt gij er over spreken?’
‘Ik heb het niet willen doen zonder het u te zeggen; verlof van mijnen vader heb ik reeds, en om het uwe kom ik u thans verzoeken; met den ouden Bergherder wil ik er over spreken.’ (Hildegarde werd bleek als een doode, en sloeg de oogen neder.) ‘Wat schort er aan, lief meisje?’
‘Het is de Bergproseet,’ zeide zij, na zich een weinig hersteld te hebben; ‘ik ken hem, ik heb hem onlangs gezien; ik was alleen naar de ijsbergen gegaan, ik zat bij eene rots, ik dacht aan u, philip! aan de droevige gedachten, die u bezig houden. Eensklaps sloeg ik mijne oogen op, en zie den ouden Herder voor mij staan, met zijn langen grijzen baard, leunende op zijn staf: ik had hem niet hooren komen; hij zag mij zoo nadrukkelijk aan, dat ik eenigzins verschrikte. Bevende vroeg ik hem, wat hij in mij zag, en waarom hij mij dus aankeek. Woont gij daar beneden in die hut, mijn schoon kind? zeide hij. - Ja, dat is mijne woning. - Dan beklaag ik u. - Waarom beklaagt gij mij, goede Herder? - Ik durf het u niet zeggen.... Liefderijk drukte hij mij de hand, en verliet mij.’
‘En gij hebt er uwe onders niets van gezegd, hildegarde?’
‘Neen, philip; misschien zoude ik hen ongerust gemaakt hebben.’
Getroffen door de goedhartigheid van dit voortreffelijk meisje, omhelsde haar philip teeder; zij konde hare tranen niet bedwingen, die rijkelijk stroomden; in haars minnaars ongerustheid begon zij te deelen; een floers scheen van voor hare oogen te zijn gevallen; des ouden Herders rede dacht haar

{==88==} {>>pagina-aanduiding<<}
nu eene bevestiging te zijn van philip's voorgevoelens, en voor de eerste maal van haar leven ondervond zij eene aandoening van schrik, op het denkbeeld van onder de sneeuw begraven te worden. Thans drong philip bij haar aan om er haren vader over te spreken; doch zij verwierp dit denkbeeld; zij wist, dat koenraad er geen acht op zoude slaan, en zij wilde het gevaar niet loopen van hare moeder nutteloos te ontrusten. Voor iets anders vreesde zij daarenboven: koenraad's lang verblijf aan het hof en in de legers had zijn verstand verlicht; niets had hij van de bijgeloovigheden des volks; hij verachtte dezelve, en was streng tegen de genen, die ze voedden. Hierom was zij overtuigd, dat, indien zij hem over de ontmoeting des ouden Herders sprak, en over hetgene hij haar gezegd had, hij hem bij het geregt zoude aanklagen; hetwelk voor den Bergprofeet van zeer slechte gevolgen zijn zoude. Met philip werd zij het eens, dat hij naar den berg gaan zoude, den ouden Herder opzoeken, en hem verzoeken, zich nader te verklaren.
(Het vervolg hierna.)




Huwlijk.

(Vervolg van bladz. 42 in ons vorig Nommer.)

Wie in den huwlijksstand genoegens zoekt te ontmoeten, 
Wien hij de wrange teug des levens zal verzoeten, 
Die treê hem juichend in en zonder hartedwang; 
Die waan niet dat zijn boei het menschdom drukke of prang'; 
Die hope, op roos en mirth door 't echtprieel te treden; 
Maar wachte er 't zoet niet in van 't overzalig Eden: 
Dit past den stervling niet; maar 't heil, daarmêe verwant, 
Schenkt ons, in 't wijd heelal, alleen de huwlijksband. 
 
De klimop, die heur rank (ontbloot van eigen krachten) 
Den forsen eik omklemt en stormen af durft wachten, 
Zij 't voorbeeld voor de maagd, wier zwakke afhanklijkheid 
Die schuts, dien steun behoeft, in de echt haar toegezeid. 
De zedige viool, die schittert, maar in 't duister, 
Wier schoon geen aanspraak maakt op tulp- of rozenluister, 

{==89==} {>>pagina-aanduiding<<}

Die, onder 't zacht gewaad van koninklijk fluweel, 
Geen dorenspitsen voert aan haar verhulden steel, 
Zij 't lieve beeld der bruid, als, van der oudren drempel, 
Des bruigoms hand haar voert naar d'open' huwlijkstempel! 
 
Dan, eer gij de echtknoop snoert, denk, aangebedenbruid, 
Dat liefde 's minnaars oog voor alle feilen sluit. 
Zijn lippen mogen u volmaakt, ja godlijk noemen, 
ô! Wil uw eigen hart uw zwakheên niet verbloemen; 
Niet wachten, dat een gade u steeds de hulde bied', 
Die soms aan 's bruigoms mond in heete drift ontschiet. 
Maar zoekt gij huislijk heil? Gewis, gij zult het vinden; 
Laat zelfverloochening uw echtsnoer immer binden; 
Verlies u-zelv geheel, in hem, wien gij behoort; 
En hoed vooral uw' mond voor 't eerst onminlijk woord. 
 
Wat, zoo eens de echtgenoot, die u zijn trouw beloofde, 
Door wuftheid van gemoed zijn' liefdegloed verdoofde? 
Rampzalig waart gij dan! ja, boven alle maat! 
Dan komt u in die smart alleen Gods troost te baat. 
Dan moogt ge uw ongeluk slechts aan dien Vader klagen, 
Die nooit zijn kroost bezwaart met meerder dan 't kan dragen. 
Maar, zoo het mooglijk waar dat iets uw' gâ bewoog, 
Het waar de stille traan in 't hem beminnend oog. 
Geen ongestuime drift riep ooit de liefde weder. 
Hoe fel verongelijkt, de vrouw blijve immer teder! 
 
Dan, 't is te veel geducht; geen wederhelft verkoelt, 
Zoo lang zijn trouwe gade op pligtvervulling doelt. 
Geen hart was ooit zoo wreed, dat liefde zou verstooten; 
Geen boezem hield zich ooit voor's weêrhelfts smart gesloten! 
 
De zoete huwlijksvrede is soms der boozen smart. 
Dan sluipt een helsche geest in 't argelooze hart! 
Ik zag die vloekharpij, ten afgrond uitgevaren, 
Met nijdig, gloeijend oog op huislijk echtheil staren; 
In vriendentrouw vermomd, met afgerigte list, 
De toorts ortvlammen doen van dolle huwlijkstwist. 
ô, Hoed u voor die slang, trouwhartige echtelingen! 
Zij schuilt in bloemenloof, maar zal uw rust bespringen; 

{==90==} {>>pagina-aanduiding<<}

Ze ontsteekt des ijverzuchts afschuwlijk fakkellicht, 
En alles keert zich om voor 't opgeklaard gezigt! 
Wat zeg ik? opgeklaard? ô neen: een neevlig duister 
Verspreidt zich over 't oog, wanneer haar helsch gefluister 
In 't harte toegang vindt. Dan schept verbeeldings hand 
U schimmen van verraad, in weêrwil van 't verstand: 
Dan rijst Tisifoné uit 's afgronds zwavelpoelen, 
En doet de heetste vlam tot killend ijs verkoelen. 
 
Gij, teedre vrouw, wier ziel zoo vast den gade omklemt, 
Dat, alle smart ten spijt, geen smart uw liefde stremt, 
Die, door zijn ongelijk, de vlam steeds meer voelt gloeijen, 
Die 't heete tranenvocht niet uitdooft onder 't vloeijen, 
Gij zijt de rust van 't hart voor immer, immer kwijt, 
En 't vuur der hel is niets bij 't geen uw boezem lijdt! 
Maar, uw onheelbre smart zal nooit uw' egâ tergen; 
Gij zult uw' jammerzucht, uw tranen, hem verbergen; 
Hem d'angel van uw wee niet drijven door de borst, 
Noch worstlen in den boei dien gij zoo hooploos torscht. 
Ik zie u, waar gij 't kunt, voor menschlijke oogen vluchten; 
Dan paart ge in de eenzaamheid uw tranen aan uw zuchten; 
Bij 't nachtlicht sluipt gij heen, waar 't huwlijksspruitjen rust, 
Daar stort ge u op hem neêr, en, daar gij 't vurig kust, 
Zoekt ge op zijn lief gelaat dien teedren trek te ontwaren, 
Die 's egaâs teêrheid schetste in blijder huwlijksjaren. 
Dit, droeve, is wat u rest, en heel uw troost alleen. 
Verkrop den vollen zucht, omsluijer uw geween; 
Maar 't wee dat gij versmoort en onbemerkt wilt dragen, 
Zal u de levensbron in 't smeltend hart verknagen; 
En, zalig waart gij nog, zoo slechts een vroege dood 
In 't opgedolven graf uw smart een uitzigt bood! 
 
Te dikwerf wordt de ziel door schijnverdienst bedrogen, 
En 't lichtbegoocheld hart door 't uiterlijk bewogen. 
Dan stort zich de ijdle maagd in onafmeetbre ellend, 
Wanneer ze een' egâ kiest, wiens inborst zij niet kent. 
't Valt menig jongling licht, voor andren uit te blinken; 
De glans van zielsverdienste in 't duister te doen zinken; 
Door praalzucht, losse scherts, en trotschen eigenwaan, 
Begaafdheid, kunde, en deugd, naar de eerekroon te staan; 

{==91==} {>>pagina-aanduiding<<}

En, door bevalligheên, door zwier, of listig vleijen, 
Voor de onervaren maagd een heilloos net te spreijen. 
't Zegt weinig, met vernuft en opgesmukte taal 
Te schittren in 't salet, bij 't vrolijk vriendenmaal; 
Op lichtgewiekten voet de danszaal door te slingeren; 
De onnoosle 't hart te kneên, die omzweeft aan zijn vingeren; 
En ras een' liefdegloed te ontvonken in die maagd, 
Die naauwlijks gade wordt of d'echtband reeds beklaagt. 
 
Wat doet gij, roekelooze! ô! kies op feestpartijen 
Den jongling nimmer uit, aan wien ge uw hart moogt wijen. 
ô! Geef geen drift gehoor van 't onervaren hart. 
Wee de onbedachte maagd, die dus bedrogen werd! 
Te laat zucht ze (en vergeefs door naberouw gemarteld) 
Naar 't zalig huwlijksheil, zoo roekloos weggedarteld. 
Dan zal 't ontwakend oog, verdronken in 't geween, 
Hem minder zien dan mensch, die eerst een engel scheen. 
Dan ziet zij dien gemaal, verstaald voor 't echtgenoegen, 
Voor 't wulpsche feestgenot, maar niet voor haar meer zwoegen. 
Dan zweeft diens jonglings beeld haar immer voor 't gezigt, 
Die, door haar smaad verplet, zijne oogen sloot voor 't licht. 
Dan peinst zij op 't geluk, dat die haar had doen smaken, 
En vloekt den valschen praal die haar de borst deed blaken. 
Wat wonder, zoo dan zij, die deugd verried en trouw, 
't Beklaagbaar offer werd van 't foltrendst naberouw? 
Ach! zoo de wanhoop, haar ten boezem ingeslopen, 
Ten prijs van deugd en eer, dan valsche troost doet koopen; 
Zoo zij de menschlijkheid in haar vergrijp verneêrt; 
Zoo zij God-zelv' vergeet, haar gade en zich onteert; - 
Dan .... (Ach! zien we op die vrucht van 't eerste pligtverzaken, 
En bidden Gods genâ voor 't menschlijk hart te waken!) 
Dan .... Maar wat ijslijkheên vertoont mij 't hol verschiet? 
Mijn zangster, gij bezwijkt? ô maal haar jamm'ren niet! 
Ween, ween den zachten traan van 't smoltend mededoogen, 
En sprei, bij zulk een' val, den sluijer voor uwe oogen! 
 
Niet zelden wordt de rust van 't huwlijkspaar verwoest, 
Als zij, wie needrigheid de ziel beheerschen moest, 
Een' egâ, min begaafd door kundigheên en oordeel, 
Gewigt gevoelen doet van dit zoo nietig voordeel, 

{==92==} {>>pagina-aanduiding<<}

En, trotsch door eigenwaan, geen' eerbied voor hem voedt, 
Maar, zedigheid ten hoon, zich-zelve hulde doet. 
Ach! 't huwlijkshulkjen streeft langs duizend gruwbre klippen, 
En, zalig, die 't gevaar van 't stranden mogt ontglippen! 
Die, hoe de zee zich rolle of opbruische om de kiel, 
Nooit in het stormgewoel ten prooi der golven viel! 
Ja! heil de teedre gâ, die, hoe de orkaan mogt woeden, 
Haar egâ nooit verliet op de ongestuime vloeden, 
Maar, met gestaafden moed, getrouw aan 's huwlijks pligt, 
In d'arm van dien zij mint voor geen gevaren zwicht; 
Die, liever in het meir van 't warelds leed wil sneven, 
Dan, als de nood bedrelgt, hem trouwloos te begeven! 
 
Ja, 't echtgareel is zacht voor die het willig draagt! 
Zoo zacht voor 't kalm gemoed, dat huislijk heil bejaagt! 
Het zij de trots der vrouw, het streel' hare eigenliefde, 
Dat nimmer pligtverzuim haar weêrhelfts boezem griefde! 
Zij wake op 't zwakke hart, dat, eer zij 't zelfs ontdekt, 
Door 't geen haar schuldloos schijnt zijne onschuld soms bevlekt! 
Vaak wordt des stervlings ziel door togt op togt bestreden, 
En 't immer woelend hart, gehecht aan nietigheden, 
Wordt telkens door de drift gesleurd naar alle zij, 
Als de ongestaâge golf door ebbe of stroomgetij. 
 
Gij, deugdzame echtgenoot, wie 't denkbeeld doet verbleeken 
Van ooit in 't rein gemoed een strafbre drift te kweeken, 
Ach, zoo u steeds het schoon der ware deugd bewoog, 
En zulk eene eedle ziel zich opdeed voor uw oog, 
Zoo die, in alles grootsch, uw' egâ evenaarde, 
En d'eigen zielsverdienste aan d'eigen deugden paarde, 
Dan sidder, dat gij ooit, door zoo veel deugds geroerd, 
Door achting en ontzag tot zwakheên wordt vervoerd! 
Stel nooit eens anders waarde uws egaâs waarde tegen; 
Wacht, wacht u, 't geen hij is, bij andren af te wegen! 
Dit, dit is reeds te veel voor 't vlekkelooze hart; 
Dit, de onuitputbre wel van zelsverwijt en smart. 
Vlied, voelt gij u te zwak, vlied, vlied van die betoovering! 
ô Spoed, 't is meer dan tijd, tot stoute zelfherovering! 
Uws egaâs waarde alleen vervulle uw ziel geheel, 
En wacht u, dat, wie 't zij, uw' eerbied hem ontsteel'! 

{==93==} {>>pagina-aanduiding<<}

Vertrouw met trotschen waan niet op uw eigen krachten; 
Steeds moet ge u voor den rand des open afgronds wachten: 
Langs menig kronkelpad verdwalen we op het spoor, 
En, eer men 't zelfs ontdekt, gaat rust en deugd te loor! 
 
U juicht mijn zangster toe, gezegende echtelingen, 
Die 't juublend hoogtijdfeest, van vijftig zonnekringen, 
Aandoenlijk tegenlacht; ja met nog teedrer vreugd, 
Als toen u de echtzon groette in de uchtend van uw jeugd! 
De tijd, die alles sloopt, verwoest' der ceedren kruinen, 
Begraaf der burgten pracht in de opgehoopte puinen, 
Geen invloed had zijn magt op uwe onbluschbre vlam; 
Ja, schoon hij u den bloei der frische jeugd ontnam, 
Hij waagde 't niet, de hand vermetel uit te strekken 
Op die aanloklijkheên, die 't schoon der ziel ontdekken. 
Hij roov' der wangen blos en 't gloeijend mondkoraal; 
Met dees geringe buit voleindt zijn zegepraal. 
Hij roem' op dien triumf bij de omgevelde ceedren! 
Iets eedlers deed uw borst weêrkeeriglijk verteedren. 
Die zelfde zielenglans straalt nog in 't zuiver oog, 
Die eens voor eeuwiglijk uw beider hart bewoog. 
Nog blijft ge elkaâr het beeld, wiens eerst verschijnsel roerde, 
Dat, eer gij wist waarom, u aan u-zelv' ontvoerde! 
 
Mijn zangster, zing, ô zing, met onbedwongen vreugd, 
Der liefde zegepraal op rozenblos en jeugd! 
Zoek in geen fabeldicht een voorwerp voor uw snaren. 
Eene Artemisia bouw' trotsche rouwpilaren; 
Zij schenke eens egaâs schim dit blijk van huwlijksmin, 
En sticht' zich-zelve een' naam, die dood en graf verwinn'! 
De tedere Orfeus roer' door 't klagen van zijn zangen, 
En doe het rotsgewelf den toon des weemoeds vangen! 
Verdiende ooit huwlijkstrouw der Dichtren cythertoon, 
Hier voegt hij bij de glans der gouden bruiloftskroon! 
Wat zeg ik? 't Englendom ziet juichend naar beneden, 
En lacht een liefde toe, gerijpt voor 't zalig Eden! 
 
Bevoorregte! o wat glans bestraalt uw hooggetij! 
Thands voelt gij, wat het hoogst van 's Hemels zegen zij! 
Gij ziet uw' disch omringd van 't nakroost van uw loten, 
In weelderigen bloei ten wortel uitgeschoten, 

{==94==} {>>pagina-aanduiding<<}

Den stam van Libanon in vruchtbaarheid gelijk; 
En, meer dan de aard omvat, zijt ge in dien zegen rijk. 
Uw vroege jeugd herleeft in 't zaad van twee geslachten! 
ô Met wat kalme vreugd moogt ge op uw sterfuur wachten! 
De dood ontbinde uw stof, zij scheidt geen wederpaar, 
Wier zielen, eens ontgloeid, versmolten in elkaâr. 
Wat ware een huwlijksband, dien 't graf vermogt te ontknoopen, 
En dien wij soms ten prijs van jaren weenens koopen? 
Neen! schoon de mensch 't geheim der toekomst niet doorgrondt, 
Blijv' Gods genade ons borg, dat nimmer trouwverbond, 
Geheiligd voor zijn oog met onbezoedeld blaken, 
De schrikbre hand des doods voor altoos zou ontslaken! 
Verduren wij gedwee des warelds tegenspoed! 
In de eindlooze eeuwigheid wordt alle leed vergoed. 
Ach! 't leven is één stond, en drijft als wolken henen: 
Naauw rijst de morgenzon, of de avond is verschenen. 
Wél, wél haar, die volhardde in d'uitvoer van den pligt, 
En inslaapt zonder vrees voor 't jongste morgenlicht! 
Haar toeft de Serafijn; en, Jezus heilgenade 
Voert haar in de armen weêr van huwlijkskroost en gade. 

My Author and Disposer, what thou bidst

Unargued I obey; so God ordains;

God is thy law, thou mine: to know no more

Is woman's happiest knowledge and her praise.

milton.
Door Vrouwe k.w. bilderdijk.

Zonderling voorbeeld van, zoo genoemde, buikspraak.

De Abt de lachapelle, vermaard om zijno uitvinding van den Schaphander, vernam, in den jare 1770, dat zekere Kruidenier te St. Germain-en-Laye, saint gilles geheeten, in eene zeer groote mate de kunst bezat, zijne stem te buigen, en alle de wonderen voort te brengen, die voormaals de Buiksprekers zoo beroemd gemaakt hadden. Hij verzocht den handigen Kruidenier, in zijne tegenwoordigheid zijne treffendste tooneelen te herhalen, en stond ver-
{==95==} {>>pagina-aanduiding<<}
baasd over de behendigheid, met welke hij de buigingen zijner stemme en de beweging zijner lippen vermomde. De Kruidenier wilde zoo min voor een toovenaar als voor een bezetene gehouden worden; aan allen, die er belang in stelden, wees hij de middelen, van welke hij zich bediende. Nu eens scheen zijne stem uit de luchtgewesten neêr te dalen, dan wederom uit den grond voort te komen. Naar goeddunken deed hij de stem zich verwijderen of naderen; hij gaf aan dezelve allerlei wijzigingen, welke men begeerde. Op eene zeer grappige, en somwijlen op eene zeer nuttige manier, maakte hij er gebruik van. Zie hier van het laatstgemelde een sterksprekend voorbeeld. Op zekeren dag kwam een zwaarlijvige Abt uit Parijs bij hem; hij bezat drie prebenden, was een groote gierigaard, gaf nimmer iets aan de armen, en liet alle zijne gebouwen vervallen. De Kruidenier gaat met hem naar het bosch Saint-Germain, en spreekt met hem over onverschillige onderwerpen. In een oogenblik dat geen van beiden sprak, komt er uit de lucht eene stem nederdalen, welke den Abt zijne drie prebenden, zijne gierigheid en schraapzucht verwijt, en dreigt, indien hij niet van levensgedrag verandere, hem onder de puinen van zijn huis te zullen doen omkomeh. De Kruidenier houdt zich, alsof hij zwaar verschrikt was; de Abt ziet rondom zich henen, en, niets anders dan eene ledige uitgebreide ruimte vernemende, staat hij als van den bliksem geslagen;
zijne lippen verbleeken, zijne knieën knikken. Hij verlaat den Kruidenier, gaat in de eerste kerk de beste, stort aldaar vurige gebeden, werpt eene rijke gift in de offerkist, en keert naar Parijs terug, met het voornemen om zijne volgende dagen aan afzondering en boetedoeningen te wijden.

Richelieu en de kandidaat.

De Abt boisrobert had een neef, dien hij den Kardinaal richelieu gaarne tot verdere bevordering wilde voorstellen. De Kardinaal ging op zekeren dag, in den tuin van zijn paleis, rondom een grooten vijver wandelen, omgeven van zulk eene groote menigte Hovelingen, dat de Abt vergeefs poogde door te dringen, en eindelijk alle hoop

{==96==} {>>pagina-aanduiding<<}
opgaf, om zich en zijn neef op de gewone wijze te doen opmerken. Na lang gepeins greep hij eindelijk zijn neef, die aan den rand van den vijver naast hem stond, en wierp hem in het water. Hetzelve was niet diep genoeg om te verdrinken; wel, om doornat en bemorst te worden. Dit voorval maakte natuurlijkerwijze alarm onder het gevolg van den Kardinaal; eenigen schreeuwden, anderen lachten; de Kardinaal keerde zich om, en wilde weten, wat het ware. ‘Het is mijn neef’ zeide boisrobert, die nu tot den Kardinaal was doorgedrongen, ‘dien ik aan uwe Eminentie voorstel en uwer gunste aanbeveel; hij heeft die zeer van nooden.’ Deze nieuwe manier van iemand voor te stellen kwam den Kardinaal zeer aardig voor. Des avonds bij het ontkleeden liet de Kardinaal boisrobert roepen, en zeide tot hem: ‘Zijt gij gek, Abt! dat gij mij uwen neef in die houding voorstelde, als hij dezen morgen was?’ - ‘Ik weet wel, wat ik doe, uwe Eminentie!’ zeide de Abt: ‘hadde ik hem op de gewone wijze aan u voorgesteld, gij zoudt geen acht op hem geslagen hebben; doch thans hoop ik, dat uwe Eminentie zich zijns herinneren zal, en niet vergeten, iets voor een mensch te doen, die zijn leven gewaagd heeft, om het geluk te hebben van onder uwe oogen te komen!’ - De Kardinaal lachte, herinnerde zich werkelijk den neef, eenige dagen daarna, en bezorgde hem een voordeelig Kerkelijk ambt, waarop hij anders nog lang had kunnen wachten.

Drie dichters in één persoon.

Bij de uitdeeling vàn den prijs voor de Fransche Dichtkunst, in het jaar 1803, waren de leden van het Nationaal Institut van meening, dat men den prijs onder drie Dichters verdeelen moest, die allen het thema: Deugd de grondsteun der Gemeenebesten, even gelukkig beärbeid hadden. Toen men de naambriefjes opende, vond men in alle den Heer renouard, voormalig Advocaat te Marseille, als vervaardiger vermeld.





{==97==} {>>pagina-aanduiding<<}

Mengelwerk.

Nieuwste berigten wegens athene.

door F.A. de Chateaubriand.

(Vervolg van bl. 60.)

De dag was nog niet verloopen; van den Pnyx gingen wij naar den heuvel van het Museum. Bekend is het, dat het gedenkteeken van philopappus, op den top diens heuvels, van een slechten smaak is: maar de doode en niet het graf verdient hier de aandacht des reizigers. Deze geringe philopappus, wiens begraafplaats zoo verre af gezien wordt, leefde onder trajanus. Pausanias verwaardigt zich niet, zijnen naam te vermelden; hij noemt hem een Syriër. Op het opschrift van zijn standbeeld leest men, dat hij van Bêsa was, een vlek in Attica. Wel nu, deze philopappus liet zich antiochus philopappus noemen; hij was de wettige erfgenaam van de kroon van Syrië/Pompejus had de afstammelingen van Koning antiochus naar Athene gevoerd, en zij waren aldaar tot den burgerstand vernederd. Ik weet niet, of de Atheners, door antiochus met weldaden overladen, medelijden hadden met de rampen zijner onttroonde familie; maar het blijkt, dat deze philopappus tot Konsul benoemd werd. De Fortuin, hem tot Burger van Athene en Konsul van Rome makende, in een tijdperk als deze beide titels niets meer beteekenden, scheen nog met dezen onttroonden Mo narch te willen spotten, door eenen droom hem vertroosten, en in een eenig hoofd aanwijzen, wat voor haar de majesteit der Volken zoo wel, als die der Vorsten zij!
Het gedenkteeken van philopappus diende ons als 't ware tot een sterrentoren, om nog andere ijdelheden te beschouwen. De Heer fauvel wees mij de onderscheidene plaatsen, door welke de muren der oude stad

{==98==} {>>pagina-aanduiding<<}
liepen; hij toonde mij de puinen van den schouwburg van bacchus aan den voet van het kasteel, de uitgedroogde bedding van den Ilissus, de zee, thans zonder schepen, de verlatene havens, enz.
Vervolgens gingen wij wederom in Athene; het was nacht; de Konsul liet den Bevelhebber van het kasteel weten, dat wij 's anderen daags voor zonneopgang aldaar zouden komen. Ik wenschte mijnen huiswaard een goeden nacht, en ging naar mijne kamer. Zeer vermoeid zijnde, was ik reeds eenigen tid in een diepen slaap geweest, toen ik eensslags gewekt werd door de Turksche muzijk, wier wanluidende toonen ui de puinhoopen der Propyleën voortkwamen. Tevens begon een Turksch priester in het Arabisch het verloopene uur den Christenen van Minerva's stad zingende aan te kondi en. Wat ik gevoelde, kan ik niet beschrijven: deze Iman behoefde mij aldus de vlugt der jaren niet aan te kondigen; zijne stem alleen verkondigde genoeg in deze plaatsen, dat de eeuwen verloopen waren!
Te meer loopt deze onbestendigheid der menschelijke zaken in het oog, naar gelange dezelve bij de bestendigheid der geheele natuur afsteekt Even als ware het om met de onvastheid der menschelijke maatschappijen den draak te steken, ondervinden de dieren noch omwentelingen in hunne regeringen, noch verandering in hunne zeden. Toen wij op den heuvel van het Museum ons bevonden, had ik de ooijevaren zich in benden zien verzamelen, en de reis naar Afrika aannemen. Sedert tweeduizend jaren doen zij denzelfden togt; vrij en gelukkig zijn zij gebleven, in de stad van solon even als in de stad van het opperhoofd der zwarte gesnedenen. Boven van hunne nesten, tot welke geene omwentelingen kunnen reiken, zien zij beneden zich het geslacht der stervelingen veranderen: terwijl ongeloovige geslachten zich verheven hebben op de grafsteden van godsdienstige geslachten, heeft de jonge ooijevaar steeds zijnen ouden vader gevoed. Dat ik bij deze bedenkingen mij bepaal, is, omdat een reizi-
{==99==} {>>pagina-aanduiding<<}
ger den ooijevaar, die zijne gezette tijden kent, bemint. Dikmaals waren deze vogels mijne reisgenooten in mijne togten door de wildernissen van Amerika; dikmaals zag ik hen broeden op de Wigwum van den wilde; in eene andere soort van woestijn hen wedervindende, op de puinen van het Parthenon, kon ik mij niet wederhouden, mijne oude vrienden met een woord te gedenken.
's Anderendaags, den vierentwintigsten Augustus, 's morgens ten half vijf ure, beklommen wij het kasteel; deszelfs top is van half oude, half hedendaagsche muren omgeven; andere muren omringden voormaals het benedenste gedeelte. In de ruimte, binnen deze muren besloten, ziet men eerst de overblijfsels der Propyleën en de puinen van den tempel der overwinning. Achter de Propyleën, ter linker zijde, aan de stadzijde, ziet men vervolgens het Pandroseum en den dubbelen tempel van neptunus-erechtheus en van minerva-polias; eindelijk verheft zich, op het hoogste punt van de Acropolis, de tempel van minerva; het overige der ruimte is aangevuld met de steenhoopen van oude en nieuwe gebouwen, en met de tenten en barakken der Turken.
De kasteelrots is, op deszelfs top, achthonderd voeten lang, en vierhonderd voeten breed; de gedaante is nagenoeg die van een eirond, smaller wordende naar den kant van den berg Hymettus: men zoude het een voetstuk kunnen noemen, met voordacht uitgehouwen, om de prachtige gebouwen, welke daar boven op stonden, te schragen.
Zie hier eenige algemeene aanmerkingen omtrent de gedenkstukken van Athene. - Het eerste, dat u in het oog valt, is derzelver fraaije kleur. In onze klimaten, in eenen dampkring met rook en regen beladen, wordt de steen, van het zuiverste wit, spoedig zwart of groenachtig. De heldere hemel en de schitterende zon van Griekenland verspreiden over het marmer van Paros een gelen gloed, gelijk aan dien van rijpe korenaren, of der bladeren in den hersst.

{==100==} {>>pagina-aanduiding<<}

De naauwkeurigheid, de zamenstemming en de eenvou digheid der evenredigheden trekken vervolgens uwe verwondering. Men ziet er geene orde op orde, kolom op kolom, koepel op koepel. De tempel van minerva, bij voorbeeld, is, of liever was, een eenvoudig parallelogram, met eene rondloopende rij pilaren en een pronaos of portaal versierd. en drie treden boven den grond verheven, die rondom het gebouw liepen. Dit portaal besloeg nagenoeg het derde gedeelte der geheele lengte van het gebouw: het binnenste des tempels was in twee vertrekken verdeeld, door een muur vaneengescheiden, en die alleen door de deur licht schepten; in de eerste ruimte zag men het beeld van minerva, een werk van phidias; in de andere werd de schat der Atheners bewaard De kolommen van den peristylus en van het portaal rustten onmiddellijk op de trappen des tempels; zij hadden geene voetstukken, waren gegroefd en van de Dorische orde; zij waren tweeënveertig voeten hoog, en zeventien voeten en een half in den omtrek bij den grond; het geheele gebouw haalde tweehonderd achttien voeten in de lengte en achtennegentig voeten en een half in de breedte. - Met regt wordt deze tempel, bij de ouden zoo wel, als bij de lateren, voor een meesterstuk van bouwkunde gehouden. De harmonie en de sterkte van alle zijne deelen zijn nog in de puinh open kennelijk: want een zeer verkeerd denkbeeld zoude men er zich van maken, indien men zich slechts een net, bevallig tempeltje verbeeldde, met beeldwerk en sestonnen, naar onze wijze, overladen.
Door welk eene noodlottigheid is het toegekomen, dat de meesterstukken der oudheid, welke de hedendaagschen van zoo verre en ten koste van zoo vek vermoeijenissen komen bewonderen, aan de hedendaagschen gedeeltelijk hunne vernieling zijn verschuldigd (*)!

{==101==} {>>pagina-aanduiding<<}
Het Parthenon bleef in zijn geheel tot in den jare 1687: eerst veranderden het de Christenen in eene kerk, en de Turken, uit naijver tegen de Christenen, op hunne beurt in eene moskee. Te midden der erlichting der zeventiende eeuw moesten de Venetianen de gedenkteekens van pericles komen beschieten; zij schoten met gloeijende kogels op de Propyleën en den tempel van minerva; een bombe valt op het laatstgenoemde gebouw, doet het dak instorten, steekt kruidvaten in brand, en doet gedeelteluk een gebouw springen, hetwel minder de valsche goden der Grieken, dan 's menschen vernuft vereerde (*). Morosini nadat de stad veroverd was, ten oogmerk hebbende, Venetië met de overblijfsels van Athene te versieren, wil de beelden van den voorgevel van het Parthenon wegnemen, en breekt ze. Een ander hedendaagsche kunstenaar voltooide, uit liefde voor de kunst, de vernieling, welke de Venetianen (†) Legonnen hadden.
Likmaals heb ik gelegenheid gehad, in dit reisverhaal, van Lord elgin te gewagen; aan hem, zoo als ik

{==102==} {>>pagina-aanduiding<<}
verhaald heb, is men de volledigste kennis van den Pnyx en van het graf van agamemnon verschuldigd; nog heden onderhoudt hij in Griekenland eenen Italiaan, die over de opdelvingen het opzigt heeft, en, terwijl ik te Athene was, oudheden ontdekte, welke ik niet gezien heb (*). Maar Lord elgin heeft de verdienste zijner loffelijke ondernemingen verloren, door het verwoesten van het Parthenon. Hij wilde de basrelieven van de fries wegnemen; om daartoe te geraken, hebben Turksche werklieden eerst de architraaf gebroken en de kapiteelen nedergeworpen, en vervolgens, in plaats van de metopen door de ramen weg te nemen, kortheidshalve de kroonlijst gebroken. Aan den tempel van erechtheus heeft med de hoekkolom weggenomen; zoodat tegenwoordig, door middel van eenen steenen pilaster, het bovenste gedeelte des muurs moet gestut worden, hetwelk dreigt in te storten.
De Engelschen zelve, die na Lord elgin Athene bezochten, hebben de heillooze uitwerksels eener onberadene kunstliefde betreurd. Men wil, dat Lord elgin tot zijne verschooning gezegd heeft, dat hij de Franschen slechts gevolgd is. De Franschen hebben in der daad Italië zijne standbeelden en schilderijen ontvoerd; maar zij hebben de tempels niet verminkt, om er de basrelieven af te nemen; zij hebben slechts het voorbeeld der

{==103==} {>>pagina-aanduiding<<}
Romeinen gevolgd, die Griekenland van de meesterstukken van beeldhouw- en schilderwerk beroofden. De gedenkstukken van Athene weggenomen van de plaatsen, voor welke zij gemaakt waren, zullen niet slechts een gedeelte hunner betrekkelijke schoonheid, maar ook een wezenlijk gedeelte van hunne schoonheid zelve verliezen. Het licht alleen doet zekere fijne trekken en zekere kleuren uitkomen; maar dit licht onder den benevelden hemel van Engeland ontbrekende, zullen deze lijnen en kleuren verborgen blijven. Voor het overige wil ik erkennen, dat het belang van Frankrijk, de glorie van ons vaderland en duizend andere redenen de verplanting van de door onze wapenen veroverde gedenkstukken konden vorderen; maar de sraa e kunsten zelve, als tot den aanhang der overwonnenen en het getal der gevangenen behoorende, zijn, misschien, geregtigd om er zich over te bedroeven.
Den geheelen morgen besteedden wij aan het bezien van het kasteel. Voorheen hadden de Turken den toren van eene moskee aan het portaal van het Parthenon gebouwd; wij beklommen den halfvervallen trap dezer minaret; wij gingen zitten op een gebroken gedeelte van de fries des tempels, en lieten het oog rondom ons weiden. Den berg Hymettus hadden wij in het oosten; den Pentelicus in het noorden; den Parnes in het noordwest; de bergen Icarus, Cordyalus of OEgaleus in het westen, en boven den eersten zag men den top van den Cytheron; ten zuidwesten en zuiden de zee, den Pireus, de kusten van Salamis, Egina, Epidaurus en het kasteel van Korinthe.
Beneden ons, in de kom, welker omtrek ik beschreven heb, onderscheidde men de heuvelen en de meeste gedenkstukken van Athene; ten zuidwesten den heuvel van het Museum, met het graf van philopappus; ten westen de rotsen van den Areopagus, den Pnyx en Lycabettus; ten noorden den kleinen berg Anchesmus, en ten oosten de hoogten, welke het Stadium of renperk

{==104==} {>>pagina-aanduiding<<}
overzien. Aan den voet van het kasteel zag men de puinhoopen van den schouwburg van bacchus en herodes atticus. Ter linker zijde van deze puinhoopen volgden de groote op zich zelve staande kolommen des tempels van jupiter olympus; nog verder, naar den noordoostkant, vertoonden zich de omtrek van het Lyceum, de loop van den Ilissus, het renperk, en een tempel van diana of van ceres. In het westelijke en noordwestelijke gedeelte, aan de zijde van het groote olijfbosch, wees mij de Heer fauvel het plein van den buitensten Ceramus, van de akademie en van derzelver weg, met grafsteden ter wederzijden. Eindelijk zag men in de vallei, tusschen den Anchesmus en het kasteel, de tegenwoordige stad.
Thans moet men zich deze geheele ruimte verbeelden, hier kaal en met gele hei bedekt, elders van olijfboschjes, van garstperken en strooken wijngaarden door sneden; men moet zich verbeelden de middelstukken van kolommen en de boveneinden van oude en latere puinhoopen, boven deze plantaadjen uitstekende, witte muren en tuinheiningen, door de velden loopende; in het veld moet men zich verspreid verbeelden Albaneesche vrouwen, water halende, of bij de putten kleederen voor de Turken wasschende, gaande en komende boeren, ezels geleidende, of op hunnen rug levensmiddelen stedewaarts dragende; alle deze bergen, wier namen zoo fraai zijn, alle deze zoo vermaarde bouwvallen, alle deze eilanden, alle deze niet minder beruchte zeeën, dat alles moet men zich voorstellen, als door een schitterenden gloed verlicht. Boven van de Acropolis heb ik de zon zien opkomen tusschen de beide toppen van den Hymettus; kraaijen, welke rondom het kasteel nestelen, doch nimmer hooger dan deszelfs top vliegen, zweefden beneden ons; op hunne gitzwarte en gladde vederen kaatsten de eerste zonnestralen met een rozengloed terug; blaauwe en ligte rookkolommen stegen in de schaduw omhoog, langs de zijden van den Hymettus, en kondigden bijenparken

{==105==} {>>pagina-aanduiding<<}
aan; Athene, de Acropolis en de puinen van het Parthenon werden door den sierlijksten perzikenbloesem gekleurd; het beeldwerk van phidias, zijlings van een gouden straal getroffen, scheen zich op het marmer te bewegen, door de beweegbaarheid der schaduwen van het basrelief; verre af schenen zich de zee en de Pireus in het licht te baden; en het kasteel van Korinthe, den luister van den nieuwen dag terugkaatsende, blonk op den wester horizon, even als eene rots van purper en vuur.
Van de plaats, alwaar wij ons bevonden, zouden wij, in Athene's beste dagen, de vloten uit den Pireus hebben zien uitloopen, om den vijand aan te tasten, of naar de feesten van Delos te stevenen; wij zouden in den schouwburg van bacchus de klaagstemmen van oedipus, van philoctetes en van hecuba hebben kunnen hooren opgaan; de toejuichingen der burgeren aan de redevoeringen van demosthenes zouden wij hebben kunnen hooren. Maar, helaas! geenerlei geluid trof onze ooren. Naauwelijks ging er, bij tusschenpoozen, een geroep van een slaafsch gemeen uit dezelsde muren op, die zoo lang van de stem van een vrij volk weergalmden. Om mij te vertroosten, zeide ik tot mijzelven, hetgene men onophoudelijk zeggen moet: ‘Alles gaat voorbij, alles neemt een einde in deze wereld. Waarheen zijn de goddelijke vernuften verreisd, die den tempel bouwden, op welks puinhoopen ik gezeten heb? Deze zon die, misschien, de jongste zuchten van megarus arme dochter bescheen, had de luisterrijke aspasia zien sterven. Dit tafereel van Attica, dit tooneel, welk ik aanschouwde, was, veelligt, aanschouwd door oogen, sints tweeduizend jaren gesloten. Op mijne beurt zal ik voorbijgaan; andere menschen, even vlugtig als ik, zullen dezelfde aanmerkingen op dezelsde puinhoopen maken. Ons leven en ons hart zijn in de handen van God; laat hem dan over beiden beschikken!’

{==106==} {>>pagina-aanduiding<<}

Van het kasteel naar beneden gaande, greep ik een stuk marmer van het Parthenon; te voren had ik een brok van een steen van agamemnon's graf opgeraapt; en sedert heb ik altijd iets gefutseld van de gedenkteekens, welke ik voorbijging. Niet zoo fraaije herinneringen zijn het van mijne reizen, als die de Heer de choiseul en Lord elgin hebben medegebragt. Zorgvuldig bewaar ik ook kleine onderpanden van vriendschap, welke ik van mijne huiswaarden ontvangen heb, onder andere een beenen kokertje, welk mij Vader munos te Jafa vereerde. Als ik deze kleinigheden van nieuws bezie, herinner ik mij straks mijne reistogten en avonturen en zeg tot mijzelven: ‘Daar en daar was ik; dat en dat is mij bejegend. Ulysses kwam te huis met groote koffers, opgevuld met rijke geschenken, welke de Pheaciërs hem gegeven hadden; tot mijne aardsteden ben ik teruggekeerd met een dozijn steenen van Sparta, Athene, Arogs en Korinthe; voorts met drie of vier kleine hoofden van gebakken aarde, welke ik van den Heer fauvel heb, rozekransen, eene flesch water uit de Jordaan, eene andere uit de Doode Zee, eenig riet uit den Nijl, een stuk marmer van Karthago, enz. Vijftigduizend franks hebben mij mijne reizen gekost; mijn linnen en mijn geweer heb ik ten geschenke gegeven. Hadde ik mijne reize nog een weinig verder uitgestrekt, zoude ik te voet zijn te huis ekomen, met een stok in de hand. Ongelukkig zoude ik bij mijne wederkomst geen goeden broeder ontmoet hebben, die, even als de grijsaard uit de duizend en - een Arabische Nachtvertellingen, tot mij zoude gezegd hebben: Mijn broeder! daar hebt gij duizend sequinen; koop er kameelen voor, en ga
niet wederom op reis.’
Na onze wederkomst van het kasteel gingen wij het middagmaal houden; in den avond van denzelfden dag begaven wij ons naar het renperk, aan de overzijde van den Ilissus. Lit renperk heeft volmaakt zijne gedaante

{==107==} {>>pagina-aanduiding<<}
behouden; men ziet er niet meer de marmeren opgangen, met welke herodes atticus het versierd had. Wat den Ilissus aangaat, dezelve is droog. Het volgende merkwaardige verschijnsel is mij door den Heer fauvel verhaald: Een weinig in de bedding van den Ilissus gravende, vindt men water op eene zeer geringe diepte. Zoo wel bekend is dit aan de Albaneesche boerinnen, dat zij een gat in het zand boren, wanneer zij linnen willen wasschen, waarna zij terstond water hebben. Zeer waarschijnlijk is het, derhalve, dat de bedding van den Ilissus gestopt is met steenen en gruis, van de naaste bergen afgedaald, en dat het water tegenwoordig onder den zandgrond zijnen loop behoudt.
Van den Ilissus wederkeerende, geleidde mij de Heer fauvel over een woesten grond, op welken men den omtrek van het Lyceum moet zoeken. Vervolgens kwamen wij bij groote op zich zelve staande kolommen, in de wijk der stad gelegen, welke men Nieuw Athene, of het Athene van Keizer adrianus, noemde. Op een gedeelte der architraaf, welke nog heden twee dier kolommen zamenvoegt, ziet men eenen bouwval, eertijds de woning van een heremiet. Onmogelijk kan men een denkbeeld maken, hoe die woning heeft kunnen gebouwd worden op het kapiteel dezer ontzettende kolommen, die, misschien, over de zestig voeten hoog zijn. Zoo is dan de trotsche tempel, aan welken de Atheners zeven eeuwen gewerkt hebben, welken alle koningen van Azië wilden voltooijen, aan welken adrianus, heer der wereld, alleen den roem had de laatste hand te leggen; die tempel is onder het geweld des tijds bezweken en het celletje van een heremiet is op deszelfs puinhoopen staande gebleven! Eene ellendige stulp van pleister rijst op twee marmeren kolommen hemelwaarts, als wilde de Fortuin, met dit prachtig voetstuk, openlijk 's menschen ijdelheid en broosheid ten toon stellen.
De gemelde kolommen, hoewel veel hooger dan die van het Parthenon, zijn op verre na zoo fraai niet; de ver-
{==108==} {>>pagina-aanduiding<<}
bastering der kunst doet er zich aan opmerken; maar, op een kalen grond op zich zelve staande, doen zij eene ontzettende uitwerking. Ik bleef staan aan derzelver voetstukken, om aan derzelver boveneinden den wind te hooren gonzen; zij gelijken naar die eenzame palmboomen, welke men hier en daar onder de bouwvallen van Alexandrië ontmoet. Wanneer de Turken met eenige rampen gedreigd worden, voeren zij een jong lam naar deze plaats, en dwingen het te blaten, door deszelfs hoofd hemelwaarts te rigten. De stem der onschuld bij de menschen niet kunnende vinden, nemen zij de toevlugt tot den jongstgeborenen der kudde, om den toorn des hemels af te wenden.
Wij kwamen binnen Athene door eene galerij, boven welke men het zoo bekende opschrift leest:
dit is de stad van adrianus,

en niet de stad van theseus.
Ten huize van den Heer roque, welken wij een bezoek gaven, zag ik eenige vrouwen, omtrent welke ik alleen zal aanmerken, dat zij mij niet zoo groot en als minder schoon dan de Moraïtische voorkwamen. Hare gewoonte, om den omtrek der oogen blaauw, en de toppen der vingeren rood te schilderen, staat leelijk in de oogen van een vreemdeling; maar, alzoo ik vrouwen had gezien met paarlen in den neus, en dit in de oogen der Irokeezen zeer galant staat, en mijzelven deze mode niet zeer mishaagde, moet men over den smaak niet twisten. Voor het overige waren de Atheensche vrouwen, om hare schoonheid, nooit zeer beroemd. Men beschuldigde haar, dat zij veel van wijn hielden. Dat hare heerschappij weinig te beduiden had, kan hieruit blijken dat bijkans alle beroemde mannen van Athene het met uitlandsche vrouwen hielden, onder andere pericles, sophocles, socrates, aristoteles, en zelfs de goddelijke plato.
(Het vervolg hierna.)


{==109==} {>>pagina-aanduiding<<}

Nieuwe ervaringen aangaande de werkzaamheid der belladonna (Nachtschade) tegen den kinkhoest.

Nadat de beroemde hufeland in het bijzonder de Geneesheeren op de werkzaamheid der Belladonna tegen den Kinkhoest had opmerkzaam gemaakt, zijn daarmede onderscheidene allergunstigste proeven genomen. De Geneesheer wetzler voert aangaande dit middel aan, dat hetzelve, nadat hij de zoo zeer tegen den kinkhoest aangeprezene middelen te vergeefs gebezigd, en ook onder deze hem de zalf van autenrieth niets geholpen had, in meer dan dertig gevallen, in eene in het voorjaar van 1810 te Augsburg en der elver omstreken geheerscht hebbende epidemie van Kinkhoest, hem de voortreffelijkste diensten bewezen heeft. De in het oog loopendste en spoedigste werking bragt de Belladonna bij de kinderen te weeg, die aan den Kinkhoest reeds twee en meerdere weken geleden hadden. Reeds bij de eerste giften verminderde hij zoodanig, dat, wanneer de aanvallen te voren gedurende iederen nacht twintig- tot dertigmaal waren verschenen, zij reeds den volgenden nacht slechts vier- tot zesmaal plaats grepen. Na verloop van acht tot veertien dagen was de genezing voltooid: het middel werkte evenwel zoo spoedig niet, wanneer het reeds dadelijk in den aanvang des Kinkhoests gegeven werd; ofschoon, in vier gevallen, de kinderen, welke de Heer wetzler reeds van den aanvang af behandelde, na verl op van twintig dagen alleen door de Belladonna bevrijd werden, en daardoor de uitspraak van hufeland, dat de Kinkhoest niet wel binnen de vier weken kan genezen worden, wederlegd.
De wijze, waarop wetzler de Belladonna toediende was de volgende: kinderen onder het jaar kregen in den beginne 's morgens en 's avonds een poeder, uit ¼ grein van den wortel der Belladonna en ½ scrupel suike

{==110==} {>>pagina-aanduiding<<}
bestaande, bij gevolg in 24 uren ½ grein; kinderen onder de twee jaren gaf hij in 24 uren slechts ¼ grein meer; die van twee tot drie jaren diende hij binnen 24 uren een geheel grein, in twee giften verdeeld, toe; en kinderen van vier tot zes jaren 1½ grein, ook bij twee giften toegediend. Na verloop van twee à drie dagen werd er door allen een poeder of eene halve gift meer ingenomen, en op nieuw na twee à drie dagen nog een poeder meer; zoodat alzoo de grootste gift voor de jongste kinderen één grein, voor de oudsten 3 greinen Belladonna uitmaakte. Met de vermindering der ziekte werd ook de gift verminderd.
Opmerking verdiende het, dat bij drie door Kinkhoest aangetaste kinderen, die te gelijk aan Scrophulae ziek waren, gedurende het gebruik der Belladonna, de verschijnselen dezer Scrophulae voor het grootste gedeelte, en sommige, als bij voorbeeld de ontsteking der oogen, geheel verdwenen.
Hiermede komen de te Berlijn gedane waarnemingen overeen. Gedurende het midden der maand September 1810, ten tijde der epidemie van den Kinkhoest, werd de wortel der Belladonna met het beste gevolg gebruikt. Een afkooksel van denzelven en van het Zoethout, met een bijvoegsel der Tinct. opii benzoica, verkortte niet slechts den duur der ziekte aanmerkelijk, maar maakte ook haren loop zachter en goedaardiger; daar, integendeel, de braak- en slijmoplossende middelen, gelijk ook de inwrijving, volgens autenrieth, bijna geenen dienst bewezen.
Door andere waarnemers, die voor het overige de hier opgegevene waarnemingen volkomen bevestigen, werd hier nog bijgevoegd, dat men zich bij zeer prikkelbare, met eene zeer gevoelige en bijzonder werkzame huid voorziene kinderen, aangaande de dosis zeer in acht moest nemen; daar dikwijls bij dezen eene scharlaken - roodheid der huid, vooral van het aangezigt, met bijzonder in het oog vallende werkzaamheid der hersenen, ontstond.

{==111==} {>>pagina-aanduiding<<}

Nog later werd, met opzigt tot de door Doctor wetzler opgegevene doses, aangemerkt, dat de bijzondere ligchaamsgesteldheid der zieke kinderen, meer dan derzelver ouderdom, de giften der Belladonna bij den Kinkhoest moet bepalen. Als hoofdzakelijk kenmerk der juist getroffene hoeveelheid kon de, na het gebruik van het middel, plaats grijpende roodheid des gezigts beschouwd worden. Tot aan derzelver verschijning, konde men van ¼ of ½ grein pro dosi met het Belladonna poeder klimmen Bij derzelver verschijning was het best bij de dosis of te blijven staan, of dezelve een wei ig te verminderen. Verdween daarentegen de roodheid, dan konde de dosis ook weder eenigermate vermeerderd worden.

De Mededeeler van het bovenstaande (uit de Allgemeine Medic. Annalen fur 1811 Februar.) heeft ook te Amsterdam, in het afgeloopen najaar, met het beste gevolg, de Belladonna toegediend, en te vergeefs de zalf van autenrieth aangewend, ja daarvan vele onaangename gevolgen voor de zieken gezien. Ook door hem is de opgegevene roodheid, des gezigts vooral, opgemerkt; het strekte hem immer ten bewijze van de werking des middels, waarvan hij alsdan de gift geenszins vermeerderde. Hij gebruikt altijd bij voorkeur het poeder van den wortel der Belladonna boven het extract, ook omdat men zelden voor de deugdzaamheid van het laatste kan instaan.




Opmerkenswaardige bijzonderheden, de landlieden in Schotland betreffende.

(Uit het Engelsch.)

Waarnemingen, den Schotschen Boerenstand of de Landlieden betreffende, zijn, in vele opzigten, der aan-
{==112==} {>>pagina-aanduiding<<}
dachtige beschouwing van den menschkundigen waardig. Schotland heeft, in elk vak van Wijsbegeerte en Geleerdheid, Mannen, die zich hoogstvoordeelig onderscheiden, voortgebragt, en de Geschiedenis van dit Volk, wanneer hetzelve afgescheiden en onafhankelijk was, is vrij bekend. Dan, het tegenwoordig karakter des Volks was toen nog niet gevormd: het vertoonde, te dien tijde, trekken van gelijke natuur met die, welke het Leenstelsel en de Roomsch-Catholijke Godsdienst over het geheele gelaat van Europa verspreid hadden, gewijzigd volgens den bijzonderen aard des gronds en der luchtsgestelteniste.
De Hervorming, door welke zoo belangvolle veranderingen voortgebragt werden in het nationaal karakter, werd weldra gevolgd door de komst der Schotsche Monarchen op den Engelschen Troon; en het tijdperk, 't welk verliep van toen af tot de Vereeniging, is gedenkwaardig geweest, bovenal door de bloedige beroerten, in welke beide de afdeelingen des Eilands zich vonden ingewikkeld, en die, in eene zeer groote mate, voor het oog de Geschiedschrijveren, de huisselijke Geschiedenis diens Volks, en de langzaam toegaande veranderingen in deszelfs staat en zeden, verborgen.
Sints de Vereeniging heeft Schotland, schoon het tooneel van twee niet geslaagde pogingen om het Huis van stuart ten troon te heffen, in vergelijking met andere Landen, rust genoten, en het is na het gemelde tijdperk, dat het tegenwoordig karakter der Landlieden zich grootendeels gevormd heeft; schoon de staatkundige oorzaken, daar op werkende, teruggebragt moeten worden tot de vroegere bedrijven der bijzondere wetgeving diens Lands.
Eene oppervlakkige kennis van den Boerenstand in Schotland zal dienen om een onbevooroordeeld waarnemer te overtuigen, dat die Landlieden eene mate van kunde bezitten, niet algemeen gevonden onder denzelfden rang van menschen in andere Landen van Europa. In den

{==113==} {>>pagina-aanduiding<<}
laagsten stand onder deze Landlieden kan ieder lezen, en de meesten zijn eenigermate bedreven in de schrijf- en rekenkunst; en, onder het ruwe voorkomen van hunne zeden en spraak, zal een vreemdeling ontwaren, dat zij weetgierigheid bezitten, en een graad van kunde bekomen hebben, beantwoordende aan die voordeelen.
Deze voordeelen zijn zij verschuldigd aan de voorziening eener Wet, gemaakt door het Parlement van Schotland ten jare 1646, het daarstellen van eene School in elke Parochie, door geheel het Koningrijk, bevelende, eeniglijk met inzigt om ter opvoedinge van de armen te dienen. Eene Wet, die mag wedijveren met eenig bedrijf van wetgevinge in de Geschiedenis voorhanden, 't zij men het oog vestige op de wijsheid in de eindbedoelingen, op de eenvoudigheid der te werk gestelde middelen, of op de voorzorgen, gedragen om deze middelen tot het voorgestelde einde krachtdadiglijk te doen medewerken. - Deze uitmuntende inrigting werd herroepen bij de troonbeklimming van karel den II in 1660, te gelijk met alle andere wetten, gedurende het bestaan des Gemeenebests gemaakt, als niet gewettigd door Koninklijke goedkeuring. Deze Wet sliep gedurende de regeringen van karel en jacobus, maar werd hersteld in dezelfde bewoordingen door het Schotsche Parlement, na de Omwenteling des jaars 1696; en dit is de jongste voorzorg, des gedragen. - De uitwerksels daarvan op het Volkskarakter mag men aanmerken dat begonnen zijn omtrent het tijdperk der Vereeniginge, en ongetwijfeld werkte dezelve mede, met den Vrede en de rust daaruit geboren, om het vlijtbetoon en de goede zeden daar te stellen, welke naderhand doorstraalden bij het gemeene volk in Schotland.
De Kerkelijke inrigting in Schotland stemt gelukkig zamen met de evengemelde Schooiinstelling. De Kerkleeraars wonen dadelijk ieder in zijne Parochie, worden eigenaardig de Opzigters van de Parochieschool, en kunnen dus veel toebrengen tot gemak van den Onderwijzer

{==114==} {>>pagina-aanduiding<<}
en de vordering der scholieren. De Onderwijzer zelf is menigwerf een persoon, die naar het Leeraarambt staat, en die, gedurende den langen tijd van oefening en beproeving, in de Schotsche Kerk gevorderd, den tijd, welken hij kan uitsparen van zijne eigenlijke studie, zichzelven en anderen ten nutte maakt, door het aldaar geenszins verachtelijk ambt van Schoolmeester te bekleeden.
Het is niet zeldzaam, dat in de vastgestelde Scholen, zelfs in de Landparochiën, gelegenheid is om Classicaal onderwijs te ontvangen; en velen der Landbouweren, zelfs sommigen der Werklieden, onderwerpen zich aan vele onthoudingen, ten einde althans éénen hunner Zonen het voordeel eener geleerde opvoedinge te bezorgen. De zwarigheid, welke te boven gekomen moet wo den, ontstaat niet uit de kostbaarheid van het onderwijs, maar uit het onderhoud der kinderen. In de scholen te platten lande wordt de Engelsche taal, het schrijven en rekenen geleerd voor zes schellingen in het jaar; het Latijn, twaalf schellingen. In de steden is het eenigzins duurder.
't Is hier de plaats niet, om naauwkeurig na te gaan, welk eene mate van onderwijs in deze kweekscholen ontvangen worde, noch ook om juist te bepalen, welk eene uitwerking zulks hebbe op de voorwerpen dezer onderwijzingen, of op de gemeente, tot welke zij behooren. Dat dezelve, over 't algemeen, bevorderlijk zijn tot naarstigheid en goede zeden, is buiten kijf, en wordt (met eenige weinige uitzonderingen) door de allezins beslissende ondervinding bewezen; en het gaat even vast, dat dit Schoolonderwijs ter oorzake strekt van de geestdrift, zoo algemeen onder de Schotten, om zich naar elders te begeven. Lord verulam heeft aan Kennis den naam van Kracht gegeven; anderen noemden dezelve, met minder eigenaardigheid, Deugd en Geluk; men sta ons toe, het een Drijfmiddel te heeten. Een mensch gevoelt, naar mate hij kundiger wordt, uitgebreider wenschen, en ziet om naar middelen om die wenschen te voldoen. Hij mag

{==115==} {>>pagina-aanduiding<<}
aangemerkt worden als iemand, die in zijnen gezigtskring een grooter gedeelte bevat van den aardbodem, op welken wij treden, en op een grooter afstand voordeelen te behalen ziet. Zijne begeerte of eerzucht, eenmaal opgewekt, wordt aangevuurd door zijne verbeelding; afgelegene en onzekere voorwerpen schenken een ruimer werkkring aan dit vermogen, en gebeurt het niet zeldzaam, dat afstand en onzekerheid, bij een jeugdig hart, prikkels zijn tot inspanning van de zielsvermogens.
Wanneer, overeenkomstig met die natuurlijke werkzaamheid, eene grooter mate van onderwijs gegeven wordt aan de Landlieden van een gewest, bij vergelijking armer, gelegen in de nabuurschap van een ander, rijk in natuurlijke en verkregene voordeelen, en de slagboomen van afzonderinge weggenomen zijn, zal de verhuizing van het eerstgemelde naar het laatstgenoemde plaats grijpen in zekere mate, volgens wetten, bijkans zoo eenparig werkende als die, volgens welke de hitte zich verspreidt in rondsomliggende ligchamen, of het water waterpas loopt, als het aan zichzelve wordt overgelaten. In gevolge der artikelen van Vereeniginge, was de slagboom weggenomen, welke de twee Britsche Volken vaneen scheidde. Koude en armoede deed de gelukzoekende bewoners van het Noorden naar de Zuidelijker en milder oorden van Engeland afzakken, en naar de Volkplantingen in Oost en West henen trekken. De stroom der bevolking vloeit van het Noorden naar het Zuiden: want de oorzaken, die dezen vloed daarstelden, blijven werken, en een rijker land verkrijgt steeds sterkte door de toevloeijing van een kundig en sterk ras van menschen, in armoede opgevoed, gehard tegen moeite, en opgewassen tegen gevaar.
De Predikers der Hervorminge in Schotland waren Leerlingen van calvijn, en bragten met zich zoo wel de geaardheid als de leerstellingen van dien grooten Man. De Presbyteriaansche vorm van Eerdienst en Kerkbestuur was dierbaar bij het Volk, als zijnde van eigene instelling; dezelve werden hun nog dierbaarder door de

{==116==} {>>pagina-aanduiding<<}
tegenkantingen, welke zij te verduren hadden van de Roomsche en Protestantsche Episcopale Kerken, over welke zij, na een honderdjarig soms bloedig strijden, in zoo verre zegepraalden, dat de Schotsche Kerk de steun des Rijksbestuurs en de bekrachtiging der Wet ontving. - Staande den langen tijd van twist en lijden, werd de geest des Volks meer en meer verhard en dweepachtig; en de Natie verkreeg geene geringe mate van geestdrijverij, welke eene kleur afgaf, zoo wel aan derzelver openbare bedrijven, als aan de bijzonder eigene deugden; waarvan nog heden ten dage de sporen gevonden worden.
Toen de openbare Scholen in Schotland werden opgerigt, verkreeg het onderwijs, daarin medegedeeld, een karaktertrek van het Volk zelve. De Catechismus van de Westminstersche Godgeleerden was het algemeene Schoolboek, en werd den jongen Schotschen Landman in handen gegeven, zooras hij lezen kon; en zijne eerste leeslessen bestonden in lessen uit dit Godsdienst-onderwijs. Zulks houdt aan tot op den dag van heden. Na den Catechismus volgen, in eene bestendige reeks, de Spreuken van salomo en het Oude en Nieuwe Verbond. De scholier verlaat de school met kennis aan de Heilige Schriften, en het aannemen van de leerstellingen volgens de Westminstersche Geloofsleuze. In dezer voege zijn met het Schoolonderwijs in Schotland de leerstellingen der Nationale Kerke verbonden. Van hier dat de eerste en standhoudende verstandsoefeningen, bij den Boerenstand in Schotland, bestaan in godgeleerd geschilvoeren. Met eene sterke verkleefdheid aan de Nationale Geloofsbelijdenis gaat gepaard eene bijgeloovige voorkeuze aan zekere wijze van Eerdienst: de oorzaak daarvan zou duister wezen, indien het niet allezins bleek, dat de plegtigheden der Schotsche Kerke alle ingerigt zijn in eene regtstreeksche tegenkanting van die in de Kerk van Rome plaats hebben.
Het onderwijs en de godsdienstige opvoeding der Landlieden in Schotland bevorderen geregeldheid van gedrag,

{==117==} {>>pagina-aanduiding<<}
en vormen hebbelijkheid van denken en opmerken. De goede hoedanigheden worden niet tegengewerkt door vastgestelde inrigtingen voor de armen, die, terwijl zij eere doen aan de weldadigheid, geenszins strekken om de wijsheid der Engelsche wetgevinge op te luisteren. Van landswege zorg te dragen voor den onderstand en de verzorging der armen, die, door ouderdom of ongesteldheden, buiten staat zijn om met werken den kost te winnen, is een maatschappelijke pligt; en, bijaldien in de uitvoering van een plan, tot dit oogmerk strekkende, eene onderscheiding kon worden ingevoerd, dat van dit genot waren en bleven uitgesloten alle de zoodanigen, wier behoefte het gevolg is van luiheid of verkwisting, zou dusdanig eene inrigting zoo redelijk als menschlievend mogen heeten. Maar eene algemeene belasting op iemands eigendom te leggen tot onderhoud der armoede, uit welk eene oorzaak ook herkomstig, is een zeer gevaarlijke maatregel. Zulks moet in eene groote mate strekken als eene gift aan de luiheid en een last wezen voor den vlijtigen. Het ontneemt ondeugd en traagheid de meest gevreesde gevolgen; het ontzet deugd en naarstigheid van de scherpste prikkels. In vele gevallen moet het den prijs des arbeids niet als zegen, maar als vloek voor den arbeider doen beschouwen, die, als er iets overschiet van 't geen hij wint, boven 't geen hij ter vervulling zijner behoeften noodig heeft, dat meerdere niet zal besparen, maar tot eigen genoegdoening verteren, vertrouwende, dat er door liefddadige beschikkingen voor zijn en zijns gezins onderhoud gezorgd is, wanneer ziekte hem den arbeid doet staken, of de dood hem wegrukt. - Gelukkig strekt in Schotland de eigenste inrigting voor het Onderwijs der Jeugd, om het invoeren van eene Landsvoorziening der Armen tegen te gaan: wat de wetgeving aldaar met de eene hand gaf, en met de andere weigerde, was even bevorderlijk voor vlijtbetoon als voor goede zeden. Het zal, na het bovengemelde, niemand
bevreemden dat de Landlieden in Schotland eene meer dan gewone mate van voorzigtig-
{==118==} {>>pagina-aanduiding<<}
heid en bedachtzaamheid bezitten; dat zij nader, dan lieden van hunnen staat, komen tot de bepaling van een Mensch, bevat in de woorden: ‘een wezen, dat vooren achterwaarts ziet.’ - De bijgebragte aanmerkingen lijden uitzonderingen; de gunstige uitwerking van de evengemelde oorzaken wordt wel eens door andere van een tegengestelden aard tegengewerkt: dan, dit stuk nader uit te pluizen, behoort niet tot mijn tegenwoordig onderwerp.
Wanneer de Hervorming in Schotland was ingevoerd en op vasten grond gevestigd, werden alle muzijkinstrumenten uit de Kerken verbannen, dewijl dezelve al te veel van het wereldlijke hadden. De stemmen der vergaderinge, in stede van door het geluid eens speeltuigs geleid te worden, moesten zich schikken naar den toon, dien de voorzanger van een Psalm aanhief. Kerkgezang maakt gevolgelijk een gedeelte uit van de opvoeding der Boerenjeugd in Schotland: veelal orden zij in die zangkunst onderwezen, in de lange wintera onden, door den Schoolmeester, of door rondreizende Zangmeesters, wegens de fraaiheid of sterkte hunner stemme beroemd Dit gedeelte der opvoedinge was voorheen eenigzins in verval geraakt, doch is zints dertig of veertig jaren weder in zwang gebragt, wanneer teffens de muzijk eene hervorming en verbetering kreeg. Met dit alles is het Schotsche Psalmgezang in den grond slecht. Ontbloot van smaak en welluidendheid, steekt het zeer af bij de keurigheid en het treffende van andere gezangen.
Dat het dansen mede over 't algemeen een gedeelte uitmaakt der opvoedinge onder den Schotschen Boerenstand, zal met reden allen verwonderen, die de omschrijving dezer lieden nagaan; en nog meer de zoodanigen, die letten op den gestrengen geest van het Calvinismus, van welken het Volk diep doordrongen is, en die van deze uitspanning een sterken afkeer betoont te hebben. De winter is mede de tijd, wanneer zij dansen leeren en ook zllen onderwijs ontvangen. In de danskunst worden zij

{==119==} {>>pagina-aanduiding<<}
doorgaans onderwezen door lieden uit hun midden, die gedurende de zomermaanden den dagelijkschen arbeid verrigten. De dansschool is gewoonlijk de koornschuun, de dorschvloer het dansperk; zijnde die plaats doorgaans verlicht door kaarsen aan 't einde van een gespleten stok, terwijl het andere einde in den wand steekt. Velerlel dansen voeren zij uit. De gesteldheid op dit vermaak, onder lieden van allerlei stand in Schotland, en bijzonder onder de Landlieden, is zeer groot. Nadat de arbeid van den dag volbragt is, gaan jongelingen en jongedochters, in koude en stormachtige winteravonden, eenen verren weg wandelen, om de dansscholen te bezoeken. Op het oogenblik dat de vedel een Schotsch danslied aanheft, schijnt alle vermoeidheid te verdwijnen; zelfs de door veelvuldigen arbeid gekromde Boer rigt zich overeinde; zijne wezenstrekken drukken zijn gevoel voor de muzijk uit; elke zenuw schijnt te trillen door aandoening; alles duidt de levendigste deelneming aan. Bij deze Boeren en Boerinnen heeft men niet zoo zeer de bevalligheid te bewonderen, als wel de vlugheid, de hartelijke deelneming, en het wel waarnemen der tempos. De wijze van dansen, alsmede de dansdeunen zijn over geheel Schotland algemeen. Thans zijn ze in Engeland doorgedrongen, en hebben daar bij aanzienlijken stand gegrepen; zij staan zeker meer en meer algemeen te worden.
Die heerschende smaak voor het dansen, onder een Volk, zoo diep doordrongen van den geest der leerstellingen van calvijn, is eene dier strijdigheden, welke de wijsgeerige waarnemer zoo menigmalen aantreft in Volkszeden en gebruiken. Dezelve moet waarschijnlijk toegeschreven worden aan de Schotsche Muzijk, die, met alle derzelver verscheidenheden, zoo vol is van het aandoenlijke; terwijl de levendiger toonen die sterke bewegingen verwekken, welke in dansen alleen vermaak en voldoening vinden.
Deze zegepraal der Schotsche Muzijk over den geest van den heerschenden Godsdienst is nogtans niet verkre-
{==120==} {>>pagina-aanduiding<<}
gen, zonder langdurige en sterke tegenkantingen te overwinnen. De veelvuldige Secten, van de vastgestelde Kerk verschillende uit hoofde van de loslating, welke zij bespeuren, of wanen te ontdekken, van de oorspronkelijke leer en tucht, veroordeelen in 't algemeen dit dansen, en wraken ten hoogste de dansscholen; terwijl het oudste en ernstigste gedeelte des Volks deze zamenkomsten van jonge lieden veeleer duldt dan goedkeurt, waar gedanst wordt op de toonen der alles in beweging brengende Muzijk, waar men de zorg verbant, den arbeid vergeet, en somwijlen de voorzigtigheid niet in acht neemt.
De Hervorming, die nadeel toebragt aan den opgang van andere schoone kunsten in Schotland, belemmerde waarschijnlijk, doch kon niet verhinderen, dat de Muzijk daar stand hield; eene omstandigheid, welke den onpartijdigen onderzoeker zal overtuigen, dat die Muzijk niet alleen vóór dat tijdperk bestond, maar reeds diepe wortels bij de Natie geschoten had, en eene sterker proeve oplevert van derzelver oudheid, dan van elders kan worden bijgebragt.
De indruk, welken de Schotsche Muzijk gemaakt heeft op het Volk, wordt vermeerderd door hare vereeniging met de Volksliederen, waarvan er vele van onderscheide waarde, voorhanden zijn. Deze Liederen, gelijk die van alle andere Volken, zijn deels grappig, doch loopen meest over liefde, oorlog en drinken. Liefde slaat er den boventoon in. Zonder de hoogste vlugt van verbeelding te nemen, vertoonen zij eene diepe kennis van het menschelijk hart, en ademen eenen geest van genegenheid, en soms van kiesche en romaneske teederheid, welke de hedendaagsche dichtkunst niet kan overtreffen, en die in de meer beschaafde dichtstukken der Ouden zeldzaam gevonden worden.
Moeijelijk zou het vallen, den oorsprong na te gaan en te ontdekken van de tot minnedichten zoo zeer overhellende eigenschap der Land-zanggodinne in Schotland,

{==121==} {>>pagina-aanduiding<<}
zoo zeer doorstralende in die zangen: zij zijn in de stilte van het verloop des tijds opeengehoopt; en het is nu misschien onmogelijk, dezelve in tijdorde op te geven; hoezeer zulk eene opgave tot de kennis van smaak en zeden zeer veel zou kunnen toebrengen. Derzelver tegenwoordige invloed op het Volkskarakter is groot en treffend. Daaraan moet grootendeels worden toegeschreven de romaneske liefdedrift, welke dikwijls zoo kennelijk doorstraalt, als zeldzaam het geval is in andere Landen, onder dezelfde soort van volk. De opgehangene schilderijen van liefde en geluk in die zangen dringen diep in het hart der landjeugd, en die indruk wordt nog daarenboven versterkt door de Muzijk, welke er zich mede vereenigt. Deze paren zich met zijne eigene jeugdige aandoeningen; zij verheffen het voorwerp zoo wel als de natuur van zijne verknochtheid, en schenken aan de indrukken der zinnen de schoone kleuren der verbeelding.
Van hier dat een Schotsche Boer in zijne minnarij dikwijls een geest van avontuurzoeken blootlegt, waarover een Spaansche dolende ridder zich niet zou behoeven te schamen Nadat het werk van den dag afgedaan is, gaat de minnaar naar het huis zijner beminde, soms op een grooten afstand; de lengte of slechtheid van den weg schrikt hem niet af. Hij nadert haar huis in stilte, door de donkerheid begunstigd. Een teeken aan deur of venster, waarschijnlijk afgesproken en aan niemand dan het minnend paar bekend, strekt ten blijk van zijne aankomst; nu en dan wordt het herhaalde keeren gegeven, eer de grillige schoone gehoor wil verleenen. Maar leent zij gehoor, dan sluipt zij stil ten huize uit, en ontvangt de liefdebetuigingen haars minnaars bij het maanlicht of in den donkeren nacht. Bezoeken van dezen aard zijn de onderwerpen van vele Schotsche Minnezangen. Zamenkomsten van die soort treft men overal tusschen de jeugd bijkans aan: maar het is niet oneigen te veronderstellen, dat dezelve in eene hooger mate en in eene meer romaneske gedaante zich voordoen onder den Boerenstand van

{==122==} {>>pagina-aanduiding<<}
een Volk, dat meer onderwezen is, en in zijne Landliederen uitdrukkingen aantreft, overeenkomende met zijne jeugdige aandoeningen, en waarin de vonken van drift gestadig worden aangeblazen door eene Muzijk vol aandoenlijk- en teederheids. De regtstreeksche invloed van natuurlijke oorzaken op de verknochtheid tusschen beide de Seksen is, in vergelijking gesproken, gering, maar wordt door zedelijke oorzaken gewijzigd boven eenige andere aandoening der ziele. Onder deze spelen Dichtkunst en Muzijk geene geringe rol. Onder de sneeuw van Lapland en de brandende zon van Angola vervoegt zich de minnaar bij zijne beminde, en overal zoekt hij het verdrietige van den weg door behulp van dicht en zang te verkorten.

(Het slot bij eene nadere gelegenheid.)

Over het gelijken van afbeeldingen en portretten; voor schilders en beeldhouwers (*).

(Werkplaats van Alcamenes, die als beeldhouwer arbeidt.)


Mnesias. 
Laat ons nu eens spreken van uw voortreffelijk werk, Alcamenes; of liever, vergun mij dat ik eenen anderen dag geheel aan de beschouwing van dit schoon en rijk zamenstel toewijde. Ik zie naast mij het borstbeeld van Anaxagoras.



alcamenes. 
Pericles wil dit in het Lyceum plaatsen. Het is slechts eene eerste schets.


{==123==} {>>pagina-aanduiding<<}



mnesias. 
Laat ons veronderstellen, Phidias, dat de gelijkenis volmaakt is.



phidias. 
Dit borstbeeld zal buiten twijfel zeer schoon zijn, als het afgewerkt is. De gelijkenis zal dan waarschijnlijk minder treffend, maar wezenlijk meer volmaakt zijn.



mnesias. 
Vergun mij u te vragen, Phidias, in welken zin men zich kan voorstellen, dat de gelijkenis minder treffend, en evenwel meer volmaakt zal zijn, als het werk is afgedaan.



phidias. 
Om op uwe vraag te antwoorden, is noodig, dat ik dadelijk de gronden ontwikkel, die de kunst voorschrijft bij het navolgen der natuur. De schilder en beeldhouwer, zich de voorwerpen vertegenwoordigende, die zich aan hen zintuig des gezigts voordoen, bezigen vier soorten van navolgingen, ter bereiking van de volmaaktheid: de persoonlijke (l'individuelle), de bijzondere (la spécifique), die, welke tot het geslacht behoort (la générique), en de hoogdenkbeeldige (la transcendante).
De persoonlijke navolging vestigt, met al het vernuft, haar eigen, hare blikken op het tegenwoordig voorwerp, en volgt het met alle mogelijke naauwkeurigheid. Deze getrouwheid, zeker, is de eerste en voornaamste pligt van den kunstenaar; zij geeft waarheid aan zijn werk; en deze eigenschap streelt den beminnaar, door de overeenstemming der gelijkenis, die hij vindt, tusschen de voortbrengsels der natuur, en de werken der kunst.
De bijzondere navolging geeft met eene ongemeene juis heid de eigenschappen te kennen, welke de natuur hare voortbrengsels indrukt, volgens de onderscheidingen van jaren, kunne, luchtstreek, omstandigheden; en de veranderingen vooral, die zij voortbrengt door de bewegingen, welken de hartstogten in de beweegbare deelen van de figuur verwekken. Zoodanig verzacht de kunste-
{==124==} {>>pagina-aanduiding<<}
naar den vorm der jeugd en der kunne, geeft de mannelijke trekken sterker uitdrukking, veredelt die van den deugdzamen man, teekent op eene kennelijke wijze het nationaal karakter, en doet de hartstogten spreken door de houdingen van het ligchaam en de werking der spieren
De navolging, welke tot het geslacht betrekking heeft, verbetert het werk der kunst, naar de algemeene regels der evenredigheid, uitwerksels eener lange reeks van vergelijkende opmerkingen, die aanleiding gaven tot de kennis van het tegenbeeld, volgens hetwelk de natuur alle de wezens vormt, die tot één geslacht behooren. De ligte onderscheidingen, welke de bijzondere leden kenmerken, zijn zoo vele uitzonderingen op dit algemeen tegenbeeld; maar zij wijken niet af van die wezenlijke evenredigheden, waartoe de kunstenaar zijn werk terugbrengt, zonder echter meer dan noodig is de bijzondere trekken uit te wisschen, welke de gelijkenis doen kennen.
Eindelijk de hoogdenkbeeldige navolging neemt de algemeene gronden der natuur aan, welke in elk harer voortbrengsels de eenheid, de kracht en de bevalligheid vereenigt. De eenheid is hierin gelegen, dat het bestaan van een voorwerp, in een gegeven tijd, slechts één oogmerk heeft. De overeenstemming van alle de deelen, die zijne beschaving uitmaken, werkt mede tot de vorming dezer eenheid. De kracht bestaat hierin, dat de natuur aan het voorwerp alle de noodige sterkte verleent, om het doel van zijn bestaan te bereiken. Deze kracht is op het bevalligst gelenigd door de wijze spaarzaamheid der natuur, die het gebruik van het overtollige der krachten matigt. Het is door het navolgen van dezen voortreffelijken maatregel, dat de Grieken in de schoone kunsten alle andere volken hebben overtroffen. Bij ons eigent zich de aanschouwer, in eene statue, in een borstbeeld, in eene schilderij, met vermaak en gemak, de welgekozene bedoeling van den kunstenaar, die, even als de natuur, er slechts eene heeft, en even daarom op het

{==125==} {>>pagina-aanduiding<<}
klaarste wordt uitgedrukt. Hij beschouwt met genoegen het werk der kunst als bezield, dewijl het de noodige ontwikkeling der krachten doet zien; en zijn genot wordt niet gestoord door het gewaarworden van onnoodige buigingen of verdraaijingen, volstrekt onaangenaam, en met de natuur strijdig. Ook, terwijl onze schilders en beeldhouwers, door meesterstukken, de tempelen en gedenkteekenen van Griekenland versraaijen, zien de reizigers, in de stijfheid der Egyptische standbeelden, slechts de vertooning van beelden, welke het aan bezieling schijnt te ontbreken. Zij vinden, in het anders zoo verlicht Indië, slechts mismaakte, verwrongene, somtijds monsterachtige beelden der Mythologie, waarvan de allegorische zin moeijelijk te bevatten is, en welken het altijd aan bevalligheid en schoonheid ontbreekt.
Zoodanig zijn de voornaamste gronden der navolging voor beeldhouwers en schilders. Laat ons nu het borstbeeld van Anaxagoras beschouwen.
De gelijkenis is sprekend, omdat de ondeelbare trekken in deze eerste schets te sterk noch te uitsporig zijn, hetgeen elken kunstenaar ondanks zichzelven gebeurt, dewijl, de bijzondere eigenschappen van een gelaat eene uitzondering zijnde op het algemeen tegenbeeld, het natuurlijk is, dat deze uitzondering eenen snellen indruk maakt, door het contrast, dat zij oplevert, met het denkbeeld, dat men zich meestal van dit tegenbeeld vormt. Van dat tijdstip af is het zeer eenvoudig, dat men met meer kracht uitdrukt, hetgeen men levendiger gevoelt. Maar, wanneer Alcamenes deze eerste schets verbeteren zal, naar de regels der bijzondere navolging, zal hij eenige trekken verzachten, die eerder de zwakheid zouden doen kennen, dan den schoonen en gelukkigen ouderdom van Anaxagoras. Hij zal eenige onvermijdelijke onnaauwkeurigheden eener eerste proeve doen verdwijnen; en, als zijn verheven genie, op eene eenvoudige en voortreffelijke wijze, ons het gelaat van den Wijsgeer heeft gegeven, wiens ziel zich opheft tot het Eeuwig Wezen,

{==126==} {>>pagina-aanduiding<<}
dat de gesteldheid van het Heelal regelt; dan, Mnesias, zal in het beeld van Anaxagoras, dus afgewerkt, de gelijkenis, zonder te sterk of uitsporig te zijn, overblijven; zij zal volmaakter zijn, omdat zij aan alle de gelijkvormigheden meer zal beantwoorden.


De honderdjarige grijsaard van de Alpen; of, de sneeuwval.

(Vervolg van bl. 88.)

Philip maakte zich gereed tot eene afwezigheid van acht dagen, en nam een teeder afscheid van zijne hildegarde; reeds voelde hij meer opgeruimdheid bij het denkbeeld, dat zij aan zijn voorgevoel deel nam. Daarentegen zag zij met eene sterke hartklopping hem vertrekken; ook zij voelde voor de eerste maal, dat de liefde hare smarten heeft; zij begreep de noodzakelijkheid dezer reize tot hun wederzijdsch geluk; maar dezelve was niet zonder gevaar, en ook zij kende het folterende der beduchtheid voor hetgene men bemint. Hij moest over een gedeelte des ijsbergs trekken; een enkele valsche stap konde zijn dood zijn. ‘In 's hemels naam, wees voorzigtig!’ riep zij schreijende hem na. - ‘Wees niet ongerust, lief meisje! ik draag u in mijn hart; ik ga er op uit tot uwe veiligheid, en die uwer ouderen; tegenwoordig heb ik een gunstig voorgevoel; ik verbeeld mij, u troost te zullen wederbrengen.’
Hij vertrok; hildegarde volgde hem met hare oogen tot aan de bogt van eene rots, die hem aan haar gezigt onttrok; zij keerde weder in hare hut, ging aan haar spinnewiel bij hare ouders zitten, en, over philip pratende, sprak zij, zonder er om te denken, over de sneeuwvallen. ‘Indien gij wist dat er onvermijdelijk gevaar was,’ zeide zij tot haren vader, ‘zoudt gij er dan evenwel niet in bewilligen om uwe hut te verlaten?’
‘Ah! ah! zie daar zijne angsten, die u insgelijks bevangen hebben. Men moet God niet verzoeken, lieve dochter! Hij alleen zoude ons de zekerheid kunnen

{==127==} {>>pagina-aanduiding<<}
schenken, daar gij van spreekt, en God doet niet meer wonderwerken. Maar, hoor eens, hildegarde! ik heb u lief; uwen philip heb ik ook lief; indien gij bang zijt, ga met hem; dikmaals kunnen wij elkander zien, ons bezoeken; uwe vreugde zal de onze zijn.’
‘Neen, vader! ik zal u niet verlaten; zonder u zoude ik geene vreugde hebben; maar indien gij wilde....’
‘Ik zou wel met u gaan, lieve dochter! maar, hoor eens, wij kunnen niet. Op de hand uws stervenden grootvaders heb ik gezworen, deze hut nimmer te zullen verlaten; deze eigendom was hem zoo dierbaar, dit moet u nog wel heugen, want gij zat naast hem in zijn bed, en hij was reeds dood, toen gij hem nog omhelsde, hem goede grootpapa noemende.’
Elizabeth snikte bij deze herinnering. ‘Neen,’ zeide zij, toen zij spreken konde, ‘ik zal de kamer niet verlaten, in welke mijn vader den laatsten snik heeft gegeven, of het graf, waarin hij rust; zelfs om u niet, hildegarde, welke ik teeder lief heb.’
‘Zelfs om philip niet,’ zeide het meisje, hare moeder omhelzende; ‘ik zal u noch deze hut verlaten, waarin ik mijnen grootvader heb zien sterven.’ Koenraad omhelsde hen beiden insgelijks. ‘Vergeet alle deze droomen van gevaren, die ons nooit getroffen hebben,’ zeide hij tot zijne dochter; ‘uw philip zal ze ook in uwe armen vergeten; het zijn hersenschimmen van zijne verbeelding en van zijn hart; hij zoude, al wat hij bemint, wel willen rondom zich verzamelen, bij zijne ouders blijven wonen, en ons insgelijks derwaarts lokken. Na mijn en uw moeders dood kunt gij bij hen gaan wonen; ik zal niet van u vorderen dat gij hier blijft.’
Hildegarde zweeg; deze gedachte verscheurde haar gevoelig hart; daarenboven was zij beducht, philip bij hare ouders tot nadeel te zullen wezen; hare vreeze en hare ongerustheid kropte zij in haren boezem op.
Intusschen vervolgde philip zijne reize in het gebergte. Nu eens trok hij over eene schoone weide, met kudden bedekt, bij welke de herders nederlagen; dan wederom schraagde hij met moeite zijne schreden op den ijsberg, door middel van een met ijzer beslagen stok, welken hij in

{==128==} {>>pagina-aanduiding<<}
het ijs stak; somtijds ging hij langs een onmetelijk hol, in de rots gedolven; een weinig verder ontdekte hij een nieuwen ijsberg, welken hij nog niet gezien had; hij klauterde van de eene rotspunt naar de andere. De herders, welke hij van tijd tot tijd ontmoette, wezen hem den weg, welken hij moest volgen, om bij den berg des ouden Herders te komen. Deze bijkans honderdjarige grijsaard was in groot aanzien bij de bewoners van deze oorden; zij raadpleegden hem over alles, wat zij ondernemen wilden; het streelde hunne eerzucht, dat iemand naar hem vroeg, en zij stouden immer de zulken te woord, die hunne begeerte te kennen gaven om hem te spreken. Philip had nu de punt eens scherpen rotsheuvels bereikt; de dalen zag hij beneden zich in eene onmetelijke diepte; de hut zijner hildegarde vertoonde zich als een stip. ‘ô God!’ riep hij, ‘de plaats, op welke ik mij thans bevind, is misschien die, welke de oorzaak van haar verderf zijn moet!’ En, in gedachten diep verzonken, zag hij in den afgrond neder.
‘Waar denkt gij aan?’ sprak eene stem achter hem. Hij keerde zich om, en zag den ouden Bergherder.
‘Ach! wees welkom! u zoek ik,’ zeide philip, hem de hand toereikende.
‘Dat heb ik van de herders hier beneden verstaan,’ antwoordde de grijsaard op eenen vriendelijken toon, ‘en ik heb mij herwaarts gespoed, om u te waarschuwen, niet te digt bij deze steilte te komen; deze plaats is dit jaar zeer gevaarlijk.’
‘Waarom gevaarlijker dan in andere jaren?’ vroeg philip, een weinig achterwaarts tredende, en een verschrikten blik op de vallei slaande.
‘Dat zal ik u zeggen, jongeling, indien gij mij naar mijne woning wilt volgen; ook zie ik, dat gij mij nog andere dingen hebt te vragen, en dat uw leven daaraan hangt.’
‘Gij ziet het! Zijt gij dan meer dan een sterveling? Spreek, goede grijsaard!’
‘Neen, mijn goede philip sarnen! ik ben niet meer dan een sterveling.’
‘En gij kent mij? En gij weet mijnen naam?’
‘Hoe zoude ik den zoon van den dapperen bertrand

{==129==} {>>pagina-aanduiding<<}
van sarnen niet kennen, een' der waardigste Zwitsers! Alle herders weten, dat gij aan de schoone hildegarde hier beneden verloofd zijt; en dat lieve meisje verbergt zekerlijk niets voor hem, wien zij haar hart heeft geschonken; zij zal u gezegd hebben....’
‘Ja, zij beeft mij verschrikkelijke dingen gezegd, welke gij haar hebt te verstaan gegeven.’
‘Wij zullen er over spreken; ga thans met mij, om aan mijnen eenvoudigen maaltijd deel te nemen.’
Zij traden in de hut, welke de grijsaard des zomers in deze hooge gewesten bewoonde; dezelve was gevlochten van takken van dennenboomen en Alpische planten; de groote en fraaije gele gentiaan bloeide rondsom. De Herder zette philip koeken voor van roggenmeel, en zuivel; lekker vond hij dit onthaal na eenen togt van twee dagen; hij had onder den blooten hemel geslapen, en van het brood gegeten, welk hij had medegenomen. Een zoete droom had zijne hildegarde hem voorgesteld; en de weldadige natuur had hem dezen nacht, de heillooze voorgevoelens bespaard, die, sedert eenigen tijd, hem pijnigden.’
Nadat zij gegeten en gedronken hadden, sprak de oude man hem aldus aan: ‘Jongeling, gij hebt het voorkomen niet, den genen te kunnen verraden, die u zijn vertrouwen schenkt; evenwel moet gij mij geheimhouding beloven, voor dat ik u ontdekke, wat mij bewogen hebbe, tot uwe hildegarde de woorden te spreken, die haar ontrust hebben; hoewel de raad, dien ik haar gegeven heb, tot nog toe geenerlei uitwerking heeft gehad.’
‘Maar gij hebt haar geen raad gegeven, goede grijsaard! gij hebt haar slechts beklaagd.’
‘Ik heb er haar niet meer van durven zeggen. Denkt gij, jongeling, dat het leven en de vrijheid niet nog eenige waarde hebben in de oogen van een oud man? Heden ga ik in mijn honderdste jaar; mijne ledematen zijn nog sterk, mijn bloed is nog warm; wel, waarom zoude ik niet verlangen, mijne tweede eeuw in te treden, en de natuur en de menschen nog te bestuderen? Ik weet, dat iemand, die bemint, een goed hart heeft: het is hierom, dat ik op u kan vertrouwen. Luister dan, en gij zult weten, waarop de blijken van

{==130==} {>>pagina-aanduiding<<}
belangneming gegrond zijn, welke ik aan uwe bruid, ten aanzien van haar toekomend lot, betoond heb. Hebt gij den ijsberg opgemerkt, waar gij digt bij waart, toen ik u aansprak? Hebt gij gezien, hoe steil deszelfs helling is? Indien wij dezen winter veel sneeuw hebben, zal er een Sneeuwval ontstaan, die in de vallei moet nedervallen, en koenraad's hut zal de eerste aan de beurt zijn, om onder de sneeuw begraven te worden.’
Op deze woorden zoude philip van schrik achterover zijn geslagen, indien de oude man hem niet had tegengehouden. ‘Wel nu! had ik geene reden om haar te beklagen?’ voegde hij er op een nadrukkelijken toon nevens.
‘Haar beklagen! haar beklagen!’ riep philip: ‘zij moet gered worden; en dat valt niet moeijelijk.’
‘Niet moeijelijk! Denkt gij, dat het u zal gelukken?’
‘Ongetwijfeld.... Ik zal haar niet laten omkomen; ik zal het aan hare ouders zeggen; zij moeten hunne hut verlaten en bij ons komen wonen.’
De grijsaard schudde het hoofd. ‘Waartoe die twijfelende houding?’ vroeg philip geheel ontsteld.
‘Omdat ik zie, dat k mij te uwen opzigte bedrogen heb; ik meende, dat gij meer nadenken bezat. Philip! arme jongen! wie zal u gelooven? Als gij hun deze dingen verkondigt, en onheilen, die hun nog niet zijn overgekomen, zal men denken dat gij niet bij uwe zinnen zijt; en indien gij zegt, dat gij het van den Jobsbode van den berg hebt, zal men den armen ouden Herder als een gevaarlijken suffer opsluiten. Zoudt gij de oorzaak van des ouden Herders verderf willen zijn?’
De Herder zweeg; philip bedacht zich eenige oogenblikken. ‘Neen, bij den hemel!’ zeide hij eindelijk, ‘ik zoude er de oorzaak niet van willen zijn. - Maar, hoe weet gij deze dingen? Staat gij in een verbond met wezens van eene hooger orde? Gij zegt: indien er veel sneeuw valle; maar zal er veel sneeuw vallen?’
‘Ik verheug mij, dat gij mij dit vraagt; thans begin ik in uw oordeel meer vertrouwen te stellen. Wel dan! stellig weet ik het in der daad niet; indien ik het wist, zoude ik over de uitkomst met zekerheid tot u spreken;

{==131==} {>>pagina-aanduiding<<}
derhalve kan ik u slechts ten halve voorzeggen, wat er gebeuren moet.’
‘Gij kunt dan voorzeggen? Maar nog eens, oude man, van waar hebt gij die gave?’
‘Door middelen, die onder het bereik van alle menschen vallen; de natuur is de bron, uit welke ik mijne voorzeggingen schep; wanneer men honderd jaren geleefd heeft, kan men ten minste tachtig jaren waarnemingen doen, en tachtig jaren waarnemens kan nog al iets leeren. Op deze bergen geboren en opgevoed, een lang leven aldaar gesieten hebbende, zijn dezelve mij gemeenzaam geworden; zij hebben eene verstaanbare taal voor iemand, die er naar wil luisteren. Ja, veel heb ik geleerd van deze rotsen, die u dunken stom te zijn. Eerst was het nieuwsgierigheid, die mij dezelve deed waarnemen. In mijne jonge jaren heb ik alle hoeken en weêrhoeken dezer bergen bezocht; de stoutste geitenjagers durfden de plaatsen niet naderen, op welke mijne gretige nieuwsgierigheid doorgangen heeft weten te vinden; ik ben in afgronden gerold, in welker diepten ik, zonder eene bijzondere bescherming der Voorzienigheid, had moeten omkomen. Meer dan eens, na mij van zekere gedeelten der ijsbergen te hebben zien klauteren, heeft men eene zielmis voor mij gelezen, in het denkbeeld dat ik er niet van zoude afkomen: de hand des Almagtigen heeft mij altijd ondersteund.’
Met verwondering luisterde philip naar den ouden Herder; hij liet zich door denzelven de bergtoppen wijzen, welke hij beklommen had; hij liet zich naar den rand der steilten brengen, van welke hij gevallen was.
‘In het eerst,’ zeide de grijsaard tot hem, ‘heeft eene vermogende hand mij bewaard; welhaast leerde ik met meer omzigtigheids voortgaan; ik wist de ijsstreken of de sneeuwhoopen, op welke ik konde vertrouwen, van de gevaarlijke te onderscheiden; bij herhaling bezocht ik elke kloof, iedere spleet der ijsbergen; ik ontdekte den voortgang en den loop, tot aan het oogenblik, dat ik, een aanstaanden val voorziende, dezelve niet meer naderde.’
‘Wanneer zult gij mij van den Sneeuwval spreken?’ zei-
{==132==} {>>pagina-aanduiding<<}
de philip, die ongeduldig werd, omdat hij niets, tot het oogmerk zijner reize betrekkelijk, hoorde.
‘Zoo aanstonds, jongeling!’ hernam de grijsaard;’ geduld! ‘er zal nog niet zoo haast een sneeuwval gebeuren. Dikmaals heb ik rommelingen kunnen waarnemen, gelijkende naar een donderslag, die plaats hebben in het oogenblik als eene nieuwe spleet in den ijsberg ontstaat; zorgvuldig sloeg ik deze openingen gade; ik zag, dat het gespletene gedeelte des ijsbergs, om zich los te maken, alleen op het oogenblik wachtte, waarin het, met sneeuw overladen, door de zwaarte zou worden weggevoerd; dat het, al rollende, de sneeuw op elkander stapelde, welke het op zijnen weg ontmoette, en vervolgens met zijn overschot eene gansche plek gronds aan den voet des bergs overdekte. Noodwendig moesten deze voorvallen mij bezig houden; alsdan konde ik eenigermate voorshands het oogenblik vooruitzien, waarm zij zouden gebeuren, en, misschien, eenigen mijner natuurgenooten behouden; die hoop zette mijner nasporingen en waarnemingen nog meer ijvers bij.
De eerste proef, welke ik hieromtrent nam, viel kwalijk uit: ik waarschuwde de bewoners van eene gedreigde streek; zij luisterden naar mijnen raad, en verwijderden zich met zware kosten. Maar dat jaar viel er weinig sneeuw; de hutten werden niet overdekt, en derzelver eigenaars keerden terug, mij duizend verwijten doende. Het volgende jaar werden zij onder den sneeuwval begraven, en men vergat hen.
Tien jaren na de eerste deed ik eene tweede voorzegging; men luisterde niet naar mijne waarschuwing; de sneeuwval kwam, en deed eene menigte opgezetenen aan den voet des bergs omkomen. Toen rieden mij mijne vrienden, met mijne voorzeggingen uit te scheiden; zij zeiden, dat men mij van tooverij beschuldigde, dat ik verstand met den Duivel hield, en door hem het vallen der sneeuw opriep, om mijne voorzeggingen te regtvaardigen. Ik had in het geheel geen trek om mij te laten verbranden, zelfs niet om eene goede zaak; ik hield mij stil; zelfs overreedde ik mijzelven, dat ik geenerlei roeping had tot het tusschentreden in gebeurtenissen, de,

{==133==} {>>pagina-aanduiding<<}
misschien, Gods oordeelen waren. Dit is de reden, dat ik met voorzeggen uitgescheiden ben; doch mijne vermaardheid heeft stand gehouden.’
‘Goede grijsaard,’ sprak philip, zijne handen drukkende, ‘behoud mij, behoud mijne hildegarde, behoud hare ouders!’
‘Laat mij mijn verhaal ten einde brengen: op mijne jaren, jongelief, vertelt men gaarn, en ik heb daartoe zelden gelegenheid. Sints een paar jaren met mijn oor de spleten van dezen ijsberg naderende, heb ik van binnen eene soort van dof gedruisch gehoord; dit gedruisch is telkens sterker geworden; eindelijk heb ik, aan den voet des ijsbergs, eene soort van damp waargenomen, uit de voornaamste spleet oprijzende; en dit teeken, hetwelk nimmer mist, verkondigde mij, dat deszelfs val niet lang meer zoude achterblijven. Van het doen dezer laatste waarneming keerde ik terug, toen ik uwe hildegarde ontmoette; in haar eene bewoonster van de meest blootgestelde hut herkennende, en de ziel nog vervuld met het denkbeeld van dezen ontzettenden klomp, gereed om zich los te maken, konde ik de uitroeping van medelijden met haar lot niet wederhouden, welke zij u heeft overgebragt.... Ik heb dezelve niet kunnen wederhouden, zeg ik u: want ik zoude aldus haar niet hebben aangesproken, indien ik mij den tijd tot nadenken had gegund. De mensch is gerust, wanneer hij onkundig is van het gevaar, welk hem dreigt; hildegarde kan tegenwoordig niet langer gerust zijn, en zal duizend dooden sterven, tot op het oogenblik dat de sneeuw haar zal overdekken’
‘Ongevoelig mensch!’ riep philip toornig uit: ‘hoe kunt gij met zulk eene koelbloedigheid over zoo een afgrijsselijk voorval spreken?’
‘Waarom niet? Allen moeten wij sterven; een zoo spoedige, zoo onvoorziene dood, als deze, dunkt mij een van de gelukkigste te zijn.’
‘Onvoorzien! en maanden lang ben ik mijzelven niet, als ik er aan denk, en mijne arme hildegarde, sedert zij u ontmoet is, verwacht denzelven van minuut tot minuut. - Neen, goede grijsaard! gij zoudt niet wreed genoeg zijn om ons dien dood aan te kondigen, indien

{==134==} {>>pagina-aanduiding<<}
gij geene middelen wist om er ons voor te behoeden. Zeg mij spoedig, wat mij kan geruststellen!’
‘Tot aan den sneeuwtijd,’ zeide de grijsaard, ‘kunt gij volkomen gerust zijn; zelfs moet er eene aanmerkelijke hoeveelheid sneeuw vallen, om den dreigenden val te doen ontstaan; daartoe moet het verscheiden dagen achtereen sneeuwen. Mijn oog is genoeg geoefend, om uit den voet des bergs te oordeelen, hoe veel sneeuw er valle, en twee dagen vooraf kan ik u tegen het gevaar waarschuwen; dan is het uwe zaak, een voorwendsel te vinden om hildegarde en hare ouders te verwijderen.’
‘Nog ben ik niet gerust,’ zeide philip: ‘wie verzekert mij, dat de Sneeuwval niet vroeger zal gebeuren dan gij zegt?’
‘Ik sta er u voor in; maar indien gij een beter middel weet, jongeling, bedien er u van, indien gij wilt; gij kunt het nog doen.’
‘Word niet boos, goede grijsaard!’ sprak philip; ‘wees altijd mijn vriend, mijn vertrooster, mijn beschermengel; zonder u zoude ik van angst sterven.’
‘Ik zal u helpen,’ zeide de Herder, ‘ik beloof het u; vertrouw op God en op mijne ondervinding, en gij zult behouden worden.’ - Een teeder afscheid namen zij van elkander.
Met ongeduld wachtte hildegarde op philip's terugkomst; zoodra zij hem op den berg vernam, vloog zij hem te gemoet; zij dacht op zijn gelaat een gelukspellend voorteeken te zien. ‘Gij brengt mij goed nieuws!’ riep zij hem van verre toe.
‘Zeer slecht nieuws, daarentegen,’ gaf hij haar tot antwoord; ‘maar gij en ik hebben een goed vriend te meer.’ Thans deed hij een verhaal van al wát er gebeurd was. Diep werd hildegarde getroffen, en zag nu niet meer dan met schrik naar den fraaijen ijsberg, welks val haar werd aangekondigd. Na zich een weinig bedacht te hebben, begon haar gelaat op te klaren. ‘Ik heb,’ zeide zij tot philip, ‘het middel gevonden om ons allen te behouden.’
‘De hemel zij daarvoor geloofd!’ zeide haar vriend, haar ombelzende, en reeds volkomen gerustgesteld.

{==135==} {>>pagina-aanduiding<<}

De zoete hoop, die balsem, welken de hemel den mensche schonk, om hem, te midden van het tegenwoordige kwaad, het toekomende goed in het verschiet te vertoonen, drong in de ziel dezer jonge lieden. ‘Ik zal het zoo schikken,’ sprak hildegarde, ‘dat onze bruiloft bij uwe ouders gehouden worde, en wij zullen die uitstellen tot aan het oogenblik, dat wij voor het naderende gevaar door onzen ouden vriend zullen gewaarschuwd worden.’
Bertrand van sarnen werd in het geheim genomen, omdat hij van het bezoek wist, welk zijn zoon bij den ouden Herder had afgelegd. Philip deed hem plegtig beloven, niets te zullen zeggen, hetgene den grijsaard onaangenaamheden konde veroorz ken, en er tegen koenraad geen woord van te spreken. Deze was niet wel in zijn schik; hij bemerkte zekere geheimzinnige ontroering bij zijne kinderen: ‘Het is de ongerustheid der liefdedrift, die hen foltert,’ zeide hij bij zichzelven; ‘zij zullen bedaarder zijn, nadat de bruiloft voorbij zal wezen: was ik ook niet zoo, voordat ik elizabeth trouwde? En, zonder haar minder lief te hebben, ben ik sedert niet bedaard geworden?’
De openhartigheid was bij hildegarde een karaktertrek; het veinzen was haar vreemd; hard viel het haar, voor hare goede ouders iets verborgen te houden. Om hen over te halen, dat de bruiloft elders zoude gehouden worden, was er een voorwendsel noodig. Zij zeide hun, dat de oude sarnen, tot loon zijner bewilliging dat hij hun zijnen zoon afstond, begeerde, dat de bruiloft bij hem zou gehouden worden; en zij smeekten bertrand, hetzelfde te willen zeggen, om niet van lengentaal beschuldigd te worden. - Goede hildegarde! gij bedacht niet, dat de leugen vooraf niet te minder in uw hart aanwezig was; gij wildet den schijn des misstaps vermijden, en gij vermeedt den misstap niet; en dit is 't, hetgene den kinderen der menschen dikmaals gebeurt; het was een eerste stap tot veinzerij; gelukkig hebt gij geene gelegenheid gehad, om andere misslagen te begaan; en wanneer de dag der waarheid komen zal, op welken alle leugens zullen ontdekt worden, zal er, ongetwijfeld, onderscheid gemaakt worden tusschen zulke,

{==136==} {>>pagina-aanduiding<<}
wier oogmerk loffelijk was, gelijk de uwe, en zoodanige, die het kenmerk der boosheid dragen; maar duizendwerf gelukkig hij, die nooit zijne gedachten behoefde te vermommen!
Philip ging dikmaals moed scheppen bij den ouden Herder, en hem zijne belofte herinneren. Den oorsprong van zijn voorgevoel, aangaande de ramp, welke hildegarde boven het hoofd hing, had hij hem nog niet verhaald; hij wilde, dat dit verhaal in hildegarde's eigene tegenwoordigheid zou geschieden.
Tot deze zamenkomst had hij eene der belangrijkste plaatsen gekozen, welke, tot nog toe, in de bergen hem waren voorgekomen; toevallig had hij die ontdekt; den ouden Herder en misschien eenige geitenjagers uitgezonderd, was dezelve aan allen onbekend. Het was eene kleine vallei, van groene en niet zeer hooge heuvels ingesloten; zij werd van eenen vloed doorsneden, die, in dit jaargetijde, zijne kracht verloor, zacht afliep, en in het midden eene fraaije kom formeerde, naar een meertje gelijkende, waarin watervogels speelden, zonder dat zij voor het bezoek van menschen schenen bang te wezen. Dikmaals was philip hen genaderd, zonder dat hun spelen en zingen was afgebroken. Aan den oever van deze kom had de natuur banken van mos bereid; rondsom in den omtrek lag weiland, met bloemen en trossen van bergheesters gestoffeerd; de welrieriekende geur der Alpplanten streelde nog een ander zintuig op deze bekoorlijke plek. Toen philip die voor de eerstemaal bezocht, kreeg hij terstond den inval, zijne vriendin daarmede bekend te maken; hij wilde, dat zij, nevens hem deze schoone natuur genietende, zou gevoelen, dat het leven eene weldaad zij. Maar de weg, welke derwaarts leidde, was gevaarlijk en schier onbruikbaar; in eene uitgestrektheid van honderd schreden konde men niet ééne doen die niet aan het gevaar blootstelde, het leven in afgrijsselijke afgronden te verliezen; men moest eene kale, schier spits toeloopende rots beklimmen, alwaar naauwelijks plaats was om er het voorste van zijnen voet te zetten. En hoe konde hij zijne hildegarde blootstellen aan een gevaar, bijkans even groot als dat van den Sneeuwval? Maar, indien hij de sneeuw niet konde opruimen en derzel-
{==137==} {>>pagina-aanduiding<<}
ver loop bepalen, de rots konde hij uithakken; en hiermede tijde hij te werk.
Met oneindige moeite gelukte het hem, den weg bruikbaar te maken voor twee personen. Dikmaals had de oude Herder hem verrast, terwijl hij aan dit groote werk bezig ‘was. Gaarne zoude ik u helpen,’ zeide hij tot philip; ‘maar honderdjarige handen zijn tot werken niet langer geschikt. Ik bewonder uwe onderneming; gij geeft aan dezen oord eene fraaije vallei ten geschenke, en het nageslacht zal u zegenen, zelfs als uw naam hun onbekend blijve.
Philip keek den grijsaard aan. ‘Ik werk niet voor het nageslacht: vermaak te doen aan haar, welke ik bemin, is de eenige drijsveer, die mij bezielt.’
‘Het is aldus, mijn zoon, dat er veel goeds in de wereld wordt verrigt, zonder dat zij, die het doen, daaraan denken; de invloed van het tegenwoordige op het toekomende ligt bijkans altoos buiten der menschen bereik; de Voorzienigheid, hare web scherende, bestuurt alleen de draden; zij alleen is in het geheim van haar werk. De rampen, die een geslacht treffen, bereiden misschien het geluk der zulken, die volgen moeten.’
‘Het zij zoo,’ zeide philip; ‘maar het is hildegarde, daar ik voor heb gewerkt. Kom aanstaanden zondag, na kerktijd, bid ik u, in deze schoone vallei; ik zal er mij nevens haar vervoegen.’

(Het slot hierna)




De droomen der jeugd.


Waar is de jongeling, die lentes zoete droomen 
In rijper' tijd vervullen zag; 
Waar, die het heil, dat hem verbeelding heeft getooverd, 
Eens ongestoord genieten mag? 
 
Wat droomt de jeugd al niet, wanneer ze in lustprieelen 
Den zoeten geur der bloemen riekt 
En, vlugger dan de vink, die dartelt door het loover, 
De heete zinnen zijn gewiekt! 

{==138==} {>>pagina-aanduiding<<}

Als zij den nachtegaal een minnelied hoort kwelen, 
Of hoe de teedre tortel klaagt: 
Terwijl zij 't godlijk vuur, dat alles moet bezielen, 
Een' gloed in 't kloppend harte draagt! 
 
Uit elken gorgel der geveêrde woudbewoners 
Rijst voor haar hemel-melodij: 
Zij groet de frissche roos, waaraan nog paarlen hangen, 
En ziet den scherpen doorn voorbij. 
 
In 't vrolijk meisje vindt de knaap een hooger wezen, 
Zij in den jongeling een' god: 
Een drukking van zijn hand, een lonkje van hare oogen, 
Een kus zijn meêr dan aardsch genot. 
 
Een hechte vriendschapsband, die 't leven moet verduren, 
Verbindt hem aan den speelgenoot: 
Hij noemt geen proef te zwaar en waant geen heilig offer 
Voor 't hart des eedlen vriends te groot. 
 
Het leven schijnt hem nu een eindeloos genieten, 
Dat reine liefde hem bereidt; 
En zijn verbeelding ziet in snelvervliegende uren, 
In elken dag eene eeuwigheid. 
 
Hij koos: de lelie moet voor 't vlekloos meisje wijken; 
Haar koon verdooft den rozenblos; 
Bij 't schitterend koraal, het boordsel van haar mondje, 
Verbleekt de purpren druiventros. 
 
Haar kus! De nektar moog' den smaak der goden streelen, 
Als hij in gouden bekers vloeit: 
Jupijn is arm bij hem, als smeltend op zijn lippen 
De warme kus der liefde gloeit. 
 
De toekomst: hoe gewenscht! Een hut met haar te deelen, 
Zelfs rijk bij schaars toereikend brood; 
Zijn wijfjen in zijn' arm, een jongsken op zijn knieën, 
Een frissche zuigling op haar' schoot. 

{==139==} {>>pagina-aanduiding<<}

Of ook, bij haar bezit, een akker, die, gezegend, 
Een ruischend bosch van halmen draagt: 
Door nachtvorst niet vernield, door hagel niet verpletterd, 
En door geen wormen afgeknaagd. 
 
Hij weegt de waarde niet van 't rijkste der metalen, 
Al dwingt het 's levens evenaar: 
Wat is Potosi hem, wat zijn hem Ophirs mijnen? 
Zijn rijkdom komt allen van haar. 
 
t Gevoelig meisie koos: ô, 't voorwerp van haar liefde 
Is als de aloude herders trouw; 
En 't gake op 't donzig nest, vervrolijkt door haar' dierbren, 
Het beeld van haar geluk als vrouw. 
 
Wie, wie benijdt u niet, ô lieve jeugd! die droomen; 
Dat oog, dat niets dan bloemen ziet; 
Dat zorgeloos genot van 't onbeneveld heden, 
Gevoegd bij 't wolkenloos verschiet? 
 
Wie niet het zacht gevoel, dat, door uwe aadren tintlend, 
In ieder kwijnend lonkje spreekt; 
En aan de polen zelfs, de schuilplaats van den winter, 
Een krans van lagchend loover kweekt? 
 
Wie niet het kortziend oog, dat aan de donkre kimmen 
Geen zwarte wolk, geen onweêr merkt; 
Maar op een bloemstruik tuurt, schoon reeds in zwangre buijen 
De opeen gepakte sulfer werkt? 
 
Ach, dat gij uit dien droom zoo schielijk moet ontwaken, 
Dat uw begoocheling verdwijnt; 
En zelfs uw levens-zon, al schiet ze ook somtijds stralen, 
Slechts door een sloers van nevel schijnt! 
 
Nu voelt gij dat de liefde aan hare schoonste bloemen 
Ook scherp gepunte doornen heeft; 
Ja zelfs de rijke boom, met geurig ooft beladen, 
Soms alsem-bittre vruchten geeft. 

{==140==} {>>pagina-aanduiding<<}

Niet slechts de zefir speelt door digte mirteboschjes, 
Maar ook daar giert de barsche storm: 
En dikwerf, als een eik u dekt voor middaghitte, 
Knaagt aan zijn' wortel reeds de worm. 
 
Ja, zalig is de man, die aan den teedren boezem, 
In d'arm der trouwe gade rust, 
Of aan haar volle borst het sprekend beeld van beide, 
Het bloeijend knaapje, een engel, kust; 
 
Aandoenlijk zijn, ô vrouw! de zaalge moedervreugde, 
Wanneer een blos zijn koon versiert, 
En 't schuldloos lachje, dat, door smart nog niet beneveld, 
Zijne intrede in de wereld viert. 
 
Maar ook de hechtste band wordt door den dood ontbonden: 
En daalt uw echtgenoot in 't graf, 
Natuur legt dan voor u haar bloemen bij de groeve, 
Haar vrolijk groen, haar tooisel af. 
 
Ook 't dartlend knaapjen is in s levens schoonen morgen 
Niet veilig voor zijn' wreeden schicht: 
Een enkel koortsje, een stuip ontwikklen in zijn' boezen 
't Verderf, dat daar verborgen ligt. 
 
Dat nu vrij 't wuft geluk u Perus schatten biede, 
Den rijksten krans der prikklende eer: 
Geen schitterend metaal, noch de altijd groene lauwer 
Heeft in uwe oogen waarde meêr. 
 
ô, Als u voorspoed vliedt en op uw zwakke schoudren 
De zware last der armoê weegt, 
En gij den levenskelk, gevuld tot aan de boorden 
Met bijtend vocht, met alsem, leêgt; 
 
Als aan uw ramlend rif de vreeslijkste aller plagen, 
De tand des wreeden hongers knaagt, 
En 't kind, schier uitgeteerd, met blaauw bestorven lippen 
Van u vergeefs een bete vraagt, 

{==141==} {>>pagina-aanduiding<<}

Wanneer ge een trouwe gâ of dierbre huwlijkspanden, 
De vreugd, de lust uws levens derft; 
En langzaam, aan hun graf door diepen rouw gekluisterd, 
Gelijk 't ontbladerd bloempje sterft; 
 
De vriend zelfs, op wiens trouw ge als op een steenrots bouwdet, 
U in den bittren nood verlaat; 
En gij daar moedeloos, de wanhoop in uw blikken, 
Aan de oevers van den afgrond staat: 
 
Vraag, lijder! dan uw hart, of dit verruklijk droomen 
Meer dan een spel der zinnen was; 
Dan een begoocheling, gelijk de tooverbeelden 
Van 't, door de kunst, geslepen glas? 
 
h. van loghem jr. 


De goede dorprediker.

Eene veel eerbiedwekkender gedaante hebben de geregtshoven aangenomen, sints dezelve in zitdagen (cours d'assises) zijn veranderd, en burgers, even achtenswaardig om hunnen stand in de wereld als om hunne zucht tot nut van het algemeen, zich verledigen, den tol hunner kundigheden zoo wel, als van hunne zucht voor regt en billijkheid, aldaar te betalen. Met reden, ongetwijfeld, heeft men gemeend, van deze regtbanken de dienaars van het Evangelie te moeten verwijderen, door hun beroep meer genegen om de misdaad te zuiveren dan te straffen; doch van het werk dier geduchte regtshandelinge worden zij niet vervreemd, indien zij, door de werkzaamheden eens redenaars, tot derzelver hoofdbedoeling medewerken.
Het is niet lang verleden, dat ik, op het voorbeeld eens godsdienstigen gezins, naar een nabijgelegen kerkdorp mij begaf. Hier zag ik een braven Leeraar den predikstoel beklimmen; zijne grijze haren en met rimpels geploegd voorhoofd kondigden eenen veeljarigen dienst aan; op zijn gelaat stond het kenmerk der droefheid geteekend. In het eerst verbeeldde ik mij, dat verdriet in zijn dienstwerk daarvan de oorzaak was. Ik verwachtte eene herhaling van die oude, schoon gewigtige waarheden, aan welke de gewijde rede-
{==142==} {>>pagina-aanduiding<<}
naars zich bevlijtigen eene nieuwe gedaante te geven. Hoe groot was mijne verbaasdheid, toen ik hem tot tekst hoorde nemen een vonnis, behelzende eene achtjarige gevangenivan een der leden zijner gemeente, van dieverij door beladdering overtuigd! ‘Welk eene stoffe tot rouwe voor u.’ riep hij, ‘en van schande voor mij! Die ellendedeling, die zoo vele jaren in slavernij en oneere zal gaan slijten, was een onzer dorpgenooten; hij woonde onder ons; hij was een deelgenoot onzer werkzaamheden; zijne kinderen werden groot, speelden met de onzen; zij schenen tot een zelfde gezin te behooren. Een misslag, een zware misslag heeft, misschien voor altijd, dien ongelukkigen van ons gescheiden, welken wij nu niets meer dan medelijden schuldig zijn. Zijne misdaad is, met een eerlijk gewin zich niet te hebben kunnen vergenoegen, geenen eerbied gehad te hebben voor de heiligste der wetten, die des eigendoms. Zijne behoefte verwees hem tot eerlijken arbeid, om voor hemzelven en voor zijne kinderen den kost te winnen; heden veroordeelt hem de geregtigheid, acht jaren lang in oneere te arbeiden, ter herkrijginge van de vrijheid, welke hij even als wij genoot, en welke hij verdiend heeft te verliezen. Ziet daar zijne misdaad, ziet daar zijne straffe. Dit is de grond uwer treurigheid. Maar ik, ben ik boven allen verwijt? Heb ik geene reden om te blozen over de schandvlek, die op een der leden mijner gemeente hecht? Moet ik mij niet
beschuldigen, zijne zwakheid niet voorkomen te hebben, hem niet genoeg gewaarschuwd te hebben van het gevaar, welk wij allen loopen, indien wij ons laten medeslepen door de zondige begeerte om te bezitten hetgene ons niet behoort, en indien wij snood genoeg worden om door geweld of list eens anderens goed te rooven? Opdat gij niet in denzelfden afgrond van oneere en droefheid stortet, wil ik u bekend maken met al wat onze wetten verschrikkelijks dreigen tegen oneerlijkheid en de gevolgen van driftvervoering. Genoeg heb ik u onderhouden over de gramschap des hemels en deszelfs kastijdingen; heden wil ik u alleen onderhouden over de strengheid der wetten en de straffen, welke de schuldigen op de aarde treffen.’
Na de heillooze gevolgen der ondeugden te hebben ont-
{==143==} {>>pagina-aanduiding<<}
wikkeld, aan welke de opgezetenen te platten lande in het bijzonder zich overgeven, keerde de eerwaardige Leeraar met kracht en klem terug tot het onderwerp, hetwelk zijn hart sterkst scheen te treffen. ‘Laten wij uit het oog verliezen,’ zoo vervolgde hij, ‘den ongelukkigen vader, die ons, veelligt, nimmer wederom zal durven onder de oogen komen. Maar is het ons mogelijk ons hart te sluiten voor de vier weeskinderen, die geene andere toevlugt hebben dan onze liefdadige hulp? Zullen wij hen van gebrek laten sterven om eene misdaad, welke zij niet gepleegd hebben, of hen doen gevaar loopen, om te eenigen dage huns vaders lot te ondergaan? Gij weet het: genoeg heb ik naauwelijks om het gewigt mijns ouderdoms en mijner zwakheden te dragen. Indien niemand uwer zich met die onschuldige schepsels wil belasten, zal ik hen naar mijne geringe woning brengen; het brood, welk mij voedt, zal ik met hen deelen; zucht tot werkzaamheid en liefde voor de deugd zal ik hun inprenten. Maar wanneer ik niet meer zijn zal, zal ik dan nog dit bezwaar aan mijnen armen opvolger nalaten? O mijn God! om de verlenging mijner dagen heb ik u nog niet gebeden; maar indien deze ongelukkige kinderen nog om hun brood zullen moeten gaan bedelen, en zonder toevlugt op de aarde blijven, behage het u, mij zoo lang te laten leven, dat ik hen voor het onheil kan bewaren, te eenigen tijde de prooi der ondeugd, en bevlekt te worden door de hand der geregtigheid’
Zoo grooten indruk maakten deze woorden op de toehoorders, dat de minst vermogenden elkander de eer betwistten, om deze onschuldige slagtoffers van de strengheid der wetten in hunne huizen op te nemen.

Snedig wederwoord.

Een grijsaard ging met zigtbaren schroom over eene eenigzins vervallene brug. Een jong Officier vroeg hem op een' spottenden toon, of hij op zijn' ouden dag nog zoo bang voor verdrinken ware. ‘Ja,’ was het antwoord, ‘dat is nu eens mijn zwak; de een is bang voor het water, de ander voor het vuur!’


{==144==} {>>pagina-aanduiding<<}

Studenten-bede.


Minerva! hoor, verhoor in 't end 
De bede van een arm Student, 
En schenk me, aan uwen dienst gewijd, 
Slechts Van der Palm's welsprekendheid. 
Gun, dat ik, in één zomerdag, 
Een Graecus worde als Wijttenbach; 
En, heb ik zijn Latijn er bij, 
Ik zal het daar meê doen, als hij. 
Voor 't Oostersch ben ik wel te vreên, 
Zoo mij Willmet zijn gaven leen'. 
Geef, dat ik, met historiepen, 
Een Wagenaar en Stuart ben, 
En 't Fransch en Engelsch, tot gerijf, 
Als een Rousseau en Hume schrijf. 
Gun, dat op ééns, in stijl en taal, 
Mij 't licht van Siegenbeek bestraal'. 
In de oudheid ('k weet er weinig van!) 
Maak slechts van mij een Winkelman: 
In 't wis- en natuurkundig werk 
Mij en Van Swinden even sterk: 
Een Busching, als Geographist; 
Een Berkhey, als Naturalist. 
Geef (k was voor 't schoone nimmer koel) 
Mij Mengs of Kuyper's kunstgevoel, 
En wijsheds populairen toon 
Van Kinker, Kant, of Mendelszoon. 
Muzijk begeer ik juist niet veel; 
Slechts Haydn's roem vall' mij ten deel, 
En voorts een beetje rijmlarij 
Van Bilderdijk of Loots daarbij: 
En, wat mijn wenschen kroonen zou, 
Een meisje, als Spandaw schetst, tot vrouw. 






{==145==} {>>pagina-aanduiding<<}

Mengelwerk.

Redevoering over het verband der wiskunde en oude letteren.

Voorgelezen in het Departement Letterkunde der Maatschappij van Verdiensten, Felix Meritis.

Door J.P. van Cappelle.

Een der voortreffelijkste voordeelen, waardoor zich deze beroemde Maatschappij belangrijk kenmerkt, beslaat, mijns erachtens, in hare gemeenschappelijke aankweeking der onderscheidene kunsten en wetenschappen. Even toch als van ééne hoofdbron velerlei riviertakken en beken worden afgeleid, die, hoezeer zij zich ook in allerlei bogten wringen en kronkelende over eene onmeetbare uitgestrektheid verspreiden, veeltijds echter door denzelfden mond wederom in zee uitloopen; of even als de takken van eenen grooten vruchtdragenden boom, die, wel is waar, elkander onderling kruisen, en zich wijd en zijd naar alle kanten uitzetten, maar toch allen uit denzelfden stam ontspruiten, en u overal dezelfde vrucht aanbieden: zoo zijn alle de deelen onzer kennis, hoe verschillend ook onderling gewijzigd, uit de beschaving ontstaan, en vereenigen zich gezamenlijk ter volmaking en veredeling der menschelijke natuur.
Gelijk nu dit verband der kunsten en wetenschappen onwrikbaar op haren aard gevestigd is, zoo vertoont het zich menigwerf zonderling en verrassend bij de zoodanigen, die in den eersten opslag van alle gemeenschap met elkander vervreemd schijnen. Onder dezulken tel ik,

{==146==} {>>pagina-aanduiding<<}
bij uitnemendheid, die twee belangrijke vakken onzer kennis, welke, door de wijsheid der voorouderen, te regt als de grondslagen van alle geleerde oefeningen zijn gelegd geworden; de wiskunde en de oude letteren. Niet ligt toch zal men, bij eene oppervlakkige beschouwing, den naauwen band bespeuren, waardoor beiden onverbrekelijk zijn vastgehecht; maar, in tegendeel, veeleer geneigd zijn, om te gelooven, dat zij al te veel uiteenloopen om zich in wezenlijke punten aan te raken.
Gaarne wenschte ik, deze punten van wederzijdsche aanraking thans eenigermate van meer nabij in het licht te stellen, en ik meen dit doel te zullen bereiken, door vooreerst, met eene losse hand, de grondtrekken, zoo wel der wiskunde als der oude letteren, te ontwerpen; daarna de gebreken van beiden, elk afzonderlijk, buiten gemeenschap met elkander, beschouwd, aan te wijzen; en eindelijk het voortreffelijk geheel te vertoonen, hetwelk er uit hare vereeniging te voorschijn komt. Een onderwerp, hetwelk mij toescheen even zeer te strooken met de inrigting dezer gansche Maatschappij, waar wetenschappen en schoone kunsten eendragtig en zusterlijk elkander de hand bieden, als met den aard van dit bijzonder Letterkundig Departement, en tevens geschikt, om eene aangename overdenking op te leveren voor allen, die zich met eene loffelijke geestdrift aan deze beide edele verlustigen van den geest overgeven.

Verheven is het doeleinde, 't welk de wiskunde beoogt. Eene volmaakte afmeting, namelijk, van al datgene, hetwelk zich onder den vorm van grootheid aan onzen geest voordoet. Al wat er in 't heelal bestaat, hoezeer ook in andere opzigten onderscheiden, zoo verre het voor vermeerdering en vermindering vatbaar is, behoort tot het gebied der wiskunde. Hiertoe nu bedient zij zich van eenen geheel eigenen betoogtrant. Zij vergadert hare bestanddeelen niet van elders, maar schept ze onmiddellijk in ons denkvermogen. Uitgaande van alge-
{==147==} {>>pagina-aanduiding<<}
meene grondstellingen, die het kenmerk van klaarblijkelijkheid dragen, en door hare eenvoudigheid geen nader betoog toelaten, vormt zij eene keten van waarheden, die allen aan elkander sluiten, en het toppunt des vernufts met onze oorspronkelijke begrippen vereenigen. Elk harer besluiten paart aan de helderste klaarheid de grootstmogelijke zekerheid. Trouwens, zij kan niet falen, zoolang de eerste beginselen van ons verstand onwankelbaar zijn.
Evenredig hieraan zijn de voordeelen, welke uit hare beoefening ontstaan. Zij ontwikkelt in onzen geest de edelste vermogens, scherpt het oordeel, en rust het verstand uit met vaardigheid, om naauwkeurige denkbeelden in orde aaneen te schakelen. Hoedanigheden, die, als getrouwe gidsen, den reiziger in het rijk der waarheid moeten verzellen, welk oord hij zich ook ter bestemming verkieze. Hierbij gedraagt zij zich daarenboven niet eigenzinnig, door, even als andere wetenschappen, vooraf eene langdurige gemeenzaamheid te vorderen; maar, reeds bij de eerste intrede in haar heiligdom, worden u, met eene gulle hand, milde geschenken aangeboden. Geen wonder, echter, dat deze, in eene uitnemende mate, aan hare bijzondere vereerders ten deel vallen, en zich heerlijk openbaren in de voortbrengselen van hunnen geest en de gewrochten huns denkvermogens.
Welke nu zijn de voorwerpen, meer bepaaldelijk door de wiskunde voltooid en opgehelderd? Geene andere grenzen zijn hier voorgeschreven, dan die van het on eindige. Zij past de uitkomsten harer betoogen even gereedelijk toe op den verhevenen gang der hemelbollen, wier loopbanen zij afbakent, als op de geringste verschijnselen van het gemeene leven. Buiten haar was de natuur nog een duistere mengelklomp: hare kunst wordt vereischt, om dien te doorzien en te ontwarren. Inzonderheid, echter, dankt haar de maatschappij eene menigte van nutte kunsten, die, als gezellinnen der beschaving, van derzelver belangen onafscheidbaar zijn. Menschelijke krachten schieten te

{==148==} {>>pagina-aanduiding<<}
kort, om groote gevaarten te bewegen, en ter plaatse te brengen, waar zij behooren. De wiskunde leert u, door vernuftige werktuigen, met weinig moeite te verrigten, hetgeen de vereenigde krachten van velen niet vermogen. De orde der zamenleving vordert eene naauwkeurige afmeting van den tijd. Het is de wiskunde, die u daartoe de zekerste middelen aanbiedt. Wil men zich kunstmatig in den oorlog verdedigen, en niet, gelijk woeste horden, man tegen man elkander vernielen, men bediene zich van de regelen, welke zij voorschrijft, om vestingen te versterken, of met beleid en orde, te land of ter zee, den vijand aan te tasten. Hoe ware het zonder hare hulp mogelijk, uitgestrekte zeeen over te steken, en eene gemeenschap tus chen verafgelegene volken daar te stellen? Zij leert u, een stevig gevaarte te bouwen, en het te besturen, in weerwil van al wat zich tegen deze stoute onderneming aankant. Vergeess spannen twee hoofdstoffen zamen, om het land onzer inwoninge om te keeren: van de wiskunde onderwezen, om ons te beveiligen, tarten wij hare gevaren, en leven zorgeloos in den schoot eener ongestoorde rust.
Op grond, derhalve, van den aard hares onderwerps en de wijze harer betoogen, oefent de wiskunde eenen gewigtigen invloed uit op de veredeling onzer natuur, de genoegens der zamenleving, en de volmaking van de overige deelen onzer kennis. Te regt draagt zij daarom den eernaam van wetenschap, haar, bij uitnemendheid, door de oude Grieken toegekend.
Plaatsen wij nu hier naast eene korte schets van den aard en den omvang der oude letteren.
De natuur schonk aan den mensch eene kostelijke gave, toen zij hem met smaak en gevoel voor het schoone en verhevene begiftigde. Hierin toch vindt men eene altijd wellende bron van zuiver en edel genoegen, terwijl al onze overige zinnelijke vermaken aan eene eindelijke verzadiging onderworpen zijn Aangenaam worden wij geroerd, zoo dikwijls dit gevoel, het zij door eene dade-
{==149==} {>>pagina-aanduiding<<}
lijke aanschouwing van schoone en verheven voorwerpen, het zij door den invloed der fraaije letteren, levendig in ons wordt opgewekt. Daar wordt ons het genot van eenen nooit bevredigden, immer prikkelenden, wellust aangeboden.
Deze bevalli heden van den smaak groeiden en tierden weleer welig op den vruchtbaren bodem van Griekenland, van waar zij met het gelukkigst gevolg op dien van Rome zijn overgeplant. Heilig en dierbaar zijn ons hare overblijssels uit de verwoestin des tijds bewaard, welke wij, als keurige bloemen van eenen door storm en hagel geteisterden grond gretig verzamelen, en op onzen ei enen bodem voortkweeken. Hare aangename geur verdreef eertijds de verstikkende uitwaseming van de barbaarsch heid der middeleeuwen; en ook nu prijken zij te regt met den naam van beschaafde letteren, daar zij werkelijk de zaden der beschaving in zich bevatten.
Niet geheel ongeschonden, echter, zijn deze uitmuntende gewrochten der oudheid tot ons overgekomen Zij dragen de kenteekenen der ruwheid en onhandigheid van hen, wien zij het eerst te beurte vielen. Gehavend, verminkt, en onbehagelijk uitgedost, zijn zij het verblijf der domheid ontkomen; zoo dat er eene hooge kunst vereischt wordt, om dezelve tot hunne vorige schoonheid en eenvoudigheid terug te brengen. Deze kunst nu is de oordeelkunde. Toegerust met overvloedige hulpmiddelen, onderwerpt zij aan haar kunstvermogen alle de werken der oudheid Zij beproeft, door haren onbedriegelijken toetssteen, het ware schoon der ouden en de bijvoegsels des lateren tijds. Deze scheidt en schift zij, even als de scheikundige een ligchaam, uit ongelijksoortige stoffen bestaande, in zijne bestanddeelen ontleedt Zij geeft aan de oorspronkelijke schoonheden hare vorige pracht terug, door dezelve van al hare vlekken en vreemde bekleedselen te ontdoen, zoodat zij uit hare wanstaltige gedaante heerlijk te voorschijn komen; even als een bewerker van edele gesteenten uit een onaanzienlijken klomp den schoonen

{==150==} {>>pagina-aanduiding<<}
diamant voortbrengt. Zij herstelt, eindelijk, met eene kunstmatige hand, al het verminkte, en voltooit het tot een voortreffelijk geheel; even als een bekwaam beeldhouwer een geschonden beeld der oudheid, naauwelijks waardig om te aanschouwen, tot vorigen luister terugbrengt. Of, om alle deze beelden in één enkel te besluiten, gelijk de kleur en glans der aardsche voorwerpen zich niet eer dan na den opgang der zon vertoonen, en in sterkte toenemen, naar mate deze hooger klimt; zoo prijken de schriften der ouden dán eerst in hunnen vollen luister, wanneer zij door het licht der oordeelkunde beschenen worden.
Welk een rijke voorraad nu van kennis openbaart zich aan hem, wien, nadat hij de ruwe schors der oude taalkennis is doorgedrongen, alle de schatten van het oude Griekenland en Latium bloot liggen! Ook hier ontdek ik een wijd en onafmeetbaar veld, waarin men de vermogens der ziel en de begeerte naar wetenschap kan uitzetten. De geschiedenis der menschheid ligt hier in een bevallig aanschijn ten toon. Hier ziet gij de wisselvalligheden van het ondermaansche, de lotgevallen en bedrijven der oude volken, met treffende kleuren afgeschilderd. Hier moogt gij, met dat gevoel van eerbied, hetwelk eene hooge oudheid verwekt, derzelver gewoonten en gebruiken beschouwen. Hier, eindelijk, kunt gij het menschelijk verstand, zoo als het zich in den oorsprong en voortgang der kunsten en wetenschappen vertoont, van de eerste ontkieming af tot den tegenwoordigen wasdom toe, met een oplettend oog volgen.
Zoo bevatten dan de oude letteren alle de kundigheden, zaken, en gebeurtenissen van vorige eeuwen, onder de sierlijkste gedaante voorgesteld.

Hoe schoon en vol van wezenlijke voortreffelijkheid zich de opgehangene beelden voordoen, zal men echter, bij eene kunstmatige beschouwing, gereedelijk zekere gebreken en onvolkomenheden in ieder derzelve bespeuren, en wel de zoodanigen, waarvan de tegengestelde volmaaktheden meest in het andere uitblinken.

{==151==} {>>pagina-aanduiding<<}

Het valt reeds terstond in 't oog, hoe de strenge betoogtrant der wiskunde, den geest gestadig tot ernstige bespiegelingen aftrekkende, ongevoelig daarin eene stroefheid en onbuigzaamheid achterlaat; hoe het gevoel voor het schoone, nimmer aangezet of gescherpt, eindelijk verstompt; en hoe men daardoor ligtelijk verstoken wordt van die onschatbare begaafdheid, om met duidelijkheid en bevalligheid de voortbrengselen des verstands in het licht te stellen. - Men achte zulks geenszins gering. Men wane niet, dat de wiskunde, door haren rijkdom van zaken, hierboven verheven zij, en eene te hooge vlugt neme, om van eene nette voordragt nieuwe waarde te erlangen. Zoo toch zoude het eveneens onverschillig moeten gerekend worden, eene schoone en sterke mannelijke gestalte deftig en achtbaar, op eene behagelijke wijze, uitgedost, of wel in een armoedig gewaad te aanschouwen Zoude men niet hierin de reden mogen zoeken, waarom de wiskunde steeds zoo weinig vrienden heeft gevonden? Veelal toch ziet men hare redeneringen en besluiten voorgesteld op eene wijze, die regtstreeks aanloopt tegen de regelen, ons door den smaak ter uitdrukking onzer gedachten voorgeschreven; en zulks niet alleen van de zoodanigen, die een lagen of middelbaren rang onder hare vereerders bekleeden, maar ook somwijlen van hen, die, als sterren van de eerste grootte, aan haren hemel schitteren, en wier namen, door het verheven vernuft, in hunne schriften doorstralende, der vergetelheid ontrukt zijn. Wie, derhalve, zal zich geneigd voelen, den weg naar haar heiligdom te betreden, die u, in den eersten opslag, overal door dorheid en eentoonigheid afschrikt?
Dit gebrek, evenwel, verdwijnt voor hem, die, eenmaal tot de binnenste kern der wiskundige betoogen doorgedrongen, den uiterlijken vorm ter zijde stelt, en zich alleen tot derzelver inwendige voortreffelijkheid bepaalt; even als men, bij het plukken eener schoone roos geen' enkelen doorn ontziet, en, bij het doorwandelen van eene

{==152==} {>>pagina-aanduiding<<}
schilderachtige landstreek, weinig acht geeft op eenige oneffenheden van den grond, die den gemakkelijken voortgang belemmeren. Maar eene andere, veel grootere onvolkomenheid doet zich hier op.
Geene wetenschap kan immer volledig bevat worden, ten zij men tot hare vroegste kindschheid terugkeere, en van daar dezelve in haren verderen groei, tot de grootte, welke zij thans bereikt, verzelle. Men moet, namelijk, van de eerste ontluiking der beschaving af, dezelve in haren voortgang volgen; voor elk bijzonder tijdperk hare vorderingen gadeslaan, en alzoo met het menschdom tot de hoogte van den tegenwoordigen tijd opstijgen. Alzoo is de geschiedenis eener wetenschap belangrijker, dan de geschiedenis van een volk. Terwijl deze ons gebeurtenissen afschildert, meestal gevolgen van het lot en eenen zamenloop van omstandigheden, zeldzaam gewrochten van den vrijen wil, vertoont gene ons de ontwikkeling van het edelste gedeelte onzer redelijke natuur. Deze taak, echter, hoe nuttig en noodzakelijk op zich zelve, is aan vele moeijelijkheden onderworpen. Om zich daarvan te kwijten, moet men de overblijfsels der oudheid raadplegen, de verstrooide stukken, welke hier en ginds in de schriften der ouden verspreid liggen, opzoeken, verzamelen, en, zoo veel mogelijk, tot een geheel zamenvoegen Hoe nu zal de wiskundige, de taal der oude Grieken en Romeinen niet verstaande, immer dit doel treffen? Niet in staat om uit de bronnen zelve te putten, blijft hem slechts eene enkele toevlugt over in den arbeid van anderen, die de schriften der ouden in zijne moedertaal overbrengen. Maar wie zal naar eisch dit werk verrigten? Voorzeker geenszins de bloote taalkundige; getuige daarvan het onverstaanbare, 't welk men zoo dikwijls in vertalingen van oude wiskundige werken aantreft; maar alleen hij, die, zoo wel der zake als der tale magtig, zich hiertoe aangordt. Er blijven dus voor den wiskundigen te dezen aanzien vele gapingen over, welke geene noeste vlijt of eigen

{==153==} {>>pagina-aanduiding<<}
vernuft kunnen vervullen. De ondervinding levert dienaangaande eene menigte voorbeelden op. Overweegt slechts dit enkele. Wie bewondert niet de verbazende, schier ongeloofelijke voortbrengselen der werktuigkunde, zoo als de ouden ons deze met kracht van welsprekendheid verhalen? Maar wat weet men aangaande hunne bespiegelende kennis van de grondbeginselen dier wetenschap? Hierover ligt tot nog toe een duister floers verspreid.
De oude letteren, met al de bevalligheden van den smaak prijkende, bevatten, als zoodanig, de echte voorbeelden van welsprekendheid. Zij zijn als het ware, eene onuitputtelijke voorraadschuur, die alle bouwstoffen vergadert, welke eene keurige voordragt vordert? Daar vindt gij de fraaiste vormen, de schoonste beelden, onder welke gij uwe gedachten kunt voorstellen. Ieder vak der redekunde schijnt hier te wedijveren, om u het toonbeeld van volmaaktheid aan te bieden. Geen wonder, derhalve, dat, bij zulk een bekoorlijk aanzien zij elkeenen, wiens gevoel niet voor den indruk van het schoone gesloten is, met onweerstaanbare koorden tot zich trekken. Zijnen weg met bloemen bestrooijende boeijen zij hem vastelijk aan zich, en leeren hem, met edelen zwier zijne meeningen en redeneringen te uiten. Doch wordt hieruit niet al ligt, aan den eenen kant, eene overdrevene kieschheid en naauwgezetheid aangaande de schoonheden van den stijl, en, aan den anderen kant, eene onverschilligheid voor bondige kennis, die meer moeite en inspanning vereischt, en minder levendige geneugte verwekt, geboren? De ondervinding gebiedt, deze vraag stellig te beantwoorden. Hoe dikwijs bedekt een uiterlijke glans voorwerpen onwaardig van nabij te beschouwen! Hoe vaak zet men armoedige gedachten met eenen rijkdom van versierselen opgetooid! Ontdoet eens vele geschristen, die behagen en bekoren, van hun uitwendig gewaad en niet zelden zal zich eene dorre schraalheid van zaken vertoonen. Wat, echter is, zonder belangrijken inhoud, eene innemende voordragt? Zij moge al door hare bedriegelijke aanlokse-
{==154==} {>>pagina-aanduiding<<}
len u voor een oogenblik wegslepen; maar zij zal den geest, zoodra deze hare ijdelheid bespeurt, niet lang geboeid houden. Even als eene schoone maagd, met de aantrekkelijkste bevalligheden bedeeld, u wel voor een korten tijd betooveren, maar door geene duurzame liefde vast aan zich zal verbinden, ten zij de bekoorlijkheden van hare leest met de hoedanigheden van haar verstand en hart
overeenstemmen.
Geenszins ontstaat zulks uit den aard der oude letteren. Heiligschennis zoude het zijn, deze gedachte, ook maar een enkel oogenblik, te voeden. Zij toch bieden u overal een vollen oogst van gewigtige kundigheden ter inzameling aan. Maar men tracht vergeefs denzelven te maaijen, ten zij men zich daartoe van het noodige werktuig voorzie, door den geest aan ernstige en afgetrokkene bespiegelingen te gewennen. Trouwens, het is onmogelijk, de schriften der ouden volledig te verstaan, of tot hunnen waren geest in te dringen, buiten de hulp, welke de wiskunde daartoe verleent.
Grondige taalkennis is de eerste vereischte, om gemeenzaamheid met de schriften der ouden te erlangen. Zij is, als het ware, de sleutel, welke hunnen toegang ontsluit. Hiertoe is het niet genoeg, het geheugen met woorden en spreekwijzen op te vullen; maar men moet met een wijsgeerig oog den aard en de wetten der taal naspeuren. Wie ziet niet, dat zulks een wijsgeerigen denk- en redeneertrant vordert, die, voorzeker, op geene andere wijze beter kan verkregen worden, dan door een naauwen omgang met wiskundige betoogen? Allen bij gebrek hiervan, heeft men aangaande de afleiding der woorden, en het verband van hunne onderscheidene beteekenissen, zoo lang in het duistere rondgetast. Men verzuimde, namelijk, den eenigen waren weg, hiertoe leidende, te betreden; tot dat de groote hemsterhuis ons dezen afbakende.
Dit, echter, is niet meer, dan het middel, om tot den eigenlijken inhoud van de schriften der ouden te geraken. Hij wordt verkeerdelijk geacht de letteren te beoefenen,

{==155==} {>>pagina-aanduiding<<}
die zich hierbij enkel bepaalt, en zich blootelijk binnen den kring van taalkundige begrippen besluit, in stede van door dezelve zijnen geest met de wetenschap der ouden te verrijken. Daartoe nu is het, dat wij de voorlichting der wiskunde inzonderheid behoeven.
Noodeloos zoude het zijn, hier te gewagen van zoodanige werken der oudheid, die over wiskundige en daaraan grenzende onderwerpen handelen. Ik bepaal mij enkel tot hetgeen de geschiedenis en de oordeelkunde aangaat.
Wat schraagt de waarde eener geschiedenis? Immers deze twee grondsteunen: eene juiste berekening van den tijd der voorgevallene zaken, en eene naauwkeurige aanwijzing van de ligging der plaatsen, waar belangrijke gebeurtenissen hebben plaats gehad. De fakkel der geschiedenis verliest haren luister, buiten het voedsel, dat zij van de aardrijks- en tijdrekenkunde ontleent. Beiden, echter, zijn zoodanig met de wiskunde verbonden, dat zij veeleer als deelen van dezelve beschouwd, dan daarvan afgescheiden kunnen worden. Den onbedrevenen, derhalve, in hare uitkomsten gaat het gewigtigste gedeelte der geschiedenis verloren; datgene, namelijk, waarop hare hechtheid en zekerheid gevestigd is.
Het zijn, daarenboven, niet alleen voorvallen en gebeurtenissen, welke de geschiedenis overbrengt, maar ook alle zoodanige gewoonten en inrigtingen, welke de oudheid, in onderscheidene tijdperken, van het tegenwoordig geslacht onderscheiden. Wie nu zal het wagen, dit wijde veld te betreden, zonder dat de wiskunde hem daarin geleide? Of zoude het mogelijk zijn, zich naauwkeurige denkbeelden te vormen van zaken bij de ouden, met welker aard men niet vooraf eenigermate van elders bekend is? Van hoe veel belang, bij voorbeeld, is voor de oudheidkunde de kennis van den scheepsbouw bij de Grieken en Romeinen, en de wijze, waarop zij, in het burgerlijke leven, zoo wel hunne praalgebouwen als hunne afzonderlijke woningen hebben daargesteld en ingerigt! Hoe gewigtig is het regt verstand der werktuigen, waarvan zij

{==156==} {>>pagina-aanduiding<<}
zich dagelijks, bij hunne gewone bedrijven, bedienden, en van dezulken, welke hun ter beveiliging in den oorlog verstrekten! Hoe onontbeerlijk is, eindelijk, bij het verhaal van zoo vele krijgshedrijven, een helder inzigt in hunne land- en zee-tactiek, en in al datgene, waartoe zij de hulp der kunst bezigden, om de overhand over den vijand te behalen! Alle deze onderwerpen, intusschen, staan in een onmiddellijk verband met de wiskunde. Men mag dezelve, wel is waar, bij de ouden, niet, zoo als heden ten dage, als dadelijke uitspruitsels daarvan beschouwen; maar men zal toch nimmer hunne eigenlijke gesteldheid doorgronden, ten zij men met eenige wiskundige kennis zij toegerust.
Buiten dit alles, hoe veel geschiedkundige verhalen van zaken en gebeurtenissen zijn er voorhanden, die hun licht van de wiskunde ontvangen! De vader der geschiedkunde, herodotus, spreekt van plaatsen onder den verzengden aardgordel, waar, op twee onderscheidene tijden van het jaar, de schaduw naar regtstreeks tegengestelde kanten wordt geworpen. Wat anders, dan de wiskunde, is in staat, om ons te over tuigen, dat zulks werkelijk met den loop der zon overeenkomt? Vele schrijvers verhalen, dat Archimedes de Romeinsche vloot van Marcellus door spiegels zoude verbrand hebben. Den letterkundigen staat hier alleen vrij, om te onderzoeken, of dit verhaal geschiedkundig geloof verdiene; maar hij mist de noodige kennis, om te beoordeelen in hoe verre het, volgens den staat der gezigtkunde van dien tijd, mogelijk geweest zij.
Wat nu de oordeelkunde aangaat; zoo ergens, zal men hier die scherpte van oordeel, dien strengen redeneertrant vorderen, welke de wiskunde zoo rijkelijk aan hare vereerders mededeelt. Doch laat hier alle nader betoog wijken voor de uitdrukkelijke uitspraak van hem, die ons weleer den volmaakten oordeelkundigen, in het voorbeeld van hemsterhuis, afschetste. Zijn gezag geldt hier meer, dan eene aaneenschakeling van bondige bewijzen.

{==157==} {>>pagina-aanduiding<<}

‘De ouden, zegt hij, hebben, met een zeer wijs inzigt, deze kennis zoo ver uitgestrekt, dat zij er ook de wiskundige wetenschappen, benevens de wijsbegeerte, onder begrepen.
Op het voetspoor der ouden streefden ook de onsterfelijke mannen, die in de vijftiende en zestiende eeuw, na het verdrijven der onkunde, de oude letteren in hare waarde hersteld hebben.
Kort, echter, daarna hebben de nieuwere letterkundigen, uit onvergeeflijke traagheid, deze grenzen ingetrokken, en slechts het taalkundig gedeelte, de redenaars, dichters en geschiedschrijvers, voor zich behouden, doch der wiskunde en wijsbegeerte vaarwel gezegd; waardoor deze voortreffelijke wetenschap enkel tot woorden is bepaald geworden.
Van dien tijd af begonnen de wijsgeeren zoodanige letterkundigen, en met hen tevens hunne kunst, te verachten; de letterkundigen over de verachting der beschaafde letteren openlijk van de leerstoelen te klagen, geenszins begrijpende, dat door hunne eigen schuld het aanzien der letteren zoo diep gezonken was.
Welligt zullen wij vergeefsche moeite doen, als wij de zoodanigen tot de instellingen der ouden terug roepen. Maar, voorzeker, indien zij aan goeden raad willen gehoor geven, staat er slechts één weg open, om zichzelven en de letteren van beschimping te bevrijden.
Laten zij de palen verder voortzetten, welke de traagheid aan de beschaafde letteren gesteld heeft; de verbannen kunsten weder opnemen, welke zij er te voren hebben uitgedreven, en, naar het voorbeeld van hemsterhuis, de beoefening der oude letteren vereenigen met de wiskunde en wijsbegeerte.
De meetkunde verheft onzen geest van het zinnelijke tot afgetrokkene bespiegelingen, en scherpt ons in het beoordeelen der waarheid En wie zou durven twijfelen, dat hij, die zijn verstand door deze weten chap

{==158==} {>>pagina-aanduiding<<}
geoefend heeft, ook in de fraaije letteren, niet scherper ziet, dan zij, die in de wiskunde geheel onbedreven zijn?
Welke vorderingen althans hemsterhuis uit de beoefening der meetkunde getrokken hebbe, weten zij allen, die hem, of door zijne schriften, of door gesprekken, hebben leeren kennen. Al hetgeen hij sprak of schreef, ook wat de oordeelkunde betreft, bewees, hoe hij gewoon was aan de scherpzinnigheid der meetkunde. Niets stelde hij zonder reden, maar leidde uit zekere en duidelijke grondbeginselen noodzakelijke gevolgtrekkingen af.’

Beiden, derhalve, zoo wel de wiskunde als de oude letteren, hebben, ieder op zichzelve, wezenlijke gebreken, die door den glans hunner overige volkomenheden niet overschenen worden.
Er wordt echter slechts een enkele blik vereischt, om te overzien, dat, hetgeen aan de eene ontbreekt, overvloedig in de andere wordt aangetroffen, en zij alzoo wederkeerig de middelen bezitten, om elkanders behoefte te bevredigen. De stroeve, eentoonige ernst, welken ik u in het beeld van den wiskundigen aantoonde, staat regtstreeks over tegen den weelderigen zwier, waardoor zich dat van den letterkundigen kenmerkt. De bouwstoffen, welke de wiskunde tot hare gansche voltooijing vordert, vonden wij in de oude letteren verzameld. Van gene zagen wij, aan den anderen kant, vele stralen afschieten, die het regt verstand van deze moeten ophelderen. Hierin nu bestaat de eigenlijke klem van het noodzakelijk verband, hetwelk de voortbrengselen van vernuft en smaak zamenhecht. Bij zulk eene vereeniging toch wegen zich hunne deugden en gebreken tegen elkander op, en brengen dat volmaakt evenwigt voort, waardoor zij kracht en stevigheid in hunnen waren stand erlangen. Daar, waar de Gratiën en Musen met de diepdenkende wiskunde de naauwste verbindtenis aangaan, ziet men de voortref-
{==159==} {>>pagina-aanduiding<<}
felijkste overeenstemming tusschen waarheid en schoonheid afgebeeld.
Afwisseling is de prikkel en het leven van alle genot. Niet bloot van de grovere lusten des ligchaams, maar ook van de fijnere geneugten der ziele. Het is verandering van spijs, die den eetlust opwekt. Daarom wil de wijze seneca, dat het gewoel der wereld en de eenzaamheid steeds elkander vervangen, opdat door de eene de behoefte naar ons zelf, door de andere die naar den omgang met menschen levendig worde gehouden. Eveneens nu moeten, bij de beoefening der wetenschappen, diepe overpeinzingen somwijlen de plaats inruimen voor aangenamer en losser overdenkingen, opdat eene te groote inspanning niet eindelijk verslapping voortbrenge. Doch waar vindt gij hiertoe ruimere stoffe, dan in hetgeen u de vereeniging der wiskunde met de oude letteren aanbiedt? Hier wordt de geest gestadig van de hoogste afgetrokkenheid, waartoe de eerste hem opvoert, overgebragt in die streelende verrukking, waarmede de laatsten zijn geheel aanwezen vervullen. Dit zal hem voor verstomping behoeden, en zoo wel zijnen blakenden ijver ontvlammen, als zijne krachten versterken, om in duurzame werkzaamheid te volharden.
Ook de blaam van stroefheid en droogheid, op de wiskunde geworpen, verdwijnt, zoodra zij aan de oude letteren de hand biedt. Van hier ontleent zij beval ligheid, om hare afgetrokkene voorstellingen te om kleeden, en in een gewaad, harer waardig, te vertoonen. Zij vormt zich daarin naar het voorbeeld der ouden, wier wiskundige en wijsgeerige werken zich, buiten hunnen inhoud, door uiterlijke voordragt aanbe velen.
Welke vruchten mag men zich beloven, wanneer het ontgonnen veld, dat de kennis der ouden aangaande zoo vele belangrijke onderwerpen besluit, door de vereende krachten der wiskunde en oude letteren verder wordt bearbeid! Hard, wel is waar, is deze grond; doch niet

{==160==} {>>pagina-aanduiding<<}
min welig van aard. Hij verwacht zijne vruchtbaarheid van de bekwame hand, die hem bewerkt. Ik zie reeds de eerste zaden ontkiemen en eenen voordeeligen groei voorspellen Ik zie uit zijnen schoot spruiten opschieten, blijken dragende van hetgeen zij, tot rijpheid gekomen, zullen opleveren. Ik zie deze, eindelijk, tot vollen wasdom gestegen, en mildelijk u, als hare voortbrengselen, de kundigheden van vorige eeuwen aanbieden.
Dan, eene treurige aandoening vermengt zich onwillekeurig met dit blij gevoel, en benevelt den glans, welken dit vrolijk uitzigt verwekt. Wat is de mensch, dat hij zich zoude vermeten, immer naar de volledige bereiking van dit grootsche doel te streven? De vrije vlugt der ziel wordt belemmerd door het grof bekleedsel, dat haar omhult, en de kortheid des levens verbiedt, de vergoeding daarvan in langdurigheid van tijd te zoeken. Zoo uitgestrekt, intusschen, is de omvang der opgenoemde wetenschappen dat zij, ieder op zichzelve, tot hare bevatting meer dan een menschelijken leeftijd vorderen. Hier, derhalve, komt ons die edele moed te stade, die zoo vaak de drijfveer van verhevene daden uitmaakt. Het is goed het beeld van volmaaktheid voor oogen te hebben. Menschen, wel is waar, verdwijnen, en kort duurt hun verblijf hier beneden; maar het menschdom blijft bestaan. De boom, door den voorzaat geplant, wordt verder door ons aangekweekt, opdat het nageslacht zich in de schaduw zijner takken verheuge. Zetten wij alzoo de begonnen taak vlijtig voort. Moeten wij haar staken, zij zal na ons opgevat en eenmaal geheel worden afgeweven.
Mogt vooral ons vaderland, op welks wis- en letterkundige verdiensten eertijds de aandacht van gansch Europa gevestigd was, door eene regtmatige zamenvoeging van beiden, zijnen ouden roem blijven handhaven!


{==161==} {>>pagina-aanduiding<<}

Raad tegen het graveel.

(Monthly Repertory of English Literature, Sept. 1811.)

Mijnheer!

Voldoende raad tegen het Graveel eene zeer wenschelijke zaak zijnde, verzoek ik de vrijheid, de aandacht der Lezeren van uw Tijdschrift op een eenvoudig en gemakkelijk middel te bepalen, dat, hoewel sommigen bekend, nogtans op verre na niet zoo algemeen bekend is, als het behoorde te zijn. Dit middel is een aftreksel van wilde wortelenzaad; en deszelfs uitwerking heb ik volkomen en gelukkiglijk aan mijzelven ondervonden.
In Julij en Augustus 1806 had ik verscheidene zeer zware aanvallen van het graveel, telkens veroorzaakt door eenige buitengewone inspanning tot wandelen; een half uur wandelens toereikend zijnde om eene vlaag aan te brengen, welke, door hare pijnlijke en verzwakkende uitwerksels, mij gewoonlijk voor eene geheele week in huis hield. Na vijf of zes van deze martelende vlagen, geraakte ik toevallig in dodley's Annual Register, voor 1766, bl. 163, een brief te lezen, geteekend thomas butler, behelzende een zeer afdoend en nadrukkelijk verslag eener buitengewoon gelukkige genezing door het wilde wortelenzaad. Ik nam er terstond de proef van, en met den besten uitslag; want, naauwelijks had ik het boven vijf of zes dagen gebruikt, of ik was bijna geheel vrij van de afmattende en onaangename toevallen, den lijderen aan het graveel doorgaans eigen, en, binnen kort, verlieten zij mij geheel.
Het was in Augustus 1806, dat ik het wilde wortelenzaad begon te gebruiken, en, van dien tijd af tot op de tegenwoordige ure, ben ik (God dank) geene enkele keer door het graveel gekweld geworden; schoon ik sedert, verscheidene malen, veel grootere wandelingen ge-
{==162==} {>>pagina-aanduiding<<}
daan heb, dan die mij te voren gewoonlijk de aanvallen van het graveel op den hals haalden.
Bevorens mijn gebruik van dit middel, waren de graveelgruizen, door mij geloosd, allen ruw en hoekig, even of zij met geweld door ligchaamskracht afgebroken waren: maar, sedert ik de gewoonte gehad heb van het aftreksel te gebruiken, zijn ze altijd rond en glad geweest, even of de buitenste deelen opgelost en afgespoeld waren geworden. Over dit verschil van voorkomen verzoek ik den Lezer zijne eigen gedach en te vormen; mijn voornemen alleen zijnde, daadzaken te verhalen, zonder te ondernemen daarover te philosopheren. Zoo hij echter, ingevolge het voorbeeld der keijen in zee, mogt veronderslellen (gelijk een mijner vrienden deed), dat de brokjes van het graveel rond en glad gemaakt zouden zijn door wrijving, zou ik daartegen aanmerken, dat ik noch vele, noch sterke, inspanning gewoon ben; en dat zij niet altijd bij menigte tevens voor den dag komen, maar gewoonlijk telkens een enkel stukje, en na lange tusschenpoozen van een veertien dagen drie weken of meer. In hoeverre deze omstandigheden kunnen zamenstemmen met het denkbeeld van wrijving, laat ik hemzelven voor zich beoordeelen.
Het aftreksel van het wilde wortelenzaad kan óf koud gedronken worden, op eenigen geschikten tijd des dags, óf warm gebruikt, met suiker en melk, tot ontbijt- en avond-drank. Ik volg de laatste wijze, als gaande gepaard met minderen last en minder gevaar van overslaan, uit haast of vergetelijkheid. Ik gebruik, telken reize, rijkelijk eene halve once van het zaad, waarvan ik eene pint thee zet, door er kokend water op te gieten in den trekpot: doch ik ben niet bijzonder naauwkeurig in wigt of maat: en misschien gebruik ik de thee sterker en in grooter hoeveelheid, dan de noodzakelij heid vordert; want de Heer butler nam slechts eene halve pint des morgens en eene gelijke hoeveelheid des avonds; gebruikende telkens zes of zeven topies of trosjes zaad.

{==163==} {>>pagina-aanduiding<<}

Mijne wijze van het aftreksel te gebruiken, heeft, in der daad, één ongemak: het wilde wortelenzaad meer tijds vorderende om te trekken dan gewone thee, zou eenige vertraging van het ontbijt daarvan het gevolg kunnen zijn. Doch, de thee voor den avond des morgens, en voor den morgen des avonds te voren gezet wordende, wordt alle uitstel vermijd; en het treksel is bovendien ze sterker.
Voor ieder uwer Lezeren, welke geneigd mogt zijn dit eenvoudig middel te beproeven, wensch ik aan te merken, dat hij het ten geregeldste en standvastigste moet gebruiken, of verwachten voor zijn verzuim gestraft te zullen worden, door een vernieuwd bezoek zijner kwale. Ter versterking van des Heeren butler's getuigenis hiervan, heb ik zelf de kwade gevolgen van onachtzaamheid in de aanwending ondervonden: want, onlangs, gedurende vier of vijf weken, de gewone thee des avonds, en nu en dan ook des morgens, voor de andere in de plaats gesteld hebbende, begon ik, tegen het einde van dit tijdperk, dezelfde onaangename toevallen te gevoelen, welke te voren de gewone voorloopers mijner aanvallen van het graveel waren geweest. Aldus gewaarschuwd, nam ik in tijds den wenk ter harte, hervatte het geregeld gebruik van mijn middel, des morgens en avonds, en was spoedig bevrijd van deze lastige en onaangename gewaarwordingen.
j. carey.

Opmerkelijke bijzonderheid, rakende eene koe.

(Monthly Repertory, Sept. 1811.)

Eenige jaren geleden, gelegenheid hebbende mij eenigen tijd op te houden op eene landhoeve, werd ik, zekeren morgen, gestoord door het ongewoon gebulk van eene koe, onder het raam des vertreks, waar ik zat. Uitziende, bemerkte ik dat zij tot eene kudde behoorde,

{==164==} {>>pagina-aanduiding<<}
welke ik te voren vernomen had dat in een veld, omstreeks eene [Eng.] mijl van daar, opgesloten was. Ontrust door hare verschijning, ging ik naar buiten, met oogmerk om haar terug te brengen. Doch, zoodra ik het huis verliet, liep zij voor mij uit, zigtbaar in de grootste ontsteltenis, dikwijls omkijkende, om te zien, of ik volgde. Op deze wijze ging zij, dwars over verscheiden velden, voort, tot zij mij aan den rand van een diep en gevaarlijk moeras bragt, alwaar ik, tot mijne groote verbazing, eene harer makkers bespeurde, buna geheel in het slijk weggezonken. Het ongelukkige dier werd, na vele moeite, uit zijne gevaarlijke omstandigheid gered, tot geene kleine voldoening van het ander dat het liefkoosde en likte, als of het een zijner jongen was geweest.
Ieder waarnemer der dierlijke schepping moet opmerken, welk een geregelde trap van ondergeschiktheid er onder kudden van hoornvee bestaat, dat lang gewoon is te zamen te grazen. De natuurdrift der koe is, in dit opzigt, in geenen deele de minst uitkomende. Wanneer een boer zijne eerste kudde verzamelt, heeft hij gewoonlijk eene groote verscheidenheid van dezelfde soort bijeen, en (indien wij uit de analogie mogen besluiten) begaafd met verscheidenheid van neigingen. Hierdoor is het, een tijdlang, onderhoudend, de menigerlei betwiste punten gade te slaan, welke tusschen de bejagers van den voorrang rijzen, aleer de zaak in der minne kan geschikt worden. Want het loopt zeer in het oog, dat zij altijd in eene lijnregte processie wandelen, voorgetreden door een hoofdman, of geleider, welke eenstemmiglijk door de geheele kudde wordt erkend. De rest volgt in orde, overeenkomstig hare strijdhafte beslissingen, ieder zeer gesteld zijnde op de toegewezene plaats. Eene stilzwijgende verantwoordelijkheid schijnt op den leidsman te rusten voor de zorg voor het welbevinden van het geheel, hetgeen ten volle gestaafd is door de voorgaande anecdote; zijnde de ontruste koe de voornaamste der kudde.

{==165==} {>>pagina-aanduiding<<}

Rekenschap van dezen verwonderlijken trap van natuurdrift, onder deze dierensoort, te geven, is boven mijn doorzigt. Ik geef het stuk eener rijpe wijsgeerte ter overweging.
j. holcroft.

Nieuwste berigten wegens athene.

Door F.A. de Chateaubriand.

(Vervolg van bl. 108.)

Vroeg in den morgen van den 25 Augustus stegen wij te paard en reden naar Phalera. Nabij de zee rijst de grond en eindigt in hoogten, wier bogten, ten oosten en ten westen, de havens van Phalera, Munychia en Pireus formeren. Op de duinen van Phalera ontdekten wij de grondslagen van muren, die de haven en andere bouwvallen insloten; misschien waren het die van de tempels van juno en ceres. Wij stegen af bij de haven; het is eene ronde kom, welker grond een fijn zand is; vijftig vaartuigen konden er in liggen.
Vervolgens kwamen wij bij de haven Munychia; dezelve is van eene eironde gedaante, en een weinig grooter dan de voorgaande. Van daar kwamen wij aan den Pireus. De Heer fauvel deed mij stilstaan op eene plaats, van waar hij mij eene grafstede toonde, in de rots uitgehouwen; zij ligt waterpas met de zee, zoodat de golven er uit en in vloeijen. Indien chandler getrofsen was van de eenzaamheid van den Pireus, ik was het niet minder. Wij waren langs eene verlatene kust gereden, en hadden drie havens bezocht; en, in deze drie havens, hadden wij niet een eenig vaartuig gezien. Geen ander schouwspel, dan bouwvallen, rotsen en de zee; geen ander geraas, dan het schreeuwen der ijsvogels, het murmelen der golven, die, tegen het graf

{==166==} {>>pagina-aanduiding<<}
van themistocles brekende, een eeuwig zuchten uit de woning der eeuwige stilte deden voortkomen. Door de golven weggevoerd, rustte de asch des overwinnaars van xerxes te midden van die zelfde golven, met het gebeente der Perzianen vermengd. Vergeefs zocht ik met mijne oogen den tempel van venus, de lange galerij, en het Symbolische beeld, het volk van Athene vertoonende; het beeld diens onverbiddelijken volks was voor altijd ingestort bij de putten, alwaar verbannene burgers vruchteloos hun vaderland kwamen terugeischen. In de plaats van die prachtige Arsenalen, dier ligplaatsen, in welke de galeijen werden opgelegd, dier Agorae, weergalmende van de stem der matrozen; in de plaats dier gebouwen, die gezamenlijk de gedaante en de fraaiheid der stad Rhodus vertoonden, vernam ik er niets anders dan een vervallen klooster en een maga ijn. Het is hier, dat, als eene treurige schildwacht aan den oever, en als een model van stomp geduld, een Turksche tolbediende het gansche jaar in eene slechte houten barak zit; geheele maanden verloopen er, zonder dat hij er een vaartuig ziet verschijnen. In zulk een beschreijenswaardigen toestand bevinden zich thans deze eertijds zoo beroemde havens. Wie mag wel zoo vele gedenkteekens van goden en menschen vernield hebben? Dat verborgen vermogen, welk alles omkeert, en zelf onderworpen is aan dien onbekenden god, wiens altaar de Apostel paulus te Phalera gezien had.
De haven Pireus beschrijft eenen boog, welks twee punten, elkander naderende, slechts een engen doortogt openlaten; de tegenwoordige naam is Leeuwenhaven, van wege een marmeren leeuw, die er voormaals stond, en welken morosini, in den jare 1086, naar Venetie deed voeren. Drie kommen, de Cantharus, de Aphrodifus en de Zea, waren zoo vele afdeelingen der binnenhaven. Nog heden ziet men er een half gedempt dok, hetwelk wel de Aphrodisus kan geweest zijn. Volgens strabo kon de groote haven van Athene vier-
{==167==} {>>pagina-aanduiding<<}
honderd, en volgens plinius wel duizend schepen bevatten. Een vijftigtal van onze schuiten zou de geheele haven vullen; ik weet niet of er twee sregatten behoorlijk zouden kunnen liggen. Maar het water is er diep en de ankergrond goed. en in de handen van een beschaafd volk zou de Pireus eene belangrijke haven kunnen worden. Voor het overige is het eenige magazijn, welk er nu nog wordt gevonden, van Fransche herkomst; naar mij voorstaat, is het gebouwd door den Heer gaspari, Franschen Konsul te Athene. Niet lang is het derhalve verleden, dat de Atheners in den Pireus vertegenwoordigd werden door het volk, meest naar hen gelijkende.
Na een oogenblik gerust te hebben bij het tolhuis en het klooster van st. spiridion, keerden wij naar Athene terug; overal zagen wij overblijfsels van den langen muur. Wij gingen voorbij het graf van de Amazone antiope, welk de Heer fauvel heeft opgedolven. Onze weg liep door lage wijngaarden even als de Bourgondische, en wier druif begon te kleuren. Wij hielden stil bij de openbare waterbakken onder olijfboomen; ik had het verdriet van te vernemen, dat het graf van menander, het praalgraf van euripides, en het tempeltje, aan socrates gewijd, niet meer in wezen waren; immers zijn zij, tot heden toe, niet wedergevonden.
Zoo dra wij het middagmaal hadden gehouden, gingen wij van nieuws buiten Athene, aan den kant van den berg Hymettus, naar het dorp Angelo-Kipous, alwaar de Heer fauvel dacht, den tempel van de tuin-venus ontdekt te hebben. Na de merkwaardigheden aldaar te hebben bezigtigd, reden wij regts af westwaarts, en kwamen in het groote olijfbosch, alwaar geene puinhoopen voorhanden zijn. Voormaals lag in dit bosch het dorp, alwaar sophocles zijn buitenverblijf had, en die groote treurspeldichter den vader van antigone zijne laatste tranen deed storten.

{==168==} {>>pagina-aanduiding<<}
Nu reden wij geruimen tijd ginds en weder in de ommestreken der Akademie. Geene sporen meer zijn er van dit verblijf der wijzen voorhanden; hare eerste platanussen zijn onder de bijl van sylla gevallen; en die er adrianus, misschien, van nieuws deed planten, zijn der woede van andere Barbaren niet ontkomen. Het altaar der Liefde, dat van prometheus en dat der Zanggodinnen zijn verdwenen; al het goddelijke vuur is uitgebluscht in de bosschaadjen, alwaar plato zoo dikmaals aangeblazen werd. Twee trekken zullen genoeg zijn, ten blijke, hoe veel bekoorlijks en verhevens de oudheid in de lessen diens wijsgeers vond: 's Nachts voor dat plato onder het getal der leerlingen van socrates zou worden aangenomen, droomde deze, dat eene zwaan in zijnen schoot kwam rusten. Plato door den dood verhinderd zijnde, aan zijnen Critias de laatste hand te slaan, betreurt plutarchus die ramp, en vergelijkt de schriften des opperhoofds der Akademie bij de tempels van Athene, van welke die van den Olympischen jupiter de eenige was, die niet voltooid werd.
Het was reeds nacht, toen wij naar Athene terugkeerden; de hemel was vol starren, en de lucht onvergelijkelijk zacht, helder en zuiver. De weg, langs welken wij reden, was, waarschijnlijk, de oude Akademieweg, langs welken de burgers, voor het vaderland gesneuveld, en de grootste mannen van Griekenland begraven werden: hier rustten thrasybulus, pericles, chabrias, timotheus, harmodius en aristogiton. Een edele inval was het, in een zelfde veld de asch dier beroemde personaadlen te verzamelen, die in onderscheidene eeuwen leefden, en die, als leden eener doorluchtige, langverstrooide familie, in den schoot hunner gemeene moeder waren komen rusten. Welk eene verscheidenheid van vernuft, van grootheid en van moed! Welk eene verscheidenheid van zeden en deugden bespeurde men aldaar met een opslag van het oog! En deze deugden,

{==169==} {>>pagina-aanduiding<<}
door den dood getemperd, even als de edele wijnen, welke, zoo als plato zegt, met eene sobere godheid gemengd worden, konden nu niet meer het oog der levenden verblinden. De voorbijganger, die op eene grafkolom dit eenvoudig opschrift las:
pericles uit den acamantischen stam, uit het vlek cholarchus,



gevoelde niets meer dan verwondering zonder nijd. Cicero vertoont atticus zwervende te midden van deze grafsteden, en, op het zien van deze doorluchtige asch, van een heiligen eerbied bevangen. Thans zoude hij dezelfde teekening niet meer voor ons kunnen ophangen: de graven zijn vernield. De doorluchtige gestorvenen, welke de Atheners buiten hunne stad, als op de voorposten, geplaatst hadden, zijn niet ingetrokken om dezelve te verdedigen; zij hebben het verduurd, dat Tar taren haar met voeten traden. ‘De tijd, het geweld en de ploeg’ zegt chandler, ‘hebben alles vlak gemaakt.’ De ploeg staat hier te veel; en deze mijne aanmerking teekent naauwkeuriger de verwoesting van Griekenland, dan de bedenkingen, welke ik zoude kunnen opperen.
Thans bleef mij nog over, de schouwburgen en de gedenkteekens binnen de stad te bezigtigen; hieraan besteedde ik den zes-en-twintigsten der maand. Ik heb reeds gezegd, dat de schouwburg van bacchus aan den voet van het kasteel lag, aan de zijde van den berg Hymettus. Het Odeum, door pericles begonnen, door lycurgus, zoon van lycophron, voltooid, door aristion en sylla verbrand, en door ariobarzanes herbouwd, lag digt bij den schouwburg van eacchus; misschien hadden zij gemeenschap met elkander door middel van een portaal. Waarschijnlijk was er, op dezelfde plaats, een derde schouwburg, door herodes atticus gebouwd. De treden dier schouw-
{==170==} {>>pagina-aanduiding<<}
burgen rustten op de helling des bergs, die hun tot grondslag verstrekte.
Weinigbeduidende zijn de puinhoopen dezer schouwburgen; zij maakten geenen indruk op mij, omdat ik in Italie soortgelijke gedenkstukken gezien had, die veel uitgebreider en beter bewaard waren; maar ik maakte eene bedroevende aanmerking: onder de Romeinsche Keizers, ten tijde dat Athene nog de school der wereld was, vertoonden de zwaardvechters hunne bloedige spelen in den schouwburg van bacchus. De meesterstukken van eschylus, sophocles en euripides werden niet meer gespeeld; moord en doodslag had men de plaats doen vervangen van die schouwspelen die een verheven denkbeeld geven van den menschelijken geest, en de edelaardige uitspanning zijn van beschaafde volken. Met dezelfde drift snelden de Atheners naar deze wreedheden, waarmede zij naar de Dionysische spelen zouden gespoed hebben. Een volk, welk zoo hoog was geklommen, konde het zoo diep nederdalen? Wat was er dar geworden van het altaar des Mededoogens, hetwelk men op de markt van Athene zag, en aan hetwelk de biddenden zwachtels en haarvlechtsels ophingen? Indien de Atheners de eenige Grieken waren, welke, volgens pausanias, het Mededoogen vereerden, en het als de vertroosting van het leven beschouwden, moeten zij wel zeer veranderd zijn! In der daad, het was niet om de worstelingen der zwaardvechters, dat Athene de heilige woonplaats der Goden genoemd werd. Even als de menschen, zijn, veelligt, de volken wreed in hunnen afgaanden leeftijd, even als in hunne wulpsche kindschheid; misschien wordt het vernuft der volken uitgeput, en wanneer het alles voortgebragt, alles doorloopen, alles gesmaakt lieeft, verzadigd van zijne eigen meesterstukkken, en onbekwaam om nieuwe voort te brengen, verbeest het, en keert tot louter zinnelijke
gewaarwordingen terug. De Christelijke Godsdienst belette de hedendaagsche volken, met zulk een beschreijenswaardigen ouderdom te eindigen.

{==171==} {>>pagina-aanduiding<<}

Na de schouwburgen te hebben bezigtigd, gingen wij wederom in de stad, alwaar wij ter loops het portaal bekeken, hetwelk misschien tot een ingang van de Agora diende. Wij bleven staan bij de windpoort, door stuart, in zijne Oudheden van Athene, beschreven. Ten tijde van Vader babin, in den jare 1672, werd het voor het graf van socrates gehouden. Met stilzwijgen ga ik eenige bouwvallen van de Korinthische orde voorbij, die zekerlijk niet van de tijden van pericles zijn. Men bespeurt er wel de Romeinsche grootheid, maar ook de Romeinsche minderheid; alwat de Keizers te Athene hebben aangeraakt, doet zich met den eersten opslag opmerken, en maakt eene in het oog loopende ongelijkheid uit met de meesterstukken der eeuw van pericles. Eindelijk gingen wij, in het Fransche klooster, bij den eenigen geestelijken, die het bewoont, een tegenbezoek asleggen. Aan dit klooster der Fransche zendelingen behoort het gedenkteeken van lysicrates. Het was dit gedenkteeken, bij hetwelk ik mijne laatste hulde van bewondering van de puinhoopen van Athene betoonde.
Dit bevallig voortbrengsel van het vernuft der Grieken was bij de vroegste reizigers bekend bij den naam van Fanari tou Demosthenis. ‘In het huis, welk sedert de vaders Kapucijnen gekocht hebben, zegt de Jesuit babin, in 1672, bevindt zich eene merkwaardige oudheid, en die, sedert den tijd van demosthenes, in haar geheel is gebleven; zij wordt gemeenlijk de Lantaarn van demosthenes genaamd.’
Aldus volbragt ik mijne beschouwing van de puinhoopen van Athene. Ik had daarbij veel verpligtings aan de kunde en de orde van onderzoek, door den Heer fauvel, in tien jaren vertoevens en arbeidens, verkregen. Hij had mij den tijd bespaard, welken men met twijfelen en zoeken verspilt, wanneer men alleen in eene nieuwe wereld komt. Duidelijke denkbeelden had ik verkregen omtrent de gedenkteekens, den hemel, de zon, de vergezigten, den grond, de zee, de rivieren, de bos-
{==172==} {>>pagina-aanduiding<<}
schen, de bergen van Attica. Niets was mij nu overig, dan mijne reis voort te zetten; Jeruzalem was mijne hoofdbedoeling: en hoe veel wegs had ik nog af te leggen! De Heer fauvel deed mij uitgeleide tot aan de poort; hier omhelsden wij elkander, in de hoop van elkander eerlang te zullen ontmoeten in ons gemeenschappelijk vaderland.

De honderdjarige grijsaard van de Alpen; of, de sneeuwval.

(Vervolg en slot van bl. 137.)

Philip vervoegde zich ten bestemden dage in de schoone vallei; de oude Herder was er reeds eerder gekomen, maar hij had zich verscholen, om getuige te zijn van de verrassing zijner jonge vriendinne. Met regt mogt deze kleine vallei het Elysium der Alpen genoemd worden. Hildegarde had er eenige jagers van hooren spreken, maar zij wist dat dezelve ongenaakbaar voor vrouwen was; zeer verwonderd was zij hierom, zoo gemakkelijk derwaarts te kunnen doordringen, en twijfelde niet, dat de weg daarheen voor haar gebaand was.
In het oogenblik als zij om den hoek van de tots was gekomen, die het gezigt op de vallei voor haar verborg, bleef zij onbewegelijk staan van verrukking; haar gelaat verlevendigde; sterker gloeiden hare wangen; nooit had philip haar schooner gezien: zij scheen de godheid der vallei te zijn. Philips vonkelende oogen vestigden zich nu eens op zijne welbeminde, dan op de schoone natuur, welke zij zwijgend bewonderde. Hij drukte haar in zijne armen.
‘Mijne hildegarde!’ zoo sprak hij: ‘hier zoude ik wel met u willen wonen, en de geheele wereld vergeten. Zie eens deze groene lagchende heuvels! Niets dreigt ons hier; hier kan de vrees niet doordringen; het is het rijk des vredes, der liefde en van mijne hildegarde.’
‘Ach, mijn vriend.’ gaf zij hem tot antwoord, ‘nu

{==173==} {>>pagina-aanduiding<<}
zie ik dat ik het aan u ben verschuldigd, zonder schrik hier te hebben kunnen komen.’
‘Ja! hij is het, wien gij het zijt verschuldigd,’ riep eene stem achter hen, welke zij meende te herkennen; zij keerde zich om, en gaf een' gil, toen zij den grijsaard zag. ‘Stel u gerust, hildegarde!’ zeide hij grimlagchende: ‘voor u is geen gevaar meer te vreezen.’
‘Neem de aandoening van schrik niet kwalijk,’ zeide zij, zich herstellende, ‘welke ik heb doen blijken; ik weet, dat gij onze vriend zijt; maar, goede Herder, ik beken het, uw gezigt herinnerde mij het denkbeeld van den Sneeuwval: het moge zoet zijn, te sterven met allen, die men lief heeft; maar zoeter nog is het, met en voor hen te leven.’
‘Gij hebt gelijk,’ sprak de oude Herder; ‘hij, die dit leven niet weet te beminnen en op prijs te schatten, is het leven niet waardig, welk op hetzelve moet volgen. Op mijne langdurige ondervinding moogt gij u verlaten; niet altijd heb ik op rozen geslapen, en, evenwel, heb ik nooit het doel uit het oog verloren, naar betwelk ik moest streven, en om hetwelk ik in deze wereld werd geplaatst.’
‘Welk is dat oogmerk, goede oude man? leer het mij kennen,’ zeide hildegarde.
‘Het is, door de moeijelijkheden dezes levens waardiglijk te dragen, het geluk te verdienen, welk, in het andere leven, op ons wacht. Hoe uitzinnig zijn zij, die over rampen klagen, welke zij dikmaals zichzelven berokkenen, en alleen op de vermaken van een oogenblik bedscht zijn!’
Aldus, op een met mos begroeiden steen gezeten, hielden zij een aangenaam gesprek, verlevendigd door de redenen, vol van wijsheid, des honderdjarigen grijsaards. Hildegarde konde zich niet verzadigen van deze kleine vallei te bewonderen, uit welke men ijs noch sneeuw, noch eenig dreigend voorwerp vernam.
‘God,’ zeide de oude man, ‘heeft deze plek des vredes en des vermaaks midden onder de gevaren geplaatst, om ons een denkbeeld te geven van de goederen, die op ons wachten en voor ons bereid zijn.’

{==174==} {>>pagina-aanduiding<<}

Het woord gevaar herinnerde onze jonge lieden datgene, waarmede zij gedreigd werden. De oude Herder herhaalde aan hildegarde de belofte, welke hij aan philip gedaan had, hem bij tijds te zullen waarschuwen, om niet alteen hildegarde en hare ouders, maar ook alle de naburen te kunnen redden. ‘Volgens mijne waarnemingen,’ zeide hij, ‘heb ik reden om te gelooven, dat er dit jaar veel sneeuw zal vallen; maar weest gerust, en zet uwe ontwerpen moedig voort.’
Deze verzekeringen deden de opgeruimdheid in de ziel van hildegarde terugkeeren. Te zamen gebruikten zij eene versnapering van welriekende aardbeziën van de Alpen, welke ide Herder, terwijl hij op hen wachtte, had geplukt, en van room, dien hij had medegebragt. ‘Ach! hoe kan men anders dan het leven lief hebben?’ zeide het meisje, toen zij heen gingen, en de hand van haren philip tegen haar hart drukkende: ‘een uur, zoo als ik nu heb doorgebragt, zoude eene eeuw ven smarten vergoeden!’ Terwijl zij met gemak langs den kronkelweg gingen, welken haar vriend voor haar had aangelegd, stroomden tranen van dankbaarheid uit hildegarde's oogen. ‘Zóó mijn lieve philip,’ zeide zij op een teederen toon, ‘zullen wij den moeijelijken levensweg voor elkander banen!’ en vrolijk keerden zij in de hut terug.
De buurschap van den ouden koenraad bestond uit zes huisgezinnen, met welke hij in volmaakt goed verstand leefde Philip deed den voorslag, dat alle deze goede buren deel zouden nebben aan zijn huwelijksfeest. ‘Zij zouden er allen geweest zijn,’ zelde hij tot koenraad, ‘indien ik te uwent getrouwd werd; ik wil niet, dat zij bij mijn vaders luim schade lijden; hij heeft mij belast, hen allen te noodigen.’
Hij ging bij hen, en verzocht ze, als getuigen tegenwoordig te zijn bij zijn huwelijk, en gezamenlijk eenige dagen bij zijnen vader te vertoeven; moetende de bruiloft gehouden worden in den winter, en op eënen tijd als er niet te werken viel. ‘Gelijk ik alle moeders bij mij wil hebben,’ zeide hij, ‘noodig ik ook alle de kindederen; dit zal mijne hildegarde pleizier doen. De dag is nog niet bepaald,’ voegde hij er nevens, ‘uit

{==175==} {>>pagina-aanduiding<<}
hoofde der toebereidselen om zoo veel volks te ontvangen; ik zal u voorshands waarschuwen, en ik verzoek uwe belofte om er u gezamenlijk te vervoegen; ik wil, dat uwe hutten gesloten worden, en dat gij allen deel neemt aan mijn geluk.’
Zij beloofden het hem; zij hadden koenraad lief, en rekenden het zich tot vermaak, een seest bij te wonen, waarin hij zoo groot beiang stelde; reeds beschouwden zij philip als hunnen goeden buurman, en wilden hem zijn eerste verzoek niet weigeren.
De zomer verliep, de herfst ook, zonder dat er van de bruiloft werd gesproken. Hildegarde's ouders hadden geen denkbeeld van philip's stilzwijgen en van zijn lang geduld. ‘Zoo was 't niet met mij, elizabeth,’ zeide koenraad tot zijne vrouw, ‘toen gij mij het jawoord hadt gegeven; ik kon niet wachten tot dat gij geheel de mijne zijn zoudt....; en evenwel was ik eens zoo oud als philip.’
Philip had hun gezegd, dat alle de buren op de bruiloft genoodigd waren: ‘Dat zal bertrand geen kleintje kosten!’ zeide koenraad.
‘Het is voor zijn philip,’ antwoordde elizabeth: ‘bertrand is rijk; en wij, hebben wij niet de juweelen van den Keizer?’
‘Gij hebt gelijk,’ antwoordde koenraad; ‘ik had ze vergeten. Laten wij ze naar de bruiloft medenemen: ik zal ze hem geven; hij kan er meê doen wat hij wil: ik zal alleen 's Keizers portret bewaren; nog op mijn sterfbed wil ik mijnen goeden rudolf zien, en als ik dáár zal komen, waar men zegt dat allen gelijk zijn, zal ik tot hem zeggen: mijn goede meester! het is al lang geleden, dat ik u gezien heb.’
De winter kwam eindelijk: hij kondigde zich aan door een weinig sneeuw. Zoodra hildegarde de vlakte zag wit worden, werd zij ongerust. ‘De dag moet bepaald worden,’ zeide zij tot haren vriend. - ‘De bevelen des ouden Herders moeten afgewacht worden,’ antwoordde philip.
‘God! wanneer zij maar niet te laat komen,’ riep het meisje. Intusschen verloor de liefde hare regten niet: als

{==176==} {>>pagina-aanduiding<<}
philip bij haar in de hut was, verdween hunne vrees; de sneeuw, welke hun graf konde wezen, zagen zij met gerustheid vallen. ‘Wij zullen te gader leven of sterven,’ zeiden zij tot elkander. Doch als zij niet bijeen waren, nam de vrees hunne zielen in. Dikmaals kwam philip, in het holste van den nacht, buiten adem loopen, om zich te verzekeren dat er niets gebeurd was; hij wachtte voor de hut, tot dat dezeive geopend werd. De bergen, die voor hem lagen, vertoonden niets anders dan een eenparigen en van witheid schitterenden klomp. ‘Van daag zal de oude Herder komen,’ zeide hij tot zichzelven; ‘hij moet komen, of het zal te laat zijn.’
Eindelijk kwam de bode des ongeluks en der vertroosting. ‘Bepaal uwen trouwdag op overmorgen,’ zeide de oude Herder tot philip: ‘de wolken pakken zich op elkander op den ijsberg; binnen weinige dagen zal hij vollen sneeuwlast hebben, en - nederstorten.’
Philip spoedde zich naar de hut van hildegarde's ouderen, hij deed zijn verzoek omtrent overmorgen: hadden zij geen denkbeeld gehad van zijn-dralen, zij begrepen deze zoo spoedige bepaling even min. De ziel van philip was verdeeld tusschen de vreugde van zijn naderend geluk en de ongerustheid omtrent de zich toebereidende gebeurtenis. Hij was bij zijnen vader teruggekeerd, om hem in de toebereidsels behulpzaam te zijn. Verschrikkelijk was de jongste nacht vóór zijn huwelijk de wind huilde; er viel rijkelijk sneeuw; elke minuut dacht hem de laatste zijner hope te moeten wezen. Hij wilde naar koenraad's hut, om verzekerd te zijn dat zijne vrienden nog leefden; maar de duisternis van den nacht, en de onmogelijkheid om over de door den wind opeengehoopte sneeuw den weg te vinden, waren onoverkomelijke hinderpalen. De oude Herder, dien hij bij zich had gehouden, was zijn eenige troost; deze verzekerde hem, dat er voor dezen dag nog niets te vreezen was, en zoo lang men den ijsberg niet inwendig hoorde kraken, hij gerust konds wezen.
De dag brak eindelijk aan, en de storm bedaarde; de oude sarnen zond zijne knechts om den met sneeuw bedekten weg te ruimen, en philip vertrok met eene slede, om zijne beminde te halen. ô! Hoe klopte zijn hart, toen hij nabij

{==177==} {>>pagina-aanduiding<<}
de hut kwam! Niet eerder was hij gerust, dan toen hij zijne mildegarde zag, die hem te gemoet kwam: want het dak der hut was zoodanig met sneeuw bedekt, dat men naauwelijks zien konde dat dezelve er nog stond.
Geen beteren nacht dan philip had hildegarde gehad; zij wierpen zich in elkanders armen. ‘Nog eenige oogenblikken,’ zeide philip, ‘en gij zijt behouden.’ De angstige toestand, waarin zij leefden, had hen nog dierbaarder voor elkander gemaakt. Zoo sterk drong philip op het vertrek aan, dat vader koenraad lagchende tot hem zeide: ‘Welke hersenschimmen houden van nieuws u bezig, mijn zoon? Ik wed dat gij nog aan uwen Sneeuwval denkt, en dat gij gelooft ons te zullen redden! Vrij moogt gij u uitslooven; het zal niet anders gaan dan het den goeden God zal believen.’
Philip's werkzaamheid werd daardoor verdubbeld; hij liet alle de buren weten, dat hij op hen staat maakte, en dat hij het zeer kwalijk zoude nemen, indien een eenig sterveling, groot of klein, van zijne bruiloft te huis bleef.
Eindelijk waren alle karren en sleden gereed; philip had genoegzaam alle koenraad's keukengereedschappen op en in dezelve doen laden; hij zeide, dat zijn vader dezelve tot de bruiloft noodig had. Hij bleef de laatste om de hut te sluiten; doch hij achterhaalde welhaast de reizigers: zijn hart zwom in vreugde; want zijne hildegarde was gered. ‘Eeuwig zij God geloofd!’ zeide hij tot haar, terwijl hij de sleê voorbijreed, in welke zij met haren vader en moeder zat. ‘Amen!’ zeide koenraad, zonder den grond dezer godvruchtige uitboezeminge te ramen. ‘Ik zal u vooruitgaan, om u bij mijn vader aan te dienen,’ zeide de jongeling, en, zijne sleê zeer snel over de sneeuw glijdende, verloren zij hem spoedig uit het oog. Ook zij reden zeer hard, en kwamen welhaast bij den ouden sarnen, die hen aan de deur verwelkomde en binnenleidde. Hoe groot was niet hunne verwondering, toen zij de hut volmaakt gelijk aan de hunne vonden!
‘Waar ben ik?’ vroeg koenraad.
‘In uw eigen huis, kameraad!’ antwoordde bertrand. ‘Mijn zoon heeft gewild, dat gij het hier eveneens zoudt hebben als in uw eigen huis, en indien u de luim over-
{==178==} {>>pagina-aanduiding<<}
kwam om in onze vallei te komen wonen, gij er alles zoudt vinden, waaraan gij gewoon zijt.’ Met een getroffen en bewogen hart gingen zij naar binnen, en vonden er alles als in hun eigen huis: de groote gebeeldhouwde nouten kast: een dergelijken koffer, in welken zij hunne kleederen bergden; elizaseth's spinnewiel naast dat van hildegarde; de gladgewrevene hooge houten schabellen; maar, hetgene koenraad sterkst trof, was, toen hij zijnen degen, zijne speer en zijn helmet, als een zegeteeken, aan den wand zag hangen, met zijn Keizers portret daarboven. Deze dierbare stukken had philip medegenomen, toen hij het huis sloot. Teeder omhelsde hem koenraad. ‘Ik bedank u, mijn zoon,’ zeide hij tot hem, ‘dat gij mijnen meester op uwe bruiloft hebt genoodigd; ik zal er te vrolijker om zijn: maar hij zal met mij naar mijne hut terugkeeren; want ik wil niet van hem scheiden.’
Men stond gereed om naar de kerk te gaan, toen hildegarde opmerkte, dat er nog een gast ontbrak; het was de oude Bergherder. ‘Daar is hij!’ zeide bertrand. Hij trad in der daad binnen, en elk was blijde hem te zien; in weerwil zijner voorzeggingen werd hij algemeen geëerd, uit hoofde van zijne hooge jaren.
Men ging naar de kerk; het jonge paar muntte uit door ongemeene schoonheid; de ziel der ouderen was vol vreugde, en die van bruidegom en bruid van eene teedere aandoening; eene eerbiedige stilte heerschte er in de talrijke vergadering. De pastoor hield eene korte en treffende aanspraak, en sprak den zegen over hen. ‘Zij is de mijne,’ riep philip, ‘en niets kan ons scheiden!’
Men keerde naar huis terug, en alles was tot vrolijkheid gestemd. De oude Herder nam een oogenblik waar, dat hij met philip alleen was. ‘Gelukkig sterveling!’ zeide hij tot hem; ‘te regt verheugt gij u, dat alles zoo wêl gelukt is; in dezen zelfden nacht, of ik bedrieg mij zeer, zal de vernieling van de hutten in de vallei gebeuren. Ik ben vóór eenige uren daar nog geweest; ik heb het doffe geraas gehoord, welk altijd het naderende gevaar voorspeld; een aanzienlijk gedeelte des ijsbergs zal afscheuren, en de Sneeuwval zal verschrikkelijk zijn. Gij hebt, hoop ik, zorg gedragen, dat niemand achterbleef?’

{==179==} {>>pagina-aanduiding<<}

‘Ik zal er oogenblikkelijk naar vernemen,’ antwoordde philip.
De opgeruimdheid zat voor aan den maaltijd, en de vrolijke beker ging lustig rond. De oude sarnen had verscheiden veldtogten bijgewoond; dezelve hadden hem eenige vaten Rijnschen wijn aangebragt; de beste dacht hem naauwelijks goed genoeg voor dezen dag. Even sterk bijkans als zijn zoon was hij op hildegarde verliefd. ‘Hadde ik geen zoon gehad,’ zeide hij tot haar, ‘dan moest gij mijne vrouw zijn geworden.’ De honderdjarige Herder scheen verjongd; de zalige gedachte, dat hij alle deze menschen had behouden, deed in zijne aderen een electriek vuur rondloopen.
Den avond gekomen zijnde, bleef de vrolijkheid in het gezelschap heerschen: men dronk, men zong, men vertelde en men lachte. Eensklaps deed zich een zware slag hooren; een tweede volgde er op: elk rees op van de tafel; dit gedruisch, al te bekend bij de bergbewoners, bragt vervaardheid in alle harten.
‘Een Sneeuwval! een Sneeuwval!’ riepen allen te gelijk.
‘Dezelve heeft alle uwe huizen getroffen,’ zeide de oude Herder; ‘looft den hemel....’
Eene jonge vrouw viel van haren stoel op de knieën, uitroepende: ‘Mijne moeder! God! mijne arme moeder! Zij was eenigzins ongesteld, en konde niet met ons gaan.’
‘Zij leeft,’ sprak philip. In hetzelfde oogenblik traden twee van philip's kuechten binnen, dragende de goede zieke vrouw, en zetteden haar in een grooten houten armstoel neder. Op des ouden Herders voorslag had philip narigten ingewonnen; deze vrouw alleen was achtergebleven met eene meid om haar op te passen. Hij had twee man gezonden, met last om haar met geweld weg te voeren, indien zij zich daartegen verzette; na eenige tegenwerpingen had zij er in bewilligd: men had haar in eene sleê gezet, nevens de boerin, welke haar bediende; en naauwelijks waren zij op weg, of de Sneeuwval gebeurde. Hare dochter, welke men wederom bijbragt, deed de oogen open, zag hare moeder voor zich zitten, en was schier wederom ingestort van verbaasdheid en blijdschap. Welhaast kwamen er andere dalbewoners, die niet wisten, dat de bewoners van

{==180==} {>>pagina-aanduiding<<}
den voet des ijsbergs gered waren. Nooit, zeiden zij, had men een zoo verschrikkelijken Sneeuwval gezien; men zag geenerlei spoor der woningen, welke dezelve overdekt had.
Koenraad en elizabeth stonden, op het hooren van deze verhalen, onbewegelijk als beelden. ‘Gij zijt wijzer geweest dan wij,’ zeide koenraad tot philip; ‘aan u zijn wij het leven verschuldigd, en alwat ons daaraan verbindt.’ - ‘En onze hildegarde,’ voegde elizabeth er nevens. - ‘En het portret van mijnen Keizer,’ zeide koenraad. - ‘En het geluk dat wij allen te zamen leven,’ sprak de oude sarnen: ‘want wij zullen elkander niet meer verlaten; de hemel zelf, uwe hut vernielende, heeft uwen eed verbroken om aldaar te zullen blijven, en gij vindt haar hier weder.’
De aangebragte tijding bragt allen man in beweging; koenraad's buren namen fakkels van pek, om het gevaar in oogenschijn te nemen, hetwelk zij ontkomen waren. Elizabeth, koenraad, bertrand sarnen, de jonggetrouwden, de oude Herder, de zieke vrouw en eenige kinderen alleen gingen niet.
De oude Herder, om de ontroerde gemoederen te bedaren, noodigde hen om den beker te doen rondgaan; dit gelukte hem; de lieve Vreugde keerde weder; de grijsaard, die hun allen het leven had gered, was de held van het feest geworden; met verbaasdheid zag men hem aan; sarnen en koenraad zelf waren geheel dankbaarheid; elk liefkoosde hem. ‘Hoe zeer heeft men u tot heden toe miskend!’ zeide koenraad; ‘hoe veel heb ik mijzelven, te uwen opzigte, te verwijten! Kwaad heb ik van u niet gesproken; maar in mijn hart dreef ik den spot met uwe kunde en voorzeggingen.’ - ‘Dat zal niet meer gebeuren,’ zeide bertrand: ‘hij zal ons orakel worden.’
Van een prosetischen geest gedreven, stond de oude Bergman op, het hoosd schuddende, met zilverkleurige haren bedekt. ‘ô, Mijne vrienden!’ zoo sprak hij: ‘zoo gaat het in de wereld; het is een mengsel van dwalingen en onvolmaaktheden; zij, die wijzer trachten te worden, lijden verdrukking; de zulken, die de wetten der natuur aandachtig beoefenen, worden als toovenaars vervolgd. De tijd zal komen, in welken het geoorlofd zijn zal,

{==181==} {>>pagina-aanduiding<<}
zich op deze oesening toe te leggen, den loop der starren en des aardrijks ingewanden te raadplegen, tot de kinderen der menschen over hunnen oorsprong en bestemming te spreken; doch in die eeuw, die fier zijn zal op hare kundigheden, zal, echter, de onvolmaakte mensch de besluiten van het Alvermogende Wezen niet kunnen tegenwerken, noch den loop der natuur en de wetten der beweging veranderen. Maar evenwel, indien men de sporen, welke ik heo waargenomen, aandachtig wilde volgen, zoude men zich althans tegen de grootste gevaren kunnen beveiligen; van eeuw tot eeuw zoude men die studie tot volmaaktheid kunnen brengen, daadzaken omtrent onze bergen vaststellen; men zoude ontdekken hoe de afgronden gevuld worden, hoe de rotsen en de ijsbergen van hunne voetstukken worden losgemaakt, hoe zij door hunne eigen zwaarte worden weggesleept, en uit dat alles ontwerpen van behoud voor de menschen vormen. Mijne taak heb ik afgedaan en mijnen loop geëindigd; voor anderen blijft het over, verder te gaan in deze kundigheden, dan de eenvoudige en oude Bergherder.’ (Aldus sprekende, was hij geheel in vuur geraakt.) ‘Heden,’ vervolgde hij met eene zwakker stem, ‘heb ik de schoonste vruchten geplukt van de moeite, welke ik mijzelven heb gegeven; maar ik voel, dat mijn ouderdom merkelijk geknakt is door de ongerustheid en den angstigen staat mijner ziele; zelfs de vrolijkheid van dezen dag is eene te sterke proeve voor mijne verzwakte zintuigen.’
Intusschen verliep de nacht, en de nieuwsgierigen kwamen nog niet terug; de oude lieden hadden rust noodig; allen verzelden de ionggetrouwden naar het slaapvertrek; vervolgens bragt de oude sarnen koenraad en elizabeth in de kamer, voor hen bestemd; ook voor den ouden Herder werd een zacht bed gespreid. Sarnen kon niet slapen; het denkbeeld van het verschrikkelijk onheil, hetwelk zijn zoon was ontkomen, zweesde hem gestadig voor den geest; hij wachtte op de wederkomst van hen, die den Sneeuwval waren gaan zien. Niet anders dan bergen sneeuw hadden zij gezien op de plaats, daar hunne hutten stonden; maar zij waren zoo wel te vrede dat zij allen hun leven gered hadden, dat zij er niet over klaagden; hunne beste kleederen en zilveren kettingen, waarmede zij zich te-
{==182==} {>>pagina-aanduiding<<}
gen het seest getooid hadden, waren mede behouden; hunne koeijen waren tegen den winter elders geplaatst: zoodat hun verlies alleen bestond in eenige zeer eenvoudige huisgeraden en in hunne hutten. ‘Slaapt gerust dezen nacht,’ zeide bertrand; ‘morgen zullen wij zien, wat men, om u te helpen, doen kan: gij leest, gij zijt veilig; stelt u voor het overige gerust.’ Hij verzocht hun, zich onbezwaard neder te leggen. Wat hem aangaat, in zijne kamer geweken, dacht hij gestadig aan den ouden Herder, welken hij zijn zoons leven en dat zijner schoondochter was verschuldigd; hij hield zich bezig met het ontwerp, om, ten behoeve van het menschdom, de dierbare kundigheden diens eerwaardigen mans te verzamelen; ook wiide hij, te zamen met koenraad en philip, zijn best doen, hem in de goede gedachten des volks te herstellen, en de ongunstige vooroordeelen te verdrijven, die er, te zijnen opzigte, gevoed werden; en tot dat alles besloot hij, hem voor te stellen, zijne lange loopbaan te hunnent te voleindigen.
De dag brak aan; allengskens verzamelde men zich rondsom de lange tafel, op welke sarnen een goed ontbijt had doen gereed maken. Belangrijk was het, op te merkén, hoe alle gasten met eene treurige en bezorgde houding binnentraden, en hoe hun gelaat opklaarde, terwijl zij philip en hildegarde naderden; zij dankten de jonge echtgenooten dat zij hen aldus gered hadden; zij drukten hunne hand, en verzochten, dat het hun niet kwalijk mogt genomen worden, indien zij tot dit feest der blijdschap en der vrolijkheld niet iets bijdroegen. In dit oogenblik traden koenraad en elizabeth binnen, een klein koffertje dragende. Zij namen plaats boven aan de tasel. Elk wilde met hen spreken. ‘Stilte, mijne kinderen!’ zeide koenraad, zijne stem verheffende; ‘luistert naar mij, en daarna kunt gij spreken.
De vorsten weten dikmaals zelve niet, hoe en waarom zij weldoen; maar God, die hier boven is, en hunne harten neigt als waterbeken, weet, wat er het gevolg van zijn zal. Het is al zeer vele jaren verleden, dat het mijn' goeden meester rudolf, wiens ligchaam in het graf, wiens ziel in het paradijs is, en wiens portret daar boven mijn wapentuig hangt, behaagde, mij vele kostelijke juweelen te vereeren, die eene goede somme gelds

{==183==} {>>pagina-aanduiding<<}
waardig zijn. Tot op dit oogenblik, heb ik niet geweten, wat ik met die juweelen doen zoude; ik wilde dezelve als eene huwelijksgift aan mijnen zoon en mijne dochter philip en hildegarde schenken; het is hierom dat ik het geluk gehad heb, dezelve met mij te nemen; zij liggen in dit koffertje; maar in hunne handen zouden zij even weinig nut doen als in de mijne. Thans, mijne vrienden, wil ik ze naar Bazel zenden, om aldaar verkocht te worden; het geld, daarvan komende, zal dienen tot het herbouwen van uwe hutten, en om dezelve, zoo als zij voorheen waren, van huisgeraden en gereedschappen te voorzien.’
‘En tot zoo lang,’ voegde philip er bij, ‘zult gij bij ons blijven; wij kunnen wel eenigen tijd onze bruiloftsgasten den kost geven’
Zij vielen op de kuieën, de handen met een vreugdegejuich tot hunne weldoeners opheffende. ‘Saat op, mijne vrienden,’ zeide de oude sarnen: ‘God is het, die u gered heeft; aan God moet gij uwe dankbaarheid betuigen. Nadat gij dezen pligt zult vervuld hebben, zult gij nog een anderen hebben te betrachten omtrent den ouden Bergherder; hij is het, van wien God zich bediend heeft om u te behouden; hij is het, aan welken gij hier beneden uwe dankbaarheid schuldig zijt Hij is nog niet in ons midden. Komt, mijne kinderen! laten wij ons gezamenlijk rondsom zijne legerstede verzamelen; dat hij, bij zijn ontwaken, de genen rondsom zich aanschouwe, welke hij van den dood gered heeft.’ Men begaf zich naar zijne kamer; men vond in der daad den goeden grijsaard te bedde, maar.... zijne ziel was bij God; wit was zijn aangezigt even als zijne haren, en als de lange zilverkleurige baard, die zijne borst bedekte; de glimlach des geluks zweefde nog om zijne lippen. ‘Hij is,’ zeide sarnen, ‘henen gegaan tot den genen, die hem gezonden had om u te redden; hij geeft Hem rekenschap van zijne zending. Goede grijsaard! blijf onze schutsheer!’ Allen knielden rondsom des achtbaren grijsaards stersbed, en herhaalden deze bede; allen verzelden 's anderen daags deszelfs lijk naar zijne laatste woning.
De juweelen van Keizer rudolf werden verkocht. De hutten werden wederom opgehouwd in de vallei des Sneeuw-
{==184==} {>>pagina-aanduiding<<}
vals, en van goede en dankbare menschen bewoond, aan koenraad's en bertrand's kinderen verknocht De twee huisgezinnen bleven bij elkander. Het leven der onde lieden werd tot een groot getal jaren gerekt, en de oude Bergherder nimmer vergeten; dikmaals spraken er philip en hildegarde van tot hunne kinderen, en zeiden tot hen: ‘Zonder hem zoudet gij er niet zijn: want al voorlang zouden uwe ouders onder den Sneeuwval begraven geweest zijn.’
Philip beschreef deze Gebeurtenis, om de gedachtenis des honderdjarigen Herders onder ons te bewaren.

Vriendschap en liefde.

(Le Bonheur individuel, par Mr. le Senateur vernier.)

De oorsprong der Liefde is onzeker, het wezen der Vriendschap goddelijk; grilligheid doet de Liefde binnensluipen, de grondslag der Vriendschap is de deugd; de eerste is steeds naar het zinnelijke uitgestrekt, de andere is de eigendom der ziele; de Vriendschap moge min levendig zijn, zij is niet min teeder dan de Liefde; deze is ligtzinnig en onstandvastig, gene vast en duurzaam; de tijd verwoest de Liefde, den zetel der Vriendschap bevestigt hij; de eene beheerscht slechts de onstuimige jeugd, de andere bekoort en versiert elken leeftijd. Hoe kiesch ook de Liefde zich vertoone, zij kan den hoon, haar aangedaan, verduwen, en elk vermag op hare ongewijde altaren te offeren; de Vriendschap onderscheidt zich, door alleen de hulde te ontvangen van zuivere, gevoelige en deugdzame harten. De eene is steeds omringd van vrees, wantrouwen, onrust en verwarring; de andere heeft het vertrouwen, de opregtheid en de zekerheid tot gidsen; niets verbittert de genoegens, welke zij doet smaken; door haar geniet de mensch het tegenwoordige, het voorledene en toekomende; en indien het geluk te vinden zij op aarde, 't is inzonderheid van haar dat men hetzelve mag verwachten. De Liefde is niet dan het vermaak der ziele; de Vriendschap is derzelver voedsel en steun. Deze heeft moeds genoeg, ons ten gepasten tijde te bestraffen, onze misslagen ons te doen op-
{==185==} {>>pagina-aanduiding<<}
merken en gevoelen, en, met de verlichte gematigdheid der wijsheid, onze afwijkingen aan te toonen; zij weet, met edele stoutmoedigheid, ons te beschermen, ons te verdedigen tegen aanzien, gezag en magt zelve, bij onregtmatige verdenking of beschuldiging. De Vriendschap is gevormd voor den deugdzamen; slechte of bedorvene gemoederen hebben op haar geenerlei aanspraak. De magtige heeft zijne slaven, de rijke zijne vleijers, de man van vernuft zijne bewonderaars, de losbandige zijne medegenooten; de deugdzame-alleen heeft vrienden. Dusdanig zijn de blijkbare kenmerken der ware Vriendschap.

De beloonde eerlijkheid.

(Een treffend Voorval.)

In zeker gewest van Frankrijk leesde een jongeling, perrin genaamd. Hij verloor zijne ouders, eer hij nog derzelver namen konde uitspreken, en werd in een liefdadig gesticht opgevoed. Vijftien jaren oud zijnde, trad hij, als schaapherder, in dienst van eenen landman, in de nabuurschap van eenen anderen landman, die eene dochter had, lucette gebeeten, die haar vaders schapen hodde. Dikmaals ontmoetten zij elkander, en waren gaarne bijeen. Aldus verliepen er vijf jaren; nu begonnen de wederzijdsche aandoeningen ernstiger te worden. Perrin deed aan lucette den voorslag, om haar van haren vader ten huwelijk te verzoeken; zij bloosde, doch gaf meteen hare toestemming. Naardien zij s anderendaags eene boodschap in de stad had, nam de jongeling hare afwezigheid tot het doen van den voorslag te baat. ‘Gij verzoekt mijne dochter ten huwelijk?’ sprak de oude man: ‘Hebt gij een huis, waarin zij kan wonen, en gelds genoeg om haar te onderhouden? Voor u beiden heeft lucette niet genoeg. Neen! neen! perrin, ik kan mijne toestemming niet geven.’ - ‘Maar,’ hernam perrin, ‘ik heb handen om te werken; van mijn loon heb ik twintig kroonen bespaard, die de huwelijkskosten en nog wel iets meer kunnen goedmaken. Ik zal harder werken en meer overgaren’ - ‘Wel,’ zeide de oude man, ‘gij zijt jong, en kunt nog wel wat wachten. Word rijk, en mijne dochter is tot uwen

{==186==} {>>pagina-aanduiding<<}
dienst.’ Met ongeduld wachtte perrin in den avond op lucette's wederkomst. ‘Heeft mijn vader u afgewezen?’ vroeg lucette bij de eerste ontmoeting. ‘Ach, lucette,’ antwoordde perrin, ‘hoe ongelukkig ben ik, dat ik arm ben! Maar ik heb den moed nog niet geheel verloren: mijne omstandigheden kunnen ten goede veranderen.’ - Naardien zij zich nooit konden verzadidigen van met elkander te praten, begon ongevoelig de nacht te vallen, en werd het donker. Perrin, een kwaden stap doende, viel op den grond. Willende weten, waarover hij gevallen was, tastte hij in het rond, en vond eenen zak, die zeer zwaar was. Voortgaande, en den zak bij het licht beziende, ontdekten zij, dat dezelve vol goudgeld was. ‘Dank, hemel!’ riep perrin in verrukking uit, ‘dat gij onze wenschen gunstig zijt. Dit geld zal uwen vader voldoen, en mij gelukkig maken.’ Onder het gaan naar haar vaders huis stond perrin eensklaps stil. ‘Dit geld,’ zeide hij tot lucette, ‘behoort ons niet; het behoort aan den eenen of anderen reiziger, en misschien betreurt hij in dit oogenblik zijn verlies. Laten wij bij den pastoor gaan, om hem raad te vragen, hoe wij in dezen moeten handelen; hij was altijd zeer vriendelijk jegens mij.’ - Perrin stelde den geestelijken den zak ter hand, zeggende, dat hij in het eerst den zak met geld had beschouwd als een geschenk, door de Voorzienigheid hem beschikt, als het eenige middel ter wegneminge van de zwarigheid tegen hun huwelijk; maar dat hij nu twijfelde, of hij wel regt had om het geld te houden. Met aandoening keek de priester de twee gelieven aan; hij bewonderde hunne braafheid, die zelfs hunne liefde scheen te overtrefsen. - ‘Perrin!’
zeide hij, ‘koester en behoud deze gevoelens, en de hemel zal u zegenen. Wij zullen ons best doen om den eigenaar te ontdekken. Hij zal uwe eerlijkheid beloonen; ik zal er zoo veel bijdoen, als mijn vermogen toelaat; gij zult lucette hebben.’
De zak met geld werd in de nieuwspapieren aangekondigd en in de nabuurschap uitgeroepen. Na verloop van eenigen tijd, terwijl er geene navraag naar het geld kwam, ging de priester bij perrin. ‘De twaalfduizend livres,’ zoo sprak de brave geestelijke hem aan, ‘doen tegenwoordig geen nut; gij kunt de renten daarvan trekken; besteed de-
{==187==} {>>pagina-aanduiding<<}
zelve op zoodanig eene wijze, dat de hoofdsom voor den eigenaar verzekerd zij. indien hij te eenigen tijde moge opkomen.’ - Men kocht eene boerderij, en lucette's vader gaf zijne toestemming tot het huwelijk. Perrin hield zich bezig met den land- en akkerbouw, lucette met de bezorging van de huisselijke zaken. Onder het vlijtig waarnemen van hunne wederzijdsche pligten, smaakten zij in de teederste huwelijksmin een volmaakt geluk; twee kinderen, schoon als Cupido, maakten hen meer en meer dierbaar voor elkander.
Perrin, op zekeren avond van het land huiswaarts keerende, zag een rijtuig, waarin twee Heeren zaten, omvallen. Hij snelde te hunner hulpe, en bood hun alle gemak aan, welk zijn klein huis konde opleveren. ‘Deze plek,’ zeide een dier Heeren, ‘is zeer heilloos voor mij: voor tien jaren heb ik hier twaalfduizend livres verloren.’ Zeer aandachtig luisterde perrin. ‘Wat onderzoek, Mijnheer! hebt gij daaromtrent gedaan?’ vroeg hij. - ‘Ik had geene gelegenheid,’ antwoordde de reiziger, ‘eenig onderzoek te doen. Ik was op weg naar eene zeehaven, om naar Oostindiën scheep te gaan, en het schip lag zeilvaardig.’
Den volgenden morgen liet perrin zijnen gasten zijn huis, zijnen tuin en zijn vee zien, en verhaalde, hoe veel zijne landerijen opbragten. ‘Dat alles,’ zoo sprak hij, zich tot den reiziger wendende, die den zak met geld had verloren, ‘dat alles behoort u toe; ik heb het geld gevonden, en kocht er deze boerderij voor, de boerderij, met al wat er op is, is de uwe. De pastoor heeft onder zich een papier, waarvan dit een afschrift is, hetwelk uwen eigendom zoude verzekerd hebben, alware ik ook gestorven zonder dat ik u gezien had.’ - Met aandoering las de vreemdeling het papier. Perrin, lucette en de kinderen keek hij beurtelings aan. ‘Waar ben ik?’ riep hij, ‘en wat hoor, zie en lees ik?’ ‘Welk eene deugd bij menschen van zoo geringen stand! Hebt gij, behalve deze boerderij, nog meer land?’ - ‘Neen’ antwoordde perrin, ‘maar gij zult wel een huurder vinden, en ik hoop niet dat gij mij zult verdrijven.’ - ‘Uwe eerlijkheid verdient eene beter belooning,’ hervatte de vreemdeling: ‘ik ben zeer gelukkig geweest in den koophandel, en heb mijn verlies vergeten.

{==188==} {>>pagina-aanduiding<<}
Gij hebt volkomen regt op dezen kleinen eigendom; behoud dien als den uwen. Wat mensch in de wereld zoudo zoo als perrin gehandeld hebben?’ - Perrin en lucette stortten tranen van dankbaarheid en blijdschap. ‘Mijne kinderen,’ zeide hij, ‘kust de hand uwes weldoeners. Lucette! deze boerderij behoort nu ons toe, en wij kunnen zonder angst en wroeging dezelve bezitten!’ - Aldus werd de eerlijkheid beloond. Dat zij allen, die de belooning verlangen, de deugd betrachten!

De waarheid.


Lieve zwerfster op deze aarde, 
Arme, waar gij komt verjaagd, 
Nooit gerangschikt naar uw waarde, 
Overal met drift belaagd; 
In geen hoekje ooit onverhinderd, 
Altoos in uw regt verminderd, 
Maar onschendbaar in uw' naam, 
En, hoe ook verschopt, verdrongen, 
Hoe besmet door lastertongen, 
In uzelve zonder blaam! 
Arme zwerfster, die uw waarde 
Altoos aan u-zelv' verbindt; 
Lieve balling op deze aarde; 
Droeve, die geen herberg vindt; 
Eedle, die, in schaamle kleêren, 
U alom, met smaad, ziet weren, - 
Klinkt voor u de loszang niet, 
'k Wij dan, mogt het u vereeren, 
U voor 't minst een needrig lied! 
 
Waar zou 't zich het beste schikken, 
Dat ik uwe trekken tref, 
Dat ik, door u aan te blikken, 
't Ongesmukte schoon besef? 
Waar mag ik u 't eerst ontmoeten? 
Waar u ongestoord begroeten? 
Op geen plekie zijt gij vrij: 
'k Dwaal, vermoeid, in alle hoeken, 
Om, waar 't mooglijk, u te zoeken, 
En ik vind slechts mommerij. 

{==189==} {>>pagina-aanduiding<<}

Vlied, ei vlied mij dan niet langer; 
Voeg u bij den armen zanger, 
Die zijn lied u wijden wil; 
Vrees niet, dat ik u zal jagen; 
Ducht niet, dat ik u zal plagen; 
Zwerfster, sta hier veilig stil! 
Waarom langer toch verscholen, 
Daar geen hoekje uw vrijplaats blijft; 
Liever ga ik met u dolen, 
Zwerven, waar u 't lot ook drijft. 
'k Wil u naar geen looi waarderen; 
Om u-zelv', niet om uw kleêren, 
Om de zaak, niet om den schijn, 
Wordt mijn hulde u opgedragen; 
Alles wil ik voor u wagen; 
Ja, ik wil uw ridder zijn. 
 
'k Zweer.... Maar hoe! de tijd tot zweren 
Wordt mij zelfs niet toegestaan: 
Omdat ik u durf verweren, 
Valt reeds alles op mij aan. 
Maar, ofschoon de logenbende, 
Die het kampgebruik nooit kende, 
Zich ook tot mijn' val vereen', 
Lieve zwerfster, ik wil vechten 
Voor uw glorie, voor uw regten, 
En ik sla door alles heen. 
 
Ja, uw ridder zegepraalde: 
Dat de kampprijs mij versier'! 
Nadat ik triomf behaalde, 
Galme uw lof van mijne lier! 
 
Doch voor weinige oogenblikken 
Zal de rust ons noodig zijn: 
Laten we ons een poos verkwikken; 
'k Dorst reeds naar een teugje wijn. 
Na een proefstuk zoo verheven, 
'k Durf u daar mijn woord op geven, 
Worde ik prachtig ingehaald: 
Welk een gastheer zou 't nu wagen 
Ons van zijne deur te jagen, 
Nu uw ridder zegepraalt? 

{==190==} {>>pagina-aanduiding<<}

'k Zie daar ginds, naar mijn verlangen, 
Reeds een' krans van klimop hangen; 
Rusten wij daar ongemoeid: 
Ja, mijn schoone, ja, 't is zeker, 
Dat daar, uit den vollen beker, 
't Vocht der muskadellen vloeit. 
Doen wij, zonder iets te vragen, 
't Teeken, dat gij mij doet dragen, 
Aan den gullen huiswaard zien: 
ô, Gewis zal 't hem behagen, 
Dat hij ons naar waarde dien'. 
Ja, daar ziet hij reeds naar buiten; 
Hij herkent ons reeds.... Maar hoe! 
Gaat hij al de vensters sluiten? 
Ja, hij smijt, om ons te stuiten, 
Ons de deur voor 't aanzigt toe. 
Voegt het, kransen uit te hangen, 
Om de gasten dus te ontvangen? 
Vragen wij voor 't minst de reên.... 
‘Gaat (dus bromt hij) elders toeven; 
Zoekt daar, wat gij moogt behoeven: 
Gij jaagt hier mijn klanten heen.’ 
 
Troosten we ons die stuursche groete: 
't Twisten doet hier weinig baat. 
Dat een teng de kwelling boete, 
Zoo het elders beter gaat. 
Ja, zie ginds een vrolijk troepje; 
Voegen we ons daar spoedig bij; 
Dringen wij ons in een groepje; 
Dat een dronkje ons ook verblij. 
Ja, reeds schuimen de bokalen, 
Om ons juichende in te halen; 
Ieder wenkt ons even gul. 
Kom, dat hier ons niets verschrikke, 
Dat ons hier de rust verkwikke, 
En 't genot ons doel vervull'! 
Hier, ja hier is 't goed te poozen; 
Vlijen we ons hier in den kring; 
Laat ons niets verroekeloozen; 
Deelen we alles onderling .... 

{==191==} {>>pagina-aanduiding<<}

Maar, wat mag de blijdschap storen, 
Die nog even hier gebood? 
Wat den galm der vreugde smoren, 
Die van áller lippen vlood? 
Ach! het zijn uw straffe blikken, 
Die een ieder doen verschrikken, 
Die ge op ieder vlekje slaat. 
Naauw begint ge een woord te spreken, 
Of meldt ieder zijn gebreken; 
En uw strengheid kent geen maat. 
Dit, dit dunkt mij overbodig. 
Schik voor 't minst een weinigje in. 
Waartoe is een stuurschheid noodig, 
Die niets wekt dan tegenzin? 
Wilt ge iets in uw voordeel winnen, 
Tracht u dan te doen beminnen; 
Derf geen voordeel om een gril: 
En, wilt ge iemand iets ontleden, 
Wees zoo minzaam in uw reden, 
Dat hij naar u luistren wil. 
 
Zie, ik zeg 't u, zoo te zwerven, 
Zonder leger, zonder dak, 
Ieder gul onthaal te derven, 
Is een vreeslijk ongemak. 
Als de vuren helder branden, 
In de koû te klappertanden, 
Van de sneeuwjagt overstroomd, 
En, bij 't gieren van de winden, 
Nergens hutje of kluis te vinden, 
Zulk een toestand dient geschroomd. 
Ja, ik heb u trouw gezworen; 
'k Geef den moed nog niet verloren; 
Nimmer zal ik u ontvliên; 
Maar, indien ik voor u strijde, 
Wil ik dat mij elk benijde 
Om de schoone, die ik dien. 
 
Slinger om uw fraaije leden, 
Waardig aan der Goden tooi, 

{==192==} {>>pagina-aanduiding<<}

Bloempjes der bevalligheden: 
Dat heur sluijer u omplooi'. 
Laat geen woordje uw' mond ontslippen, 
Dat onvriendlijk heeten mag; 
En wen, sprekende, uwe lippen 
Tot een minnelijken lach. 
Zie, het is van ouds geweten, 
't Geen ge altoos bewezen vindt, 
Dat een woord, dat goed mag heeten, 
Ook een goede plaats verwint. 
Ja, de wereld heeft haar wetten, 
Wetten der welvoeglijkheid: 
't Voegt, uw' gang er naar te zetten, 
En te wandlen met beleid. 
Lieve zwerfster, rull het dolen 
Voor een stand, die u betaamt; 
Maak, dat, gunstig aanbevolen, 
Niemand meer zich uwer schaamt. 
Wordt ge een enkle reis bedrogen, 
Laat uw wraak slechts aan 't geval; 
Rep u om geen snelle logen, 
Die u nooit ontkomen zal. 
Wilt ge, o schoone! mij gelooven, 
Dan vindt ge overal gemak, 
In het stulpje en aan de hoven, 
Onder 't leije- en rieten-dak; 
Overal zult ge u zien eeren; 
Doovende iedren valschen schijn, 
Van geen' rijkstroon u zien weren, 
Bij geen landspel vreemde zijn. 
Zie, de glimlach, die uw wangen 
Om d'onnoozlen raad versiert, 
Doet u van de rij omvangen, 
Waaruit ge eerst verstooten wierd. 
 
Lieve zwerfster op deze aarde; 
Droeve, die geen herberg vindt; 
Maak, dat ge eenmaal, naar uw waarde, 
U door allen ziet bemind. 
 
M.W. 






{==193==} {>>pagina-aanduiding<<}

Mengelwerk.

Het waarachtig goed.

Door Mr. W. Bilderdijk.


Van hier, wie vreugde zoekt! mijn zang ontspringt aan 't hart. 
Die altijd bornende aâr van onuitputbre smart, 
Die slinger, levenslang door de onrust aangedreven, 
Om elk ondeelbaar stip te merken van een leven, 
Tot niets dan aaklig zwart, dan jammerklank bestemd, 
Heest pijn ten springveêr, die met ijzren nepen klemt, 
Den boezem samenschroeft, en d'adem vormt tot zuchten. 
Hoe! leven is ons lot, en spreekt men van genuchten! 
Wat is dat leven dan -? Ween, teder wichtjen, ween 
By de intreê op dien weg van louter heilloosheên! 
Ja, tranen zijn uw deel. Bereid u, die te plengen! 
Haast zult gy ze aan uw zweet, uw hartebloed, vermengen, 
En 't pad bedrupplen, ja beplasschen waar gy streest. 
Schrei, wichtjen, 't is uw deel: de stervling schreit, die leeft. 
 
Ja, lach', verlustig' zich, die lust heeft onder 't zwoegen! 
Verdring' hy 't zelfgevoel door ingebeeld genoegen! 
Ik zing geen hersenschim wier lichaam niet bestaat, 
Die, waar de hand haar grijpt, in ijdlen damp vergaat, 
En, 't naar haar smachtend hart onmachtig is te laven: 
Dat schijngoed, doel van hun, die zich aan 't stof verslaven! 
Neen, 't waar, 't waarachtig goed is 't voorwerp van mijn lied. 
Geeft, droeven, geeft gehoor: ik terg uw smarten niet. 
 
Ja, 't hart gevoelt zich-zelv' een denkbeeld ingedreven 
Van heil. Daar is een goed, een doel, waarvoor wy leven. 
Dees pijn, dit zelfbesef van ongenoegzaamheid, 
Die hoop, waarmeê zich 't hart in 't uiterst onheil vleit, 

{==194==} {>>pagina-aanduiding<<}

Tot beter voorbewaart, en gruwzaamheên leert dragen, 
Bewijst een vatbaarheid, voor geen der aardsche plagen 
Gevormd, maar tot een' stand van meer dan aardsch genot. 
Ja, 't schepsel werd geschikt voor 't hem verordend lot; 
Het lot voor 't schepsel en zijn aart en vatbaarheden. 
Geen ijsbeer zwerft in 't Noord met ongedekte leden, 
Maar treedt in 't bont gedoscht van de ondoordringbre vacht. 
Geen roofdier, door natuur geschapen tot de jacht, 
Mist klaauwen of gebit tot grijpen en verslinden. - 
Geen vogel, wien zijn vlerk niet opheft door de winden; 
Geen visch, die niet door 't nat met vin en zwabber roeit, 
Beweegbre waterspaan, uit vlies en been gegroeid. - 
Wat loeien kudde en stal? wat vergt het woudgebroedsel 
Al brullend, van Natuur, dan 't onbekrompen voedsel 
En 't geen de paardrift eischt? - Wat strooit het moedig paard 
De lucht met spattend schuim en schudt de bonzende aard 
Met hiel en hoefslag? - 't Is om lijftocht, om 't genoegen 
Der teelzucht. - 't Veld schiet uit, en zonder akkerploegen; 
Zijn brieschen roept een gade uit bijgelegen oord, 
Die aanrent op zijn stem: zijn wenschen zijn verhoord, 
Zijn vatbaarheên vervuld. Bevredigd ligt hy neder, 
En vraagt geen' andren staat, geen vin, geen vogelveder, 
Waarmeê hy 't grondloos diep of 't luchtgewelf doorstreeft. 
Geen goed beseft zijn hart, dan wat natuur hem geeft. 
Geen honger, of 't Heelal is machtig tot verzaden, 
En de inspraak der natuur heeft schepslen nooit verraden! 
Maar wy....! is dan voor ons die teedre moeder wreed? 
 
Ons schonk zy de arendsklaauw noch 't warmend pantherkleed, 
Noch 't bliksemend gebit des evers. Lucht en stormen, 
Ja, elke Hoofdstof, zijn ons vijand. Aas der wormen, 
Beheerschen wy 't bezielde; en, koning van 't Heelal, 
Verkwijnen we in behoefte, en jamm'ren zonder tal! 
Wat wederstrevigheên! Maar neen, voor 't dierlijk wapen 
Werd, stervling, u 't verstand, als eedler, ingeschapen. 
Dat weertuig biedt geweld, biedt lucht en stormen trots, 
En schenkt u klaauw en tand, en praal- en winterdosch 
By 's aardrijks scepterstaf. Gedwee aan uw bevelen, 
Gaan lucht- en waterstroom getemd in uw gareelen, 

{==195==} {>>pagina-aanduiding<<}

Met heel het dierendom, dat in uwe oppermacht 
Zijn' aart verlochent, en zich neêrbuigt voor uw kracht. 
't Is alles uw, wat is. - Dan ach! 't geen handen vatten, 
Wat is dat, ô mijn ziel? - Een wareld biedt heur schatten 
Gehoorzaam aan haar heer, en stort ze willig uit; 
Maar hy, hy vordert meer dan wat zy in zich sluit. 
Wat prikkel dan, wat gier, in onze borst besloten, 
Ontrust, verknaagt, verslindt, ô mijn natuurgenooten, 
In 't hoogst des overvloeds dat nooit te vreden hart, 
Dat hongert by de weelde, en nooit verzadigd werd? 
Wat afgrond, die steeds gaapt met immerholle kaken, 
Wat Scylla, die steeds zwelgt om steeds weêr uit te braken, 
Wat vraatzucht, walgingvol voor 't geen zy steeds verslindt, 
Bewoont den hollen balg van 't nietig menschenkind? 
Wat kwijnt het, wat begeert, wat wil, wat eischt het meerder? 
Wat mort het tegen 't lot, natuur, en haar Regeerder? 
 
Men vraag niet! neen, men sla een vorschend oog in't rond. 
Geen wichlaar vindt hier plaats, geen valsche priesternond 
Die logenvonden dicht in onverstaanbre zangen, 
Door duizlig bijgeloof met blind ontzag ontfangen. 
't Heelal verheft zijn stem, en kondigt waarheên aan. 
Men hoor' haar, en ons hart, ô stervling, is voldaan! 
 
Ja, 't schepsel werd geschikt voor't noodlot hem beschoren. 
Het dierlijke is voor de aard, en tot vergaan, geboren. 
Het lichaam werd gevormd in 't heerelijkst verband. 
Bestaan, en voedsel, hangt aan 't werkend ingewand: 
Dit, richt Natuur naar 't aas; naar dit, gebit, en spieren, 
En klaauw, en wapentuig, en breingestel der dieren. 
Gevoed zijn, onderhoud, vernieuwing van 't geslacht, 
Zie daar, tot welk een doel het dier werd voortgebracht! 
Iets meerder, waar te veel. - Des stervlings kranke poging 
Verfaalt of schiet voorby het wit van zijn beooging; 
Gy niet, almachte Geest, die 't groot heelal bezielt! 
Gy, trouwe dienares die aan zijn zetel knielt! 
Uw hand ontvliegt geen pijl, die, van den boog gedreven, 
Zijn doelwit niet bereikt, zijn doel ter zij' zal streven, 
In 't wild de neevlen klieft, of, zonder oogmerk treft. 
Geen dwarlend windgeblaas dat stormend zich verheft, 

{==196==} {>>pagina-aanduiding<<}

Geen speelziek wuft geval dat lust schept in verstoren, 
Verdringt hem uit zijn vlucht naar zijdelingsche sporen, 
Verstrooit hem door het zwerk, of keert zijn staalspits af. 
Neen, noodzaak is uw wet, en, wijsheid, die haar gaf! 
 
Ja, Noodzaak is uw wet, door Wijsheid voorgeschreven. - 
Geen ijdle trek of drift vergistigt ons het leven. 
Het lijf eischt nooddruft, en gy schenkt het. De overvloed 
Vergast wat ademt, op uw' velddisch. 't Wordt gevoed, 
't Vernienwt zich, en 't herleeft. - De honger, hol van kaken, 
En prikkelende dorst, die de ingewanden blaken, 
Wat zijn zy dan uw stem? - Gy roept ons: wordt verzaad, 
Gy zijt het, die in 't hart van 't minnend wulpjen slaat 
Dat naar de weêrhelft hijgt die in zijn' arm moet klemmen. 
Begeerte, en zucht tot heil zijn ware orakelstemmen! 
Zy noodigen - ô neen, zy zweepen ons naar 't doel; 
En 't ons verordend goed verklaart zich in 't gevoel. 
 
Hon moed dan, sterveling, indien u de aard verdrieten, 
Haar lust u walgen kan, of koud laat by 't genieten, 
Uw boezem immer zwoegt, en, naar volmaakter zucht. 
ô Geef hem, geef uw' wensch, hy is rechtmatig, lucht! 
Ja, dwing u-zelven niet, in dwaasheên lust te rapen: 
Indienze uw hart versmaadt, het is voor meer geschapen. 
Iets grooters wacht u. - Ja, geen ijdle zwijmeldronk 
Des bekers, dien de lust tot uw betoovring schonk, 
Bedwelme u! Proef heur' wijn, en leer zijn vreugde sinaken; 
Maar - vraag uw eigen hart: Wat kan gelukkig maken? 
 
Gelukkig? - Zoo 't geluk aan aardsch genoegen hing, 
Wie vond het? - Noem me een' mensch die 't ooitten deel'ontsing. 
Waar is hy? - Goud, of macht, of eer, of prachtvertooning, 
Verblindt geen' stervling meer, hy zij dan flaaf of koning. 
Het niets is voor 't genot min nietig dan 't te veel. - 
De scepterstaf bezwaart de handen, als 't houweel. - 
Het hoofd gevoelt een kroon waarin de zorgen broeien; 
Geen schittring van gesteent' waarvan de kroonen gloeien. - 
Wat is u, schuchtre duif, die veedren halskarkant, 
Ofschoon hy van pyroop en vuurkarbonkels brandt, 
En hyacinten mengt met purper en saffieren? 
Wat is hy meer dan 't graauw van veldgans of plevieren? 

{==197==} {>>pagina-aanduiding<<}

Of is 't een wapen voor des haviks scherpen klaauw, 
Die neêrschiet op zijn prooi uit 's hemels neevlig blaauw? 
Neen, weg met zulk een' droom! Voldoening der gemoederen 
Hangt aan geen flikkerpraal van uiterlijke goederen; 
Men zoekt ze als middel. - Maar het doelwit van uw' tocht, 
ô Pyrrhus? 't Geen uw hart langs zulk een' omweg zocht, 
Wat is dat? - Rust misschien? - Ach, kost ge die genieten. 
Geen dierbaar menschenbloed zou door uw handen vlieten. - 
Of nooddruft? spel? of weelde? of wat de zinnen vleit? - 
Die weemlen om uw'throon, met rozen overspreid. - 
Wat dan? - Helaas, u-zelv'. - Gy voelt in 't ledig harte 
Behoefte - naar een goed -; en dit gevoel baart smarté; 
Doch, vruchtloos omgedwaald, of wapens opgevat! 
Dat goed is voor u-zelv' een onbekende schat. 
 
Wij zoeken 't allen. Ja; maar, wat de geest zich voorstelt 
Is ijdle hersenschim, die 't zuchtend hart te loor stelt. 
De vorst beklaagt zijn kroon, de held, zijn lauwerblaân; 
De rijkaart stikt in 't goud, en 't kan hem niet verzaan; 
't Gestreelde zintuig slijt, verstompt zich voor 't genoegen 
Derlust, - en 't zoetst vermaak laat steeds naar meerder zwoegen: 
De ziel blijft ledig, en de nooddruft, onvervuld. 
Een honger schreeuwt in 't hart, die geen verzaken duld: 
Zijn prikkel sluimert niet. - Welaan, langs andre wegen 
Ten hemel van de rust, en de onrust uit gestegen! 
 
Wie zijt gy, die zoo stug in 't onaanzienlijk kleed, 
Maar trotscher dan de vorst in 't glansrijk purper treedt? 
't Gefronste voorhoofd, in zijn' rimplenplooi verscholen, 
Verkondigt statige ernst, en - wijsheid, diep verholen. 
Gy, mooglijk, vondt dien schat waarnaar ons 't harte trekt, 
Gy, wijsgeer, die 't ontmomt en heel de ziel ontdekt. 
Waar is hy? - Zelfbedwang, vernoegdheid, lustverzaken; 
Zie daar uw groote les om ons geluk te maken! - 
Beheersching van zich-zelv', verloochning van den trek! - 
Neen, 'k vraag u brood, mijn vriend, geen heulsap in 't gebrek. 
Vervulling eischt mijn hart by 't pijnlijk hongerknagon; 
Geen orgevoeligheid, om 't zonder smart te dragen; 
Geen sluimring, die, 't besef bedwelmend van dit leed, 
De nooddruft, my bestemd, in ijdlen droom vergeer. 

{==198==} {>>pagina-aanduiding<<}

Die nooddruft is geen waan. Zy is ons aangeboren, 
En wee hem, die haar kreet, natuur ten spijt, mocht smooren! 
 
Maar ligt dan 't ware goed in die voldoening niet 
Die 't zintuig, die 't genot van 't stoflijk lichaam biedt, 
Verheffen we ons! De trek, de zucht, ons ingedreven, 
Stijgt hooger dan de zorg voor dit vergangbaar leven. 
Ze omvat het wijd heelal in wezen en verband. 
't Is kennis. Oefnen wy het leeringgraag verstand, 
Dat voorrecht dat den mensch tot koning vormt der dieren! 
De weg naar 't waar geluk is, weetlust bot te vieren; 
Het weten, zaligheid. 't Is heerlijk, met het oog 
Door 't kleed waarmeê Natuur haar werken overtoog 
Te dringen; 't ingewand des aardrijks door te wroeten, 
En zonnen, op heur baan in 't evenwicht, te groeten. 
Zie daar uw grootheid, mensch; zoek daar uw heilgenot! - 
Helaas! Waar wetenschap bestaanbaar met uw lot! - 
Maar, onding in 't Heelal, in duisterheên omwikkeld, 
Wat poogt gy? 't Is om niet, zoo u de weetlust prikkelt. 
Egyptens Godenbeeld (den kevertor) gelijk, 
Die wriemlend langs den grond, uit vuil en walglijk slijk 
Zich wareldkloten rolt van loutre nietigheden, 
Door dwazen op hun knien belachlijk aangebeden; 
Zoo vormt ge u stelsels van de wording van 't Heèlal, 
Van wezen, ruimte, en tijd, en noodzaak, en geval. 
Wat zoudt ge, ô blinde, 't licht, wat zoudt ge 't zijn verklaren, 
Die nooit dan ijdlen schijn, nooit waarheid mocht ontwaren! 
Die, ingekerkerd in deze engte, niets bespeurt 
Dan 't schemerschijnsel dat uw kerkerwanden kleurt! 
Wien, door een' ijzren muur, van waarheid afgesloten, 
Het zintuig (als een mist, die, om ons uitgegoten, 
De ziel benevelt en met ijdlen damp misleidt) 
Den toegang afweert, waar het zuchtend hart om schreit! 
Of - kunt ge in dees uw' kring naar vrijen adem hijgen, 
En wieken uitslaan? of, den etherstroom bestijgen 
Waar, om dees aardbol heen, het hel gestarnte drijft, 
En andre kringen dan verbeelding waant, beschrijft; 
Kometen, kuif en staart met zonneglansen sieren, 
En door 't oneindig ruim der wareldstelsels zwieren, 

{==199==} {>>pagina-aanduiding<<}

Die, saamverbonden, en vereenigd, in hun vaart 
Eén hooger zon omslaan, onzichtbaar voor onze aard? 
Waar is uw oog, ô mensch, om door dat diep te boren? 
Waar, om 't naauw zichtbre dier in 't stofjen na te sporen 
Waarin 't de lucht doorzweeft? met d'adem in ons bloed 
Vermengd wordt? met ons vleesch en ingewand gevoed? 
Ja, in een droppel slijms, een vochtdrop onzer klieren, 
Zoo ruim een wareld vindt, als een van 's aardrijks dieren? - 
Ja, schud het zintuig af en zijn bedrieglijkheên; 
Ontweldig u den schijn van 't nietig groot en kleen; 
Vaag ruimte en afstand, als een spinrag, van voor de oogen 
Des vorschers in aw borst; verhef uw denkvermogen; 
Wat is 't? - Iets weten? - Gy, die slechts u-zelv' gevoelt; 
Geen denkbeeld zuivren kunt dat door uw hersens woelt; 
Maar, hemel, aard, u-zelv', en de ongeschapen Waarheid, 
In eenen droessem mengt, beroofd van licht en klaarheid! 
Neen: hy-alleen, hy weet, die uit zich-zelv' alleen 
't Heelal ten spiegel schiep van zijn volkomenheên. 
 
Wat zijn we, ô sterveling? Als argelooze knapen, 
By 't blaakren van de zon, van onmacht ingeslapen, 
Of spelende op het veld, daar de een met schor geluid 
Den krekel napiept, die vast omhupt door het kruid, 
En de ander kooitjens vlecht om 't schuchtre dier te vangen, 
Maar oor noch aandacht heeft voor filomeelenzangen; 
Zoo sluimren we, of een schijn, een beuzling, doet ons aan, 
En waarheid spreekt vergeefs voor die haar niet verstaan: 
Haar licht is nacht; haar stem, een stormwind die in 't bruizen 
D'onvatbren 't oor vervult met niets dan ijdel zuizen. 
't Verstompte zintuig voelt heur goiving in de lucht, 
Maar pijnlijk, onbestemd, als mateloos gerucht. 
De hooger toon vervliegt; een aaklig donderbrommen 
Blijft over, om den mensch door 't ingewand te grommen, 
En de eedle symfonie van 't Godlijk Al verdwijnt 
In d'onverbindbren schok, die louter wankIank schijnt. 
Zy straalt; maar schroeit ons 't oog, te zwak voor zulke stralen 
Als ze uitschiet door de kreits der ruime hemelzalen; 
En - zelfs de kracht bezwijkt in 't werkingvol verstand, 
By d'indruk, waar haar gloed de zenuw door verspant. 

{==200==} {>>pagina-aanduiding<<}

Neen, zintuig noch begrip leert ons de waarheid kennen. 
Wy stellen ze ons ten doel, maar om ons blind te rennen. 
Die flaauwe schemer-zelf, waarnaar zich de aanblik richt, 
Verdwijnt by de aandrift, in 't beneevlen van 't gezicht. 
Dan streeft men roekloos voort in onbezuisden ijver; 
Gevoelt in 't brandend hart een' onweêrstaanbren drijver, 
Een' spoorslag, telkens nieuw, die immer meer verhit: - 
En hollend snelt men voort naar 't ingebeelde wit; 
Om eindlijk, daar en baan en krachten ons begeven, 
In 't bodemloos moeras eens afgronds heen te streven, 
Van tastbre duisternis en holle nacht omzet, 
Waaruit geene aardsche macht de roekeloosheid redt. 
 
Wat dan, wat zoekt ons hart? - Waar zullen we, ô mijn vrinden, 
Het voorwerp, waar 't naar dorst, het waar genoegen, vinden? 
Voorzeker! 't is geene aard vol onvolkomenheid, 
Die 't edel goed bezit, den stervling toegeleid. 
Dat goed ligt buiten haar, behoort tot hooger sseeren, 
Waar rust, waar kennis woont, geen vruchtloos heilbegeeren: 
En daar, mijn vrienden, daar, is Vaderland en ree; 
Hier, worstling zonder eind door de oeverlooze zee. 
 
Doch, oeverlooze zee? - ô Neen, zy heeft heur stranden. 
Omringd van klip en rots, waarop heur baren branden, 
Verbergt die barning hen in 't geesslen van het nat 
Dat in den golfslag schuimt en tot den hemel spat! - 
Des stervlings oog ontzet, de schrik doorwoelt zijne aderen, 
Daar hy het slopen ziet der kielen die hier naderen, 
En 't uitgeschud gewaad der reizenden, den vloed 
Ten prooi gelaten, die ontembaar bruischt en woedt. 
Hy ziet zijn vrienden niet, die door die branding boorden, 
Thands juichende in het heil dier ons onzichtbare oorden, 
En treurt by 't nietig kleed, by de afgeworpen last. 
Ja, houdt met stijve hand aan kiel en kabel vast, 
Als hem 't verbrijzeld schip, hem onder 't lijf bezweken, 
Aan 't golfjen overgeeft, dat ruimlend in koomt breken 
En hem, in d'arm geklemd, als toebetrouwde vracht 
Naar 't voorwerp overbrengt, waar heel zijn ziel naar tracht. 

{==201==} {>>pagina-aanduiding<<}

Ja, deze onzelige aard, dit jammervolle leven, 
Paalt aan een' andren kring, een standplaats, meer verheven, 
En ons verordend, als het eind waartoe wy zijn. 
Ons vaderland is dáár, by waarheids zonneschijn, 
Door nacht noch nevelen verduisterd of betogen, 
Waar 't licht de ziel doorstroomt en geen onmachtige oogen! 
ô Beiden we op die stond met wellust, met geduld, 
Die in dat beter oord ons aller hart vervult! 
 
Dan, aaklig is uw beeld, verslindende oeverbaren! 
Dat slopen van de hulk waarin wy overvaren!.... 
Wat ademt, deinst te rug, wanneer het u genaakt. 
U zoeken, is zich-zelv', is heel zijn hart verzaakt. - 
Verdwaasde sterveling! - Wat vreest gy voor u-zelven; 
Het zij u lucht, of vloed, of ether, om moog welven, 
De lamm'renvacht u dekke, of 't spinrag van den worm, 
Wat is u 't nietig kleed, zijn dichtheid, of zijn vorm? 
Wat zijn u plant en dier, in 't zwervend bloed ontfangen, 
Die, in des lichaams schijn, u voor dit oog omhangen! 
Behoort het leven dan aan 't lichaam? - Werp zijn kaf 
(En breid uw wezen uit), als u onwaardig, af! - 
Hoe! 't lam, dat gistren nog in 't groene klaver speelde, 
Het kruidtjen, dat uw hand uit dorre zaadtjens teelde, 
Hoe! de ever, wiens gebit u-zelv' naar 't leven stond, 
Zijt gy, gy-zelf, ben ik, voor 't eind der avondrond'? 
Zoo is de zelfheid niets. Zoo zijn wy ijdle wolken 
Uit dampen saamgegaârd van poel en waterkolken, 
En 't speeltuig van een' wind, een' oogwenk zonnengloed, 
Die ze opheft, en verbindt, en weêr te niet gaan doet. 
Zoo zijn wy stuivende asch, wier deeltjens saamkrioelen, 
En - 't onbestaanbaarst ding is 't eigen-zelfgevoelen. 
 
Neen, vorm en leest vergaan! ja, al wat stoflijk heet! 
Ons zintuig tast ons niet in 't stoflijk lichaamkleed. 
Wy voelen dat wy zijn, door geen lichaamlijk pogen. 
't Is eigen wil, en kracht, 't is werkend zielvermogen, 
Dat, d'indruk niet ontfangt van 't geen de zinnen treft, 
Of, boven 't geen het voelt, zich eindloos hoog verheft. 

{==202==} {>>pagina-aanduiding<<}

Maar eischt het zelfgevoel, der menschheid aangeboren, 
Betoog? vermag hy 't wel door rede of wil te smoren? - 
Neen, 't spreekt, verheft zich in zijn' boezem, slaat in 't hart 
By elk besef van wil, van wellust, en van smart. 
Wat volk, hoe woest, verlaagd, verwilderd, ja verbeestlijkt, 
Heeft ooit, by 't logst verstand, zijn denkingskracht ontgeestlijkt? 
Vernietiging geloofd in d' ondergang van 't stof? - 
Het woeste Noord zag uit naar Odins hemelhof 
Met schuimend garstenvocht in 's vijands bekkeneelen, 
En dronken tafelvreugd, verpoosd met wapenspelen! - 
De dappre Kalidoon verhief zijn voorgeslacht 
Op wolken, die 't bestijgt ter dartle neveljacht, 
Of met de vuisten kneedt tot dondrende onweêrvlagen. - 
De zwoegende Afrikaan, in 's vijands band geslagen, 
Of onder 't juk verplet, gelooft op 't vreemde strand 
Een' rugkeer door de dood naar wieg en vaderland. - 
Wat meldde ik van den poel, den Hades der Aalouden? 
De diamanten poort die zy hunn' afgrond bouwden? 
Of 't blijd Elysium, en de eindelooze vreugd 
Der schimmen, nog in 't hart gelukkig door hun deugd? - 
'k Zag zelf Egyptens waan; hunn' helmond, door den vinger 
Der oudste kunst geschetst; - den schrikbren Albedwinger 
Die de afgescheiden ziel naar onder sleurt; - de waag 
Die 't vonnis uitwijst van den stervling hier om laag; - 
De strenge geessels, en de bloemen, die hem wachten 
Wien 't oordeel doemt of kwijt, om plichtbreuk of betrachten; 
Het ingebalsemd lijk geschilderd op de borst, 
En, kostbaar, door de pracht, met parels overkorst. - 
En gy, ô Samos roem door zuiverheid van zeden! 
Bekoorlijke Ethalis in maagdelijke leden, 
Door 't zwaard geduchte Euforb aan Xanthus rossen stroom, 
Wat waan was de uwe, of, eer, wat zinnelooze droom? 
Wat was uw-aller waan, ô Volken? - Eén gevoelen; 
Besef van 't stofloos iets dat borst en brein doet woelen: 
Besef van de onmacht van het sterflot op u -zelv'. 
 
Doch wacht niet dat mijn hand u de oudheid open delv' 
En graven omwroet, reeds een eeuwental gesloten. 
Neen, 'k wek geen volken op, geen tijden, lang vervloten; 

{==203==} {>>pagina-aanduiding<<}

Maar volgt my, die my hoort, naar 's aardrijks dageraad, 
Waar de oudste menschenstam in zachten luchtstroom baadt, 
En, nog van zeden, als van hemel, onverdorven, 
D'aalouden leer bewaart, waarin hun Stamgo ôn storven. 
 
‘'t Is onvernietigbaar -’ dus luidt hun eedle zang, 
Die, niet bezweken met de slopende ondergang 
Van heel een warelddeel, en staat, en rijksvermogen, 
Den wijsgeer blozen doet, in 't zinlijk juk gebogen. 
‘'t Is onvernietigbaar, wat in 't Heelal bestaat. 
Onsterflijk is, wat is. Het lichaam is gewaad 
Van schijndamp, die 't bestaande omwikkelt voor onze oogen; 
Een niets, der werklijkheid als nevel overtogen; 
Zy, onverliesbaar. Wat, wat beeft men dan voor 't graf? 
Niets doodt, niets sterft, wat is; niets legt zijn aanzijn af. 
Het leven vangt niet aan, vergaat, of wordt verloren. 
Geen was, geen zal heeft plaats, geen namaals of te voren: 
Het is is duurzaam en voor eeuwig. 't Lijf bezwijk', 
Het ongeteelde blijft, en, onveranderlijk; 
Onvatbaar even zeer voor ondergaan als worden. 
Als 't afgesleten kleed dat we om het lichaam gorden, 
Verworpen voor een nieuw, schudt dit ons waar bestaan 
Zijn stoflijk weefsel af, en doet een ander aan. 
Geen wapens treffen het, geen vuurgloed kan het zengen, 
Geen water en geen lucht ontbinden of vermengen; 
Onkwetsbaar, en bestand voor welk geweld het zij, 
Is 't onverdelglijk, vast, van dood en sloping vrij. 
't Is aldoordringend; niet te ontvouwen; 't is ondenkbaar. 
Wat dan beklaagt ge uw lot, gy, trefloos en onkrenkbaar? 
Beschouw u - zelv', ô mensch (gy die u sterflijk waant!) 
Als eeuwig wordend, of, als eindeloos vergaand. 
Vergaan is worden, en geboren worden, sterven. 
Des levens dag te zien, is 't licht des levens derven. 
Des schepsels oorsprong is met duisternis omhuld: 
Zijn midden, dag; maar dag, met dikke mist vervuld: 
Zijn ondergang, op nieuw in diepe nacht verholen. 
Gy, klaag niet, volg uw baan, op haar is geen verdolen. 
Aanschouw dit wonder, als een wonder, met ontzag, 
Berustende in 't geheim dat niemand doorzien mag. 

{==204==} {>>pagina-aanduiding<<}

De plicht, zie daar uw doel! de hemel staat u open, 
Wat ducht gy, spoed uw' weg, en leer uw hart, te hopen! 
Verwissel stand met stand! In dit, in fijner kleed, 
Zijt ge één, en boven 't stof, het aardrijk, en het leed.’ 
 
Dus leerde aan Indus boord, en waar de dagbodinne 
(Aleer zij 't vlammend hoofd aan 's hemels purpren tinne 
Verheft, en 't neevlig West met zachten lonk begroet,) 
Zich spiegelt in den stroom van Ganges wareldvloed: - 
Dus sprak de Godmensch, dien ons de Indiers verkonden, 
De ontzachbre Bhagovan, van 't stofgewaad omwonden, 
Waarin hy 't menschlijk kroost ten achtsten maal verscheen, 
Hy, Vistno, 's stervlings heil, en met hem lotgemeen! 
Van daar des Brachmans troost, wanneer hy 's levens jaren 
In boete, onthouding, leed, en jammer heen doet varen; 
Geen lachjen van 't genot den toegang schenkt aan 't hart; 
Geen sluimring gunt aan 't wee, maar wegdort in de smart; 
Verdienste en wellust zoekt in 's lichaams folteringen; 
Natuur heur' eisch ontzegt by 't pijnlijkst zelfbedwingen; 
Geen lieve gä omhelst, geen dierbre huwlijksloot; 
Maar 't leven vloek gelooft, en reikhalst naar de dood. 
 
ô Volken! steeds verblind, vervuld met spoorloosheden! 
Wordt wijs, ontsluit uw oog voor 't heilig licht der reden; 
Maar werpt, met fabelwaan, geen oudren wijsheid uit, 
Geen waarheid, die ze, omhuld, omneveld, in zich sluit! 
Geen waarheid ziet ons oog, dan met vermengde kleuren; - 
Niets, dan omhuld met schijn, kan onze geest bespeuren; - 
Niets, dat uw taal, ô mensch, of uitdrukt, of bevat, 
Of, 't is het goud gelijk, met slijk der aard omspat: 
Niet, als Paktool of Taag in 't hutslen van hun plasschen 
Zijn' luister blinken doen, van 't ontuig afgewasschen, 
Maar zoo, als 't in de mijn, uit 's aardrijks hollen schoot 
In de erts gedolven wordt waarin zijn aâr ontsproot; 
En met een' klomp omzet van steengruis en metalen, 
Gelijk een parelgrein, onzichtbaar in zijn schalen. 
Gelukkig echter hy, die 't parelgrein, die 't goud 
In schelp en ertsklomp kent, en aangrijpt, en behoudt! 
't Heelal stemt overeen, en, met het bloed in de aderen, 
Ontfing het wijd en zijd die waarheid, van zijn vaderen: 

{==205==} {>>pagina-aanduiding<<}

Wy leven na de dood. - Van waar, by 't zien vergaan 
Des lichaams, (zoo 't dit is) die onbegrijpbre waan? 
Van waar? - Heeft hooger Geest in 's warelds vroegsten morgen 
Den menschen dat ontdekt, wat aan hun oog verborgen, 
Hun zintuig vreemd was, en hun zelfgevoel ontging? 
Of schiep hun 't zelfgevoel die wondre mijmering? - 
Ach! schatbaar is de leer, ten hemel afgezonden! 
Ach! schatbaar, wat ze in 't hart door God gegriffeld vonden! 
't Is Codspraak, wat men kiez'; 't is Goddelijke troost 
Voor 't in zijn' ban en doem beklaaglijk menschenkroost. 
Ja, Almacht die ons wrocht, Gy hebt ons 't blijkbre teeken 
Der afkomst ingedrukt uit hooger hemelstreken! 
Wy dragen 't in de borst ten Godlijk onderpand. 
Ja, zwervers op deze aard, gy hebt een Vaderland! 
 
Doet de hoop op blijder dagen 
Ook het drukkendst leed verdragen, 
Waarom, stervling, dan geschreid? 
Wacht, ô wacht gy, na 't verduren 
Van een Iuttel nijpende uren, 
Op een juichende eeuwigheid. 
 
Ruischt de stormwind om ons henen; 
Ach, hy zwicht niet voor ons weenen, 
Maar wat is het, schoon hy blaast? - 
Wat is windvlaag, waterstorting? - 
Ongehoopte reisverkorting, 
Die uw aankomst slechts verhaast. 
 
Ja! hoe fel de winden gieren, 
Die ons drijven door den vloed: 
Geen, die door elkander zwieren! 
Geen, die onze kiel niet spoedt! 
 
Op dees uitgebreide baren, 
(Vlak en helder, of beroerd) 
Heerscht, voor al wie haar bevaren, 
Slechts één luchtstroom die ons voert. 

{==206==} {>>pagina-aanduiding<<}

Van den opgang van het leven 
Drijft hy ieders holle boot, 
(Of men lenzen moog of reven,) 
D'eigen haven in den schoot. 
 
Vreest geen missen of verdolen, 
Of de poolstar schijn' of taan: 
Zekerder dan 's hemels polen 
Streeft die trekwind langs zijn baan. 
 
Stervling, droog uw natte kaken! 
Stel een paal aan dit geween! 
't Blijde tijdstip gaat genaken, 
En uw rampen zijn geleên. 
 
Ja, geen God heeft ons doen worden 
Om te wroeten in dit slijk, 
Maar bestemd tot hooger orden 
In het zalig geestenrijk. 
 
Mededoogend met uw kermen, 
Toeft een wachtgeest aan de kust, 
Die met uitgeslagen armen 
Ons ter woonplaats draagt van rust. 
 
't Is geen wreede zielverschrikker 
Die gehate pijlen schiet; 
Maar der droeven hartverkwikker, 
Die de hand eens redders biedt. 
 
Heil dan, wat wy hier beschreiden! 
Heil, bedrukte leedgenoot! 
Heil den dag dan van 't verscheiden! 
Dag des levens uit de dood! 

1812.


{==207==} {>>pagina-aanduiding<<}

Over het lot van onzen aardbol tot hiertoe en vervolgens; vermoedens omtrent eenen aardstaart; over strenregen, enz. Door den Luitenant en Directeur Louis von Voss.

Lezer!

Het nieuwe, stoute en soms treffende, aan de eene, de gedachte aan het: in magnis voluisse sat est, aan de andere zijde, doet ons dit stuk plaatsen. Moge het dan ook door velen als een avontuurlijke Roman beschouwd worden; dat zich iemand aan hetzelve ergeren, en hier aanleiding tot ongodistische denkbeelden zou vreezen, kunnen wij van onzen leeftijd niet wachten. Het besluit van oorzaak tot gewrocht is reeds lang door dat van doelmatigheid tot bedoeling, en dit weer door dat van regtvaardigheid in het schepsel tot dezelfde deugd in den eeuwigen Schepper, ondersteund, en grootelijks vervangen, bij het vestigen der godsdienstige overtuiging. Sommigen, daarentegen, vleijen wij ons grooten dienst te doen, met de bekendmaking van denkbeelden, misschien vruchtbaar, zeker groot, misschien den Natuurkenner, zeker den Dichter, keurige stof ter bewerking aanbiedende. Ja, dit zal het losselijk zamenhangende en daardoor vermoeijende - door omwerking zelve, en veel min door vertaling, van dit stuk niet te scheiden - gereede verschooning bij hen doen vinden.

De Redacteur.

Over het lot van onzen aardbol tot hiertoe en vervolgens; vermoedens omtrent eenen aardstaart; over strenregen, enz. Door den Luitenant en Directeur Louis von Voss.

(Medegedeeld door w.h. blomeröder, Med. Doct. te Amsterdam.)

Over den ouderdom der aarde behoeft men niet te twisten. In elk geval zullen wij met onzen maatstaf van

{==208==} {>>pagina-aanduiding<<}
snelheid, van tijd en ruimte, dwalingen begaan. Menigeen' schijnt zelfs het menschelijk leven lang, en eene menschengeschiedenis van omstreeks vier duizend jaren reeds eene zeer oude geschiedenis. Maar hoewel de snelheid der menschenbeenen, der kanonskogels en zelfs der wereldbollen, met de snelheid des lichtstraals - van veertig duizend Duitsche mijlen in eene seconde - naauwelijks in eenige vergelijking te brengen is, zoo komen toch waarschijnlijk van verwijderde melkwegen nu eerst lichtstralen tot ons, en anderen kunnen ons welligt pas na millioenen jaren bereiken. - Wij bewegen ons jaarlijks met onze aarde in eenen kring van omstreeks veertig millioenen mijlen diameter; en echter zijn noch oog noch kunstwerktuig tot hiertoe fijn genoeg geweest, om eenige verandering van plaats bij de achter elkander liggende vaste sterren op te merken en onder eenen bepaalden hoek aan te geven, wij mogen ons op de eene of de andere zijde der, veertig millioenen mijlen lange, lijn, als de bazis van den driehoek, of op eenige andere stip des grooten krings, bevonden hebben. - Het eene zonnestelfel wordt daar, in het groote sterrenheer, het andere onderdanig, en de eene melkweg loopt er zijne eindelooze baan om den ander; melkwegen wentelen zich als trawanten om magtiger massa's, - en wil men in deze diepten der oneindigheid met menschelijke krachten indringen, dan verstomt de rede, en in het kleine, donkere menschenhoofd is voor de onbegrensde denkbeelden geene plaats te vinden. - Sedert vier duizend jaren bewegen zich voor onze oogen, in de oneindige diepten der schepping, de zonnestelsels en de melkwegen; onder het geleide der zon snellen wij die eindelooze rijken door, en hebben het nogtans pas flaauwelijk opgemerkt; steeds schijnen wij ons nog op eene en dezelfde plaats in het wereldruim te bevinden, en afstanden van billioenen mijlen - gedurende het verloop van een paar honderd geslachten en duizend jaren - bij de groote rekening naauwelijks in aanmerking gekomen
te zijn. Wat de ster-
{==209==} {>>pagina-aanduiding<<}
rekundigen opgemerkt hebben, is, uit ons gezigtpunt beschouwd, naauwelijks beweging te noemen. Eerst in den jare 1776 vermoedde la lande de beweging des zonnestelsels, en herschel bragt daarvoor vervolgens het eerst eenige bewijsgronden bij.
Mogen wij ons dan aan groote maatstaven gewennen! Immers, wanneer men naar den hemel opziet, verdwijnt de span, met welke de mensch, in den gewonen loop des levens, zijn bestaan en de naast omringende voorwerpen meet. In allen geval is het belangrijk, omtrent de verschijnselen, door ons waargenomen, geleidende gissingen te kunnen opgeven. Want, schoon ook elke gedachte eene bloot meetkundige hulplijn ware, die ten laatste tot de zaak zelve eigenlijk geheel niet behoort, zoo kan voor het minst een ander den afgelegden weg uitwinnen, en juist uit de opgegevene gissingen bewijzen, dat het anders gesteld moet zijn. En er is reeds veel gedaan, wanneer men dat in elk geval volkomen bestemd weet.
Wij willen het dan ook wagen, onze denkbeelden, volgens de opgave des titels van deze verhandeling, hier mede te deelen, al mogten wij het omtrent dezelven met den vriendelijken lezer ook niet terstond kunnen eens worden.
Over de natuur onzer aarde en der wereldbollen in het gemeen nadenkende, wordt men natuurlijk geneigd, derzelver eerste vorming in uiterst fijne, veerkrachtige vloeistoffen te zoeken. In dezen toestand zijn de stoffen nog het minst verbonden, en nog niet wederkeerig in bewerktuigden zamenhang en orde gebragt. In gasvormige gedaante is ook eeniglijk een ware chaos voorhanden. Zeer vele ligchamen kunnen wij tot deze gedaante des oorspronkelijken levens en wederkeerigen hoogsten strevens wederom terugbrengen, en waarschijnlijk zullen wij dit spoedig ten aanzien van allen kunnen verrigten. Zoo als wij thans uit verbrande zuurstof en waterstof het water herstellen, - waarbij de verbranding (volgens

{==210==} {>>pagina-aanduiding<<}
ritter) als bloote wederkeerige opheffing der beide verschillende elektriciteits-formen en de vrijmaking eener grondstof - eigenlijker vochtstof - kan beschouwd worden, - op gelijke wijze kon men zich de eerste hoeveelheid der soortelijk digtere, vloeibare stoffe, in de gedaante eenes kogels, als nederplofsel uit den gasvormigen toestand denken. De geheele, ronde, aan het aspunt ingedrukte, gedaante der aarde, benevens den vorm der overige wereldbollen, duidt ontegensprekelijk op zoodanige wijze van ontstaan; en de bergwerkkundige en aardbeschrijvende onderzoekingen der naspoorders van de natuur, zoo wel als mijndelvers, voeren mede tot het merkwaardig besluit: dat de vaste deelen van onzen bol zich, als nederplofsels van bepaalde, scheikundige bewerkingen, gedurende een zeer aanmerkelijk tijdverloop, langzamerhand gevormd en tot bestaan gebragt hebben. Buiten twijfel heeft men ook hier nog groote ontdekkingen en ophelderingen te wachten; en de mijnkundige onderzoekingen zoo wel, als de daarop gegronde denkbeelden, zijn gewisselijk niet zoo gering en onbeduidend, als de sterrekundigen ons veelal willen doen denken. Het is waar, dat de mijnkundige nog geene duizend voeten diep nederdaalt in het hart der aarde; doch hij ontdekt niettemin in deze dunne korst hare verschillende zamenstellingen, en de veelvuldigste vergelijkingen dringen zich aan zijn navorschend oog op. En gelijk de wiskunstenaar in de getallen-wereld de zamenstellingen, in voortgaande en teruggaande reeksen, door aaneengeschakelde besluiten, kan uitvinden, zoo zal ook de natuuronderzoeker in de stoffelijke, physieke wereld, die, even als de getallenwereld, naar eeuwige wetten zich, in tijd en ruimte, bij aanhoudendheid vormt, welligt eindelijk, door de naauwkeurige kennis der, juist nu zich vormende, reeksen, nog aan den dag brengen, wat voor duizende jaren plaats greep, en zich thans, als eene met aarde, steen en metaal geschrevene wereldgeschiedenis, aan ons zinnelijk
oog onttrekt.

{==211==} {>>pagina-aanduiding<<}

Op deze wijze kunnen de mijnkundigen dan hopen, dat de sterrekundigen hen te eenigen tijde nog zullen komen raadplegen, hoe weinig zij zich tot hiertoe over hunne, gelijke, bedoelingen onderling weten te verstaan; en het moet nog zoo ver komen, dat men met een mijnkundig kabinet de berekeningen der sterrekundigen stave; gelijk men thans reeds, door de bemoeijingen des grooten natuur-en wiskundigen hauy, dadelijk in staat is, de kristallisering naar verschillende verhoudingen van hoegrootheid en hoeveelheid te bepalen. Wie had voorheen immer gedacht, dat zich schei- en wiskunde alzoo zouden vereenigen! Doch zoo zeker als dit geschied is, zullen zich nog meer verschijnselen der physieke wereld - die eensdeels ook voorwerp der sterrekunde zijn - op gelijke wijze met de wetten der wiskunde ten laatste overeenbrengen laten. - Over de ophoopingen des waters in het zuiden, en de daarmede verbondene doorbraken der binnen-zeeën: de Zwarte, de Middellandsche, de Baltische, en de Mexikaansche golf; de vermetiging der, voorheen tusschen Afrika en Amerika waarschijnlijk bestaande, la dtong, enz. kan de sterrekunde den onderzoekeren van onzen aardbol de belangrijkste openingen geven; terwijl zij, daarentegen, de, in verscheidene streken gevonden, overblijfsels met elkander vergelijken, en de rekeningen der sterrekundigen, in den eigenlijken zin, met de noodige, onloochenbare oorkonden en sprekendste getuigenissen staven kan.
De sterrekundigen berekenen de loopbanen der planeten en kometen; maar met opzigt tot die der zon zelve zijn zij nog in het onzekere, zoo als waarschijnlijk de maanbewoners in dit geval zullen zijn met betrekking tot onze aarde, die zij onbewegelijk boven hun hoofd vernemen; en zoo heel veel is diensvolgens nog niet uitgedacht en ontdekt geworden. - Wij vinden naar het noorden zulke klompen opgegravene beenderen, dat de bewoners van het noordelijke Azië op het bijgeloovig vermoeden zijn gekomen, als woonden er ontzettende schrikdieren,

{==212==} {>>pagina-aanduiding<<}
en wel eene soort van groote mollen, in de diepten der aarde; en onze geleerde kenners van den aardbol en sterrekundigen hebben het daaromtrent onderling nog niet eens kunnen worden.
Ons komt het, derhalve, voor, dat men eene nieuwe, eenigzins voldoende, verklaring uitvinden, en het slechts wagen moet te zeggen: dat de tegenwoordige vordering der sterrekunde in het geheel niet toereikend is, om van den dadelijken toestand onzes planeten-stelsels verre rugwaarts te kunnen schouwen. Van een paar duizend jaren kan namelijk, gelijk reeds vroeger is aangemerkt, hier niet gesproken worden; want wij kennen de jongelingschap onzer aarde volstrekt niet, en kunnen hare oorspronkelijke scheppings- en levenskrachten zoo min naar de tegenwoordige verschijnselen afmeten, als den bloei der jeugd naar de uitgedroogde levenswerktuigen van den grijsaard. De groote drooge streken lands zijn, buitendien, slechts als kale plekken te beschouwen, de heidvelden en woestijnen als reeds afgestorvene deelen, en de gebergten en rotsen - zamenstellingen der grijze oudheid - gelijk de grijze haren der menschen, slechts als teekenen des afnemenden levens.
Met regt kan men, derhalve, beweren, dat de wereld reeds oud geworden is. Immers gansche dieren-geslachten zijn verloren gegaan, en naauwelijks kan de aarde nog onderhouden en voeden, wat zij voormaals gemakkelijk en krachtig voortbragt. En zoo is ook de jeugdige kracht des menschelijken geslachts reeds lang verdwenen, en het eerste rijke uitzet nog maar alleen in de jeugd der geslachten en stammen te bespeuren; tot dat het insgelijks met de aarde allengskens uitsterven zal. Wat ons thans als de hoogste wijsheid en scherpzinnigheid voorkomt, was der jeugd des menscheli ken geslachts welligt enkel kinder-wetenschap; want de band, aan hoogere betrekkingen knoopende, is, zoo wel als de aarde en de mensch zelf, uitgedroogd en krachteloos geworden, gelijk de verslapte zenuw eens grijsaards, en niet dan met moeite sleept zich

{==213==} {>>pagina-aanduiding<<}
nog het denkvermogen van den meer geisoleerden - aan zichzelven overgelaten - mensch op verstijfde sluitredenen voort. Daardoor is ook ons weten meestal zoo flaauw, zoo koud. De hooge geestvolle natuurdrift - men neme deze uitdrukking niet euvel - is van ons geweken, en het gansche leven is krank; naauwelijks vindt men nog gezond menschenverstand. Of gelooft men in der daad, dat des menschen streven en werken zoo bijzonder veel te beduiden hebbe? ô Gewisselijk niet! Immers ten laatste zullen wij alle onze kunsten slechts daaraan te koste moeten leggen, om der verstorvene aardvlakte, op de geschiktste wijze, nog een weinig voedsel, tot onderhoud des levens, te onttrekken. Of, was het doel der natuur, dat de mensch leve om te werken, en niet veeleer, dat hij eenigzins werke om te leven? Bovendien wordt immers voor hoogere wezens, door ons zwakke menschen, niets nieuws ontdekt.
Wij houden alzoo, gelijk gezegd is, aarde en mensch voor reeds oud geworden, en al ons weten, bij de aanschouwing des sterrenhemels, naauwelijks waardig genoemd te zijn. Wij gelooven daarenboven, dat de jeugdige toestand der aarde met eene zeer uitmiddelpuntige loopbaan, en te gelijk met de vlakke ligging van hare as op hare baan is verbonden geweest, en dat dit voor de jeugd aller wereldbollen natuurwet is. In zoodanigen stand beschijnt, namelijk, de zon iedere stip des ganschen aardbols tweemaal des jaars loodlijnig; planten en dieren der landen tusschen de keerkringen kunnen dan aan alle oorden leven; de grootst mogelijke levenskrachten kunnen zich werkzaam toonen, en alle de vezelen worden gelijkmatig en sterk geprikkeld. Hoe veel levendiger moet het er toenmaals op aarde en in de diepten der wateren hebben uitgezien dan thans, nu reeds onmetelijke vlakten omtrent de aspunten den doodslaap sluimeren, en omtrent de evennachtslijn de zon te verderfelijk lang vertoeft. Toen waren alle deelen nog meer in het algemeene leven mede begrepen, en min tot rust gebragt; de oplossingen en ne-
{==214==} {>>pagina-aanduiding<<}
derploffingen, en over 't geheel alle veranderingen der stot, moesten spoediger en volkomener gelukken; de dampkring was hooger en digter; ontzettende vogels bleven gemakkelijker in stand, gelijk de vederen met vuist-dikke schachten, reeds in Siberië gevonden, dit eenigzins schijnen aan te duiden. Te dezen tijde hadden de hoogere krachten der natuur - de eigenlijke beheerscheressen der grondstoffe van aarden en metalen - elektriciteit, galvanismus en magnetismus, uitgebreider werkkringen, en gedurende de nachten en winterdagen praalde de dampkring met een eigon, zelfstandig licht. Een huiverende winter met ijs en sneeuw, gelijk wij dien thans op de oude aarde kennen, kon toen waarschijnlijk geene plaats vinden.
Het leven, dat wij nog in de wateren omtrent de polen, en in de landen tusschen de keerkringen, ontdekken, schijnt ons enkel opmerkzaam te willen maken op de oneindige voorthrengingsvermogens der vroegere wereld, toen de magnetisch-elektrische krachten der jeugdige aarde zich met het zonnelicht inniger vereenigden. Wij nemen, namelijk, in de nabijheid der polen, in de diepten van den oceaan geweldige zeedieren waar: de walvisch en andere, ons nog niet volkomen bekend geworden, schepselen, benevens ontzaggelijke scharen van haringen en andere trekvisschen, schijnen ons te willen doen zien, hoe het teelvermogen, door toedoen der magnetischelektrische krachten, hier eenmaal grenzeloos werkzaam is geweest. Onder de invloeden des lichts, zien wij tusschen de keerkringen magtige dieren en planten gedijen; olifanten, groote roofdieren, palmboomen en dergelijke. Thans nog ontdekken wij daar de hyëna met haar volkomenste spiergestel, dat zich tot om iedere klier slingert, waardoor alzoo het uitvoerende, op werkzaamheid naar buiten berekende, (het spiergestel) met het voortbrengende (het kliergestel) in de naauwste wederwerking staat, en dus, bij de grootst mogelijke vertering en gelegenheid om de verlorene kracht gemakkelijk te herstellen, ook de woedendste begeerte wordt opgewekt.

{==215==} {>>pagina-aanduiding<<}

De zamenstelling der levensformeelsels bij de polen in het water, en tusschen de keerkringen op het land, nog voorhanden, schijnt alzoo aan te duiden, dat het krachtigste leven eenmaal op die deelen der aarde werkzaam geweest is, welke in de gunstigste werkkringen des zonnelichts en der aardkrachten - de magnetische - lagen, namelijk ten naasten bij tusschen onze poolcirkels en keerkringen. En eenigermate schijnt zich ook door middel dezer denkbeelden meer licht over de voormalige dieren- en planten-wereld, in de nabijheid der polen - waarvan de opgedolven beenderen in Siberië welligt nog slechts geringe overblijfsels zijn - te zullen verspreiden.
Welk een ruim veld van beschouwingen opent zich hier! - Wat wij in zuider en noorder licht thans nog ontwaren, is niet dan de achtergeblevene, flaauwe schemering eener levendige voorwereld, en de uitgebreide sterrenhemel schijnt zich, in den ijler dampkring, slechts ontsloten te hebben, naarmate de aarde met hare scheppende vermogens zich voor ons heeft toegesloten. In het algemeen is ook de aarde veelzins reeds zoo ellendig geworden, dat men enkel in den hemel naar vergoeding uitzien, en, zoo deze uitdrukking niet misvalt, eenige verschooning voor dit leven vinden kan!
Gedurende dat jeugdige leven stond de aarde ook ontwijfelbaar in werkzamer elektrisch-galvanische en magnetische verbindtenis met de overige wereldbollen dan thans, als stroomende, onder het geleide dezer patronessen en middelaressen van werelden, de grondstoffen over van den eenen tot den anderen wereldbol; gelijk wij, in deze jongste tijden, eene soortgelijke proef met kunstige elektriciteit en galvanismus uitgedacht, en dezelve - wonderlijk genoeg - in verschillende vaten daargesteld hebben. - Men wage het vrijelijk, dit merkwaardig verschijnsel, bij hoogere betrekkingen, in vergelijkend verband en aanwending te brengen. Want het schijnt ons geenen twijfel onderworpen te zijn, dat de geregeld wederkeerende (periodische) toestanden der, onderscheiden wereldbollen om-
{==216==} {>>pagina-aanduiding<<}
ringende, dampkringen te allen tijde in naauwen zamenhang gestaan hebben, en nog staan. [Wij toonen door deze overwegingen te gelijk, dat wij de vermoedens en denkbeelden van den Heer Dr. Haberle - over wederberekeningen en voorspellingen - in menig opzigt beamen; schoon het op zichzelve iets belagchelijks in heeft, dat, door middel der wederkeerige invloeden der dampkringen, alle bewoners des ganschen zonnestelsels waarschijnlijk gelijkelijk met ons lagchen of verdrietig zijn - daar toch des menschen lust en lusteloosheid, in het algemeen, van den toestand des dampkrings grootelijks afhangt.]
In allen geval schijnt het uitgemaakt te zijn, dat, met het hoogere leven der aarde, ook levendiger verbindtenissen der wereldbollen, in het gansche stelsel, plaats gevonden hebben, en dat zich toen de stroomen, van onze aarde uitgaande, als een staart moeten vertoond hebben, hoedanige wij thans nog aan de, waarschijnlijk jongere of met meer levenskrachten begaafde, wereldbollen - de kometen - waarnemen. - Dat deze stroomen - eene soort van uitademing der aarde - werkelijk plaats gevonden hebben, bewijzen de droog geworden aardvlakten en in lagen verdeelde bergketenen. Immers, het water, dat, ten tijde der wording van den Chimborasso, verre boven denzelven gestaan moet hebben, is langzamerhand verdwenen en van de aarde geweken. - De akademie van Upsal heeft zich mede voor deze afname verklaard, en tallooze bewijzen laten zich uit de zamenstelling der aarde en den toestand harer oppervlakte, voor deze bewering, afleiden. Men houdt het, naar de tegenwoordige, veranderde, ligging van Carthago en Alexandrie, daarvoor, dat de zee in duizend jaren drie voet afneme, en ook op de grootte der stroomen is een gelijke invloed zigtbaar geworden. - De Heer van humboldt zegt daarover, in zijne aanschouwingen der natuur (Naturansichten): ‘De aardbeschrijvende (geognostische) aanblik der streek van Atures en Maypures, de eilandachtige gedaante der rotsen Keri en Oco, de uitholling, welke de vloed in den eersten dezer heuvelen gespoeld heeft, en

{==217==} {>>pagina-aanduiding<<}
welke met de gaten in het tegenoverliggende eiland Uivitari juist op dezelfde hoogte ligt; alle deze verschijnselen bewijzen, dat de Orinoko eenmaal deze gansche, nu drooge, bogt vervulde. In de rots Keri, in de eilanden der Katarakten, in de heuvelketen Cumadaminari, aan de uitwatering der Jao eindelijk, ziet men die door het water zwart geverwde holligheden van honderd vijftig tot honderd tachtig voet boven de tegenwoordige watervlakte verheven. - Haar bestaan leert (wat overigens mede in Europa aan alle rivierbeddingen te merken is), dat de stroomen, welker grootte thans nog onze verwondering opwekt, slechts zwakke overblijfsels van de verschrikkelijke hoeveelheden waters in vroegeren tijd zijn. Zelfs den ruwen inboorlingen van Guyana zijn deze eenvoudige opmerkingen niet ontsnapt. Overal maakten de Indianen op de sporen van het oude waterpeil opmerkzaam, en verzekerden, dat de beeldsprakige figuren, die zich, in de gebergten Uruana en Encaramada, tachtig voet boven de aarde, in rotsen uitgehouwen, bevinden, van hunne vaderen, ten tijde des hoogen waters, waren gemaakt, doordien dezelven toenmaals op deze hoogte voeren.
Doch wij willen ons hierbij, zonder meerdere daadzaken tot bewijs der aanhoudende vermindering van het water bij te brengen, enkel tot de zaak zelve bepalen, en de verschijnselen nader onderzoeken, welke met dezelve moeten gepaard gaan.
De ontvlieding des waters en van andere stoffen moet, langs eenen, tot hiertoe slechts te gissen, weg, door de verbindtenis van hoogere natuurkrachten bewerkstelligd worden, en de, op zoodanige wijze eerst in de fijnste gasvormen en vloeibare toestanden daargestelde, grondstoffen moeten zich, derhalve, buiten onze digtere dampkringslucht als eene soort van langen staart ophoopen, welke, gelijk reeds is aangemerkt, aan dien der kometen moet gelijk zijn. - Hoe ver zich dezelve uitstrekken kunne, is niet te bepalen; wij weten, dat verscheidene kometen-staarten millioenen mijlen lang zijn geweest. -
{==218==} {>>pagina-aanduiding<<}
Wij weten ook, dat deze staarten uit ten uiterste fijne stoffen bestaan, die niet beletten, dat men het sterrelicht door dezelven heen nog duidelijk onderkennen kan, en dat derzelver schijnsel als een der kometen eigen schijnsel voorkomt. Zoo had de komeer, welke van den Heer johan friederich eule, te Dresden, den 30sten September 1807, ontdekt werd, volgens de waarnemingen van den Heer Hofraad seyffer, eenen staart van 3o, 12′ lengte, en 11 breedte aan den kop der komeet, en 3o breedte aan het einde. De staart deelde zich, op den afstand van 1o van den kop, in twee hoofdrakken, en tusschen het dunne nevelfloers dezer takken schemerden de vaste sterren door den staart heen. - Daar nu de staart der aarde, welke de opgeloste zelfstandigheden in de allerfijnste vloeibaarheid bevatten moet, geen licht verspreidt, hetgeen de aarde slechts nu en dan nog in het noorderlicht vermag; zoo moet ook deze staart van ons volstrekt niet zigtbaar waargenomen kunnen worden. Genoeg, dat men deszelfs bestaan met eenig regt vermoeden kan, en dat daarvoor nog eenige opmerkingen schijnen te pleiten, welke wij hier nader uit elkander willen zetten.
De avondschemering duurt langer dan de morgenschemering, en lang na zonne-ondergang licht, des zomers, in het westen de hemel; hetwelk zich alleen van een zelfstandig licht der hoogere dampkringen laat afleiden. In het westen wordt namelijk, uit ons standpunt beschouwd, de aarde gevolgd door den staart, die eenigermate, in het klein, de verschijnselen kan voortbrengen, welke wij bij de kometen waarnemen.
Indien het verklaarde vermoeden gegrond mogt zijn, dan moet ook de maan door hare nabijheid, of veeleer bij haar induiken en doorgaan van den aardstaart, ligtelijk eene groote verandering in onzen dampkring bewerken, en de elektriciteit en andere natuurkrachten opwekken, kunnen; en zeer merkwaardig is het derhalve, dat ten tijde der nieuwe maan het weder gewoonlijk atwisselt en doorgaans grootelijks verandert.

{==219==} {>>pagina-aanduiding<<}

Doch eindelijk trekt nog een ander, hoogst merkwaardig, verschijnsel onze opmerkzaamheid tot zich; eene luchtverheveling namelijk, welke als vuurkogel en sleenregen, inzonderheid in de laatste jaren, veelvuldige vermoedens heeft gaande gemaakt. - Te weten, er dalen meer of min uitgebreide klompen van den hemel, die uit ijzer, nickel, mangan, talkaarde, kleiaarde, keiaarde, kalk, ijzerverzuursel, zwavel en water bestaan, in eene vermenging, hoedanige op de aarde wijders niet voorkomt; en wij zien dezelven uit alle hemelstreken aankomen, zonder dat wij daarvan, zoo min als van hun ontstaan, eene toereikende verklaring kunnen geven. Doch te gelijk bespeuren wij ook, dat de aangevoerde zelfstandigheden allen op onze aarde te vinden zijn, en mogen, derhalve, reeds bij voorraad vermoeden, dat deze luchtsteenen als voortbrengsels van onzen eigen dampkring zijn aan te zien. - Zekerlijk valt, naar de tegenwoordige denkbeelden en veronderstellingen, het bewijs zeer moeijelijk, ja is nagenoeg onmogelijk. Doch, met de boven gegevene inzigten, schijnt ons de oplossing van dit vraagstuk zelfs in een noodzakelijk verband te staan. - Worden, namelijk, in den aardstaart de in gasvormen opgeloste zelfstandigheden, door den invloed van meer verwijderde of nabijzijnde wereldbollen, uit hare verbinding met eene, ons welligt nog onbekende, stof gebragt, zoo moet eene nederploffing op dezelfde wijze plaats grijpen, als dit met betrekking der uitwasemingen van het water, in onzen dampkring, door de werking der elektriciteit geschiedt, waardoor hagel, sneeuw, regen en wolkbreuken ontstaan. Ook moeten, volgens dit denkbeeld, op geregeld wederkeerende tijden, vuurbollen verschijnen, en dezelven met zekere standen der sterren (consoellaties) in naauwen zamenhang staan; waarover ons Dr. haberle welligt eenmaal nadere daadzaken zal opgeven; terwijl ritter reeds een tijdrekenkundig verslag der vuurbollen en steenregens heeft opgemaakt,
waarbij uit de ervarenis blijkt, dat de steenregen dadelijk ge-
{==220==} {>>pagina-aanduiding<<}
regeld wederkeert. Daar nu, volgens haberle, de wederveranderingen zich welligt spoedig, uit den stand en de betrekking der overige wereldbollen tot de aarde, eenigermate te voren zullen laten bepalen en berekenen, zoo moeten ook, hoogstwaarschijnlijk, de nederploffingen van eenen anderen aard in den aardstaart daarmede insgelijks zamenhangen. Naardien echter deze nederploffingen vele duizend, ja welligt honderd-duizend mijlen boven de oppervlakte der aarde plaats grijpen, zoo moeten ook deze nedergeplofte massa's zich in allerlei rigtingen tegen de aarde bewegen, en de verschijnselen van buitengewone snelheid met de verschillendste banen, uit allerlei rigtingen, noodwendig verbinden. - Bij deze omstandigheden mogen ook wel verscheidene dezer stofklompen zich nog langen tijd als trawanten rondom de aarde bewegen, tot dat zij in schroeflijnen den digten dampkring derzelve zoo zeer naderen, dat zij eindelijk in denzelven inzinken, en ons door het geweldig zamendrukken der lucht, en door de, alzoo voortgebragte, warmte- en lichtstof, die verschijnselen leveren, welke wij bij de vuurbollen tot hiertoe waargonomen hebben. Ook moeten de laatste soort van vuurbollen bijzonder dán in hunnen loop den grootsten tegenstand ontmoeten, en op de aarde nederstorten, wanneer de maan boven onzen gezigteinder staat. Nu, namelijk, duiken zij in den, door de maan bewerkten, luchtstroom, en vallen neder. Werkelijk stemt ook daarmede de ervarenis overeen.
Meteen merken wij nog het volgende aan, betreffende de verbindtenis der steenwerpingen en menschengeboorten, en ter verklaring der overoude Grieksche Mythe van Deucalion en Pyrrha.
Gehorsten vuurbollen en steenworpen - en hierdoor is onlangs de onschuld der zachte maan gered - schijnen met de menschengeboorten in eene zekere vriendelijke betrekking te staan. De verbindtenis der eersten met de magnetische en elektrische krachten is ook reeds volkomelijk gestaafd; en derzelver medewerking tot de laatsten zal

{==221==} {>>pagina-aanduiding<<}
wel van ervarene waarnemers nimmer geloochend worden. Op veelvuldigen steenregen volgen vruchtbare jaren, zoo als de kronijk bewijst; en het is welligt niet onbelangrijk, aan te merken, dat met de vruchtbaarheid der velden ook de menschen gedijen, en wiegen zoo wel als schuren gevuld worden. - Het denkbeeld zelve, om alle bewerktuigde wezens als Leydsche flesschen te beschouwen, houde men slechts, in kiesche bewoordingen, vol. Ja, was niet, tevens, het misverstand tusschen ligchaamen geest-werkzaamheid te berucht - waarover het zeker duizend harmonische stemmen eens zijn - zoo werd welligt het onderzoek beloond, uit te vinden: aan welke jaren men de grootste som van nieuwe ontdekkingen en inzigten in alle vakken des menschelijken wetens te danken hebbe. - Steenregen is alzoo een hoogst merkwaardig verschijnsel voor menschelijke kracht - en der zieken, der getrouwden, en veelligt zelfs der geleerden, troost. Waarschijnlijk werd ook deze betrekking reeds van onze vooronderen ontdekt; want zij schreven eenvoudig rugwaarts geworpene steenen telende kracht toe; van waar dan ook de overoude Grieksche Mythe van Deucalion en Pyrrha ontstond. Dat zij daarbij niet omzagen, beteekent zooveel als: zij begrepen de oorzaak niet.

(Het overige in het volgende stuk.)




Opmerkenswaardige bijzonderheden, de landlieden in Schotland betreffende.

(Vervolg en slot van bl. 122.)

Om het geluk en de deugd eener maatschappij van menschen op den regten prijs te waarderen, is er mogelijk geen enkel op zichzelve staande kenmerk, waarop men zooveel betrouwens mag stellen, als op den staat der

{==222==} {>>pagina-aanduiding<<}
gemeenschap tusschen de beide seksen. Waar deze vurigheid en verknochtheid aanduidt, vergezeld van zuiverheid van gedrag, rijst het karakter en de invloed der vrouwen in de maatschappij; onze onvolmaakte natuur klimt op de schaal van zedelijke volkomenheid, en uit de bron van deze enkele genegenheid vloeit een stroom van gelukzaligheid, welke, zich in duizend takken verspreidende, het veld des levens verrijkt en versiert. Waar de verknochtheid tusschen de beide seksen tot blooten dierlijken lust nederzinkt, nadert de mensch tot den staat der beesten, die vergaan. ‘Indien wij,’ zegt gibbon, ‘ons met veiligheid konden toegeven in de aangename veronderstelling, dat fingal leefde en ossian zong, zou men Schotland, uit die zangen beoordeelende, mogen aanmerken, als, in zeer vroege eeuwen, hoog in deugd en geluk gestegen.’
Der Schotten toestand, in onze dagen, naar dien zelfden maatstaf af te meten, zou eene kiesche en moeijelijke onderneming zijn. Na het overwegen van den waarschijnlijken invloed hunner volksliederen en nationale muzijk, en het nagaan, hoe verre te wachtene uitwerksels onderschraagd worden door daadzaken, zou het de taak des onderzoekers wezen, den invloed na te gaan van andere oorzaken, inzonderheid van hunne kerkelijke en burgerlijke instellingen, door welke het karakter en zelfs de zeden van een volk dikwerf, schoon in stilte en langzaam, echter krachtdadig gewijzigd worden. Uit dit oogpunt beschouwd, zal de kerkelijke inrigting in Schotland verondersteld mogen worden zeer gunstig te zijn voor de zuiverheid van gedrag.
De ongebondenheid van zeden onder de Katholijke geestelijkheid, welke de Hervorming voorging en in zeker voege hervoortbragt, gaf aanleiding tot eene meer dan gewone striktheid van zeden bij de Hervormden, en bovenal in die bijzonderheid, waarin de losbandigheid der geestelijken der hoogsten trap beklommen had, - de verkeering der beide seksen. Te dezen aanzien, even als in

{==223==} {>>pagina-aanduiding<<}
alle andere bijzonderneden, welke met de strengheid van zeden in verband stonden, namen de leerlingen van calvijn eene grootere stiptheid in acht, dan die van de Protestantsche Episcopale Kerk. De straffe, wegens ongeoorloofde vleeschelijke gemeenschap tusschen de beide seksen, was door geheel Europa een stuk, hetgeen de kerkelijken op zich genomen hadden; en de Kerk van Schotland, welke ten tijde der Hervorminge afstand deed van vele magtbetooningen en voorregten, nam, te dien tijde, dit misdrijf onder haar bijzonder opzigt. Wanneer zwangerheid plaats grijpt buiten het huwelijk, strekt de toestand der vrouwe ter ontdekking; en het is uit dien hoofde, dat de geestelijken en ouderlingen der Kerke in de eerste plaats hunnen ijver tegen deze betoonen. Na een onderzoek voor den kerkeraad, wegens de omstandigheden haars misdrijfs, moet zij eene openbare straffe ondergaan, en de bestraffing van den predikstoel, drie opeenvolgende zondagen, hooren, in de tegenwoordigheid der gemeente, tot welke zij behoort. In dezer voege wordt hare ingewilligde zwakheid ten toon gesteld en hare schande uitgebazuind. Ten aanzien van den man, met wien zij te doen gehad heeft, gaat men eveneens te werk: maar hoe veel ligter is diens straffe!
Schoon dus de instellingen der Kerke van Schotland, in vele opzigten, gunstig zijn voor een geregeld gedrag onder den boerenstand, en gegrond op bedachtzaam vooruitzigt, is, ten aanzien van het huwelijk, het tegendeel waar. Ongeregelde huwelijksverbindtenissen zijn, dit mag men natuurlijk veronderstellen, onbedacinzaam, bij welk een rang in de maatschappij dezelve mogen plaats grijpen. De kinderen, uit dezelve verwekt, schaars door hunne ouderen voorzien, treffen eene zekere mate van onderwijs, gemakkelijk te verkrijgen, aan: maar, de aangenaamheden des levens te verwerven, of aan de prikkelingen der eerzucht te voldoen, is in hun geboorteland van eene veel bezwaarlijker natuur; en dus strekken de huwelijkswetten van Schotland, gepaard met andere

{==224==} {>>pagina-aanduiding<<}
oorzaken, om die hebbelijkheid te verkrijgen van uitlandigheid, en boezemen een geest in van het geluk elders te zoeken, bij de Schotten zoo algemeen.
Het voorkomen en de zeden der Schotsche boeren doen een vreemden niet verstaan de maat van hunne beschaving. In hun eigen land is hun vlijtbetoon minder, dan dat der lieden van denzelfden stand in het zuidelijker gedeelte des Eilands. Nuttige kunsten, en wat daaraan paalt, bereikten Schotland later dan Engeland; en, schoon derzelver voortgang aldaar snel geweest hebbe, zijn de uitwerkfels, daardoor voortgebragt, en in der daad en in het uiterlijk aanzien, veel minder dan in Engeland. De Schotsche landbewoners bezitten, over 't algemeen, noch de middelen, noch den overvloed, die hunnen naburen ten deele valt. Zij leggen dezelfde hoofdsom niet in landerijen, en ontvangen gevolgelijk zoo veel niet van dezelve. Hunne kleeding, hun voedsel, hunne woningen zijn meest overal minder. Hun voorkomen stemt, te dezen aanzien, overeen met het gelaat van het land, 't welk zij bewonen. Dan, onder de werking van geduldig vlijtbetoon, staat dit alles op een beteren voet te komen.
De achterlijkheid van Schotland, in gemelde opzigten, is daaraan toe te schrijven, dat de zekerheid van eigendom aldaar later standgreep. Bij de oorzaken van inwendige woeling en oorlog, gelijk aan die plaats grepen bij de meer zuidelijke bewoners van dit Eiland, vonden de Schotten zich blootgesteld aan meer onmiddelluke kwellingen, aan uitgebreider en vernielender berooving, door oorlog van buiten. Onledig gehouden door het handhaven hunner onafhankelijkheid tegen hunne magtiger naburen, werden de kunsten des vredes daaraan opgeofferd, en in sommige tijdperken de bloem der manschappe. - Wanneer de vereeniging der Kroonen eene gerustheid schonk van oorlog met Engeland, veroorzaakten, in de volgende eeuw, de burgerlijke oorlogen, gemeen aan beide de verdeelingen des Eilands, en de afhanke-
{==225==} {>>pagina-aanduiding<<}
lijkheid - misschien noodige afhankelijkheid - des Schotschen Baads van dien des magtigen Koningrijks, eene tegenwerking dier voordeelen.
Zelfs de vereeniging der Britsche nariën ging, uit hoofde van zeer ligt begrijpbare oorzaken, niet onmiddellijk gepaard met alle die voordeelen, om welke te bezorgen dezelve was ingerigt. In 't einde, echter, bespeurde men dezelve, en zij werden algemeen erkend. De eigendom werd verzekerd, de handwerken nevens de koophandel namen toe, en de landbouw maakte vorderingen. Nogtans vinden de landlieden, over 't algemeen, zich niet in staat, om, even als in Engeland, verbeteringen in hunne eigene goederen te maken; maar de landbezitters, die de v ordeelen, daaruit ontstaande, gezien en opgemerkt hebben, brengen het hunne daaraan rijkelijk toe. Te dezer oorzake neemt de landeigendom en de volkrijkheid in Schotland toe; en het volk, voor een groot gedeelte de zegeningen van een Engelschman (*) bezittende, en vele van de eigene gelukkige instellingen behoudende, mag, zoo verre menschelijk vooruitzigt reikt, aangemerkt worden in eenen vorderenden stand zich te bevinden.
Nogtans staan er verscheidene hinderpalen in den weg. Tegen het bebouwen van den grond zijn aangekant de uitgestrektheid en de stiptheid der gevorderde belastingen; tegen de verbetering des volks, het schielijk toegenomen gebruik van sterken drank, 't welk in de gevolgen zwanger gaat van natuurlijk en zedelijk kwaad. De bijzondere, tot de gezelligheid neigende. geaardheid der Schotsche landlieden stelt hen te meer bloot voor dit misbruik van den drank. Deze geaardheid, welke aangekweekt wordt door hunnen nationalen zang en muzijk, is misschien het kenmerkende des volks over het geheel. Schoon dit de bron opene van vele geneugten, werkt het, in de

{==226==} {>>pagina-aanduiding<<}
gevolgen, tegen 't geen anderzins hun geduld, vlijt en spaarzaamheid zouden daarstellen.
Sints de Vereeniging hebben de zeden en de taal der inwoneren van Schotland niet langer tot onderscheidende teekens gestrekt; allengskens zijn zij gelijk geworden aan het volk, waar men de Schotten in overbragt. Schoon zij zeer noode van hebbelijkheden veranderen, is het openbaar, dat taal en zeden eene schielijke verwisseling ondergaan hebben. Zelfs de landlieden heden ten dage schijnen minder van de bijzonderheden hunner landsprake behouden te hebben, dan de lieden van letteren in den laatsten tijd.
De Schotten steken uit in de sterkte van voorkeuze, welke zij aan hun land geven. Die voorkeuze is onder de volken der aarde vrij algemeen; en heeft men opgemerkt, dat de vaderlandsliefde in bergachtige landen algemeener en werkzamer gevonden wordt dan in vlakkere gewesten: de noodwendigheden des levens vorderen eene naauwere vereeniging der inwoneren; en dit te meer, omdat, in dusdanige streken, de inwoners, schoon min volkrijk dan in vlakkere oorden, waar het volk overal verspreid is, doorgaans in kleine gemeenschappen verdeeld zijn, aan de kanten der vruchtbare valleijen, of aan de oevers der rivieren: omstandigheden, wonder wel geschikt om op te roepen en te bevestigen de gezellige genegenheden, te midden van een landrooneel, 't welk sterk op het gezigt werkt en een duurzamen indruk op de geheugenis maakt. Om thans niet te gewagen, hoe bergachtige landen bijkans ten allen tijde bevonden zijn eene bijzondere geschiktheid te hebben, om volkstrots en zucht tot onafhankelijkheid, met eenen krijgshaftigen geest, te kweeken: iets, waartoe de vaderlandsche gezangen en de gespeelde liederen bij de Bergschotten niet weinig medewerken.


{==227==} {>>pagina-aanduiding<<}

De oude jas en de oude pruik.

Eene zedelijke Vertellirg.

(Naar het Hoogduitsch.)

Frits was een wilde knaap, een zoon des ouden föhrrnbach uit diens eerste huwelijk. In het tweede had zijne stiefmoeder hem een broertje geschonken, elias genaamd. ô! Deze elias was een heel andere jongen; die leerde, dat hem het hoofd rookte, al verstond hij het geleerde ook niet. In zijn kleed was nooit een gat; op zijn linnen nooit eene vlek. Als hij in gezelschap kwam, kuste hij alle menschen heel sierlijk de hand, en gaf men hem iets, zoo vergat hij nooit te zeggen: ‘ik bedank u zeer.’ Zijn roode haar overschaduwde een firmament van zomersproeten, en de gezadelde neus vereenigde op zijne spits het brandpunt van beide oogen. Altijd ging hij zachtjes, en ademde zachtjes, en sprak zoo zachtjes, dat med het naauwelijks hooren kon. Welk een fraai knaapje tegen den wilden frits, die uit zwarte oogen zoo schelms gluurde! Wanneer die een nieuw kleed aantrok, zoo was het na drie dagen niet meer te kennen, en van zijn linnen bingen altijd sragmenten op des bunrmans vruchtboomen: Geen jongen in de gansche stad maakte een zoo houten compliment als hij, en, als hij de gasten de hand kussen moest, verstak hij zich achter de kagchel. Ook hij gespte wel alle morgen zijne schoolboeken bijeen, en ging, doch niet naar de school, maar achterom, doordien des zomers het edele kaatsspel, en des winters het glijbaantje hem verleidde. Slechts wanneer het jaarlijksch examen naderde, en de onderwijzer welligt gezeid bad: ‘nu zal men zien, wie het het best maakt!’ kroop frits verscheidene weken lang op een kamertjo onder de dakpannen, en leerde met zulk eene inspanning, dat hij het gewoonlijk het best maakte. Maar zoodra deze plegtige dag gelukkig doorgestaan was, ging hij zijnen ouden gang, en waar hij eene poets spelen kon, daar ontzag hij geen gevaar.
Wat wonder, dat de meesters klaagden, wanneer hij zijnen makkers klissen in het haar geduwd, de lokken zaamgeknoopt, of hun levendige krabben in de zakken gestoked

{==228==} {>>pagina-aanduiding<<}
had! Wat wonder, dat de stiefmoeder klaagde, wanneer zij den ouden bulhond met hare huif op den kop rondloopen zag! - ‘Niet dan door kruis en lijden,’ plagt zij te zeggen, ‘zal deze boef verbeterd worden.’ Dat merkte elias op, en van het Christelijk verlangen bezield, zijnen broeder zoo dra mogelijk beter te zien, droeg hij uit alle magt er toe bij, om hem kruis en lijden te verschaffen. Hij gaf niet alleen getrouwelijk aan, alwat hij van frits looze streken kon opsporen; maar hij vond ook nog velen uit, die niet alleen loos, maar daarenboven boos waren, en bragt ze zuchtend den wel goeden, maar ook gestrengen vader aan. Hij werd geloofd; immers hij heette in de gansche buurt de vrome kleine Elias, en het ontkennen van frits gold voor verstoktheid.
De bekommerde vader besloot eindelijk, hem van huis op eene gestrenge school te doen, en wel zoo verre af als mogelijk. Frits vernam dit besluit zonder schrikken, zonder verdrietigheid; immers hem wiesen in het vaderlijk huis ook geene rozen; hij zag den listigen broeder zich overal voorgetrokken, en door deszelfs lasteren zich de liefde zijns vaders ontroofd. ‘Erger,’ dacht hij, ‘kan het mij nergens gaan.’ Hij- pakte dus zijnen bundel met eene soort van genoegen, en het deed hem maar zeer, dat hij vertrekken zou, zonder eene kleine wraak te oefenen. Daarover dacht hij nog des avonds voor de scheiding na, en eenskiaps viel hem eene klucht in.
Hij sloop in zijns vaders studeerkamer, haalde deszelss pruik en jas, klauterde daarmede op de vliering, en kroop van daar op het dak. Met levensgevaar bereikte hij eenen afleider, die op het huis stond, hing den jas over de stang, en zette de pruik er op. Daarop begaf bij zich vrolijk weer naar beneden, en leide zich welgemoed te slapen.
Des anderen morgens, als het dag werd, verzamelde zich jong en oud voor het huis, om het zeldzame zegeteeken te beschouwen, dat buurman föhrenbach zich opgerigt had. De vader trad, bij toeval, aan het venster, zag den oploop en aller gezigten naar zijn dak gekeerd, dacht dat er brand in zijn schoorsteen was, en liep verschrikt op straat, alwaar zijn zoontjes vernuft en bekwaamheid in het klauteren hem slecht stichtten. Met opgekropte grimmigheid

{==229==} {>>pagina-aanduiding<<}
sloop hij weer naar binnen, liet een schoorsteenveger halen, om zijne geluchte garderobe aan de bespotting des gemeens te onttrekken. Het duurde echter toch eenige uren, eer het belagchelijk schouwspel ten einde liep, en zoo lang was het huis belegerd, als een bakkerswinkel in hongersnood, slechts met dit onderscheid, dat geene zuchten gehoord werden, maar een schaterend lagchen, zoo dikwijls de wind eene mouw van den jas ophief, of het zakje van de pruik uitbreidde als de staart van eene komeet.
Doch binnen in huis spaarde elias de zuchten niet, en de stiesmoeder stookte den toorn des ouden san. Onder deze omstandigheden kon het afscheid van den goddeloozen frits juist niet teeder uitvallen. De vader wilde hem niet eens zien; de moeder zeide: ‘gij zult een deugniet worden,’ en de broeder accompagneerde de prosetie met een' diepen zucht en verdraaide oogen.
Frits schudde dit alles af. Slechts dat hij zijn vader niet meer zou zien, scheen hem onverdragelijk. De oude had zijne deur gesloten, en frits bad vergeefs binnengelaten te worden, met het aanbod zich elke tuchtiging demoedig te onderwerpen, indien hij slechts des vaders hand nog eenmaal kussen mogt. As, tot elias stille vreugde, geen antwoord volgde, sprong frits in den hof, alwaar een oude lindeboom stond, welks takken zich tot voor des vaders venster uitstrekten. Op dezen lindeboom klauterde hij, en schoof toen, met gevaar van den hals te breken, op een sterken, doch telkens zwakker en dunner wordenden tak, zoo na mogelijk aan het venster, en schreeuwde met alle magt: ‘Goede vader! ik heb u toch waarlijk lief. Zie mij slechts eenmaal vriendelijk aau!’
De oude man vernam deze stem uit de lucht in den beginne met verbazing, vervolgens met grooten schrik, daar hij den waaghals als een spreeuw voor zijn venster zitten zag. Hij scheurde het open, en gebood hem, door toorn en angst beklemd, terstond af te stijgen. Doch frits gehoorzaamde niet, maar herhaalde zijne bede, en wilde liever den tak loslaten, die hem zwevende hield, dan zonder des vaders zegen het huis uitgaan. ‘Zoo ga maar,’ zeide de sidderende oude, wien de onverzettelijkheid der kinderlijke liefde roerde: ‘ga maar, ik zegen u!’

{==230==} {>>pagina-aanduiding<<}

Mars was frits van den boom af en met eenen sprong op den postwegen. In den beginne schreide hij zachtjes; maar, als hij eerst de poort achter den rug had, enkel nieuwe voorwerpen hem omringden, en de srislche wind met zijne zwarte lokken speelde, reed hij de wijde wereld zoo vrolkjk in, of luilekkerland het doel van zijne reis ware. Na eenige dagen kwam hij behouden aan de plaatse zijner bestemming aan Zijne brieven van aanbeveling bezorgden hem juist niet de vriendelijkste ontvangst. Een donker kijkende Directeur nam hem onder zijn bijzonder opzigt. Het van school blijven ging hier niet gemakkelijk. De eerste proeven mislukten, en werden scherp gestraft. Als hij nu zag, dat men hier volstrekt wat leeren moest, zoo schikte hij zich daarnaar, en leerde veel. Doch zoo dikwijls zich gelegenheid tot eene poers aanbood, liet hij haar niet ontglippen, en er was spoedig noch onderwijzer noch medeleerling, dien hij niet te eeniger tijd en plaats eenen trek gespeeld had. Uit dien hoofde luidden de berigten naar huis zeer verschillend. Somtijds heette het: de jonge frederik bevlijtigt zich roemenswaardig, en zou, in kunde en bekwaamheden, tot de bloem dezer loffelijke schoolinrigting mogen geteld worden. Somtijds: de jonge frederik is een moedwillige bengel, welke die en die streek uitgevoerd, die en die schade veroorzaakt heeft, hetgeen zijn geeerde heer vader zal gelieven te vergoeden.
De brieven van het eerste slag werden door de stiefmoeder behendiglijk onderschept, die van het laatste steeds getrouwelijk uitgerelkt, met boosaardige aanmerkingen vermeerderd, en het gemoed des ouden dagelijks meer verbitterd. Eindelijk verscheen zelfs een brief, welke berigtte: nu was het geduld der gezamenlijke onderwijzers uitgeput, en een laatste, kwaadaardige streek had het vat den bodem ingeslagen. De jonge heer was namelijk in de kunst van op stelten te gaan ten hoogste bedreven. Nu had korteling de dansmeester, een eenigzins vreesachtig man, zijne geliefde gade verloren, en als hij, des daags na hare begrasenis, op het namiddaguur aan zijne schrijftafel gezeten had, in eene kamer op de tweede verdieping, was plotseling eene witte, vermomde gedaante aan het venster verschenen, tegen hetzelve tikkende, en zijnen naam met holle stem roepende. Dat was gezegde monsjeu frederik op stelten geweest, en de arme dans-
{==231==} {>>pagina-aanduiding<<}
meester daardoor zoo verschrikt, dat hij de kramp in de kuit gekregen had, die hem verscheidene dagen verhinderde de kweekelingen in de edele danskunst te onderrigten. Daar nu de jonge heer reeds een fraai opgeschoten bengel was, dien men bezwaarlijk meer meester kon blijven, en die ook in litteris genoegzame vorderingen gemaakt had, om de hoogeschool te bezoeken, zoo verzocht men dringend, hem ten spoedigste daarheen te zenden, eer het schurfte schaap de gansche vrome kudde besmette.
Madame föhrenbach ontving, naar gewoonte, dezen brief het eerst, en grimlachte vriendelijk bij ieder regel. Door gemaakt hartzeer en heimelijke zuchten boreidde zij eenige dagen haren echtgenoot op de jobs-tijding voor. Hij vernam te vergeefs naar de oorzaak harer stille treurigheid, en moest steeds het pijnigend antwoord hooren: zij wilde hem niet bedroeven, wilde zijne gezondheid sparen. Doch hij was reeds diep bedroefd, en de angstige verwachting knaagde reeds aan zijne gezondheid, als zij eindelijk met de bekentenis voor den dag kwam, dat frederik een ontaarde guit, en geene zalf aan hem te strijken was. Zij hoopte, dat de gehaatte stiefzoon nu ganschelijk zou verstooten worden, en haren rossen elias voortaan niet meer in den weg staan. Ook besloot de vader dadelijk, in de eerste hitte, zijne handen van hem af te trekken, en de moeder berekende reeds in haar kamertje, hoe veel daardoor jaarlijks bespaard wierd. Maar als de oude reeds het papier tot eenen donderbrief gevouwen had, en slechts nog eenige malen met groote schreden op en neder ging, viel zijn oog bij toeval op de beeldtenis zijner overledene vrouw, die boven zijne schrijstafel hing, en hem zacht toelachte. Hij had haar lief genad; hij sloeg de oogen nog eenmaal op haar; zij scheen voor den eenigen zoon te bidden. Hij ging zitten, greep de pen, en de harde verwijten veranderden, bijna tegen zijnen wil, in vaderlijke vermaningen.
Ditmaal, schreef hij, wilde hij hem nog vergeven, maar het was voor het laatst. Hij zou nu henen trekken op de Universiteit, waartoe men hem jaarlijks eene toe eikende som bepaalde. Hij zou vlijtig studeren, zijne neigingen bestrijden, en als een gezet, ordentelijk man terugkeeren; zoo niet, des vaders aanzigt voor altijd mijden.
Met de heerlijkste voornemens betrok nu frits de Uni-
{==232==} {>>pagina-aanduiding<<}
versiteit, en kwam ze ook ten deele na; ten minste kon geen slechte trek hem te last gelegd worden, en de Professoren roemden zijne vlijt. Maar geld kwam hij steeds te kort, juist niet door verkwisting, maar door goedhartigheid, want zijne beurs stond voor alle geldbehôeftige makkers open. Het heette wel altijd: Heer broeder, zoodra mijn wissel komt, betaal ik u tot een penning toe; maar als de wissels kwamen, meldden zich de heeren Philistijnen in zoo grooten getale, dat voor den heer broeder niets overschoot. Eindelijk moest hij zelf schulden maken; en eindelijk werd de vader met maanbrieven bestormd. Eene vechtpartij, in welke frits ingewikkeld werd, en die een consilium abeundi ten gevolge had, verscheurde ook ten volle den vermolmden draad des gedulds van den ouden, vooral daar mevrouw de stiefmama de schilderij in behoorlijke schaduw wist te plaatsen. Hij was, buitendien, thans ziekelijk en zeer gevoelig. Zij maakte gebruik van de kwade uen, en verdrong den ligtzinnigen, dien zij booswicht noemde, ganschelijk uit zijn hart.
Spoedig daarop werd hij einstig ziek, maakte zijn testament, en stiers. Frits ontving deze treurige boodschap in een koel brieije van zijn broeder, die hem noodigde naar huis te komen, en de opening des vaderlijken testaments bij te wonen.
De arme jongeling stond diep bewogen, en deed zich voor de eerste keer de bitterste verwijten. Het was hem nooit ingevallen, dat zijn vader zou kunnen sterven, en zoo deszelfs toom hem somtijds bedroefde, dan troostte hij zich altijd met de gedachte: ‘ik heb toch wat degelijks geleerd, en zal den ouden heer gewis nog vreugd verschaffen.’ Nu verdween plotseling deze hoop. Het was hem sedert zijne vroegste kinderjaren nog niet ontgaan, hoe liefderijk, toen zijne moeder nog leefde, zijn vader hem gekweekt en dagelijks op zijnen arm gedragen, op zijne knie gewiegd had. Slechts in deze gedaante zag hij thans den afgestorvenen, zette elke onvriendelijkheid en gestrengheid, welke hij sedert ondergaan had, op rekening zijner stiefmoeder, en weende bitterlijk.
In deze stemming kwam hij nu, na lange afwezigheid, in zijne vaderstad aan, betrad snikkende het vaderlijk huis, en werd met hoffelijke koelheid ontvangen. Zijn sties broeder was intusschen zeer lang geworden, en geleek niot kwalijk

{==233==} {>>pagina-aanduiding<<}
naar een Albino van de landengte Darië. In der daad was hij er nog erger aan dan zulk een papierwit menschenkind, wien toch slechts het zonnelicht tegenstaat. Elias, in tegendeel, schuwde allerlei soort van licht, zelfs der eerlijke lieden oogen, voor welke hij de zijnen bescheiden nedersloeg. Geleerd had hij niets, en zou ook niets leeren; doordien hij te sterk groeide, oordeelde de moeder, beide te gelijk mogt zijn ligchaam te sterk aantasten, en in den grond ware toch groeijen en leeren hetzelfde. Zes voet hoog was hij volkomen opgeschoten; slechts had de natuur in de breedte gespaard, wat zij in de lengte verkwistend toegemeten had; want het scheen in der daad, of hij wel als een draad in de naald kon gestoken worden. Waartoe hij eigenlijk genie had, had de moederlijke scherpzigtigheid schielijk ontdekt; want door hare bespaarde penninkjes wist zij hem den post eens tollenaars te bezorgen, en daar stond hij juist op zijne plaats. Hij rook de verbodene waren mijlen ver, en kon, als hij eenes armen kramers geheele have confiskeerde, bij het gekerm van acht kinderen zeer gerust een snuifje nemen. Maar jegens zijnen broeder dreef hij de grootmoedigheid zoo ver, van hem den koffer ongeopend naar huis te laten volgen.
‘Gij ziet, mijn lieve broeder,’ zeide hij, ‘hoedanig vertrouwen ik in u stel.’ In der daad had hij reeds lang geroken, dat in den ligten koffer geen contrabande was.
Frits trok hem ter zijde, en vroeg naar de laatste oogenblikken zijns vaders. Elias vouwde de handen en verdraaide de oogen. ‘Hij is zeer Christelijk gestorven, heeft alle vijanden en beleedigers van harte vergeven.’
‘Vijanden?’ herhaalde frits: ‘nu, tot zijne vijanden heeft mijn goede vader mij toch zeker niet gerekend; maar tot zijne beleedigers?’
Elias haalde de schouders op.
‘Helaas ja!’ zuchtte frits, ‘ik mag hem wel dikwijls bedroefd hebben. Het doet mij hartelijk leed.’
‘Te laatl’ mompelde elias.
‘Dat verhoede God!’ riep frits, terwijl hij zijn zwart, in tranen gehuld oog ten hemel hief: ‘hij zal dezen zucht daar vernemen!’
‘Ik meen maar,’ zeide de Albino, ‘wegens het testament. Ik vrees zeer -’

{==234==} {>>pagina-aanduiding<<}

‘Wat?’
‘Hij was niet in de beste stemming jegens u, toen hij het maakte. Ik en mama hebben gebeden en gesmeekt, maar vergeefs. Wat er in staat, weet ik zekerlijk niet.’ Deze leugen rolde zeer glad over zijne tong, doch hij wist zeer wel wat er in stond, en had zich zelfs eenen bewusteloozen oogenblik des kranken ten nutte gemaakt, om hem tot het werktuig des kwaadaardigsten wroks te maken.
Want, als nu het testament in tegenwoordigheid veler getuigen geopend en voorgelezen werd, bleek het, dat elias eenige erfgenaam gemaakt, en, zijn broeder betreffende, enkel de volgende aanmerking er bijgevoegd was geworden:
‘Wat mijn zoon frits aangaat, dezelve vindt in zijne ligtzinnigheid eene zoo onuitputtelijke bron des geluks, dat ik voor goed en regt houde, hem niets anders te maken dan - mijne oude pruik en mijnen ouden jas, dezelfden, welke hij eens aan den afleider ophing.’
De oogen aller omstanders vestigden zich vol medelijden op den verbleekenden jongman, wiens lippen in de eerste oogenbbkken van inwendige kramptrekkingen tot eenen bitteren grimlach vertrokken werden. Niet, dat hij onterfd was, trof hem zoo geweldig, maar de wijze der onterving, de bittere spot eens stervenden vaders. Hij keerde der vergadering zwijgend den rug toe, ging op het kerkhof, en zette zich op zijns vaders graf neder.
‘Dat kwam niet uit uw hart, gij goede man!’ dus sprak hij tot de geliefde schim: ‘gij kondt toornig zijn, en ik had het verdiend; maar mij door bespotting in het stof vertreden, dat kondt gij niet! dat is u ingeblazen geworden in een ongelukkig uur, wanneer het beeld mijner moeder u niet voor oogen was. Hadt gij er van geweten, zoo zou ik u ook iets te vergeven hebben. Maar neen! ik alleen ben de schuldige, en hier kniel ik op uw graf, uwe vergeving assmekende. Ik dank u voor uwen ouden jas, voor uwe oude pruik. Indien uw zegen op dezelven rust, zullen zij mij eene kostelijke erfenis zijn. Ik wil mij nooit van dezelven scheiden; ik wil nooit vergeten, dat de jas over uwe eerlijke borst toegeknoopt werd. Uw bloed vliet in mijne aderen, en hier leg ik de hand op uw koude graf, en zweer: ik wil het nooit schande aandoen!’

{==235==} {>>pagina-aanduiding<<}

Gesterkt hief hij zich op, en ging met opgeruimd gelaat huiswaarts, om zijne erfenis te outvangen. Op weg ontmoette hem een Advocaat, een verre bloedverwant, die ook getuige bij de opening des testaments was geweest. Deze hield hem staande, beklaagde hem, gaf te kennen dat men gewetenloos omtrent hem handelde, het testament was van nul en geener waarde, en zoo neef hem de zaak in handen wilde stellen, zoo maakte hij zich sterk, het omver te stooten. ‘Dat verhoede God!’ zeide frits: ‘ik heb mijn goeden vader gedurende zijn leven weinig eerbieds bewezen, schoon hij steeds vaderlijk en regt met mij gehandeld heeft; dus wil ik ten minste na zijnen dood zijnen uitersten wil eeren, hoewel hij mij smarte heest aangedaan. Ik ben te vrede met hetgeen hij mij heeft toegedacht.’
De Advocaat verstomde, zag hem aan, schudde hem zwijgend de hand, was meer aangedaan dan eenen Advocaat past, en ging zijns weegs. Toen frits nu andermaal over den drempel des vaderlijken huizes trad, vond hij zijne stiefmoeder en den langen elias in pijnlijke verlegenheid, dewijl zij nog niet wisten, hoe de sterke jongeling zich gedragen, en of hij niet veelligt in de eerste hitte zelfs den listigen Albino vermorselen zou. Doch daar hij met vriendelijke zachtmoedigheid bloot om den jas en de pruik verzocht, helderden de gezigten op. Men liefkoosde hem, men noemde den zaligen hard, en verzekerde dat niet te kunnen toelaten. Met linnen en kleederen wilde men hem rijkelijk uitrusten, hem ook eenen behoorlijken zakduit medegeven; dat kon de zalige het hart eens broeders niet ten kwade duiden. Frits dankte, wees alles van de hand, en stond enkel op hetgeen hem toekwam. Dit werd eindelijk, hoewel niet zonder schaamte, voor den dag gehaald. Frits wikkelde de pruik zorgvuldig in den jas, gespte die te zamen, hing ze aan zijnen geknoesten stok, en zeide: vaarwel! nadat hij eerst den rooden elias zijnen geheelen koffer geschonken had, waarin echter deze met verdriet slechts boeken vond.
Frits wandelde de poort uit. Eenige daalders waren zijn gansche rijkdom. Wat hij beginnen wilde, wist hij zelf nog niet. Er was destijds oorlog bijna in gansch Europa. Hij beschouwde zichzelven lagchende, en dacht aan de woorden van fallstaff: vaeder voor 't kruid! Met dit half rijp gewor-
{==236==} {>>pagina-aanduiding<<}
den voornemen wandelde hij eenige mijlen, en naderde de grenzen van het naburig Koningrijk, alwaar hij, bijaldien hem het toeval niets beters in den weg wierp, de eerste de beste trom volgen wilde.
In deze gedachten stoorde hem eensslags het kugchen van iemand achter hem. Hij zag om, en ontdekte een man van eene edele gestalte, maar slechts in eene korte buis gekleed en zonder hoed. Voor hij nog tijd had over den vreemdeling na te denken, sprak deze hem reeds haastig aan:
‘Goede vriend! red mij! De vervolger zit mij op de hielen. Zoo als gij mij hier ziet, ben ik uit de vesting ontsnapt; maar denk daarom niets kwaads van mij. Ik ben een eerlijk man, een ongelukkige; gij zult mij leeren kennen; doch thans is geen oogenblik te verliezen: ik heb reeds de alarmschoten achter mij gehoord. In deze gedaante herkent men mij op het eerste gezigt, en hier is wijd en zijd geen bosch, geen hol, waariu ik mij zou kunnen verbergen. Maar de grenzen mijns vaderlands zijn niet meer verre. Leen mij iets van uwe kleeding, dan ben ik gered, en gij zult rijkelijk beloond worden.’
Terwijl de vreemde dus sprak, had frits deszelfs edele gelaatstrekken beschouwd, en zonder zich te bedenken, zonder te antwoorden, rukte hij den bundel van zijn knoestenstok, ontpakte zijns vaders jas, hielp dien den vlugteling aantrekken, zette hem de oude pruik op, zijn eigen hoed er over, gaf hem den stok in de hand, en zeide: ‘ga mot God!’
‘Ik kan u thans niet danken zoo als het behoort,’ hernam de vreemdeling: ‘doch er zal een tijd komen. Deze weg voert u naar B**, vraag daar aan de poort naar den Graaf R**.’
Met deze woorden verwijderde hij zich haastig. Frits zag hem lang verwonderd na, tot hij, zich ten uiterste spoedende, in eenen hollen weg verdween. Toen haalde hij zijne nachtmuts uit den zak, bedekte met dezelve zijn bloote hoofd, sneed zich eenen stok van den naasten boom, zette zijne wandeling gerust voort, en zeide lagchend: ‘daar is de gansche ersenis in eenen naar den drommel!’
Het duurde niet lang, of hij hoorde getrappel van paarden achter zich. Er kwamen husaren aangalopperen. Als zij hem bereikt hadden, hielden ze stil, en beschouwden hem

{==237==} {>>pagina-aanduiding<<}
opmerkzaam. Hij zag hen stijf in de gebaarde gezigten. ‘Dat is hij niet,’ zeide een van hen tegen zijne kameraads.
‘Zeg! goede vriend! hebt gij niet eenen man gezien, die zoo en zoo gekleed was?’
‘Ja,’ antwoordde frits bedaard: ‘een half uur hier van daan sloeg hij den weg naar het dorp aan de linkerhand in. Hij scheen groote haast te hebben.’
‘Dat geloof ik!’ riep de husaar grimlagchend. ‘Links om, kameraads! Wij halen hem in. Doch laten twee van ons tot aan de grenzen rijden, zoo als bevolen is.’
En voort sprongen zij in suizenden galop terug en voorwaarts. De beide laatsten keerden spoedig terug. Zij hadden den vlugteling ingehaald, doch, door zijne vermomming bedrogen, hem, na eenige stout beantwoorde vragen, gerust laten trekken. Thans stoven zij voort, om hunne makkers in te halen.
Frits zag de stofwolk in den beginne lagchend, doch welhaast bedenkelijk na. ‘Of ik wel gedaan heb,’ dus sprak hij tot zichzelven, ‘weet ik zekerlijk niet. Mogelijk heb ik eenen schuldigen aan de regtvaardige straf onttrokken. Doeh zoo is de mensch, en dat is nog het beste aan hem: den zwakkeren neemt hij gaarne in bescherming, zonder te vragen of hij het verdient. Het zou mij maar leed doen om mijne erfenis, zoo ik ze kwalijk besteed had.’
Bijna had hij zijn avontuur al vergeten, toen hij de grenzen des vreemden gebieds, en spoedig daarop de hoofdstad B** bereikte. Nadat de schildwacht hem aan de poort op de gewone barsche wijze geëxamineerd, en niets kwaads aan hem bevonden had, vraagde hij naar den Graaf R**. Op deze vraag beschouwde hem de schildwacht nog eenmaal van top tot teen, trok aan de schel, en er verscheen een Officier, hebbende een signalement in de hand, waarmede hij den wandelaar vergeleek.
Zijne gedaante moest wel zeer treffend geschilderd zijn (de angst ziet scherp), want zonder verderen twijfel te voeden, heette hij den pelgrim beleefd welkom, riep zijnen Ordonnans, en beval hem, den vreemdeling naar het hotel van den Graaf R** te geleiden. De grenadier stapte hem vooruit; frits volgde nieuwsgierig. Nadat zij eenige straten doorgewandeld hadden, zag hij in de verte een pa-
{==238==} {>>pagina-aanduiding<<}
leis, van talrijke equipagies omgeven. Zonder zijnen leids man zou hij er bezwaarlijk door geraakt zijn. De grenadier maakte plaats. Thans stonden zij aan de poort, voor welke een dikke Zwitser zich in zijn passementen draagband opblies, en hem, die daar in zijne slaapmuts naderde, over den schouder aanzag. Doch, naauwelijks had hij vernomen, wien hij voor zich had, als hij bijna verschrikt zijn hoed ligtte, en eenen kamerdienaar riep, om dezen bestoven man terstond bij zijne Excellentie te brengen.
Welgemoed volgde frits den nieuwen leidsman, een paradetrap op, door voorkamers, in welke lakkeijen dobbelden, jagers snapten en heidukken geeuwden. Eene portebrisée werd geopend. Daar stond de man van gisteren in den kring van met ordensbanden behangene heeren, die hunne gelukwenschen eerbiedig daarbragten.
Naauwelijks zag de Graas onzen pelgrim, die, met afgenomen slaapmuts, toch een weinig onthutst op den drempel stond, of hij drong haastig door het gewoel, vatte hem bij de hand, trok hem in de zaal, en stelde hem het hoog-aanzienlijk gezelschap, als zijnen redder, voor. Iedereen beijverde zich, hem met vriendelijkheden te overstelpen. Frits wist niet, wat hem gebeurde. De Graaf, die nog bezigheden te verrigten had, verzocht hem te toeven, tot hij alleen met hem spreken kon.
Frits begaf zich bescheiden ter zijde in eene vensterbank, en wachtte gerust de uitkomst af van het zeldzaam avontuur. ‘Zoo veel,’ dacht hij, ‘zie ik wel, dat mijns vaders zegen op zijne ersenls rust.’ Een vriendelijke Secretaris vervoegde zich bij hom, en bevredigde zijne nieuwsgierigheid. De Graaf van R** was Generaal en de lieveling zijns Konings, wiens regten bij in het veld en iu het kabinet met dapperheid en slimheid verdedigd had. Doch zijne werkzaamheid viel juist in eenen tijd, dat vaderlandsliefde dikwijls voor eene misdaad werd uitgekreten. De vijand spande hem netten. Door booze list vermeesterde men zijn persoon, en sloot den gevaarlijken man in eene vesting op. Uit deze was het hem gelukt te ontkomen, schoon met levensgevaar, daar hij over daken klauteren, en ten laatste eenen bedenkelijken sprong had moeten wagen. Eindelijk zag hij zich wel op het vrije veld, maar daarom nog niet gered, want menige onverwachte hinderpaal had zijne vlugt zoo zeer vertraagd, dat de duisternis eenes regen-
{==239==} {>>pagina-aanduiding<<}
achtigen nachts, op welken hij gerekend had, veel te vroeg door de morgenzon verdreven werd. Men miste hem al spoedig. Het gansche garnizoen raakte in beweging; alle poorten stroomden de vervolgers uit; op alie wegen zochten zij naar hem, en zonder de pruik des ouden föhrenbach zou hij bezwaarlijk ontsnapt zijn.
Juichend ontving hem de hoofdstad zijns vaderlands; ge, roerd omarmde hem zijn Koninklijke vriend. De nijdige hovelingen spoedden zich om het zeerst, zich ten hoogste verheugd te toonen, en verwenschten heimelijk zijne terugkomst. Hij dacht reeds op nieuwe plans, den vijand te laten gevoelen, dat hij werkelijk weer aan het roer stond, als frederiks aankomst hem aan de pligten der dankbaarheid herinnerde, die - hetgeen niet altijd het geval is - den gunsteling des Konings beilig waren. Naauwelijks had de bonte zwerm zich verwijderd, of de Graaf liet den pelgrim in zijn kabinet roepen. Hier vroeg hij hem, met eene soort van vertrouwelijkheid, naar zijnen naam: - föhrenbach. - Zijn vaderland? geen meer. - Zijn beroep? hopen. - Zijne uitzigten? duister. In een half uur had de ervarene wereldkenner den openhartigen jongeling doorzien.
‘Het verheugt mij,’ hief hij aan, ‘dat gij lust tot den soldatenstand laat blijken. Daar kan ik u het eerst van nut zijn. Kom morgen weer, en ik hoop u goede tijding mede te deelen.’ - Hij hield woord. Op zijn verzoek nam de Koning den vreemdeling als Vaandrig in zijnen dienst. - Het geluk, zoo terstond officier te worden, had hij niet kunnen droomen. Hij bedankte zijnen beschermer met de trouwhartige belofte, zich bij de eerste gelegenheid des waardig te toonen. Ook eene goudbeurs, die de Graaf hem voor zijne uitrusting opdrong, ontving hij dankbaar, doch bleef nog steeds talmend in het kabinet staan, en zag met eenige verlegenheid rond.
‘Ontbreekt u nog iets?’ zeide de Graaf: ‘zoo spreek vrij.’
‘Mijn jas - mijne pruik,’ stamelde de jongeling.
‘ô Die laat mij. Ik zal ze, ten aandenken, onder mijne kostbaarheden bewaren.’
‘Neen, uwe Excellentie, dat kan niet zijn.’
‘Daar gij voortaan unisorm draagt, zijn u immers beiden volslagen nutteloos? en hunne waarde is zoo gering -’

{==240==} {>>pagina-aanduiding<<}

‘Hunne waarde - vergeef mij, heer Graaf - zij zijn voor mij onschatbaar. Mijn vader heeft ze gedragen. Het is alles, wat hij mij nagelaten heeft, en ik leef in het vrolijk vertrouwen, dat zijn zegen er op rust.’
‘Dat is wat anders,’ zeide de Minister: ‘en thans ben ik u dubbel verpligt, daar gij uwe gansche erfenis aan eenen vreemden waagdet.’
Hij liet hem den jas benevens de pruik uitreiken, en frits nam afscheid met een opgeruimd hart. Naar zijnen nieuwen stand wist hij zich treffelijk te schikken, verwierf de liefde en achting zijner kameraden, en bezigde den ledigen tijd des eerstkomenden winters, om zich theoretische kundigheden in het militaire vak aan te schaffen. De praktische hoopte hij er in het voorjaar bij te voegen, want de gansche armée bereidde zich om te velde te trekken.

(Het vervolg hierna.)

Edele grootmoedigheid.

In den laatsten oorlog werd een Oostenrijksch Ritmeester op fouragie uitgezonden. Hij begeeft zich met zijn korps naar het aangewezen oord, eene eenzame vallei, rondsom van hosch omgeven. Hij ontdekt eene geringe hut; klopt aan; een oude Hernhutter met een' grijzen baard verschijnt. ‘Vader,’ zegt de Ritmeester, ‘wijs mij een veld, waar mijne ruiters sourageren kunnen.’ - ‘Tot uwen dienst, Mijnheer,’ is het gereede antwoord. De welberaden Hernhutter stelt zich aan de spits, en bestijgt met hen de hoogte. Weldra ontmoeten zij een rijk koornveld. ‘Ziedaar hetgeen wij zoeken,’ zegt de aanvoerder. - ‘Nog een weinig verder, bid ik u,’ herneemt de grijsaard; ‘het zal u niet berouwen,’ Zij vervolgen hunnen weg, en komen, na een kwartier uurs, aan een ander stuk bouwland. De ruiters stijgen af, maaijen het graan, beladen hunne paarden met dien oogst, en zetten zich weder in den zadel. ‘Vader,’ zegt de Ritmeester, ‘gij hebt ons buiten noodzaak zoo ver gebragt; het eerste veld was beter.’ - ‘Dat is zoo,’ antwoordt de regtschapen grijsaard; ‘maar dat veld was het mijne niet.’


{==241==} {>>pagina-aanduiding<<}

Mengelwerk.

Wijsgeerige, godgeleerde en zedekundige beschouwing van Gods alomtegenwoordigheid.

(Uit het Engelsch.)
Waar zoude ik henen gaan voor uwen geest? en waar zoude ik henen vlieden voor uw aangezigte?



david.
Wanneer onkundige stervelingen zich onderwinden, te denken over en te spreken van de éénige, oneindige en eeuwige Godheid, wat kunnen wij anders verwachten, dan dat hunne bevattingen zwak en hunne voorstellingen onevenredig aan het voorwerp zullen wezen? Indien er verborgenheden zijn in het minste stofdeeltje, welke het doordringendst menschelijk verstand niet kan ontvouwen, kan het ons dan verwonderen, dat wij ‘den Almagtigen niet tot volkomenheid kunnen uitvinden?’ - Zelfbestaan, Oneindigheid, en Eeuwigheid, zijn denkbeelden, te groot, te uitgestrekt, om door het menschelijk verstand omvat te kunnen worden; ‘die kennis is voor ons te hoog, te wonderbaar; wij kunnen er niet bij.’
Geene buitengewone mate van nederigheid wordt er zeker vereischt, om te erkennen, dat er een verstandig Wezen kan bestaan, 't welk van niemand den oorsprong ontleent, van alle eeuwigheid aanwezig is, en zich overal tegenwoordig bevindt; schoon de wijze, op welke zulk een Wezen bestaat, ons te eenemale onbekend zij.
Dat er zoodanig een Wezen dadelijk bestaat, en dat hetzelve alle mogelijke volmaaktheden bezit, leert ons het maaksel en de gesteltenis der Nature rondsom ons ten volle. De kenmerken van werkzaam Verstand dringen

{==242==} {>>pagina-aanduiding<<}
zich onzer waarneminge op, werwaarts wij de oogen wenden, en laten geene plaats voor twijfel over, dat het Heelal het werkstuk is van een almagtig en hoogst verstandig Bouwmeester, ‘die de aarde door zijne wijsheid grondde, en de hemelen door zijn verstand uitbreidde.’
Dezelfde bewijsredenen, die het bestaan van dit groote Wezen staven, pleiten desgelijks voor de Alomtegenwoordigheid van hetzelve. Weinige woorden kunnen de gronden van dit groot artikel onzes godsdienstigen geloofs ontvouwen: want ze zijn in 't oog loopende voor elk gezond verstand, en worden in 't algemeen voor voldingende gehouden. De groote zaak is, dat wij zulk eene verstandige overtuiging van die hoogst belangvolle waarheid onzer zielen indrukken, dat dezelve een hebbelijken invloed op ons gedrag krijge en behoude.
Wij ontwaren in de Natuur eene oneindige verscheidenheid van steeds standhoudende werkingen, welke duidelijk de uitwerksels zijn van Magt en Wijsheid, en die gevolgelijk noodwendig de tegenwoordigheid veronderstellen van een wijs en magtig Werker. Indien de geheele Natuur vol zij van de verbazende uitwerkselen van kunde en vermogen, zoo moet de geheele Natuur vol zijn van god. Door de ganshe stoffelijke wereld henen neemt men overal beweging waar, die zekere bepaalde wetten volgt, en zoodaniger wijze bestuurd wordt, dat dezelve aan de wijsste einden beantwoorde. Wat moeten wij eigenaardig uit deze verschijnselen afleiden, dan de aanhoudende werking van eene verstandige en magtige Godheid? Naardemaal dezelfde uitwerksels overal hervoort gebragt worden door dezelfde oorzaken, moet er overal een verstandig Wezen tegenwoordig zijn, 't welk de eenparigheid en overeenstemming der Nature bewaart. Wij kunnen ons geen wijsgeeriger denkbeeld vormen van de wetten der Nature, dan wanneer wij dezelve aanmerken als de vastgestelde wijze, op welke god de oogmerken zijner Wijsheid volbrengt.

{==243==} {>>pagina-aanduiding<<}

Indien nu een magtbetoon overal uitgeoefend worde, om de orde der Natuur te bewaren, dan moet baarblijkelijk het Wezen, bij 't welk die magt huisvest, overal tegenwoordig zijn. De Eeuwige Geest, van wien de geheele Natuur afhangt, - die de wisselingen van dag en nacht en der jaargetijden veroorzaakt, - die de geheele dierlijke en verstandige wereld in den eerst gevestigden stand en geregeldheid onderhoudt, - die geheel de Natuur met leven en genot bezielt, moet het Heelal met zijne tegenwoordigheid vervullen. Alle dingen blijven, zoo als zij van den beginne waren; dewijl geheel de Natuur vervuld wordt door een wijs, magtig en goed Wezen, dat alles verordent naar den raad zijns wils.
Er is in de veronderstelling van de Alomtegenwoordigheid en gestadige werkzaamheid van het opperst Wezen niets onbestaanbaars met deszelfs waardigheid of geluk. Menschen, die groote dingen bij kleine afmeten, mogen zich verbeelden, dat het beneden de majesteit is van den Heer van allen, zich te bemoeijen met de kleine zaken der schepselen, of overhellen tot het begrip, dat het stoornis van zijne gelukzaligheid zou veroorzaken, gedurig bezig te zijn in het beleid van de werkingen der Natuur; maar het is ongerijmd, te veronderstellen, dat een almagtig Wezen door werken moede kan worden, of dat het der verhevene nature van de Godheid onwaardig zou wezen, altoos werkzaam te zijn, om de schepselen, die het zijner goedheid behaagde te vormen, te onderhouden en te zegenen.
De Alomtegenwoordigheid van een verstandig Wezen sluit noodwendig het denkbeeld van Alwetendheid in. Dat groote Wezen, 't welk elk deel der ruimte vervult, moet teffens volkomen kennis dragen van alles, wat bestaat. Het Heelal met alle deszelfs deelen staat steeds onder de beschouwing van god, en Hij bevat in één opslag het oneindige zijner schepping. Onmeetbaar, gelijk gods werken zijn, - en de Wijsgeerte ontdekt ons Werelden bij Werelden in eenen eindeloozen voort-
{==244==} {>>pagina-aanduiding<<}
gang, - liggen zij alle bloot voor het oog des oppersten Wezens. Altoos in alle Werelden tegenwoordig zijnde, slaat Hij het geheel gade, en teffens ieder gedeelte, met eene naauwkeurigheid, aan welke niets kan ontgaan. Zijne verstandige schepselen, die ontelbaar zijn, kent Hij volkomen.
Nergens vinden wij deze gevoelens in eene verhevener en als bezielde taal uitgedrukt, dan door david. ‘Waar zoude ik henen gaan voor uwen geest? en waar zoude ik henen vlieden voor uw aangezigte? Zoo ik opvoere ten hemel, Gij zijt daar; of beddede ik mij in de hellen, ziet Gij zijt daar. Name ik vleugelen des dageraads, woonde ik aan het uiterste der zee, ook daar zou uwe hand mij geleiden en uwe regterhand zou mij houden. Indien ik zeide, de duisternis zal mij immers bedekken, dan is de nacht een licht om mij. Ook verduistert de duisternisse voor U niet; maar de nacht licht als de dag, de duisternisse is als het licht.’
Dusdanig zijn de begrippen, welke de welgeoefende Rede zoo wel, als de Heilige Bladeren, ons leeren vormen wegens het Opperwezen; en het is van de uiterste aangelegenheid, dat wij dezelve diep onzer zielen inprenten en veelvuldig herhalen, zoo om onze begrippen van god en Godsdienst te zuiveren en te verheffen, als om ons te vervullen met welgevestigde grondregelen onzes gedrags, en eene onuitputbare bron van troost steeds voor ons geopend te hebben.
Het is geene gemakkelijke zaak, onzen geest te zuiveren van alle grove en lage denkbeelden van god, of ook onze Godsdienstverrigtingen te ontheffen van allen inmengsel des bijgeloofs: dan niets zal ons hierin krachtdadiger te stade komen, dan eene behoorlijke inachtneming van die eigenschap der Godheid, welker overweging ons thans onledig houdt. Indien god overal tegenwoordig is, blijkt het ten klaarste, dat Hij niet meer op de eene plaats dan op de andere kan wezen; en bij ge-
{==245==} {>>pagina-aanduiding<<}
volg, dat er geen gedeelte des Heelals is, 't welk aangezien mag worden als meer de woon - of verblisplaats des Almagtigen, dan de overige deelen der scheppinge. - Er mogen bijzondere gedeelten zijn in gods onmeetbaar Rijk, waarin Hij verkozen heeft meer dan elders blijken te vertoonen van zijne Magt en Grootheid; er mogen verzamelingen bestaan van redelijke wezens, die eenige van die ontelbare Werelden bewonen, welke in het ongemeten ruim bestaan, aan welke Hij bijzondere blijken zijner Goedheid vertoont; - zoodanig een gewest is er, volgens de beloften van christus Evangelie, bestemd voor de deugdzamen na hunnen dood, onder den naam van Hemel bekend; - dan men wachte zich voor de verbeelding, dat het grootste en eerste Wezen, de Oorzaak en Onderhouder van allen wezen, leven, orde en geluk, door geheel het wijduitgestrekt Heelal, zich in eene bepaalde plaats onthoudt, gezeten op een troon, omstraald door een lichtglans, verblindend voor sterfelijke oogen, omringd met een ontelbaren stoet van heerlijke, schitterende wezens, die zich onophoudelijk voor zijnen troon nederbuigen. Zoodanige beschrijvingen der Godheid zijn blijkbaar ontleend van 't geen bij de menschen omgaat; en, waar zij ook mogen voorkomen, moeten zij enkel aangemerkt worden als figuurlijke ophelderingen van een onderwerp, te verheven voor de menschelijke bevatting. Beschouwt men dezelve enkel in dat licht, dan mogen
zij, gelijk alle andere zinnebeeldige uitdrukkingen van afgetrokkene waarheden of geestelijke onderwerpen, dienen, om ons eenen levendigen indruk en diep gevoel daarvan te geven. Dan men moet allerzorgvuldigst op zijne hoede wezen, om dus eene zinnebeeldige taal voor geene letterlijke waarheid op te nemen; ten einde die verhevene beelden, enkel bestemd om onze godsdienstige gevoelens bij te staan, niet strekken om bijgeloof te kweeken en te voeden, en ons te vervoeren om te denken, dat de groote, algemeene Geest ‘te eenemaal aan ons gelijk is.’ - Noodeloos bijkans

{==246==} {>>pagina-aanduiding<<}
is het, hier bij te voegen, dat wij door het figuurlijk gebruik, om menschelijke ligchaamsleden aan de Godheid toe te schrijven, niet tot het grof begrip moeten vervallen, om ons dat groote Wezen onder eene menschelijke gedaante te verbeelden; en nogtans kan men niet twijfelen, of kinderen en anderen, wier verbeelding sterker is dan hun oordeel, gevaar loopen om tot zoodanige misbegrippen te vervallen; te meer, daar er gevoelens beleden zijn, en nog beleden worden, onder eenige Christen aanhangen, welke dusdanige volksdwalingen begunstigen. Men vindt gewag in de Kerkelijke Geschiedenisse van eenen Christen aanhang, die zich onderscheidde door de leerstelling, dat god waarlijk en letterlijk in eene menschelijke gedaante bestaat; en niet klein is nog het getal der Christenen, bij welken het eene hoofdleerstelling uitmaakt, dat de Eeuwige God zoodanig met den Mensch vereenigd geweest is, dat zij slechts één persoon uitmaakten: denkbeelden en leerbegrippen, welke geheel onbestaanbaar zijn met de leer van gods oneindige grootheid en alomtegenwoordigheid: want het is allerblijkbaarst onmogelijk, dat het groote Wezen, dat zich overal bevindt, eene menschelijke gedaante zou hebben, of binnen een menschelijk ligchaam kunnen besloten worden.
De leer van gods Alomtegenwoordigheid kan wijders dienen, om de dwaasheid te toonen van het Veelgodendom en der Afgoderije. Indien god dadelijk tegenwoordig zij in elk deel des Heelals, dan volgt noodzakelijk, dat er niet meer dan één god bestaat, en er geene gelijkenis van dat Wezen in den hemel boven of op aarde beneden gevonden wordt. Naardemaal god, die de wereld, met alles wat er in is, gemaakt heeft, hemel en aarde met zijne tegenwoordigheid vervult; naardemaal in Hem alle schepselen leven, zich bewegen en zijn, ‘moet de mensch niet denken, dat de Godheid goud of zilver gelijk is, door 's menschen kunst gemaakt.’ En kan er niets ongerijmder zijn, dan die Afgoderij,

{==247==} {>>pagina-aanduiding<<}
welke zich ingebeelde Godheden schept, en deze Goden der hoogten, der valleijen, der bosschen en der zeeën met den god des Heelals verwart.
Een ander allergewigtigst gebruik, hetwelk van de leer der Goddelijke Alomtegenwoordigheid kan en moet gemaakt worden, bestaat in ons te overtuigen van de redelijkheid der Godsvereering, en van de noodzakelijkheid om god te dienen in geest en waarheid. Indien god tegenwoordig zij in elk gedeelte des Heelals, in al de uitstekendheid zijner nature, kan er geene plaats zijn, waar Hij geen gepast voorwerp is van Eerdienst; en alle zijne redemagtige schepselen zijn verbonden, hunne eerbiedenis voor en dankbaarheid aan Hem uit te drukken door daden van Godsvereering. De god, welken wij dienen, is geene plaatselijke Godheid, heerschende over eenig bijzonder landschap of gewest, maar de god der geheele Natuur. Hij is niet meer dadelijk tegenwoordig in het heerlijkst tempelgevaarte, in de tahijkste vergadering, of zelfs in de heerlijkste hemelsche gewesten, dan in de geringste hut en het eenzaamst verblijf. De eeuwiglevende god ‘woont niet in tempelen, met handen gemaakt; overal slaan zijne oogen de regtvaardigen gade; overal hoort Hij de stem hunner smeekinge.’ God kan ten zelfden tijde den dienst hooren, goedkeuren en aannemen, welke Hem toegebragt wordt door alle de Hem vereerende vergaderingen over de geheele aarde; de hulde ontvangen van alle zijne redemagtige kinderen, in elk gedeelte zijner onmeetbare scheppinge. Wij mogen ons dan vereenigen om Hem onze opregte en nederige hulde aan te bieden, met eene zoo vaste verzekerdheid van verhooring te zullen erlangen, alsof wij in die verrigtingen ons paarden met de Engelen en de geesten der volmaakte Regtvaardigen in eenen verhevener stand. Ja, elk mensch op zichzelven mag zich verzekerd houden, dat, wanneer hij, naar eisch, zijnen Vader, die in het verborgene ziet, in 't verbor-
{==248==} {>>pagina-aanduiding<<}
gen bidt, hij door Hem in 't openbaar zal gezegend worden.
Hoe hoogst redelijk, en teffens hoe statelijk, moeten ons de Godsdienstoefeningen voorkomen, wanneer men dezelve beschouwt als onmiddelijk gerigt tot dat volheerlijk Wezen, dat overal even zeer tegenwoordig is! Wat kan natuurlijker en gepaster wezen, dan dat wij vergaderen om onze lofzeggingen en gebeden op te zenden tot den grooten Oorsprong van ons bestaan en den Opperbeschikker over ons lot, die altoos bij ons is, om onze vereering te hooren en aan te nemen! Met welk een heiligen schroom moeten wij onze hulde toebrengen aan onzen Maker; dewijl wij niet kunnen twijfelen, of Hij is zoo waarlijk bij ons als zij, die met ons Hem vereeren! Wanneer wij in de volvoering dier heilige pligten ons achteloos os koel bevinden, dat wij dan onze Godsdienstigheid opwekken, door te denken en bij onszelven te zeggen: ‘Gewisselijk, god is aan deze plaatse, en ik bedacht het niet!’
De leer van gods Alomtegenwoordigheid en daarmede gepaard gaande Alwetendheid kan, mag en moet verder aangewend worden als een krachtdadig beweeg- en drangmiddel om afstand te doen van alle ondeugd, en onze dagen door te brengen in eene volstandige betrachting van alle deugd. Geveinsde eischen op godsvrucht kunnen, ten voordeeligste genomen, alleen onze medeschepselen bedriegen: de Alwetende kan niet bedrogen worden; zijn oog ziet door den digtst dekkenden sluijer henen; het ontdekt, wat binnen in ons is; het leest in onze harten. Het is, derhalve, zoo dwaas als misdadig, slechte oogmerken en bedorvene driften onder het masker van meer dan gemeene heiligheid te verschuilen. Men drage des boven alle dingen zorge, dat wij, in het stuk van den Godsdienst, den schijn niet voor het wezen, of de schaduw niet in stede van het ligchaam stellen. Men zij zorgvuldig bedacht, dat

{==249==} {>>pagina-aanduiding<<}
wij, het vertoon van Godsdienstigheid aannemende, de kracht daarvan niet verloochenen. ‘Er is geene duisternis noch schaduwe des doods, waarin de werken der ongeregtigheid zich kunnen verbergen voor gods tegenwoordigheid.’ Onze daden, onze gedachten liggen bloot voor het Goddelijk aanschouwen, zoo wel bij den donkersten nacht, als op den klaarsten dag. De menschen mogen zich aan het oog der wereld onttrekken, ‘om verborgene dingen en snoodheid te plegen;’ er is geene schuilplaats, waarin zij zich voor god kunnen verbergen; ‘Hij omringt al onzen weg en kent alle onze paden.’ Geene daad, geen woord, geene gedachte ontgaat zijner kennisneminge. Zijne oogen zijn op alle der menschen wegen gevestigd, om elk naar dezelve te vergelden, en de vrucht zijner handelingen te doen geworden.
Mogten zij, die god in vergetenisse stellen, zijnen naam ontheiligen, en zijne wetten schenden, dit bedenken! Dat de man, die zich zoekt te bevoordeelen met 's naastens onkunde, of te bedienen van diens zwakheid, om hem te beleedigen en te verdrukken; dat de man, die heimelijk weduw en wees berooft, het gegeven woord breekt, het vertrouwde pand verdonkert, of daden pleegt, welke hij zich zou schamen in het openbaar te volbrengen, bedenke, dat er een Oog is, 't welk hij niet kan ontgaan; dat hij gezien en veroordeeld wordt door een Wezen, te wijs en tevens te regtvaardig om eenig onregt straffeloos te gedoogen, en dat uitdrukkelijk verklaard heeft, den goddeloozen niet onschuldig te zullen houden! - Bevinden zich de slechtsten der menschen onder eenig bedwang in de tegenwoordigheid van personen, uitstekende in wijsheid en deugd, welk een krachtig middel, om van kwaad terug te houden, zou het dan niet wezen, konden de menschen in 't algemeen overgehaald worden om zich steeds aan te merken als in de tegenwoordigheid des Almagtigen, en om in elk geval van verzoeking te bedenken: ‘Zou ik zulk een groot kwaad doen, en zondigen tegen god!’

{==250==} {>>pagina-aanduiding<<}

Welk eene grooter aanmoediging kan er, aan den anderen kant, voor opregtheid en braafheid bedacht worden, dan eene vaste overtuiging van de onmiddellijke en gedurige tegenwoordigheid van den regtvaardigen Opperheer, ‘die regtvaardigheid lief heeft?’ Indien de hoop, om de achting van wijzen en braven te verwerven, elke edelaardige ziel met eene zucht om uit te munten vervult, wat mogen wij dan niet verwachten van de edele eerzucht om goedkeuring en gunste te verwerven van den Opperregter en Belooner der ware verdiensten! - Dat dan deze gewigtige waarheid zoo veelvuldig onze overleggingen bezig houde, dat dezelve eene bestendige en krachtige drijfveer van ons denken en doen worde, en wij, onder dien invloed, ons van alle ondeugd onthouden, en alle deugden op de uitgestrektste wijze betrachten!
Mogen wij ons van de goedkeuring des Allerhoogsten verzekerd houden, naardemaal wij met een goed geweten voor Hem gewandeld hebben, dan is de leer van gods Alomtegenwoordigheid een steun en troost in allen wissellot en ramp des menschelijken levens. God, de eeuwige Beschermer en bestendige Vriend der regtvaardigen, is altoos nabij hen, te hunnen beste. Zijne Magt is hunne steunpilaar, zijne Wijsheid hun geleide, zijne Goedheid hunne vertroosting. Welk een storm van tegenspoed hen beloope, zij mogen zich verzekerd houden, dat zij niet verlaten worden door dat groote Wezen, ‘'t welk alle dignen hun kan doen medewerken ten goede.’ In welk gedeelte der wereld het lot hen plaatse, zij bevinden zich steeds onder gods bescherming; ‘gaan zij tot het uiterste der zee, zijne regterhand ondersteunt hen.’
Valt den geloover in gods Alomtegenwoordigheid het lot ten deele, dat zijn karakter miskend, zijne opregtheid in twijfel getrokken, en zijne daden, alsmede zijne oogmerken, ten kwade geduid worden; ja moet hij zelfs laster en vervolging ondergaan, om het vasthouden

{==251==} {>>pagina-aanduiding<<}
aan zijne opregtheid en het gehoorzamen aan de stem van geweten en pligt; dan kan hij zich onder dien zwaar drukkenden last opbeuren door de bewustheid, dat de Allerhoogste zijn gedrag ziet en goedkeurt. In de dikste duisternis des tegenspoeds, wanneer hij minst in staat is om de wijsheid en goedheid der Goddelijke beschikkingen over hem te onderscheiden, en gereed is met job te zeggen: ‘Ziet ik ga voorwaarts, maar Hij is er niet, en rugwaarts, doch ik kan Hem niet ontdekken; aan de slinkerhand, waar Hij zijn werk doet, maar ik kan Hem niet aanschouwen; en ter regterhand verbergt Hij zich, dat ik Hem niet zien kan;’ zelfs in dusdang een toestand mag de opregte en deugdzame zich troosten met de gedachte, dat hij zich in de tegenwoordigheid en onder het bestuur bevindt van het wijste en beste Wezen, dat, zelfs in de duisterste bedeelingen zijner Voorzienigheid, de heilzaamste oogmerken bevordert.
Overzulks mogen zij, wier hart opregt is voor god, hunne vreeze laten varen, het kwellende der zorgen verbannen, door een nederig en berustend geloof in gods alomtegenwoordigen bijstand, en met kloekmoedigheid en geduld de lasten dezes levens dragen. Zij kunnen, onder alle de rampen, welke zij lijden of duchten, uitboezemen: ‘God is mij eene toevlugt en eene sterkte, een helper in benaauwdheid; ik zal daarom niet vreezen, schoon de aarde werd geschud en de bergen verzet in het hart der zee. - Ik stel den heere geduriglijk voor mij, en, omdat Hij aan mijne regterhand is, zal ik niet wankelen!’


{==252==} {>>pagina-aanduiding<<}

Over eenige oorzaken der verkoudheid.

De verkoudheid is eene der algemeenste en gevaarlijkste ziekten; te gevaarlijker, omdat zij gewoonlijk ligt geacht en zonder eenige oplettendheid behandeld wordt. Men schrijft haar meest aan eene gevatte koude, of aan een togt, toe; en daar men weinig hinder van haar heeft, gelooft men haar, door eene meerdere bedekking en verwarming des ligchaams, zonder verdere voorzorgen, te kunnen verjagen. Intusschen gelukt het zelden, dat men op die wijze zijn oogmerk spoedig bereikt; en nimmer beveiligt men zich daardoor voor haar bezoek, dewijl men zich vatbaarder maakt voor verkouding, naarmate men de gelegenheid, om koude te vatten, zorgvuldiger vermijdt. De oorsprong, daarenboven, van deze kwaal is niet altijd dezelfde; haar aard verschilt, en zij vereischt dus ook zeer verschillende geneeswijzen. Mijn voornemen is niet, deze bekend te maken, en mijne Lezers dus de middelen ter hand te stellen om zichzelven te benadeelen; ik wil hen alleen op eenige oorzaken opmerkzaam maken, waarop weinigen acht geven, om daardoor den ingewikkelden aard en het gevaar dezer ziekte, en tevens de noodzakelijkheid om ook hare behandeling aan deskundigen over te laten, te leeren kennen.
Niet elke hoest is verkoudheid, en niet alle verkoudheid gaat van een hoest vergezeld. Ieder weet, dat men ook in het hoofd verkouden zijn kan, zonder dat men behoeft te hoesten; en er zijn krampachtige hoesten, of zulke, die van scherpe stoffen afhangen, welke met de verkoudheid niets gemeen hebben. Om zich een duidelijk denkbeeld van deze ziekte te vormen, moet men haar in twee tijdperken verdeelen. In het eerste ontwaart men in dat deel, hetwelk de zitplaats der kwaal is, eene ongewone spanning, volheid en droogte; in het

{==253==} {>>pagina-aanduiding<<}
tweede verdwijnen deze toevallen, en maken plaats voor de ontlasting eener min of meer scherpe stof, waarvan de hoeveelheid verschilt, en de uitlozing nu eens kort, dan weder langer duurt.
De verkoudheid is eene ontsteking, en de verschijnselen, die wij zoo even hebben opgegeven, zijn er een gevolg van. Elke ontsteking veronderstelt de sterke prikkeling van eenig deel, waardoor de toevloed van vochten grooter en de werkzaamheid der vaste deelen boven mate gespannen wordt. Dit laatste kan zoo wel door eene ware vermeerdering van prikkels, als door de te groote gevoeligheid van het orgaan, hetwelk den minsten, den gewonen prikkel zelfs niet verdragen kan, veroorzaakt worden. Wanneer er dus eene verkoudheid zal plaats hebben, zoo moeten de fijne vliezen van het reukorgaan, of die van de werktuigen ter ademhaling, op de eene of andere wijze overprikkeld worden. Velerlei omstandigheden kunnen daartoe aanleiding geven, waarvan ik nu alleen die wil opnoemen, waarop men het minst gewoon is te letten.
Velen houden zich, uit vreeze voor eene verkouding, wanneer het guur weder is, uit de lucht, ontwijken elken togt, bedekken zich sterk, vooral het hoofd. Dit alles is juist geschikt om verkouden te worden. De luchtwegen, aan een' zachten dampkring gewoon, worden door den snerpenden noordoosten-wind te feller ontstoken, ja gedoogen eindelijk niet eens eene frissche koelte. Vooral is het broeijen van het hoofd allernadeeligst, omdat deze overmatige en bestendige prikkeling de vochten in nog grooter overvloed daarhenen lokt, en de gevoeligheid dier deelen zoo zeer vermeerdert, dat zij den gewonen prikkel der lucht niet eens dulden. Op deze wijze ontstaat dan die spanning en ontsteking, welke men verkoudheid noemt. Van daar dat dezelve zoo veelvuldig gevonden wordt bij de vrouwen, welke het niet genoeg is hare hoofden met dik haar bedekt te hebben, maar hetzelve nog bovendien met mutsen en hoeden omsingelen.

{==254==} {>>pagina-aanduiding<<}

Indien deze verkeerdheid meest eene zonde van bejaarde vrouwen zij, onze jonge dames bezitten de wonderlijke gave van hare huid zoo ongevoelig te maken, dat zij alle de eigenschappen van zacht zeemleer of cabret verkrijgt, ophoudt een werkzaam orgaan ter zuivering des ligchaams te zijn, en eene nieuwe bron van verkoudheid en, helaas! ook van longtering opent. Geweldige verhitting en plotselinge verkouding zijn in den winter bijna het dagelijksch lot van de huid eener schoone; en wie weet, welke watertjes en smeersels er gebruikt worden, om dat levenloos leder kleur en leven te schenken, en het inderdaad verder te verwoesten! Geen deel des ligchaams meer, laat de huid haar werk aan andere organen over; en het zijn vooral de longen, welke hetzelve opnemen. De stof, ter uitwaseming geschikt, vloeit met grooter drift derwaarts, en, door het geweld van dien stroom gedreven, geraken de werktuigen der ademhaling in dien staat van spanning en ontsteking, welke men verkoudheid noemt. Gelukkig, indien deze ziekte een minder fijn bewerktuigd, minder belangrijk orgaan aantastte! Maar de longen, ten naauwste aan het stoffelijk bestaan des ligchaams verbonden, en met het levensbeginsel in meer dan eene betrekking staande, slepen in hare verwoesting het geheele ligchaam mede. De geringe ongesteldheid, welke men verkoudheid noemt, is de verschrikkelijkste van allen, omdat zij het begin der longtering is; en zij is nog verschrikkelijker, omdat zij bijna altijd verzuimd wordt, omdat zij meest in een jaargetijde valt, waarin de Godin des Vermaaks den schepter zwaait, en omdat zij diegenen het zekerst treft, welke de slaven dier uitsporige Godesse zijn.
Al te lang heeft de Mode gewild, dat de vrouwen de schouders, tot laag in den rug, en den geheelen hals en boezem bloot moesten dragen. Ook dit is eene bron van verkoudheid. Door den zamenhang der bloed- en watervaten en der zenuwen van het inwendige der borst en de buitenste deelen, welke haar omgeven, moet, het-
{==255==} {>>pagina-aanduiding<<}
gene de huid dier deelen treft, nog veeleer naar binnen slaan. Door hunne ongevoeligheid en levenloosheid worden zij daarenboven ongeschikt, om de longen, bij eene al te hevige werking, te gemoet te komen, en de te sterke drift der sappen en te hevige prikkeling van daar te leiden. Niet zelden ziet men, na longontstekingen, uitwendige etterzakken op de schouderbladen, of in den omtrek der borst zelve, ontstaan, en daardoor de longen voor eene verettering bewaard. Deze weldadige pogingen der Natuur kunnen bij eene ongevoelige huid geen plaats hebben; en langdurige verkoudheden zijn ook daarom bij vrouwen veelvuldiger en gevaarlijker, dan bij mans.
Het zal velen belagchelijk voorkomen, dat ik onder de oorzaken der verkoudheid ook de overlading der maag en ingewanden telle. Doch alle de deelen van het menschelijk ligchaam zijn door zoo vele en zoo naauwe banden onderling zamengevoegd, dat nimmer een orgaan alleen lijdt, en dat het geweld, aan een derzelve bedreven, dikwijls op eene plaats, waar men zulks het minst verwachtte, nadeelige gevolgen na zich sleept. Er bestaat eene harmonie in het ligchaam, waardoor het levensbeginsel aan alle de deelen, naar derzelver vatbaarheid voor hetzelve, wordt medegedeeld, en waardoor de sappen, en vooral het bloed, zich in die zelfde evenredigheid verspreiden. Overal, waar, door eene gestadige en overmatige prikkeling, een orgaan sterker wordt aangedreven, wordt ook het leven in hetzelve grooter, en vloeit er het bloed met meer geweld heen. Door overmaat van spijzen en aanzettende specerijen geprikkeld, leiden de maag en de ingewanden der spijsvertering het levensbeginsel te sterk van andere deelen af, en het weldadig evenwigt wordt verbroken. Het leven en de aandrift der sappen, op die wijze, meer tot den onderbuik bepaald, verslappen de luchtwegen en de huid in hunne werkzaamheid, en houden op, die noodzakelijke zuivering der sappen te bewerken, waardoor dezelve voor de dierlijke

{==256==} {>>pagina-aanduiding<<}
huishouding geschikt blijven. Daardoor wordt de aard dier sappen anders gewijzigd, en zij een ongewone en scherpe prikkel voor de fijne vliezen en vaten, waarin zij zich bevinden. Zoo ontstaan dan die pijnlijke zinkingen en die onoverwinbare aanleg tot verkouding, welke men bestendig door het broeijen en verhitten der huid en luchtwegen verjagen wil, en waarvan de bron en het voedsel alleen in het onderlijf zit, en alleen langs dien weg kan afgeleid worden. Afgemat door de overspanning, waarin zij gestadig zijn, houden eindelijk de werktuigen der spijsvertering op te werken. Met geweld stroomt nu het bloed naar de huid en de borstingewanden terug, doordien de scherpe prikkel daar aanwezig, al de kracht des levensbeginsels daar henen leidt. Hierdoor ontstaan bij zulke tafelvrienden roosachtige ontstekingen van de huid, de keel, de longen en andere omliggende deelen, en tevens eene verkoudheid, welke hardnekkiger is, omdat men haren oorsprong altijd op de verkeerde plaats zoekt. Men begrijpt dus hieruit ligt, dat de zuivering en versterking der onderbuiksingewanden, in verkoudheid, hebbelijke longontstekingen, en zelfs in het begin van allerlei soorten van longtering, welke niet een gevolg van een teringachtig gestel is, de weldadigste uitwerking kan hebben, en dat men de neiging tot zinkingen en verkoudheid het best door matigheid in spijs en drank verwinnen kan.
Wij zien door deze korte beschouwing op nieuw bevestigd, dat de kwalen der menschen meestal het gevolg zijn hunner verkeerde ingenomenheid met alles, wat van de Natuur afwijkt, hunner onoplettendheid omtrent de gemeenste dingen, en hunner zorgeloosheid in hetgene hun het naaste betreft, en waarvan de zorge de minste moeite kost. Het zou niet moeijelijk zijn, uit deze neiging onzer nature de liefde en genegenheid af te leiden, welke de beschaafde wereld voor de Geneeskunst bezielt, van welke zij echter bij elke gelegenheid verzekert een afgrijzen te hebben. In dit opzigt is zij geheel in tegenspraak

{==257==} {>>pagina-aanduiding<<}
met zichzelve; want de beschaafde man doet geen' voetstap of de minste beweging, hij eet noch drinkt, hij slaapt zelfs niet, dan ten dienste der Priesteren van Eskulaap.
J.V.

Over het lot van onzen aardbol tot hiertoe en vervolgens; vermoedens omtrent eenen aardstaart; over steenregen, enz.

(Vervolg en slot van bl. 221.)

Daar wij tot hiertoe over zeer gewigtige verschijnselen onze denkbeelden waagden in het midden te brengen, meenen wij nog eenige noodzakelijke aanmerkingen over het dus ver gezegde, en te gelijk eenige belangrijke gevolgen, betrefsende het toekomstig lot der aarde, onzes zonne- en melkweg-stelsels, daarbij te moeten voegen. Onomstootelijk houden wij overigens, hetgeen wij geleverd hebben en nog staan te leveren, juist niet; maar wij gelooven, dat men de waarheid slechts op hoogst eenvoudige wegen moet zoeken, en dat men, hoe eenvoudiger het zaamgestelde uit elkander gezet worde, des te nader treden kunne tot het eeuwige licht, dat zich - als eeuwige, eenvoudige gedachte - in tijd en ruimte splitst, en daardoor het heelal nagenoeg zamenstelt, en dat zich in de hoogste betrekking, gelijk de lichtstraal in de oneindigheid, in eindelooze daarstellingen deelt. Moge, derhalve, wat wij hier pogen te leveren, slechts tot voorloopige aanmerkingen dienen, aan welke zich in het vervolg welligt een stouter blik in het rijk der geesten laat aanknoopen. Overigens glimlagchen wij mede, zoo iemand meent, dat zulks hier vereischt worde.
Betreffende de in het voorafgaande vermelde verheveling-
{==258==} {>>pagina-aanduiding<<}
steenen en derzelver oorsprong, is het hoogst merkwaardig, dat een in de laatste jaren in Moravie gesprongen vuurbol zoogenaamde steenen van een mengsel op de aarde heeft geworpen, hetwelk, naar het naauwkeurigst onderzoek van onzen grooten scheikundige klaproth, van de tot hiertoe voorkomende volstrekt verschillend is, en derhalve ook de vermoedens, tot hiertoe voorgestaan, zeer bedreigt. De steenen bevatten, namelijk, slechts een mengsel van keiaarde, kalk, kleiaarde, talkaarde, zwart ijzerverzuursel, chromoxijd; en de tot hiertoe in zoodanige steenen even zeer aangetroffene, en boven opgegevene grondstoffen, als nickel, ijzer in metaalstaat, manganoxyd en zwavel, worden in dezelve niet herkend. Doch, daar reeds onze aarde eene oneindige menigvuldigheid van zaamgestelde ligchamen aanwijst, waarom zouden dan de voortbrengselen in de hoogste streken van des aardrijks dampkring niet even zeer aan afwisseling onderhevig, en de verschijnselen hier nog veelvuldiger kunnen zijn? daar toch de nederploffingen slechts naar de wetten der verwantschappen toegaan. Wijders, weten wij dan wel, welke ligchamen in de natuur met der daad uit enkel eenvoudige grondstoffen zijn zaamgesield? Moeten wij niet veeleer, bij eenig onderzoek, bekennen, dat in de natuur geen enkele grondstof zich werkelijk eenvoudig aan ons opdoen, en zonder verbinding met andere zelfstandigheden in het geheel bestaan kan? Slechts als metaphysische bespiegeling laat zich, namelijk, eene grondstof zuiver, en gescheiden van de overige wereld, met hare eigenschappen denken; in de wezenlijke wereld, daarentegen, is niets zuiver, alles in verbindtenis. Het onverbondene ware buiten de wereld. Daardoor wordt ons de kennis der wereld zoo ten uiterste moeijelijk gemaakt, werwaarts men zich ook met zijne beschouwingen wende. In de Mémoires der
Koninklijke Akademie der Wetenschappen te Berlijn, 1805, bl. 5, heeft onze scheikundige hermestädt, in zijn Essai d'une théorie nouvelle de l'exis-
{==259==} {>>pagina-aanduiding<<}
tence et des qualités des élémens physiques, déduite des phénomènes généraux etc., op dit gewigtig oogpunt der physische wereld de scheikundigen insgelijks oplettend gemaakt. Ook moet men bij het onderzoek der natuur nooit vergeten, dat men haar uit alle gezigtspunten, en uit elk harer deelen, openleggen kan; juist wijl zij een volkomen zamenhangend geheel is en zijn moet. - Wanneer wij, derhalve, van grondstofsen spreken, spreken wij immer slechts van mengingen, welke wij niet verder in staat zijn te scheiden. Immers wij kunnen, bij onze zoogenaamde scheikundige ontledingen, slechts de verschijnselen, daarbij voorkomende, en hierdoor eenige eigenschappen der grondstoffen in derzelver verschillende overgangen bespieden, en meer niets. Hoogstwaarschijnlijk is het tevens, dat onze zoogenaamde eenvoudige grondstoffen of grondslagen (bases) nog in de 6de, 8ste, 16de, welligt zelfs 64ste en nog achterlijker rij der scheikundige voortbrengsels staan, en dat wij alzoo eerst den grooten chemischen stamboom en geslachtstafel ontwikkelen en in orde brengen moeten, eer wij met regt van eene grondstof vermogen te spreken. Het bewijs - zoo het hier behoorde - viel niet zwaar. Doch wij willen hiermede slechts aanduiden, dat wij ons door onze tegenwoordige tafel van grondstofsen niet van het spoor moeten laten brengen, en dat het verschillend mengsel der van den hemel gevallene steenen de dus ver vastgehouden gedachten omtrent derzelver gelijken oorsprong niet overhoop kan werpen. Ook zouden welligt de steenen van een vreemd mengsel in verwijderder ruimten, waar de scheikundige krachten der overige ligchamen bepaalder heerschen en medewerken,
kunnen zijn voortgebragt. - Over het geheel zijn wij ook, als bergwerkkundige, van gevoelen, dat de lagen steen en metaal, welke wij op verschillende diepten in de aarde, als teekenen der verschillende merkwaardige hoofdtijdperken, ontdekken, voornamelijk als een gevolg der natuurscheikundige op elkander werking der gesternten en sterre-
{==260==} {>>pagina-aanduiding<<}
standen aangezien kunnen worden, en dat, als het ware, het eene gesternte het ander bevrucht en bezielt, tot dat alles slaapt in het gansche stelsel. In het vervolg willen wij daarover onze vermoedens nader uiten.
Door deze denkbeelden over de wederkeerige verbindtenis der wereldbollen wordt ook begrijpelijker, hetgeen wij b.v. bij de keiaarde zien, die in ontzettende lagen voorhanden is, en zich in dat tijdperk der aarde, hetwelk ons omvat, nog slechts in het vloeispatzuur, langs den natten weg, oplossen laat. - Doch wij willen tot de verdere ontwikkeling van het geopperde spoeden, en eerst nog de betrekking der gasvormen tot de ligchamen, waaruit zij gehaald worden, en eenige magnetische verschijnselen, nader gadeslaan.
Wanneer men, namelijk, de soortelijke zwaarte der ligchamen met de soortelijke digtheid der uit dezelven ontwikkelde gassoorten vergelijkt, zoo schijnt het zich bijna als eene natuurwet aan te geven, dat hier eene omgekeerde verhouding der digtheden plaats vindt. Het gas van alkohol, salpeterzuur en water komt b.v. in de onderste rij, en dat van zilver, goud en platina in de hoogste verhevenheden des dampkrings, als het ligtste vloeibare, te staan. Men ziet, derhalve, hieruit, zoo wel als uit het voorgaande, hoe moeijelijk het, naar onze tegenwoordige scheikundige denkbeelden, moet zijn, over de chemische ontwikkeling der aardlagen een bestemd oordeel te vellen, en te bepalen, of de binnenste deelen der aarde, en derzelver as, uit goud - gelijk eenige natuurbeschouwers willen - of uit eene min digte stof besta Over het geheel zal het onderzoek der aarde nog langen tijd tot geleerde verschillen aanleiding geven. Zelfs de goudmakerskunst kan eenmaal weer opstaan. Immers wij vinden de edele metalen niet in de oorspronkelijke gebergten, maar in de reeks van des aardrijks jonger kroost, en derhalve als voortbrengsels der laatste veranderingen van de aarde. Wat wonder, dat de alchimisten, bij de overweging dat het goud een voortbrengsel moest zijn, het-
{==261==} {>>pagina-aanduiding<<}
zelve insgelijks door de opsporing der oorspronkelijke vermenging hoopten voort te brengen. Menige, zoo genoemde, gril onzer voorouderen ziet er, in dezer voege, bij nadere beschouwing, niet zoo geheel onnoozel uit. De nieuwste verschijnselen bij de ontleding der kali doen ten laatste zelfs vermoeden, dat de aardsoorten louter verzuurde metaalstoffen zijn. Waar zijn dus onzer scheikunde wel palen gesteld?
Merkwaardig is het ook, dat wij in de verhevelingsteenen inzonderheid het ijzer, dezen levendigen bemiddelaar, zoo het schijnt, tusschen bewerktuigde en onbewerktuigde ligchamen, waarnemen, dat zich zelfs in de wijde ruimten des hemels uitbreidt, en daar, door zijne, bijzonder magnetische, polen vormende eigenschappen, zich in de fijnste gasgestalten daarstelt. Tevens ontdekken wij daar ook de magnetiserende nickel, de mangan en de kobalt.
Waarschijnlijk is het poolvormen ook allen ligchamen, en den grondstoffen zelfs in de hoogste mate, eigen. Deze poolvorming - afstooting- en aantrekkingskracht- schijnt de eigenlijke grondkracht der oorspronkelijke stof te zijn, die zich in den wijden hemel als algemeene zwaartekracht openbaart, en, verschillend gewijzigd, de wetten der scheikundige aantrekking en terugstooting, en over het geheel de verwantschappen, oplevert. Deze grondkracht moet zich, derhalve, ook in alle wereldbollen doen zien, en de magnetische polen voortbrengen, als de getuigen, dat de innerlijkste lagen der aarde nog steeds in algemeene tegenwerking op elkander staan, en dat de volslagene dood en stilstand daar nog niet heerscht.
De zich wederkeerig wijzigende poolvormingen der grondstoffen brengen, uit dit oogpunt beschouwd, welligt ook de grootste menigte der kristalliseringen voort. Immers, dat hierbij een bepaalde regel en wederkeerige bepaling der grondstoffen plaats vinde, bewijst de, boven vermelde, op de form en evenredige (quantitative) vermenging der kristallen toegepaste wiskunde. Waarschijnlijk bestaat er

{==262==} {>>pagina-aanduiding<<}
dus, voor de eindelooze verscheidenheden der vormingen van de ligchamelijke wereld, en het gansche heelal, slechts eene eenige, in de eigenschappen der oorspronkelijke stoffen gegronde, algemeene wet.
Met de grootste waarschijnlijkheid laat zich dus ook vermoeden, dat de wereldbollen wederkeerig polariseren (elkander aantrekken en terugstooten), en dat derzelver toestand en invloed op elkander daardoor voornamelijk bepaald wordt; ja ten laatste zelfs, dat, in den ruimsten zin genomen, de vorm des heelals, als hoogste kristallisering, daardoor even zeer bepaald moet worden. - Hier vereenigt zich alzoo de sterrekunde wederom met de wetten der scheikunde; gelijk hauy, in zijn voortreffelijk werk over de kristallen, reeds de wiskunde, langs eenen anderen weg, vriendschappelijk bij de scheikunde heeft binnengeleid.
Na deze voorloopige aanmerkingen, gelooven wij nu eindelijk het laatste gevolg dezer onderzoekingen nader treden, en over het toekomende lot onzer aarde en des zonnestelsels eenige gissingen te berde te mogen brengen. Om echter geen open te laten, moeten wij ons eerst nog over eenige merkwaardige verschijnselen in het wereldruim en den sterrenhemel nader verklaren. Want slechts, door dat hier menige vorming in haren zamenhang, en vooral in haar ontstaan of voortbrenging, opengelegd wordt, gaat een helderder licht ter beschouwing, voor de groote vereenigingen onder de ontzettende klompen der wereldbollen, op. - Wij keeren diensvolgens tot de beschouwingen over onzen aardbol, en tot het vermoeden eenes aardstaarts, terug, en willen beproeven, hoe zich hiermede grootere verschijnselen verbinden laten.
Te weten, waarschijnlijk had de aarde, gelijk wij in het voorgaande poogden te toonen, in de kracht harer jeugd, eenen staart, op de wijze der kometen, die, in spijt der sijnheid zijner stoffe, nogtans, uit hoofde zijner ontzettende lengte, geweldige massa's, in gasvormen opgelost, bevatten moest. Want, thans nog zien wij kometen,

{==263==} {>>pagina-aanduiding<<}
welke, gelijk die van 1680, eenen staart hebben, die aan den hemel van zestig tot zeventig graden beslaat; gelijk de komeet van het jaar 1769 eenen staart van veertig graden had, welke, naar de berekening zijns kleinsten afstands van de aarde, meer dan twee millioenen mijlen lang moet zijn geweest. Maar nu worden waarschijnlijk de, meer van de zon verwijderde, wereldbollen minder verteerd, dan die, welke zich in hare nadere tegenwoordigheid, en onder haren magtigeren invloed, bevinden; en het schijnt dus ook, dat de, der zon naastgelegen, planeten het meest afgeleefd, en, naarmate zij afgestorven, ook digter geworden zijn. Wij zullen ons daarvan, in het vervolg, nader overtuigen. - De kometen wandelen, langs ontzettende banen, tot in de verwijderdste velden des zonnestelsels. Daar leven zij voor zichzelven een onafhankelijker leven, en de zon, benevens de overige verwante wereldbollen, behalen op dezelven geringeren roof; gelijk zij zelve, bij grooter afstanden, onder eenen zachteren, wederkeerigen invloed zijn gesteld. De kometen kunnen derhalve - ongeacht den gelijken ouderdom met de aarde - nogtans meer jeugdige kracht bezitten, dan de, in eene bijna cirkelvormige baan, meer tot rust geraakte planeten. Wanneer, diensvolgens, de verschillende digtheden der kometen nader zullen worden uitgevonden, dan zal ook blijken, wat thans slechts vermoed kan worden; dat, namelijk, deze ligchamen tot de minst digten in het zonnestelsel behooren, en dat met deze digtheid, naar mate der meerdere of mindere verwijdering van de zon, ook de lengte des staarts in verhouding gesteld mag worden. Zeer merkwaardig is alzoo in dit opzigt, dat, naar de berekende digtheden, de planeten - de Aarde als 1 aangenomen zijnde - Mercurius 2,72, Venus 1,04, de Maan 0,74, Mars 0 47, Jupiter 0,22, Saturnus 0,10, en Uranus 0,22 digtheid heeft. - Wij zullen, in het vervolg, deze verhoudingen in andere verbindingen brengen, en keeren thans tot de beschouwingen over het voormalige
krachti-
{==264==} {>>pagina-aanduiding<<}
ge leven der aarde, en den toenmaals bestaanden, magtigen aardstaart, terug.
De vraag is dan, wat de eigenlijke vrucht (het resultaat) dezes aardstaarts zijn kon, en welke daadzaak aan het uitspansel voorhanden is, die zijn voormalig bestaan bewijst. En wij antwoorden daarop: deze daadzaak is de Maan, veelligt ook Zwitserland. Als, namelijk, in den grooten staart der aarde, ten gevolge der standen van de overige gesternten, en derzelver wederzijdschen invloed, welligt plotseling eene nederploffing plaats greep, moesten zich, in de ontzaggelijke ruimten, geweldige massa's met elkander vereenigen, zich te zamen hechten, en aardwaarts neerstorten. Eenigen dezer klompen vielen welligt terstond op de aarde; anderen wentelden zich, door de rigting van hunnen val, de soort des nederplofsels in den staart, deszelfs vorm en de beweging der aarde veroorzaakt, als trawanten rondom de aarde, werden pas na duizenden jaren op dezelve neergeslingerd, en vormden de aardklompen, gelijk b.v. Zwitserland en andere berghoopen, van welke sommige in zekeren zin werkelijk zonder grondslag zijn. En hoog aan den hemel, op eenen afstand van drie-en-zestig tot twee-en-zestig halve diameters onzer aarde, beweegt zich nog heden in eene bepaalde baan, met getrouwe aanhankelijkheid, rondom hare goede moeder, de vriendelijke maan. En moeder en kind zijn, gedurende de lange reeks van duizenden jaren tot op ons toe, in aanhoudende liefdevolle wederwerking gebleven. En zoo is dan de maan een kind der aarde, en, gelijk wij beneden zullen doen vermoeden, een kleinkind der zon.
De wereldbollen, nader aan de zon gelegen, konden, onder derzelver aanhoudend magtigen invloed, geene zoo in het oog loopende vruchten hunner uitvloeijingen geven, en de trawanten dus slechts bij de afgelegener planeten aangetroffen worden. Wil men diensvolgens deze vermoedens tot hoogere waarschijnlijkheid brengen, zoo

{==265==} {>>pagina-aanduiding<<}
moet men verdere vergelijkingen in het zonnestelsel te werk stellen, en onderzoeken, in hoe verre hier verscheidene verschijnselen met de opgegevene grondstellingen te vereenigen zijn. Hoe meer massa een wereldbol bevat, des te meer neemt de menigvuldigheid der mogelijke zamenstellingen en scheikundige verhoudingen toe; des te sterker moet zich het gansche leven dezes wereldbols uiten. En alschoon de bolvormig zaamgedrukte klompen, door wederkeerige zwaarte, een aanhoudend streven laten blijkbaar worden, om zich te verdikken; zoo moet toch daardoor, dat in dezelven alles eerst later tot rust gebragt kan worden, zich eene, betrekkelijk mindere, digtheid vertoonen. Inzonderheid schijnt hiervoor de massa der zon te pleiten, welker digtheid tegen die der aarde staat als 0,25:1.
Wanneer het nu, volgens deze beschouwingen, schijnbaar mogt zijn, dat de uitwasemingen der wereldbollen in licht- en andere stoffen, naar de mate hunner vroegere levenskrachten, plaats gevonden hebben, en dat de nog bestaande betrekkelijke digtheid, en het lichten derzelven, als nog aanwezige teekenen daarvan konden aangezien worden; dan moeten ook de gevolgen dezer uitwasemingen in dezelfde verhouding in het oog loopender en merkwaardiger zijn. Saturnus heeft, b.v., gelijk boven is aangemerkt, onder alle planeten de geringste digtheid, welke tot die der aarde als 0,10:1 staat; waaruit alzoo reeds bij voorraad vermoed kan worden, dat zich zijne dampkringen voorheen zeer wijd uitgestrekt, en grootere massa's in gasvorm bevat hebben, dan de overige planeten; ja dat deze dwaalster nog bij aanhoudendheid een aanmerkelijk licht voortbrengen - gelijk dadelijk het geval is - en zijne stoffen omwerken en doen uitstroomen moet. - Wij willen, derhalve, onderzoeken, welke uitkomsten zouden kunnen stand grijpen, wanneer in den ontzettenden dampkring en den staart van Saturnus eenmaal groote nederploffingen plaats hadden, en zich, in de volgende jaarduizenden, nog aanhoudende neder-
{==266==} {>>pagina-aanduiding<<}
ploffingen der voortgezette uitvloeijingen daarbij voegden. De massa's moesten zich, namelijk, in de grootere nabijheid des wereldbols aanmerkelijkst ophoopen, en, hier rondloopende, zich eindelijk meer en meer vereenigen, en een geheel vormen, gelijk wij het thans zien in - den ring van Saturnus. In den staart, daarentegen, moesten zich de nederplofsels tot kogels vormen, en zich op die afstanden van den hoofdbol blijven bewegen, als zij, bij de nederploffing, geboren werden. Met der daad ontdekken wij ook bij Saturnus, buiten de groote massa des rings, die vier-en-veertig duizend, acht honderd Duitsche mijlen diameter bevat, nog zeven groote trawanten. Te gelijk moet het ook te vermoeden zijn, dat de verwijderingen der trawanten van den hoofdbol met de verhoudingen
der verschillende digtheden des dampkrings of des staarts, in welken zij gevormd werden, in verhouding kunnen worden gebragt; en berekeningen, uit dit oogpunt in het werk gesteld, zullen daartoe waarschijnlijk ook de nadere ophelderingen geven. Thans willen wij in het voorbijgaan slechts op de verschillende afstanden des rings en der trawanten van den hoofdbol oplettend maken. De ring van Saturnus is, namelijk, 0,67 zijns halven diameters van denzelven verwijderd, en de zeven manen volgen op de afstanden van 2,80; 3,63; 4,50; 5,80; 8,09; 18,67 en 54,20 halve diameters.
Wij gelooven, diensvolgens, tot dus ver met tamelijke waarschijnlijkheid bewezen te hebben, dat de trawanten der planeten, en de ring van Saturnus, voortbrengsels en resultaten der atmospherische nederplofsels dezer wereldbollen, gedurende derzelver jeugdige leven, zijn, en dat, op gelijke wijze, de gezamenlijke planeten en kometen door invloeden van vreemde wereldbollen geteeld geworden, en, om in onze scheikundige taal te spreken, nederplofsels der eindelooze zonne-dampkringen, en voortbrengsels en kinderen der zon zelve zijn. De regelmatige betrekking van den afstand der planeten, van elkander en van de zon, en de daarbij opgemerkte

{==267==} {>>pagina-aanduiding<<}
trapswijze voortgang, wekt ook het vermoeden, dat hier eene physische oorzaak als voortbrengend en besturend geheerscht hebben moet; en in dit opzigt schijnt, derhalve, door het denkbeeld eens zonne dampkrings - dien wij in deszelfs tegenwoordigen toestand nog onder den naam van zodiaks-licht kennen - en deszelfs verschillende digtheden op verschillende afstanden, eenig licht verspreid te kunnen worden. - Voor het overige zal men de massa's, in het planetenstelsel voorkomende, voor minder belangrijk houden, wanneer men, bij een matigen overslag, volgens lambert, aannemen wil, dat zich om de zon waarschijnlijk vier duizend kometen bewegen. En van negen-en-negentig kometen gingen 21 tusschen de Zon en Mercurius, 36 tusschen Mercurius en Venus, 22 tusschen Venus en de Aarde, 16 tusschen de Aarde en Mars, 4 tusschen Mars en Jupiter, door. Ook komen en gaan de kometen volgens alle rigtingen des hemels: eene omstandigheid, welke voor de aangenomene wijze van derzelver ontstaan bijzonder te pleiten schijnt, en met de vlugt der vuurbollen, in hunne betrekking tot de aarde, vergeleken worden kan.
Zoo heerscht, derhalve, het algemeene, groote opwekkings- en telingsbeginsel in het heelal, en levert zonnen en - mijten. En de planeten en kometen wentelen zich in den kring der mogendheid harer groote, weldadige, allen leven in het stelsel ontstekende, moeder; en gelijk een kind aan de lavende melk der moederlijke borst zich verkwikt en gedijt, zoo zuigt het eindeloos kroost aan de eeuwige lichtbronnen van den gloeijenden boezem der almoeder - zonne. Met den lichtstraal dringen de teel - en levenskrachten door de eeuwige schepping. - Vermoedelijk zijn ook verscheidene kometen bloote ringen, die zich welligt, door den ganschen melkweg, van de eene zon tot de andere, in evenwijdige banen bewegen, als de trouwringen der zonne- en melkweg-stelsels. En gelijk het licht door het gausche heelal stroomt, zoo

{==268==} {>>pagina-aanduiding<<}
wandelen deze, welligt van hoogere geesten, in sterfelijke hulsels, bewoond, door den oneindigen hemel!
Doch nu volgt eindelijk de vraag: wat wordt dan ten laatste van de planeten, kometen, zonnen en melkwegen? daar toch het leven den dood veronderstelt, en het leven zelve, een gevolg der opwekking, enkel als een gebrek aan volkomen hersteld evenwigt tusschen de krachten moet worden aangezien. Wij willen, derhalve, thans te gelijk onderzoeken, op welke wijze de natuur de, uit het oneindige leven nedergeplofte, en tot rust gebragte, grondstoffen wederom van hare boeijen bevrijden, en dezelven van nieuws tot eindelooze voortbrengingen kan in staat stellen. - Eigenlijk behoeft men hier slechts aan de eenvoudige middelen te denken, van welke zich de natuur naar den aard der grondstoffen bedient, om de hoogste oplossingen te kunnen voortbrengen. Als men zich daarbij herinnert, dat de grondkrachten zich dan slechts weder door de hoogste teelkracht werkzaam kunnen toonen, wanneer zij ten volle ontbonden en weer vrij geworden zijn; zoo zal men ook niet twijfelen, dat, nadat alle leven in het stelsel zal opgehouden hebben, eene nieuwe schepping slechts uit den chaos - zoo als wij ons denzelven boven voorstelden - weer te voorschijn kan treden.
Om hiertoe te geraken, moet, derhalve, de galvanischelektrische betrekking der verschillende deelen der wereldbollen steeds meer ontwikkeld, en tot gedurig grootere verschijnselen voorbereid worden; waarvan wij reeds, als geringe beginselen, eenige merkwaardige sporen, bij de als zelfontvlamde, ganschelijk in zichzelven verbrande menschen, en in de vuurspuwende bergen en aardbevingen, als waarschijnlijke uitwerkselen der op bepaalde tijden in de diepliggende aardlagen meer werkzame elektrieiteit, beschouwen kunnen. Galvanische en elektrische krachten zijn hierbij ontwijfelbaar werkzaam; gelijk zij ons ook waarschijnlijk, in de verschillende aardlagen, de

{==269==} {>>pagina-aanduiding<<}
gezondheidsbronnen toebereiden. En wanneer, derhalve, in de rij der uitgebreide tijdperken datgene zal invallen, waarin zich de grondstoffen in digte massa's zullen hebben ter ruste begeven en sluimeren, dan genaakt het groote oogenblik des jongsten dags voor het gansche stelsel. Afgerold is dan de, uit den chaos zich, naar eeuwige wetten, ontwikkelende, reeks der mogelijkheden, en eene nieuwe schepping met nieuwe voortbrengselen, een nieuw licht breekt aan over het, nu stervende, wereldstelsel.
Het voortgaande leven volmaakte steeds de nederplofsels, als vruchtgevolgen zijns vorderens, naar bepaalde wetten, en bragt dezelven alzoo in eenen zamenhang, welke de kracht om zich op te lossen in zichzelven moet bezitten. Aldus voorbereid, trilt eindelijk de laatste kracht door het stelsel, en bevrijd zijn eensklaps de grondkrachten van den geweldigen dwang; de poolvormingen werken op ééns wederom tegen elkander - de grondstoffen treden in den toestand des chaos terug - het gansche stelsel is ontploft.
Zoo is dan de groote kring volkomen gesloten. De aanblik des doods is die des op nieuw rijzenden morgens geworden. Eene nieuwe schepping begint, en de vruchtbare invloed van andere wereldstelsels brengt hier wederom de eerste nederploffing voort, dewijl de, elkander te hevig tegenwerkende, poolvormingen meer beteugeld worden. En van dit oogenblik nemen de nieuwe, regelmatige vormingen wederom eenen aanvang. Zonnen baren planeten en kometen, en deze, in het volgende geslacht, trawanten en ringen. Het grondbeginsel der voortbrenging heerscht dan weer door den wijden hemel heen; tot, na billioenen jaren, eenmaal wederom afgeleefde zonnestelsels, en welligt gansche melkwegen, ontploffen, en het leven, op nieuw, van het middelpuntsligchaam uitgaat, dat zonnen teelt, en neven en naneven kweekt.
Zoo slechts schijnt het eeuwige leven des heelals, door alle eeuwigheden heen, van sterfelijke menschen bevat te

{==270==} {>>pagina-aanduiding<<}
kunnen worden. Nooit wordt het hier nacht in de eeuwige schepping, en waar de sterveling den dood vermoedt, daar komt slechts nieuw, krachtig, zich eeuwig vernieuwend leven der jeugd voor den dag. En over de miriaden melkwegen, die het heelal doorkruisen, heerscht een enkel onveranderlijk grondbeginsel.
‘De hemelen vertellen Gods eere, en het uitspansel verkondigt zijner handen werk.’




Reize van Jeruzalem naar Bethlehem, en beschrijving van laatstgenoemde stad.

(Naar het Fransch van f.a. de chateaubriand.)

Wij kwarnen binnen Jeruzalem door de Pellegrimspoort. Bij deze poort staat de toren van david, meer bekend bij den naam van toren der Pisanen. Wij betaalden den tol, en gingen door de straat, die voor ons lag; vervolgens linksom slaande, tusschen eene soort van gevangenissen, welke men huizen noemt, kwamen wij, een weinig na den middag, aan het klooster der Latijnsche vaderen. Het was ingenomen door de soldaten van abdallah, die zich lieten opschaffen al wat hun aanstond.
Men moet zich in den toestand der Vaderen van het Heilige Land bevinden, om een denkbeeld te hebben van de vreugde, welke mijne komst hun veroorzaakte. Door de tegenwoordigheid eens eenigen Franschmans dachten zij gered te zijn. Aan Vader bonaventura de nola, Gardiaan van het klooster, stelde ik eenen brief ter hand van Mijnheer den Generaal sebastiani, (Franschen Gezant te Konstantinopel.) ‘Mijnheer,’ zeide de Gardiaan tot mij, ‘de Voorzienigheid heeft u herwaarts gevoerd. Hebt gij reissirmans? Sta toe, dat wij dezelve aan den Pacha zenden; hij zal weten, dat er een Franschman in het klooster is gekomen; hij zal denken, dat

{==271==} {>>pagina-aanduiding<<}
wij onder 's Keizers bijzondere bescherming staan. Voorleden jaar dwong hij ons, zestig duizend piasters te betalen; volgens het algemeene gebruik waren wij slechts vier duizend piasters, en dat nog wel bij wijze van geschenk, schuldig. In dit jaar wil hij ons dezelfde somme afknevelen, en hij dreigt ons, geweld te zullen gebruiken, indien wij die somme niet opbrengen. Wij zullen genoodzaakt zijn, het gewijde vaatwerk te verkoopen: want sedert vier jaren hebben wij geene aalmoezen uit Europa ontvangen. Indien hierin geene verandering kome, zullen wij ons genoodzaakt vinden, het Heilige Land te verlaten, en aan de Mahomethanen het Graf van jezus christus af te staan.’
Ik rekende mij gelukkig, den Gardiaan dezen geringen dienst te kunnen doen. Intusschen verzocht ik hem, mij eenen keer naar de Jordaan te laten doen, eer ik de firmans, of vrijgeleiden, zond, om de moeijelijkheden eener altijd gevaarlijke reis niet te vermenigvuldigen; abdallah zou mij onderweg kunnen laten vermoorden, en de schuld op de Arabieren schuiven.
Vader clement peres, een kundig, verstandig, beschaafd en aangenaam man, geleidde mij naar de kamer der pellegrims. Men bragt aldaar mijne pakkaadje, en ik maakte mij gereed, Jeruzalem te verlaten, weinige uren nadat ik er gekomen was.
Terwijl ik naar het oogenblik van mijn vertrek wachtte, hieven de geestelijken een gezang aan in de kerk van het klooster. Ik vroeg naar de reden van dat gezang, en vernam, dat men het feest van den Patroon der Orde vierde. Thans herinnerde ik mij, dat het de vierde October (1806) was, de dag van den H. franciscus, mijn geboorte- en naamdag. Ik ging op het koor, en stortte gebeden uit voor haar, welke op denzelfden dag mij het leven had geschonken. Ik beschouwde het als een geluk, dat het eerste gebed, welk ik te Jeruzalem deed, niet voor mijzelven was. Met eerbied zag ik op deze geestelijken, die den lof des Heeren zongen, op

{==272==} {>>pagina-aanduiding<<}
den afstand van driehonderd schreden van het Graf van jezus christus; ik voelde mij getroffen op het zien van deze zwakke, doch onverwinnelijke krijgsmagt, welke alleen de bewaring van het Heilige Graf op zich had genomen, terwijl Koningen het verlaten hebben!
De Vader Gardiaan liet een Turk komen, ali-aga genaamd, om mij naar Bethlehem te geleiden. Hij was de zoon van een Aga van Rama, wien, onder de tirannij van djezzar, het hoofd was afgehouwen. Ali was geboren te Jericho, thans Rihha genaamd, en hij zeide, Gouverneur van dat vlek te zijn. Hij was een man van verstand en moed, en ik had reden over hem voldaan te zijn. Al aanstonds deed hij mij en mijne bedienden het Arabische met het Fransche gewaad verwisselen: gewaád, eertijds zoo veracht bij de Oosterlingen, doch hetwelk thans eerbied en vreeze inboezemt. De Fransche dapperheid is in het bezit der vermaardheid getreden, welke zij voormaals hier te lande bezat; Fransche Ridders herstelden het Koningrijk van Jeruzalem, gelijk Fransche soldaten de laatste lauweren van Idumea geplukt hebben. In hetzelfde oogenblik wijzen de Turken u den toren van boudewijn en de legerplaats van napoleon. Men toont u op den berg Kalvarie den degen van godefroi van bouillon, die, in zijne oude schede, nog het Heilige Graf schijnt te bewaren.
Ten vijf ure in den namiddag werden ons drie goede paarden gebragt; michel, Drogman, of tolk, van het klooster, voegde zich bij ons. Ali sielde zich aan ons hoofd, en wij vertrokken naar Bethlehem, alwaar wij moesten slapen, en een eskorte van zes Arabieren nemen. Ik had gelezen, dat de Gardiaan van het klooster te Jeruzalem alleen het voorregt heeft om te paard te rijden; doch sedert heb ik vernomen, dat ieder reiziger het voor zijn geld doen mag.
Wij reden uit Jeruzalem door de Damaseus-poort; vervolgens linksom slaande, en de watergroeven aan den voet van den berg Sion overgetrokken zijnde, beklauterden

{==273==} {>>pagina-aanduiding<<}
wij eenen berg, op welks kruin wij een uur lang reden. Wij lieten Jeruzalem ten noorden achter ons liggen; ten westen hadden wij de bergen van Judea, en ten oosten, aan gene zijde der Doode Zee, de bergen van Arabië. Wij passeerden het klooster van st. elias. Onder een olijfboom en op eene rots naast den weg wijst men hier de plaats, op welke die Profeet op zijnen weg naar Jeruzalem rustte. Eene mijl verder kwamen wij in het veld van Rama, alwaar men het graf van rachel vindt. Het is een vierkant gebouw, met een kleinen koepel gedekt; het geniet de voorregten van eene Moskee. De Turken, zoowel als de Arabieren, vereeren de nagedachtenis der aartsvaderlijke samilien. Eenparig plaatsen de overleveringen der Christenen het graf van rachel op deze plek; de geschiedenis begunstigt dit gevoelen; doch, in weerwil van thevenot en vele andere reisbeschrijvers, kan ik geen aloud gedenkteeken herkennen in hetgene heden ten dage het graf van rachel wordt genoemd; klaarblijkelijk is het een Turksch gesticht, aan een Santon gewijd.
Op den berg ontdekten wij het licht (want de nacht was reeds ingevallen) van het dorp Rama. Rondom ons heerschte eene diepe stilte. Het was, ongetwijfeld, in dergelijk eenen nacht, dat de stem van rachel eensklaps werd gehoord Eene stemme is in Rama gehoord, geklag, geween en veel gekerm. Rachel beweende hare kinderen, en wilde niet vertroost wezen, om dat ze niet zijn (*). Hier werden de moeder van astyanax en die van euryalus overwonnen: homerus en virgilius staan den palm des rouws af aan jeremia.
Langs een engen en oneffenen weg kwamen wij te Bethlehem. Wij klopten aan de deur van het klooster; schrik beving de geestelijken, omdat ons bezoek onverwacht was, en ali's tulband angst aanjoeg; doch alles liet zich welhaast verklaren.
Bethlehem ontving zijnen naam van abraham, en beteekent broodhuis. Het werd bijgenaamd Ephrata (vruchtbaar), naar den naam van calebs huisvrouw, ter onderscheiding van een ander Bethlehem, in den stam van Zabulon. Het behoorde onder den stam van Juda, en draagt insgelijks den

{==274==} {>>pagina-aanduiding<<}
naam van davids stad; het was de geboorteplaats van dien Monarch, en in zijne kindschheid weidde hij aldaar de kudden. Abissan, zevende Regter over Israël, elimelech, obed, jesse en boas, werden insgelijks te Bethlehem geboren; en het is daar, dat men het verwonderlijke herdersdicht van ruth te plaatsen hebbe. Matthias, de Apostel, genoot insgelijks de eer van het licht te aanschouwen in de stad, in welke de messias ter wereld kwam.
De vroegste Geloovigen hadden op de Kribbe des Zaligmakers een bedehuis gesticht. Keizer hadrianus liet het sloopen, om er het standbeeld van adonis op te rigten. De H. helena, moeder van constantinus den grooten, eersten Christen-Keizer, liet het afgodsbeeld wegnemen, en bouwde op de plaats eene kerk, welker bouworde thans vermengd is met de onderscheidene deelen, door de Christen-Vorsten er bijgevoegd. Bethlehem, door de Kruisvaarders veroverd, viel, van nieuws, nevens Jeruzalem onder het juk der Ongeloovigen; het bleef, echter, altijd het voorwerp van den eerbied der pellegrims. Vrome geestelijken, zich aan een aanhoudenden marteldood toewijdende, hebben het zeven eeuwen bewaard. Wat het tegenwoordige Bethlehem aangaat, deszelfs grond, voortbrengsels en bewoners, daaromtrent kan men met den Heer de volney te rade gaan. In de vlakte van Bethlehem heb ik evenwel de vruchtbaarheid niet gevonden, welke daaraan wordt toegeschreven; hoewel het tevens waar is, dat, onder de Turksche regering, de vruchtbaarste grond, in weinige jaren, eene woestijn wordt.
In den vroegen morgen, ten vier ure, van den vijfden October, maakte ik eenen aanvang van het bezigtigen van de gedenkstukken van Bethlehem. Hoewel dikmaals beschreven, verdienen zij, echter, om hunne belangrijkheid, dat ik, eenigzins uitvoerig, in bijzonderheden treed.
Het klooster van Bethlehem is met de kerk verbonden door middel van een plein, door hooge muren ingesloten. Wij liepen over dit plein, en door eene kleine zijdeur kwamen wij in de kerk. Ongetwijfeld is dezelve van hooge oudheid, en, hoewel dikmaals gesloopt en dikmaals herbouwd, behoudt zij nog de kenmerken van haren Griekschen oorsprong. Zij heeft de gedaante van een kruis. De lange buik, of, indien men wil, de voet van het kruis, is ver-
{==275==} {>>pagina-aanduiding<<}
sierd met achtenveertig pilaren van de Korinthische orde, op vier rijen geplaatst. Deze pilaren zijn twee voet en zes duim over het kruis dik bij het voetstuk, en achttien voet hoog, het grondstuk en het kapiteel daar onder begrepen. Naardien de buik der kerke geen dak heeft, hebben de pilaren niets anders te dragen dan eene houten lijst, die de architraaf vervangt. Het spantwerk neemt zijn begin aan den bovenkant der muren, en rijst koepelswijze, om een dak te dragen, hetwelk niet meer bestaat, of nooit voltooid werd. Men verhaalt, dat dit spantwerk van cederen-hout is; doch dit is onwaar. In de muren zijn groote vensters; voormaals waren zij versierd met schilderijen in mosalk, en met teksten uit het Evangelie, met Grieksche en Latijnsche letters geschreven; er zijn nog sporen van voorhanden. De meeste dezer opschriften zijn door quaresmius vermeld. De Abt mariti heeft dien geleerden geestelijke met eene bittere pen gegispt, over eenen misslag in de dagteekening. Een zeer bekwaam man kan een misslag begaan; doch hij, die er op eene onbeschaafde wijze het publiek van onderrigt, vertoont minder blijks van zijne kunde dan van zijne verwaandheid.
De overblijfsels van het mosaïk, die hier en daar te zien zijn, en eenige tafereelen, op hout geschilderd, zijn belangrijk voor de geschiedenis der kunst; in het algemeen vertoonen zij de beelden van voren, regt, stijf, zonder beweging en zonder schaduw; maar de werking is majestueus, en het karakter edel en streng. Bij het bezigtigen van deze schilderstukken dacht ik aan den achtenswaardigen Heere d'agincourt, thans te Rome bezig met het schrijven van de Historie der Teekenkunst in de Middeleeuw; te Bethlehem zoude hij overvloedige bouwstoffen vinden.
Aan den Christen-aanhang der Armeniërs behoort de vermelde buik der kerke; dezelve is met een muur van de drie overige takken van het kruis afgezonderd, zoodat de kerk geene eenheid meer heeft. Dezen muur zijnde voorbijgegaan, bevindt men zich regt voor het koor, welk het boveneinde van het kruis beslaat. Dit koor is drie treden boven den kerkbuik verheven. Men ziet er een altaar, aan de Wijzen uit het Oosten gewijd. Op den vloer, aan den voet diens altaars, ziet men eene marmeren star; volgens de overleve-
{==276==} {>>pagina-aanduiding<<}
ring, zou deze star overeenkomen met het punt aan den hemel, in hetwelk de wonderdadige star stilstond, welke de drie Koningen geleidde. Zoo veel is zeker, dat de plaats, alwaar de Zaligmaker der Wereld geboren werd, gevonden wordt regtstandig onder deze marmeren star, in de onderaardsche kerk der Kribbe, welke ik straks zal beschrijven. De Grieken bezitten het heiligdom der Wijzen, gelijk ook de twee andere ruimten, uit de twee dwarsstukken van het kruis bestaande, die ledig zijn en geene altaren hebben.
Twee wenteitrappen, ieder uit vijftien treden bestaande, hebben hunne opening ter wederzijden van het koor der buitenkerk, en dalen af naar de onderaardsche kerk, beneden het koor gelegen. Deze is de altijd vereerenswaardige geboorteplaats des Zaligmakers. Voor dat wij er intraden, gaf mij de Superieur eene waskaars in de hand, en deed mij eene korte vermaning. Deze heilige grot is onregelmatig, omdat zij de onregelmatige ruimte van den Stal en de Kribbe insluit. Zij is zevenendertig voeten en een half lang, elf voeten en drie duimen breed, en negen voeten hoog. Zij is in de rots uitgehouwen; de muren van deze rots zijn met marmer bekleed, en de vloer der grot is insgelijks van kostbaar marmer. Deze versiersels worden aan st. helena toegeschreven. De kerk ontvangt geen licht van buiten, en wordt alleen verlicht door tweeëndertig lampen, geschenken van onderscheiden Christen-Vorsten. Achter in de grot, aan den oostkant, is de plaats, alwaar de Maagd den Verlosser der Menschen baarde. Deze plaats is kenbaar aan een stuk wit marmer, met jaspis overtrokken, en omgeven van een zilveren cirkel, even als de zon stralen schietende. Rondom leest men deze woorden:
hic de virgine maria

jesus christus natus est.
Eene marmeren tafel, die tot een altaar dient, rust tegen de zijde der rots, en verheft zich boven de plaats, alwaar de messias het licht aanschouwde. Dit altaar wordt verlicht door drie lampen, de fraaiste van welke door lodewijk den XIII ten geschenke werd gegeven.
Zeven schreden van daar, naar het zuiden, voorbij den toegang van een' der trappen, die naar de bovenkerk loopen, vindt gij de Kribbe. Derwaarts klimt men af langs twee

{==277==} {>>pagina-aanduiding<<}
treden, als zijnde niet gelijkvloers met het overige der grot. Het is een niet zeer hoog gewelf, in de rots inschietende. Een blok wit marmer, een voet boven den grond verheven, en in de gedaante eener wieg uitgehold, wijst de eigen plaats aan, op welke de Vorst des Hemels op stroo werd gelegd.
Twee schreden van daar, tegenover de Kribbe, staat een altaar, de plaats beslaande, alwaar maria zat, toen zij het Kind der smarten ter aanbidding der Wijzen aanbood.
Niets is fraaijer en meer godsdienstigen eerbied wekkende, dan deze onderaardsche kerk. Zij is verrijkt met schilderijen uit de Italiaansche en de Spaansche school. Deze schilderijen verbeelden de verborgenheden dezer plaatsen: Maagden en Kinderen, volgens raphaël; de Boodschappen; de Aanbidding der Wijzen; de komst der Herderen, nevens alle die wonderwerken, met heerlijkheid en onschuld gemengd. De gewone sieraden der Kribbe zijn van blaauw met zilver geborduurd satijn. Gestadig rookt er wierook voor de wieg des Zaligmakers. Op een zeer wel bespeeld orgel heb ik, bij de mis, de zachtste en liefelijkste toonen der beste Italiaansche komponisten gehoord. Deze concerten bekoren den Christen-Arabier, die, zijne kameelen latende grazen, even als de aloude Bethlehemitische herders, den Koning der Koningen in deszelfs Kribbe komt aanbidden. Dien woestijnbewoner heb ik, aan het altaar der Wijzen, het Nachtmaal zien gebruiken, met een vuur van godsvrucht, onbekend onder de Westersche Christenen. ‘Geene plaats in het heelal,’ zegt Vader neret, ‘boezemt meer godsdienstigheids in. De gestadige aankomst van Karavanen van alle Christen-natiën, de openbare gebeden, de nederknielingen, de rijkdom zelfs der geschenken, welke de Christen Vorsten derwaarts gezonden hebben; dit alles verwekt in uwe ziel aandoeningen, die zich beter laten gevoelen dan beschrijven.’
Laat ons er nevens voegen, dat een zonderling kontrast dat alles eene nog treffender werking doet erlangen: want buiten de grot komende, alwaar gij den rijkdom, de kunsten en den godsdienst van beschaafde volken hebt ontmoet, wordt gij verplaatst in eene akelige eenzaamheid, te midden van Arabische bouwvallen, onder halfnaakte Wilden en Muzelmannen zonder geloof. Deze, intusschen, zijn dezelfde

{==278==} {>>pagina-aanduiding<<}
plaatsen, alwaar zoo vele wonderwerken gewrocht werden. Maar deze heilige grond durft niet meer zijne bekoorlijkheid openlijk vertoonen, en de gedenkteekens zijner heerlijkheid zijn in zijnen schoot opgesloten.
Uit de Geboortegtot daalden wij in de onderaardsche kapel, alwaar de overlevering het graf der Onnoozele-kinderen plaatst. Deze kapel bragt ons in de grot van den H. hieronymus; men ziet aldaar de begraafplaats diens Kerkleeraars, van de H. eusebia, en de grafsteden van st. paula en st. eustochia.
De H. hieronymus sleet het grootste gedeelte zijns levens in deze grot. Van daar zag hij den val van het Romeinsche rijk; daar ontving hij die voortvlugtige Patriciërs, die, na de paleizen der aarde bewoond te hebben, zich gelukkig rekenden, de cel eens kluizenaars te mogen deelen. Eene verwonderlijke uitwerking doen de gemoedskalmte van den Heilige en de beroerten der wereld in de brieven diens geleerden Schristuurverklaarders.
St. paula en st. eustochia, hare dochter, waren twee aanzienlijke Romeinsche vrouwen, uit het geslacht der gracchussen en der scipio's. Zij verlieten de aantrekkelijkheden van Rome, om te Bethlehem te gaan leven en sterven in de oefening van kloosterdeugden. Niet van de schoonste, en te bekend om hier herhaald te worden, is het grafschrift, door den H. hieronymus op haar gemaakt; het begint; Scipio quam genuit, etc.
In het Oratorie van den H. hieronymus ziet men eene schilderij, waarin deze Heilige de gelaatstrekken nog vertoont, welke hij van het penseel van carrache en dominiouin ontvangen heeft. Eene andere schilderij vertoont de beeldtenissen van paula en eustochia. Deze beide erfgenamen van scipio worden dood verbeeld en liggende in één graf. Eene treffende gedachte deed den schilder aan de twee Santinnen eene volmaakte gelijkheid geven; door hare jeugd en door haren witten sluijer is alleen de dochter van de moeder onderscheiden: langer heeft de eene, sneller de andere de levensbaan betreden; in hetzelfde oogenblik hebben beiden de haven bereikt.
Onder de menigvuldige schilderijen, welke in de Heilige Plaatsen gezien worden, en welke geen reiziger heeft beschreven, heb ik mij somtijds verbeeld, den geheimzinni-
{==279==} {>>pagina-aanduiding<<}
gen toets en den geinspireerden toon van murillos te herkennen: zonderling zoude het zijn, dat een groot meester aan de Kribbe of aan het Graf des Zaligmakers eenig onbekend meesterstuk had.
Wij keerden terug naar het klooster. Ik overzag het land boven van een terras. Bethlehem is gebouwd op een bergje, hetwelk het uitzigt over eene lange vallei heeft. Deze vallei loopt oost en west; de zuidelijke heuvel is met olijfboomen dun bezaaid, op een roodachtigen grond, met keisteenen doormengd; de noorder heuvel draagt vijgeboomen, op eenen grond, gelijk aan dien des anderen heuvels. Hier en daar ziet men eenige bouwvallen, als, de overblijfsels van eenen toren, de Toren van de H. paula genaamd. Ik keerde in het klooster weder, hetwelk, gedeeltelijk, zijnen rijkdom verschuldigd is aan boudewijn, Koning van Jeruzalem, opvolger van godefroi van bouillon; het is een ware fortres, en de muren zijn zoo dik, dat het gemakkelijk een beleg tegen de Turken zoude kunnen uitstaan.
Het Arabische eskorte zijnde aangekomen, maakte ik mij reisvaardig naar de Doode Zee. Onder het ontbijt met de geestelijken, die in eenen kring rondom mij zaten, zeiden zij mij, dat er in het klooster een Monnik was van de Fransche natie. Hij werd gehaald; hij kwam, de oogen neergeslagen, de beide handen in zijne mouwen, gaande met een deftigen tred; koel en kort was zijn groet. Nooit hoorde ik buitenslands zonder aandoening den klank eener Fransche stem.
Ik deed dien Monnik eenige vragen. Hij zeide mij, dat zijn naam Vader clement was, en zijne geboorteplaats niet verre van Mayenne; dat hij, zich in een klooster in Bretagne bevinderde, met een honderdtal priesters gelijk hij, naar Spanje gevoerd was; dat hij in een klooster van zijne Orde geherbergd zijnde, zijne Superieuren hem vervolgens als Missionaris naar het H. Land hadden gezonden. Ik vroeg hem, of hij niet verlangde zijn vaderland weder te zien, en of hij niet aan zijne familie wilde schrijven? Zie hier zijn antwoord: ‘Wie denkt nog aan mij in Frankrijk? Weet ik, of ik nog broeders en zusters hebbe? Ik hoop, door de verdienste der Kribbe des Zaligmakers, in staat gesteld te worden, hier te sterven, zonder iemand

{==280==} {>>pagina-aanduiding<<}
tot last te zijn, en zonder mij over een land te bekommeren, daar ik onbekend ben.’
Vader clement was genoodzaakt zich te verwijderen; mijne tegenwoordigheid had in zijn hart aandoeningen doen herleven, welke hij zocht te onderdrukken. Zoodanig zijn de menschelijke bestemmingen: een Franschman zucht thans over het verlies van zijn land, aan dezelfde oevers, het herdenken aan welke eertijds het sraaiste lied over de liefde tot het vaderland inboezemde: Super flumina Babylonis!
Maar deze zonen van aaron, die hunne harpen aan de wilgeboomen van Babylon ophingen, keerden niet allen in davids stad terug; die dochters van Judea, welke aan de oevers van den Euphraat riepen: ‘ô Boorden der Jordaan! ô Godgewijde velden!’ die gezellinnen van esther, zagen niet allen Emmaus en Bethel weder: velen lieten haar overschot in de velden der gevangenis.

Het huisselijk leven een concert.

De Eerste Viool wordt bespeeld door de Vrouw van het Huis. Zij maakt de hoofdmelodie van het stuk uit; en dit is de oorzaak, waarom al de overige partijen zich naar haar moeten rigten. Reden genoeg, om alle zorg te dragen, dat deze partij wel bezet zij, als het te doen is, om de harmonische huishouding in behoorlijken gang te houden, en wel te doen uitvoeren. Het instrument zelve moet eenen zuiveren, niet krassenden toon hebben, en in staat zijn, om bij het forte, wanneer het noodig is, behoorlijk door te dringen, zonder nogtans der teederheid van het piano te kort te doen. De snaren op hetzelve moeten zuiver, niet valsch zijn; anders veroorzaakt het een wangeluid, hoe meesterlijk het ook behandeld worde. Voornamelijk dient echter daarop gelet te worden, dat al deszelfs snaren nog schoon, onversleten en wel opgezet zijn, ten einde de eene of andere derzelven niet reeds half afgebruikt of wel geheel en al gebroken zij. Het is bekend, dat er sommige instrumenten zijn, waarop zekere snaren zeer ligtelijk en dikwijls springen; en dit ligt in de gebrekkige zamenstelling van het instrument, die zelden of nooit kan verbeterd worden. Wie het waagt, zoodanig speeltuig

{==281==} {>>pagina-aanduiding<<}
tot Eerste Viool te georuiken, zal weldra de gevolgen daarvan ondervinden. Men ga derhalve zeer omzigtiglijk bij zijne keuze te werk; te meer, daar de gebreken zich niet altoos met den eersten opslag van het oog doen ontdekken. Is men nu zoo gelukkig, een instrument gevonden te hebben, dat vrij van gebreken is, dan bespele men het met teedergevoeligheid, zoo zuiver en natuurlijk als mogelijk is, doch zonder gemanierdheid. Wie alle noten zonder onderscheid fortissime behandelt, zal nimmer weldadiglijk op het hart werken; wie, integendeel, altoos bevreesd en flaauw, de suaren naauwelijks roert, is een vervelend speler, die noch het hart verkwikt, noch den geest vervrolijkt; en wie, eindelijk, zonder vasten regel in de aanteekening der noten, nu eens forte, dan wederom piano strijkt, die is een luimig speler, en elk regtschapen Muzijkant heeft een hekel aan zijn spel. Inderdaad, er wordt ontzaggelijk veel tot het wel uitvoeren dezer partij vereischt. Immers, als de Eerste Viool dit alles wel in acht neemt, dan is het bovendien nog noodzakelijk, dat zij in het lezen der noten vaardig en bedreven zij, en zich wete voor te bereiden op alle nog zoo moeijelijke passagies van het toonkunstig leven, ten einde zij door geenerlei groot of klein kruis afgeschrikt worde, op de ontbindende quarta wel lette, niet in den zachten mol-toon spele, waar het dur zijn moet, of in den ruwen dur-toon, als het stuk in mol gezet is, en eindelijk vast en onwankelbaar in de maat blijve, hoe bont en ineengeschakeld de figuren zich ook voor haar mogen vertoonen. Dit alles heeft men zoo veel te meer regt van haar te vorderen, daar zij eene krachtdadige hulp geniet van den
Contrabas, die door den Echtgenoot of Huisvader bespeeld wordt. - De aard en hoedanigheid dezes instruments geeft aan hetzelve reeds een merkelijk overwigt over al de andere partijen; en dit is nog meer kennelijk, als hetzelve met kennis en kunstmatig behandeld wordt. Hij kan zich, wel is waar, met de huishoudelijke beuzelingen, als bij voorbeeld de strijken stoot-noten, de voorslagen en tremblantjes, niet inlaten; veeleer geeft hij, op eene deftige en krachtige wijze, den hoofdtoon aan, en deze moet door alle overige instrumenten gevolgd worden. Wat echter het voornaamste is, hij houdt het geheele Orkest in den takt; iets, dat voorzeker bij een sterk bezet huis-orkest gansch geene kleinigheid is. Mogtdan

{==282==} {>>pagina-aanduiding<<}
eens Mevrouw Violino Primo van den weg afdwalen, in eenen verkeerden toon buiten spoor geraken, of in de maat struikelen, waardoor geheel het Orkest in gevaar staat van in wanorde te komen; wel nu, dan is hij nog de geen, die in staat is, om haar, door middel van eenige nadrukkelijke en krachtige streken, tot haren pligt terug te brengen, en te verhoeden dat de boel op hol ga. Speelt hij zelf echter zoodanig zwak, dat men hem ter naauwernood hooren kan, grijpt hij valsch, of blijft hij zelf niet in de maat; dan voorzeker zal het eene ellendige muzijk opleveren. Bromt hij integendeel al te sterk, dan is het voor elken medespeler en toehoorder lastig. - De Contrabas is, om kort te zeggen, een voortreffelijk, waardig speeltuig; maar hij vereischt ook eene volledige kennis der geheele harmonie, vastheid van takt, deftigheid, kracht en vastheid in behandeling. Wien dus deze gaven ontbreken, die blijve daarvan weg; die is niet gemaakt om te dirigeren.
De Tweede Viool accompagneert de Eerste is aan haar ondergeschikt, en heeft geen regt van aanspraak op het aangeven der hoofdmelodie. Zij wordt van de Kamenier bespeeld. Voorwaar eene onmisbare partij! Hoe bevallig, hoe aangenaam ook de manier van de Eerste Viool zij, het blijft altoos de zaak der Tweede, om die voorregten den waren luister bij te zetten, vermits zij de barmonie bij de melodie voegt, en daardoor de fijnere bekoorlijkheden dier Dame in behoorlijk daglicht brengt; gezwegen nog, dat zelfs, in geval van zwakte bij de hoofdpartij, een doelmatig accompagnement in staat is, om, door het met smaak ten toon stellen van het een of ander gedeelte, onnoemelijk veel te verbeteren en te versieren. Het verstaat zich dus van zelf, dat zoo netelig eene bezigheid vrij wat kieschheid in de behandeling vereischt. Is voorts de Eerste Viool hetgene zij behoort te zijn, dan zal zij wel weten der Tweede paal en perk te stellen, dat zij zich niet te buiten ga, wel oppasse, en zich niet meer gezag aanmatige dan eener Kamenier toekomt. Heeft zij zelve echter eenen flaauwen, krachteloozen toon, zoo moet deze (de Tweede Viool) zich wijsselijk weten te gedragen, als de hoofdmelodie niet geheel en al onduidelijk zal worden. - Mogt het eens gebeuren, dat Mevrouw Violine Primo van de maat afwijkt, zoo moet deze niet aanstonds gemeene zaak met haar maken, maar wel bedaard en standvastiglijk den regten weg blijven inslaan en aanduiden. In

{==283==} {>>pagina-aanduiding<<}
zoodaaig geval komt het den Contrabas toe, het woord te voeren en de orde te herstellen. Blijft hij een onverschillig aanschouwer, wel nu, dan is het zijne eigen zaak, hij zal het te verantwoorden hebben, en der Kamenier zal men bij de algemeene verwarring niets ten laste kunnen leggen, verondersteld, namelijk, dat zij de hand niet mede in het spel gehad hebbe. - Men ziet hieruit, hoe veel schranderheid ook tot deze partij vereischt wordt; en het ontbreekt niet aan voorbeelden, dat uitmuntende Virtuosen, door een wijs beleid in hun spel, van de Tweede tot de Eerste Viool gevorderd zijn.
De Kleine Bas, of Violoncello, heeft meestal gemeenschappelijk werk met den Contrabas. Somtijds neemt hij ook zoodanige bijzondere bezigneden in het huishouden waar, die voor genen te beuzelachtig en van te weinig belang zijn. Hij is bij gevolg als den Boekhouder te beschouwen, die het niet zelden met de Tweede Viool en Alt-viool houdt. Om het geheel alleen te dirigeren, ontbreekt het hem aan het nadrukkelijk gezag van den ouden Heer; derhalve vergenoegt hij zich met te kopieren, en in zeker opzigt met de bezorging der bevelen van den Contrabas. Hij moet zich vooral wachten, dat hij met de Eerste Viool in geenen valschen octaaf te zamen treffe, en met haar niet onder ééne deken ligge.
Met de Alt-viool is de Huishoudster of Keukenmeid belast. Deze is de middelpartij van de muzijkale huishouding, en tot de volmaking van het geheel onontbeerlijk, vermits de harmonie zonder haar steeds mager blijft. Vervult zij te allen tijde getrouw en naar geweten haren pligt, dan is voor het volle akkoord reeds veel gedaan. Slaat zij echter eenige noten over, en berooft zij dus de muzijkale huishouding, dan ontbreekt het soms hier, soms daar; voornamelijk als de Eerste Viool zwak en niet oplettend genoeg op haar is. Zij moet zich vooral voor valsche kwinten met den Kleinen Bas in acht nemen; iets, waartoe haar maar al te dikwijls gelegenheid aangeboden wordt: anders wordt er eene kapitale fout, een harmonische bastaard uit geboren.
De Klarinetten, Fluiten en Oboën zijn de Zonen en Dochteren van het Huis. Zij zijn van de Eerste Viool afhankelijk, en houden het liever met de moeder dan met den ernstigen vader. Te hunnen opzigte valt aan te merken, dat, hoe zuiverder, hoe liefelijker hun toon is, en op hoe gematigder

{==284==} {>>pagina-aanduiding<<}
eene wijze zij zich laten hooren, des te volkomener de harmonie zal zijn. Zijn zij echter, gelijk helaas! maar al te dikwijls het geval is, van nature ondeugend, of slecht gewend; schreeuwen zij met valsche noten, zonder leiding, ongemanierd en overluid door het geheele muzijkale huis onordelijk onder elkander, dan is er hoegenaamd geen vermaak in dusdanig Concert te vinden.
De Fagot is klaarblijkelijk de Hofmeester dezer jonge Heeren en Juffrouwen. Hij oefent over hen hetzelfde gezag in het klein uit, als de Contrabas zulks over het geheele huis in het groot doet. Zij verschijnen zelden zonder van hem verzeld te zijn, en hij heeft onder hen altoos de hoofdstem. Ook is hij een schoon instrument, mits hij eenen zachten en vasten toon hebbe, en dien wete te behouden; iets, dat voor hem, gelijk men weet, eene moeijelijke zaak is. De meesten van zijne soort brommen doorgaans, hetwelk voor een gevoelig gehoor onaangenaam luidt, en alleenlijk bij het forte van eene goede uitwerking is.
De Waldherens, Trompetten en Pauken stellen de mannelijke Bedienden of Knechts voor. De Waldhorens kunnen beschouwd worden als de Kamerdienaars, wier aanwezigheid aangenaam en gemak verschaffende is, als zij namelijk niet te veel praats hebben, zich bescheidenlijk ten regten tijde laten hooren, en hunne taak behoorlijk ten uitvoer brengen. Het geheel verkrijgt door hen aanstonds een destig voorkomen. In de nieuwerwetsche muzijk gebruikt men hen somtijds voor obligaat als eerste partij; ik, echter, ben daar geen lief hebber van. - De Trompetten zijn de Hardloopers, en de Pauken de Koetsiers, die niet ten voorschijn komen ten zij het geheele huis in volle gala is en met staatsie uitrijdt. Doch moeten zij bijzonderlijk met strengheid behandeld en in toom gehouden worden, opdat zij geene stem op zichzelven hebben; want het is van nature een onbeschoft volk, hetwelk zich ligtelijk en gaarne veroorlooft leven en geweld te maken, en hierdoor aan het teedere oor van Mevrouw Violine Prime onaangename gewaarwordingen veroorzaakt.

Ziedaar, mijn waarde Vriend, eene beknopte en onvolmaakte schets van hetgene ik in dezen volgens mijne ondervinding opgemerkt heb. Denk gij zelf er over na, en tracht

{==285==} {>>pagina-aanduiding<<}
het ontbrekende te verbeteren. Moge uw toekomstig Concert zoodanig wel en volmaakt bezet zijn als ik het u toewensche! Dit, echter, dient gij in het oog te houden, dat men zonder Trompetten en Pauken, wel is waar, geene zoo schitterende, maar desniettemin eene voortreffelijke muzijk kan hebben. Gij zult zonder twijfel met den tijd, als een geoefende en krachtig spelende Contrabas, voor het regte akkoord en den juisten takt weten te zorgen. Zie vooral maar om naar eene zuiver spelende, teedergevoelige en maathoudende Eerste Viool; tracht vooraf naauwkeurig en zorgvuldig met haar overeen te stemmen, en is dit geschied, speel er dan maar moedig op los; het zal dan wel gaan. Het zal dan wel om het even zijn, of de onweêrsstorm van een Beethoovsch Allegro, of de stille kalmte van een Haydnsche Andante, de ondoorgrondbare inwikkelingen eener Mozartsche Fugasymphonie, of eindelijk de vriendelijke helderheid van een Krommertsch Concertino op den muzijklessenaar van uw leven nedergelegd is. Voorzeker zullen zich alsdan alle, zelfs nog zoo ruwe dissonanten der groote symphoxic laten ontbinden, tot dat ten laatste uwe ziel in het volmaakte akkoord van den hoofdtoon zuiver en blijmoedig omhoog zal stijgen, zich naar die verheven Concertzaal begevende, waar het gansche volheerlijke Orkest zuiver en welluidend is gestemd.
H.S.

De logen.


Gretig 't vonnis uit te spreken 
Over fouten en gebreken, 
Die ons oog in andren ziet; 
Al te ree te zijn in 't gispen, 
In 't bedillen, in 't berispen, 
Is verwaand en voegt ons niet. 
 
Waarom zouden we andren doemen? 
Wie durft onbezonnen roemen: 
‘Ik ben van gebreken vrij?’ 
Ieder, zoo ik 't wel bevroede, 
Heeft voorzeker bij zijn goede 
Altijd ook zijn slechte zij. 

{==286==} {>>pagina-aanduiding<<}

Doch de smetjes en de vlekken 
Zijn door 't goede ligt te dekken: 
Wat ook onuitwischbaar scheen, 
Wat er ook van zij te melden, 
't Zwarte schijnt, dit weet men, zelden 
Door de schoone plekjes heen. 
 
Maar, wat ooit zich laat verschoonen, 
Welk een zijde kunt gij toonen, 
Die u niet afschuwlijk maakt? 
Kom, vertoon u aan onze oogen! 
Waar, afschuwelijke Logen! 
Wordt gij niet met regt gelaakt? 
 
Waar vertoont ge u ooit behaaglijk? 
Waar zijt gij niet onverdraaglijk? 
Waar ontdekt ge u zonder smaad? 
Moogt gij ook op andren smalen, 
Altijd laat ge u achterhalen, 
En vliedt met beschaamd gelaat. 
 
Hoe arglistig in 't vermommen, 
In wat bogten ge u moogt krommen, 
Met wat achtbaar kleed ge u dekt, 
Vruchtloos tracht ge u op te tooijen; 
Nimmer kunt ge u dus verplooijen, 
Dat ge in 't eind geen afschrik wekt. 
 
Eerbiedwaarde plegtigheden, 
Achtbren ernst en heilige eeden, 
Borgen, aan de trouw zoo waard; 
Wat onschendbaar zij te noemen, 
Wat bij andren zij te roemen, 
Hebt ge om u ten vloek geschaard. 
 
Nooit genoeg gevloekte Logen, 
ô Hoe velen zijn bedrogen, 
Door uw gladde tong vervoerd! 
ô Hoe veel gewijde banden 
Zijn, gestrikt door uwe handen, 
Door de trouwloosheid ontsnoerd! 

{==287==} {>>pagina-aanduiding<<}

ô Hoe vele meisjes blozen, 
Die gij, onder 't argloos kozen, 
Droomen schiept van zaligheid; 
Die, voor waar geluk geboren, 
Eer en heil en rust verloren 
In den strik, door u gespreid! 
 
Bij hoe menig wiegje, ô Logen! 
Vloeijen niet, uit brandende oogen, 
Tranen, die gij 't hart ontwringt! 
Hoe veel moeders, wie het toontje, 
't Eerste lachje van heur zoontje 
Als een vlijm in 't harte dringt! 
 
Hoe veel waardige echtelingen 
Grijnzen niet, bij 't handenwringen, 
Hun verwoest genoegen aan! 
Hoe veel zien, wat ooit hen streelde, 
Vlieden met de schaduwbeelden, 
Die uw loosheid deed ontstaan! 
 
Weg dan, weg die achtbre trekken, 
Die uw doel ten masker strekken; 
Weg die ernst, dien gij misbruikt! 
Voort, ontplooi dat statig wezen! 
Zien wij, wat ons staat te vreezen, 
Als ge ons vorschend oog ontduikt. 
 
Maar, wat hebt gij aangevangen? 
Hoe! voorkomt gij ons verlangen? 
Van uw' achtbren tooi ontdaan, 
Om een zachter oordeel pragchend, 
Staart gij, schalks en vrolijk lagchend, 
Met een helder oog ons aan. 
 
Neen, wij kunnen 't niet ontwijken; 
Neen, 't partijdig vonnis strijken 
Staat geen waardig regter vrij: 
Hoe afschuwlijk ge u vertoonde; 
Schoon u anders niets verschoonde, 
Hier vertoout ge een goede zij. 

{==288==} {>>pagina-aanduiding<<}

Als, in blijde vriendenkringen, 
De overlast zich in durft dringen, 
En verveling binnen sluipt; 
Zeg mij, wie, wie durft het wagen 
't Ongeduld van daar te jagen, 
Dat ons onvoorziens bekruipt? 
 
Gij alleen, ô schalke Logen! 
Gij alleen hebt dit vermogen; 
Gij schaft stof tot zoeten kout. 
Door u wordt de scherts herboren, 
En met vreugd ontsluit men de ooren 
Voor uw vrolijk onderhoud. 
 
Ja, ik heb het ondervonden, 
In die wintersche avondstonden, 
Anders vaak zoo langgerekt; 
Hoe, door opgeruimde gasten, 
Die op uwe wenken pasten, 
Vreugd bij vreugde werd verwekt. 
 
Ja, ik ken ze, ik kan ze toonen, 
(Laat hen toch die naam niet honen) 
Kweekelingen uit uw school; 
Die, door 't jokkende vertellen, 
De uren lagchende om doen snellen, 
Wat ook door de hersens dool'. 
 
Weg dan al het achtbaar tooisel; 
Weg dan al het effen plooisel; 
Neem geen woord of eed te baat; 
Schuw de reine plegtigheden: 
Door u ernstig in te kleeden, 
Wordt ge afschuwlijk en gehaat. 
 
Dartel, scherts en lagch daar neven, 
En verpoos de zorg van 't leven, 
Boertende, door snakerij: 
Door in gulle vriendenkringen 
U al jokkende in te dringen, 
Toont ge altoos uw beste zij. 
 
1812. 
M.W. 



{==289==} {>>pagina-aanduiding<<}

Mengelwerk.

Iets over de Fransche wijsgeeren en hunnen oorsprong.

(Ontleend uit Notice sur la Vie et les Ouvrages' de a. - m. le mierre, par rené perin.)

Wij zullen niet ondernemen, de zaak dezer beroemde Schrijveren te bepleiten; daartoe wierd eene geoefender pen dan de onze vereischt; wij zullen ons alleen sommige aanmerkingen veroorloven, ter gunste dezer zoo zeer gelasterde Wijsgeerte.
Om haar wel te beoordeelen, moet men haren oorsprong kennen; en wij gelooven denzelven te vinden in den geest der overheersching en onverdraagzaamheid, gedurende meer dan twee eeuwen aan den dag gelegd door hare tegenstanders, die zich niet zouden uitslooven, zoo vele verkeerdheden in haar aan te wijzen indien zij zichzelven niet veel grootere te verwijten hadden.
Wij zullen hier niet wederom voor den dag halen het tafereel der burgerlijke oneenigheden, welke met de zestiende eeuw een einde namen; tot het voorwerp, dat ons bezig houdt, is het genoeg te herinneren, dat, na vijftig jaren, de Protestantsche partij in Frankrijk bezweek, en dat de Ligue, door hendrik IV overwonnen, zegepraalde op haren overwinnaar, hem dwingende zijne belijdenis te verzaken.
Na zijne afzwering, wist deze Vorst, wat hij den Staat en wat hij zichzelven schuldig was vereenigende, de hoofden der Protestantsche partij te vrede te stellen, en, gedurende zijne gansche regering, bij hunnen pligt te bewaren; hij schonk hun het Edict van Nantes.
Het zwakke Regentschap, dat hem opvolgde, wekte

{==290==} {>>pagina-aanduiding<<}
op nieuw de kwalijk gedoofde hartstogten, welke richelieu nogtans smoorde door stoute maatregelen, die den schrik onder de grooten verbreidden, en hun de mogelijkheid ontnamen om van de godsdienstige twisten partij te trekken. Maar, te vrede met de verzekering der openlijke rust, dacht deze Staatsdienaar, schoon met het Poomsche purper bekleed, er nooit aan, de gewetens aan banden te leggen. De Staatsman behield altijd de overhand op den Priester.
Sedert dit tijdperk tot op de herroeping des Edicts van Nantes, gaven de Protestanten geene reden hoegenaamd tot klagten; de Koning had geene getrouwer onderdanen, en toen lodewijk XIV besloot om ze te verbannen, werd hem deze geweldige trek van willekeur niet voorgeschreven door het belang van den Staat, die daarbij eene diepe wonde ontving, maar door eenen blinden ijver; hij handelde minder als Koning, dan als lid van eenen aanhang; hij gaf toe aan de inblazingen van twee onverzoenlijke vijanden der ongelukkige voorstanders van de nieuwe leer, de Fransche Geestelijkheid en het Hof van Rome.
De rangzucht en de ondeugden der Kerkelijken waren voor het minst het schijnbaar voorwendsel der Hervorminge geweest; en de Geestelijkheid, niet in aanmerking genomen de onverdraagzaamheid, haar natuurlijk eigen, kon geenen aanhang dulden, welks bestaan voor haar een aanhoudend verwijt was. Het Hof van Rome zag dien met geen geruster oog; hetzelve vreesde, dat het hem vroeg of laat mogt gelukken, zijne leer te verspreiden, en aan het gezag van den H. Stoel dit schoone Rijk te onttrekken, welks afval de geheele overige Catholiciteit moest medeslepen. Rome vertrouwde hare bezorgdheden aan hare ijverigste verdedigers, de Jesuiten, die, tot dit oogmerk met de Geestelijkheid vereenigd, hunne ontwerpen met zoo groote harnekkigheid doorzetteden, en met zoo groote behendigheid of partij trokken van de omstandigheden, of dezelven deden geboren wor-
{==291==} {>>pagina-aanduiding<<}
den, dat, niettegenstaande den uitersten afkeer des Konings van alle geweldige maatregelen, zij hem, in spijt van zichzelven, wikkelden in eene der hatelijkste en wreedste vervolgingen.
Lodewijk XIV was opgevoed in godsdienstige denkbeelden, welke zijne drift voor Mevrouw de la valliere, de veldslagen, de gedurige knagingen, de afzondering en gestrenge boetedoeningen van dezen ongelukkigen te hooger spanden: deze denkbeelden verzwakten niet in zijne dubbele echtbreuk met Mevrouw de montespan; zonder ophouden pijnigden zij hem; en misschien was Mevrouw de maintenon den eersten indruk, dien zij op het hart van dezen Vorst maakte, alleen verschuldigd aan de taal, welke zij tegen hem voerde, en welke zoo wel strookte met die van zijn geweten.
Deze vrouw, over welke de zinnen nooit eenig gebied voerden, die, in de jaren der liefde en des verlangens, in het bezit van al wat verleidelijk en behagelijk is, uit eigen verkiezing eenen man trouwde, bejaard en onder ligchaamsgebreken gebukt, de weduw van scarron, werd geplaatst bij de kinderen van Mevrouw de montespan; zij ontdekte welhaast het karakter des Konings, en, verbaasd over het onhandig gedrag der begunstigde, stond zij in den beginne naar geene andere eer, dan om haar te raden en te besturen. Maar, beleedigd door de trotschheid en de grilligheden van dezen hooggevoelenden en ongezeggelijken geest, wenschte zij den Koning zelv' te beheerschen. Bepaald om zijne aandacht te boeijen, verdubbelde zij de zorg voor de kinderen, die haar waren toevertrouwd. Lodewijk werd daardoor getroffen, en betuigde haar meermalen zijne tevredenheid: de behendige weduw maakte nu gebruik van de schatten van haren geest, en bragt er den Koning toe, haar eene andere taal te doen hooren; tegen welke zij weigeringen stelde, aangedrongen door den eerbied, der Koninginne verschuldigd, maar vergezeld van loftuitingen en uitdrukkin-
{==292==} {>>pagina-aanduiding<<}
gen van bewonderinge, die, de lusten des Konings priklelende, hem gansch en al te onderbragten. Eene vrouw, die enkel godsdienstig ware geweest, had, verschrikt door het gevaar, zich gehaast te vlugten. Mevrouw de maintenon bleef, en werd overladen met gunsten, welke zij aannam.
Waaraan hangt somtijds het lot der menschen! Zoo de Koningin in deze omstandigheden niet gestorven ware, het is waarschijnlijk dat Mevrouw de maintenon de overwinning niet had afgestaan; de beginselen, door haar uitgestald, verzetteden zich daartegen, en zij was al te zeer meesteresse van zichzelve, om zich zoo verre te vergeten. Het is niet minder waarschijnlijk, dat de Koning, vermoeid door zoo veel wederstands, zich in de armen van eene toegevender vrouw had geworpen, en dat er nooit aan gedacht ware geworden, om het Edict van Nantes te herroepen. Er werd anders over beschikt: de Koning, dien de dood der Koningin vrijliet, meende (want hij was er toen wel zeer verre af van te denken, om zijne hand, zelfs heimelijk, aan eene zijner onderdanen te geven) dat Mevrouw de maintenon, insgelijks vrij, zich aan zijne verlangens zou overgeven. Hij bedroog zich: men wierp hem den godsdienst, de zeden, de ergernis voor de schenen. De Jesuiten, die haar door den Abt gobin, hun schepsel bestuurden, hadden, door middel hunner zedekunde, alle hare zwarigheden kunnen opheffen. Maar de Koning, onstandvastig in zijne verkiezingen, kon veranderen, en hunne heerschappij, met die van hunne beschermde, te niete gaan, in plaats dat, door hem voor altijd te verbinden aan eene vrouw, die hun alles verschuldigd was, - want zij alleen konden tot zoodanigen stap eenen Vorst brengen, zoo naauwgezet in het in acht nemen der welvoegelijkheden, - hunne magt geene andere grens moest hebben dan het leven des Konings. Het huwelijk werd dan besloten en voltrokken. Mevrouw de maintenon toonde zich niet ondankbaar: de Jesuiten hadden haar den Koning overgeleverd,

{==293==} {>>pagina-aanduiding<<}
zij leverde hem hun op hare beurt; zij onderhield hem voortaan alleen over de noodzakelijkheid om aan zijne zaligheid te denken, om zijne vorige afdwalingen uit te wisschen, zoo wel als de ergernis, zijnen onderdanen gegeven. Geene boete kon den Hemel aangenamer zijn, dan de uitroeijing der ketterij, en niets was gemakkelijker; de Calvinisten waren aan hunne belijdenis niet zeer gehecht; de hardnekkigheid en valsche schaamte hielden hen alleen in eene dwaling terug, die zij zich beijveren zouden af te zweren, indien zich het Koninklijk gezag slechts eenmaal overluid deed hooren; indien het verklaarde, niet voornemens te zijn meer dan éénen Godsdienst in het Rijk te dulden. Men voegde er bij, dat de Koning geenszins al de middelen, om den Godsdienst te doen eerbiedigen, van den Hemel ontvangen had, ten einde er geen het minste gebruik van te maken; dat hij in persoon verantwoordelijk was voor de dwaling zijner onderdanen; dat het slechts van hem afhing, hen in den schoot der Kerke terug te brengen. Deze gesprekken deden hunne werking bij eenen Vorst, zoo doordrongen van de waarheden van den Catholieken Godsdienst; en het Edict van Nantes werd herroepen.
Wij zullen de jammeren niet beschrijven, die het gevolg dezer herroeping waren; wij zullen ons bepalen tot de verklaring, dat zij niet voor diegenen wijken, van welke wij getuigen zijn geweest. Welhaast, zegt een gelijktijdig Geschiedschrijver, waren al de steden opgepropt met gevangenen, en was het geheele Rijk slechts eene enkele gevangenis; men zag niet dan schavotten, dan opgerigte galgen; de regters (intendans,) deden zich door beulen volgen, om degenen, die zich weigerden te onderwerpen, op heeter daad te straffen. Men leide er zich op toe, zeggen de gedenkschriften van dien tijd, folteringen uit te vinden, die smartelijk waren, zonder doodelijk te zijn, en deze ongelukkige slagtossers te doen uitstaan, wat het menschelijk ligchaam slechts kan verduren zonder te sterven.
Eene dergelijke wet kon niet ten uitvoer worden ge-
{==294==} {>>pagina-aanduiding<<}
bragt, dan door den Priesteren, de eenige belanghebbenden bij hare handhaving, de grootste magt toe te staan; en, van dit oogenblik af, scheen alle gezag in hunne handen over te gaan: niemand kon hun mishagen, of zich aan de onbeduidendste verrigtingen der devotie onttrekken, zonder zich bloot te stellen om voor een ketter door te gaan, en zijnen stand benevens allen aanzien te verliezen. Zij drongen zich in het binnenste der familien in, doorgrondden al derzelver geheimen; geen vader waagde het, over zijne bezitting te beschikken, of zijne kinderen in een bestaan te zetten, zonder hen te raadplegen. Mannen van aanzien, gelijk de Hertogen chevreuse en beauviliers, durfden geenen enkelen stap wagen, voor dat een Superieur de Seminaire (overste van eenige kweekschool) hun verzekerd had, dat het belang des Hemels door denzelven niet kon benadeeld worden. Elkeen wilde, even als Mevrouw de maintenon, eenen bestuurder des gewetens hebben, en er bestond, zelfs onder het volk, geen gezin, mits het maar eenige welvaart genoot, waarbij zich geen Abt, geen monnik nestelde, en als meester deed gelden; in één woord, Frankrijk was, indien wij ons dus mogen uitdrukken, onderworpen aan een monniken-bestuur, en, door eene omkeering aller denkbeelden, scheen het Bewind, in deszelfs gedrag, zich het geluk der onderdanen, min in dit dan in het toekomend leven, ten doel te stellen.
Lodewijk XIV werd, in spijt der zorgen van alwat hem omringde, onderrigt van de buitensporigheden der Geestelijkheid. De Maarschalk de vauban en verscheidene andere goede burgers, verontwaardigd zijnde, deden de waarheid, maar vruchteloos, tot hem doordringen. Het juk, dat hij Frankrijk had opgelegd, woog niet min zwaar op hemzelven, dan op den geringsten zijner onderdanen. Ontzenuwd, verslapt door het treurig en afgezonderd leven, waartoe Mevrouw de maintenon hem veroordoeld had; moede der twisten van Priesters, die, niet

{==295==} {>>pagina-aanduiding<<}
te vrede over anderen den dwingeland te spelen, zich onderling martelden; genoodzaakt de onbeschoftheden eens heerschzuchtigen en groven monniks te verdragen; in zijn binnenste verteerd door verveling, - zag hij zonder tegenzin den dood, a's het eenig middel, naderen, om hem van zoo vele kwalen te verlossen.
's Konings oogen waren nog niet gesloten, of de Franschen, ongeduldig om het juk af te schudden, maar door den dwang, in welken zij sedert zoo langen tijd leefden, in de onmogelijkheid gesteld den regten middelweg te houden, sloegen van de bijgeloovigste praktijken en schijnbaar gestrengste zeden tot die losbandigheid en ongodsdienstigheid over, welke den tijd des Regentschaps maar al te zeer gekenmerkt hebben. Bedaarde lieden bloosden over deze buitensporigheden, en stelden er de taal eener zuivere en heilige zedekunde tegen; anderen schroomden niet, hunne stem te verheffen ter gunste der ongelukkige Protestanten. De Geestelijkheid beefde, hare slagtoffers te hooren beklagen, en van deugden spreken, die niet op den Godsdienst gegrond waren: zij haastte zich, het opperste gezag in te roepen; - de Hertog van orleans stelde hare verzoeken te leur. Niemand in het gansche Koningrijk was meer vijand van de toen heerschende schijnheiligheid; en misschien is deze Vorst niet voortgesleept geworden tot de ondeugden en buitensporigheden, die zijne gedachtenis bevlekken, dan door de vrees van te schijnen onder de monniken te bukken, en door het verlangen dezelven te braveren, terwijl gansch Frankrijk zich voor hen nederboog; hetgeen dan duidelijk genoeg dit beroemd gezegde van lodewijk XIV zou verklaren: Mijn Neef is een pogcher op misdaden. De Hertog van bourbon toonde zich inschikkelijker. Van den eersten oogenblik van zijn staatsdienaarschap, deed hij een bevelschrift uitvaardigen, hetgeen de tiranniekste beschikkingen der vorige regering vernieuwde.
Deze maatregel was zeer streng, maar deszelfs scherpheid kon verontschuldigd worden, met betrekking tot

{==296==} {>>pagina-aanduiding<<}
het Bewind van wege de vreeze voor lieden, die tot wanhoop waren gebragt, en wier wraak men reden had te duchten: maar geen beweeggrond hoegenaamd verontschuldigde de Geestelijkheid; zij konde door niets bewogen zijn, dan door drijfveren, van den haat of het persoonlijk belang ontleend. Ook verwekten dit bevelschrift, de herinnering der laatste jaren van lodewijk XIV, en de vrees van wederom onder het priesterlijk juk te vervallen, eenen schrik, welke bij niets, dan hetgeen men in onze dagen heeft gevoeld, kan vergeleken worden.
Sedert dit tijdperk schijnt ons de oorsprong te dagteekenen dier vereeniging van mannen, welke, geërgerd over de onverdraagzaamheid der Kerkelijken, en het misbruik, dat zij, sedert verscheiden eeuwen, maakten van eene magt, aangematigd om de oude en nieuwe wereld te verwoesten, de gewetens te martelen, en zelfs de gedachte zwijgen op te leggen, onderling ten verzamelingswoord dat van wijsgeer aannamen, en besloten, alle hunne pogingen te wijden, om een ligchaam binnen zijne palen terug te brengen, dat, door dezelven te buiten te gaan, zoo vele rampen veroorzaakt had.
Dit ontwerp werd door de meerderheid der Franschen toegejuicht met eene geestdrift, die geene verwondering zal baren, indien men, zich verplaatsende in dat tijdperk, den blik terugwerpt; herdenkt aan het woeden der Ligue; aan den rampvollen dag, die daarvan het voorspel was geweest, en welks afschuwelijke gedachtenis toen nog door niets werd opgewogen; in aanmerking neemt, dat vele menschen, toen levende, getuigen waren geweest der laatste jaren van lodewijk XIV, der beheeringen met het zwaard in de vuist, des oorlogs van Cevennes; van de vervolgingen en straffen van allerlei aard tegen de Protestanten uitgevonden; van den val des handels, van de ontvolking des rijks, van de algemeene ellende; en eindelijk overweegt, dat zoo veel jam-
{==297==} {>>pagina-aanduiding<<}
meren aan niets dan aan de Geestelijkheid alleen konden worden toegeschreven.
Niet meer heeft men zich te verbazen over de gunst, welke het Bewind den Wijsgeeren toestond zelfs toen het meest tegen hen scheen te woeden: men was het gezag moede, dat de Kerkelijken zich hadden aangematigd; men duldde met weerzin dezelven den Godsdienst te hooren bevelen, van welken te overtuigen hunne uiterste poging moest zijn geweest.
In den strijd, die er werd aangegaan, gaven de Wijsgeeren proeven van eene kracht van ziel en karakter, welke de algemeene belangstelling, in hun voordeel, nog deed toenemen. Zij telden in hunne rijen slechts eenvoudige bijzondere personen, op zichzeiven staande, zonder steun, zonder fortuin; en hunne partijen vormden een ligchaam in den Staat, welks hoofden, aan eene doorluchtige geboorte en aanzienlijke betrekkingen, ontzaggelijke rijkdommen en inzonderheid een vermogen over de menigte paarden, dat hen zelfs voor den Monarch vreesselijk maakte.
Geene mindere begaasdheden deden zij zien: de aanmatigingen, tegen welke zij opkwamen, hadden diepe wortelen geschoten; de tijd had dezelve geheiligd; de best versneden pennen hadden ze verdedigd; - zij stelden daartegen geschriften, van welke sommige den menschelijken geest te allen tijde zullen vereeren. Wij plaatsen aan derzelver hoofd een der schoonste voortbrengsels van het genie: De geest der Wetten; dat werk, welks verdi nste de ondervinding elken dag staaft, en hetgeen zijne geboorte verschuldigd is aan de rigting, welke het onderzoek der tijdelijke regten van de Kerkelijken aan de algemeene beschouwingen gaf.
Eerlijker en opregter dan de verdedigers der Geestelijkheid, die van derzelver verkeerdheden zwegen, zullen wij ons wel wachten te betwisten, dat men grond hebbe, den Wijsgeeren de zwaarste verwijten te doen. Al te dikwijls hebben de ijver, de openbare toejuichingen,

{==298==} {>>pagina-aanduiding<<}
en de overdrijving, onafscheidbaar van hevige twisten, hen te verre gevoerd; al te dikwijls hebben zij den Godsdienst met den Priester verward, en aan genen jammeren toegekend, welke enkel het gevolg waren van de al te groote magt, door deszelfs dienaars aangematigd. Zij hebben vergeten, dat eene waanzieke vertooning van ongeloof en de omverrestooting van alle godsdienstige begrippen niet min schadelijk waren voor de rust der maatschappij, dan de blinde onderwerping en de volslagene verzaking der rede, welke hunne partijen bevalen. Maar zoodanig is het gemeen gevolg, wanneer groote buitensporigheden worden aangevallen; zij, die er belang bij hebben dezelven te verdedigen, vinden zich genoodzaakt, voor de wapenen der rede, welke zij niet kunnen gebruiken, die der driften in de plaats te stellen, en, hunne tegenstanders tergende, voeren zij dezelven tot andere uitersten. In der daad, wie zou kunnen ontkennen, dat alle middelen, om de Wijsgeeren te verbitteren, zijn in het werk gesteld? Is er een onbetamelijk bedrijf, eene misdaad zelfs, die men niet goedgevonden heeft hun aan te wrijven? Heeft men niet gepoogd hen verantwoordelijk te stellen voor al de wanordes der maatschappij, even of die wanordes nu pas ontstonden, of min groot geweest waren onder de vorige regeringen? Heeft men niet de vertooning gemaakt, van geleerden, als montesquieu, d'alembert, helvetius, te verwarren met die wezens, van welken de groote steden wemelen altijd gereed misbruik te maken van de heerschende denkbeelden, en welke zich thans wijsgeeren noemden; gelijk, ten tijde van moliere, huns gelijken het masker van den Godsdienst aannamen, om op de vrouw hunnes weldoeners te loeren, en zijne kinderen te berooven.
Voegen wij er bij, dat de Geestelijkheid den Godsdienst meer dan ooit blootstelde aan bespotting, door de twisten en tooneelen, zoo jammerhartig als ergerlijk, tot welken de bul unigenitus aanleiding gaf; en dat

{==299==} {>>pagina-aanduiding<<}
zij eindelijk, door haar gedrag in de zaak van calas, een aantal menschen tot de zijde der Wijsgeeren deed overgaan, die tusschen hen en haar als in het midden hingen.
Men verbaze zich niet, dat het Bewind langen tijd bloote toeschouwer van zoo vele wanordes bleef: geleerd door het verledene, zag het duidelijk zoo wel het kwaad als het middel, dat daartegen diende aangewend te worden. Het was overtuigd, dat Frankrijk nooit in rust zou zijn, zoo lang het geene godsdienstige Orde uit zijnen boezem had uitgeworpen, welker beginselen regtstreeks inliepen tegen zijne wetten, en welke, onder de laatste regering geslaagd zijnde om de gansche Geestelijkheid te beheerschen, en door haar het overige Frankrijk een ondragelijk juk op te leggen, niet scheiden kon van eene verderfelijke magt. De Geestelijken, liefhebbers van hun Vaderland, naijverig op deszelfs onafhankelijkheid, en opregtelijk verkleefd aan hunne belijdenis, strekten alle hunne wenschen uit naar dezen maatregel des gezags; zij deden sedert lang hun best, op de Jesuiten, welken zij beschuldigden de zedekunde te bederven, al de verkeerdheden te werpen der Geestelijkheid in het gemeen te last gelegd; en zij voorzagen al zuchtende, dat de eerzucht dezer monniken den ondergang van den Godsdienst naar zich zou slepen. Maar, hoe hen te weren, die zich onder alle standen, onder alle rangen der maatschappije medestanders hadden weten te verwerven, welken het Hof van Rome met alle zijne magt beschutte, en bij de bevordering van wier oogmerken de groote meerderheid der Geestelijkheid haar belang vond? Het Bewind oordeelde dan voorzigtig, de gevolgen der omkeering af te wachten, welke het met vermaak de Wijsgeeren zag bewerken in de algemeene denkwijze; en zoodra het oogenblik, waarnaar het wenschte, en hetwelk de onvoorzigtigheid der Jesuiten bespoedigde, daar was, haastte het zich, Frankrijk te verlossen van die monniken, wier staatkundig bestaan zoo menigmalen onver-
{==300==} {>>pagina-aanduiding<<}
eenigbaar was verklaard met de zekerheid der Koningen en de rust der Volken.
Deze, even regtvaardige als wakkere, maatregel herstelde de kalmte der gemoederen; hij deed de belagchelijke benamingen van Jansenist en Molinist verdwijnen. De Geestelijkheid, welker hartstogten niet meer onophoudelijk in werking gebragt werden door vermetele monniken, gedroeg zich wijzer en verdraagzamer; en de Schrijvers, tot den aanhang der Wijsgeeren behoorende, wendden hunne blikken naar andere voorwerpen van algemeen nut, zoo als de landbouw, de handel, de geldmiddelen. Zij gaven, over deze verschillende onderwerpen, schriften in het licht, die de zuiverste liefde tot het algemeene welzijn ademden, en uit welke de Constituerende Vergadering de grondslagen heeft geput dier nuttige werkzaamheden, van welke wij thans het genot hebben, en die, in spijt der staatkundige dwalingen dezer eerste vergaderinge, aan haren naam de vereerendste herinneringen hebben verbonden.
Dusdanig is de oorsprong der (bedoelde) Wijsgeerte geweest, en dusdanig was de staat der zaken, door haar aangebragt.

Eenige algemeene aanmerkingen nopens de ongesteldheden van kinderen.

Door Doctor Muller in Plauen.

De behandeling van de onpasselijkheden der Kinderen gaat voor den Geneesheer met vele moeijelijkheden-vergezeld.
De Semiotica, of leer der kenteekenen, is bij hen aan vele zwarigheden onderhevig, dewijl deze kleine lijders zoo zeldzaam hun gevoel juist kunnen mededeelen; en zijn zij zoo ver in jaren gevorderd, dat zij het zouden kunnen doen, dan ontbreek: hun dikwijls daartoe in zieke dagen den goeden wil, of zij doen het zeer

{==301==} {>>pagina-aanduiding<<}
twijfelachtig en onzeker. Het voorkomen der Kinderen blijft voor den oplettenden Geneesheer het zekerste bewijs van hunnen eigenlijken toestand, ook zelfs dan, wanneer de pols, gelijk in dezen teederen leeftijd veelal plaats heeft, bedriegelijk is.
Ik heb door oplettende waarnemingen, gedurende de behandeling van die ziekten der Kinderen, welke men onder de heete of gevaarlijke rangschikt, twee tijdperken leeren onderscheiden: in het eerste tijdperk zijn de Kinderen rood en opgezet, de oogen glinsteren, de ademhaling is kort en zwaar, de pols doorgaans in eene omgekeerde verhouding tot hunne jaren, dezelve is groot, vol en sterk, en alle bewegingen geschieden met eene zekere overhaasting. Dan deze volkomene sthenische toestand duurt niet lang; deze kenteekenen eener Synocha (gedurige of ontstekingskoorts) nemen allengs af, en de lijder vervalt in eenen toestand van asthenie, waarop in vele gevallen alle kenteekenen van eenen Typhus (zenuwkoorts) volgen: het aangezigt wordt bleek en valt in, de oogen verbergen zich in hunne holligheden, verliezen hunnen glans, en de kleine lijders liggen lusteloos en mat; zij glijden dikwijls naar het voeten- end van hun bedje af; hiermede gaat al spoedig een hevige buikloop gepaard, en men hoort hen onophoudelijk op eenen aandoenlijken toon stenen. Gaat dit met aandoeningen van het zenuwgestel of met stuipen vergezeld, dan worden zij al ras eene prooi van den dood.
Ik heb het kennelijke van ieder dezer twee tijdperken bij herhaling met oplettendheid, bij vele heete ongesteldheden van Kinderen, waargenomen, en ik ben daardoor tot de bepaling van de volgende stellingen gekomen.
Kinderen zijn rijk aan prikkelbaarheid.
Een kleine prikkel heeft daardoor een groot vermogen op hun gestel, en er volgt dus een toestand van sthenie op, die, in hevigheid toenemende, al spoedig, door eene te zeer verhoogde gevoeligheid, in indirecte asthenie overgaat.

{==302==} {>>pagina-aanduiding<<}

Naar dit eenvoudige betoog, volgde ik, bij de behandeling der zieke Kinderen, reeds lang de volgende regelen, waaraan ik grootendeels het geluk toeschrijf, waarmede ik na dien tijd deze klasse van ziekten genees.
In de eerste periode der ziekte, wanneer de kenteekenen der Synocha zich duidelijk openbaren, zoeke ik te verzwakken. Ik laat verkoelende, ontlastende of braakmiddelen gebruiken. Zijn er teekenen van plaatselijke ontsteking, of klimt het bloed al te veel naar het hoofd, dan worden er bloedzuigers of koppen aangelegd, en men geve den Kinderen vrijelijk verkoelende fruit te eten. Zuigende Kinderen onthoude men de borst niet. Nimmer was voor de 13-15 jaren eene aderlating onvermijdelijk, dewijl de verkoelende middelen steeds toereikend waren ter vermindering van de sthenie in de kinderjaren. Zoude men mij van dwaling kunnen beschuldigen, indien ik beweerde, dat het goede gevolg, waarmede ontlastende middelen, volgens de aanteekeningen der geachtste Schrijveren, aan zieke kinderen gegeven worden, meer aan deze verkoelende of verzwakkende werking moet toegeschreven worden, dan aan de ontlasting van kwade stoffen, die zelden in zulk eene groote hoeveelheid in die kleine ingewanden aanwezig zijn, als men wel in het gemeen aanneemt.
Hoe groot ook het nut is, hetwelk de ontlastende middelen in de eerste periode aanbrengen, en hoe zeer deze dikwerf alleen de gezondheid weder daarstellen, moet men er in de tweede periode, zoodra er indirecte asthenie plaats heeft, behoedzaam mede zijn, uit hoofde van het gevaarlijke van derzelver verzwakkende werking. Ja, ik houde mij ten volle verzekerd, dat het ontijdig gebruik van deze middelen vele Kinderen te vroeg in het graf gestort heeft. Ik zoude daarvan de bewijzen uit mijne ondervinding kunnen aanhalen, daar ik in eenige gevallen te laat geroepen werd, om door eenig middel de uitgeputte vermogens wederom te kunnen herstellen.
In het tweede tijdvak moeten er prikkelende of opwek-
{==303==} {>>pagina-aanduiding<<}
kende middelen gebezigd worden. Ik mogt een en andermaal, tot mijne groote verbazing, de spoedige werking van kleine giften derzelve ontwaren. Eene ontbinding van een of ander bitter extract, in een specerijachtig water, eenige weinige theelepels wijn, een weinig kamfer, eenige droppelen Tinctura thebaïca, bouillon met foelie of noten-muskaat, een versterkende en welriekende maagpleister, indien er reeds buikloop plaats heeft, doen in deze periode reeds zeer veel nut. Vooral leerde ik in zulke gevallen het uitstekend nut van opium waarderen; een middel, hetwelk men voorheen aan zieke kinderen met bevende handen toediende. Het is en blijft niettemin een middel, waarvan men de hoeveelheid met de meeste naauwkeurigheid bepalen moet. Het belooft de beste werking, wanneer het matige rust verschaft. In het eerst was ik zeer verlegen, zoodra ik bespeurde, dat de opium slaap verwekte; maar door meerder ondervinding was deze werking mij aangenaam, daar die rust de kleinen zeer verkwikte en vervrolijkte.
Ik heb deze gevolgtrekkingen uit mijne behandeling ter beoordeeling, navolging, of verwerping, zoo zij valsch bevonden worden, aan het geneeskundig publiek medegedeeld. Ik zal het dankbaar erkennen, wanneer men dezelve met eenige oplettendheid overweegt. Verachtelijk stilzwijgen, of spotachtig vermelden van dezelve, heb ik, mijns inziens niet verdiend, daar ik mijne gevoelens openlijk te mijnen eigen' nutte bekend maakte. Worden dezelve door waarnemingen van anderen gelouterd, dan hoop ik in het vervolg deze bijdragen met nadere gevallen, die mij in mijnen werkkring mogen voorkomen, vereenigd uit te geven.






{==304==} {>>pagina-aanduiding<<}

Brief aan den redacteur van het Tijdschrift van Kunsten en Wetenschappen.

Mijn Heer!

Eens een zoo aangenaam als nuttig gevolg gezien hebbende van eene uitnoodiging, door middel van de Vaderlandsche Letteroefeningen gedaan, aan de vrienden en voorstanders onzer Letterkundige Geschiedenis, ten einde mij zulke bijdragen te bezorgen, als dienen konden ter betere waardering van de verdiensten der beide Dochters van roemer visscher, zie ik mij aangemoedigd, om van U eene gelijke medewerking te verzoeken, ter bevordering van eene poging van geheel anderen aard.
Het zal bij niemand verwondering wekken, dat, na mijne verplaatsing herwaarts, mijn lust geleid werd tot nasporing van alles, wat tot de geschiedenis van deze voor den koophandel en de volksvlijt zoo belangrijke plaatsen behoorde, en dat mijne aandacht zich het eerst bepaalde tot een onderzoek, wat men wist, of weten konde, van het verblijf van Czaar peter den grooten te Zaandam.
In het eerst wanhoopte ik bijna, om immer uit de zoo zeer verspreide, en deels losse, deels elkander tegensprekende, berigten eenig geheel zamen te stellen. Dan op het onverwachtst bekwam ik aanwijzing, en later de heusche mededeeling, van een bijna vergeten Handschrift, hetwelk een naauwkeurig en zeer volledig Dagregister bevat van alles, wat tot het bezoek des Keizers betrekkelijk was, en geschreven is met wijsheid en in eenvoudigheid. Ik vond mij hierdoor in staat, om eene Redevoering, of liever Verhandeling, te geven, over de oorzaken, de toedragt, den duur, en de gevolgen van het verblijf des Keizers van Rusland te Zaandam in 1697 en 1717, welke, bij de voorlezing, de goedkeuring van velen mogt verwerven.

{==305==} {>>pagina-aanduiding<<}

Ik was eerst voornemens, voor deze Verhandeling eene plaats in het Mengelwerk van uw Tijdschrift te vragen. Dan, onder het bewerken, kwamen mij reeds zoo vele bouwstoffen tot vermeerderingen en bijvoegsels ter hand, en later zag ik mij met de mededeeling van zoo vele, mij als onbekend voorkomende, zaken begunstigd, dat ik weldra hiervan moest afzien, als gaande de uitgestrektheid van het een en ander de palen van uw bestek verre te buiten. Ik besloot weldra tot eene omwerking van alles tot een aszonderlijk stuk, en zie mij thans genoegzaam in staat gesteld, om niet alleen ‘de ontkieming van de zucht en lust voor varen en scheepsbouw bij den Czaar, en alzoo de geschiedenis van de Russische Zeemagt in hare eerste beginselen’ te kunnen opgeven; maar ook, om het zoo geheel eenig en voorbeeldeloos punt in het bedrijf van denzelven, ‘om zich in een gemeen kleed onder de menigte der arbeidslieden te begeven, met dezelven te werken, en alzoo de leerling te worden van elken ervarenen, in wat kunst het ook zijn mogte; ten einde hierna de leermeester en het voorbeeld te zijn van diegenen zijner Onderdanen, bij wien hij lust en bekwaamheid mogt verwachten’ (welk een en ander nergens zoo stellig betoond werd als hier te lande) te kunnen ophelderen. Bovendien zal ik, de oorzaken en den loop van die ‘bijzondere voorkeuze des Keizers voor het land onzer geboorte, waarvan de beide reizen herwaarts, de onderscheidende behandeling van vele Hollanders in Rusland, en de zucht tot het invoeren van de Hollandsche taal, gebruiken en inrigtingen, vooral bij en na het bouwen van Petersburg, tot zoo vele sprekende bewij en dienden,’ insgelijks kunnen aanwijzen.
Natuurlijk zijn nu mijn lust en zucht voor deze poging in evenredigheid toegenomen. Hierover zal ik nu een werkje kunnen geven van tamelijke uitgestrektheid. Dan, gaarne nog tot meerdere volledigheid willende geraken, vermeen ik te moeten opgeven, wat ik heb, ten einde

{==306==} {>>pagina-aanduiding<<}
men weten kan, wat mij nog ontbreekt. Ik meld dus, dat ik, behalve het gemelde Handschrift van j.c. noomen, nog erlangd heb een stuk van een Journaal van twee Scheepstimmerlieden van Westzanen, die naauwkeurige aanteekening hielden van alles, wat tot de ge chiedenis des Scheepsbouws in Rusland behoorde; alsmede nog eenige gelijktidige aanteekeningen van onbekenden. Ik heb verders kunnen te rade gaan met de werken van ivan, Baron nesteusuranoi, van ivan leperski, j. van stahlin en w coxe over peter den grooten en Rusland Tevens heb ik de berigten kunnen vergelijken en gebruiken, die bij cornelis de bruyn in deszelfs reizen, wagenaar zoo in de Vaderlandsche Historie als in die van Amsterdam p. loosjes bij deszelfs vertaling van de tasereelen van cerisier, en in de beschrijving der Zaanlandsche Dorpen, bij sylvius, en ook in andere tijdschriften van die jaren, enz. gevonden worden. Eindelijk heb ik nog eenige bijzonderheden kunnen ontleenen uit latere periodieke werken, als de Letteroefeningen en het Weekblad voor Neerlands Jongelingschap; terwijl ik van de zoogenaamde Geschiedenis van Rusland onder peter den grooten door voltaire, waarvan eene vertaling verspreid is in eenige Deelen van het Algemeen Oefenschool, en van de voetstoots aangenomene berigten bij björnstal en andere naschrijvers, met vereischte omzigtigheid, zulk een gebruik heb gemaakt, als dienstig scheen.
Men ziet dus, dat mij de werken van bussching, gordon en muller alsnog ontbreken, gelijk ook dat ik de brieven van den Czaar en van verscheidene Rijksgrooten, te Petersburg uitgegeven, nog niet gezien heb. Dit een en ander, echter, zoude misschien minder voor mijn oogmerk dienen, dan de aanteekeningen van of de berigten over Nederlanders, die bij den Keizer in Rusland zijn geweest, invloed op de eerste vorming van zijnen geest en zijnen lust hebben gehad, of later

{==307==} {>>pagina-aanduiding<<}
gemeenzaam met denzelven hebben omgegaan; al waarom ik de voornaamsten zal opgeven.
Onder deze was zeker de eerste jan goedmensch, die Lijfmedicus van des Keizers Vader geweest is, en, bij het oproer bij deszelss overlijden, zoo gruwelijk vermoord is. Verders, carsten brandt, arrien meetje, claas musch, pieter ijp, en meerdere Zaandamsche Scheepstimmerlieden. Ook de Heeren nicolaas romswinkel, a. lups, christoffel brandt, a. houtman en d. de jong, voorname Kooplieden te Archangel en Muscouw.
Hier te lande had de Keizer den meesten omgang met de Heeren n. witsen en g. hooft; met de Scheepstimmerlieden h.j. kardinaal, j.j. van reenen, j.j. vijselaar en p. post; de Brandspuitmakers van der heyden, Vader en Zoon, den Scheepsschilder adam silo, den Mathematicus van dam, te Hoorn; behalve met de Heeren meindert blom en klaas michielsen kalf en anderen te Zaandam. Misschien is van dezen of genen iets aangeteekend. Dan meerder zoude ik nog verwachten van die personen, welke met den Keizer, na de eerste reize of later, naar Rusland zijn gegaan, en aldaar bij denzelven in vertrouwen gestaan hebben. De voornaamste waren ... bidloo, Med. Doctor; herman meijer, Bankier; cornelis kruys, Admiraal; adriaan van bruyns, Equipagiemeester; johan van der burg, laatst Resident van den Keizer hier te lande; h. de wilde, Resident van den Staat te Petersburg; en voornamelijk de Heeren cornelis de swart, laatst Secretaris der Legatie en Resident, en jan hovy, des Keizers Lijfchirurgijn. Flaauwe berigten heb ik, dat van deze laatsten vele aanteekeningen, zelfs eene levensbe schrijving, zouden bewaard zijn. In deze was zeker veel merkwaardigs; zoo als ik mij beloven durf uit de Handschriften van den Heer klaas kalf, niet minder door zijne reizen als Marquis de Veau bekend, dan door zijne

{==308==} {>>pagina-aanduiding<<}
weldadigheid en kunstliefde beroemd geworden, waarvan mij het gebruik is toegezegd.
Heuschelijk beveel ik mij en mijn werk aan de genegenheid mijner Landgenooten; en elk bunner, die mij eenige bijdragen kan bezorgen, zal mij bijzonder verpligten, dezelven óf aan het adres der Uitgeveren van dit Tijdschrift, óf aan het mijne, Vrederegter te Zaandam, te zenden.
Door de plaatsing van deze uitnoodiging zal ik mij ook aan U zeer gehouden rekenen, en, U zoo wel van mijne achting als dienstvaardigheid verzekerende, noem ik mij,
Mijn Heer!
Uw D.W. Dienaar

jacobus scheltema.
Zaandam,
den 14 April 1812.







Bijzonderheden, betreffende de bergen van Lapland.

(Volgens den Heer valenberg, in eene Reis, gedaan in den jare 1807.)

De bergen, door den Heer valenberg, op zijne reis, in den jare 1807 bezocht, maken een gedeelte uit van de groote keten, welke Zweden en Noorwegen doorsnijdt, en, met verscheidene harer takken, zich tot in Finland en Rusland uitstrekt. Zij liggen tusschen 67 en 68 graden noorder breedte, en behooren tot de Poolgewesten. Op vele punten naderen zij de zee, zoodat de golven den voet derzelven bespoelen, en men van de toppen de onmetelijke uitgestrektheid van den noorder Oceaan overziet. Lang leed het, eer deze bergen, in derzelver zieltreffende majesteit, gezien werden dan van den zwervenden Laplander, zijne rendieren oppassende, en jagt makende op wild gevogelte. Eenige reizi-
{==309==} {>>pagina-aanduiding<<}
gers hadden dezelve van verre beschouwd; en de laatste van allen was de Heer von buch, een Duitsch geleerde, hun genaderd op zijne reis door Noorwegen. Niemand, echter, was tot deze schuilplaatsen der nature doorgedrongen; niemand had het durven bestaan, deze eeu vig met sneeuw en ijs bedekte bergtoppen te beklimmen
Zeer moeijelijk was deze onderneming, in meer dan één opzigt. Schrikwekkend steil en schuins loopen de meeste zijden en dezelve beklimmende, hangt men beurtelings over diepe uitholingen, meren, stroomen, grondelooze moerassen, en over de kolk der zee. Vruchteloos ziet men uit naar eenen kundigen gids, naar eenige woning op den weg, of naar eenigen bijstand. Van eene edele zucht naar kennis bezield, door onwrikbaren moed en geduld geschraagd, heeft de Heer valenberg alle hinderpalen gebraveerd en overwonnen Dikmaals moest hij eenen omweg van verscheiden mijlen maken, om de toppen te bereiken. Niet alleen trok hij over sneeuw en ijs, vol kloven en spleten, maar ook over moerassige gronden, alwaar hij gevaar liep van in het slijk en in stilstaande wateren begraven te worden. De nachten heeft hij doorgebragt op kale rotsen, zender tent, zonder eenige verschuiling; verscheiden malen bevond hij zich in de noodzakelijkheid, zijnen smachtenden dorst te lesschen met het zuigen aan de sneeuw, welke hem pijnlijke ontstekingen en zweren aan den mond veroorzaakte.
Voorzien van verscheiden werktuigen, van eenen Cirkel van borda, van twee Barometers en eenen Thermome ter vertrekt de Heer valenberg van den oever der Bothnische golf alwaar hij eenigen tijd vertoefd had, tot het doen van waarnemingen de natuurkunde en de natuurlijke historie betreffende. Voorttrekkende langs de rivier Lulen bereikt hij eene plaats in Lapland, Quickiock genaamd, aan den voet eens grooten taks der Scandinavische bergketen, hij trekt over dezen tak, zijnen

{==310==} {>>pagina-aanduiding<<}
koers rigtende naar den noorder Oceaan, om het punt te bereiken, om met de minste zwarigheden de bergtoppen te bestijgen, het doelwit van zijnen togt. Een majestueus tafereel vertoont zich aan zijn oog: aan den eenen kant de zee, tusschen ontzettende rotsen indringende, en tegen den oever met hare golven klotsende; aan de andere zijde reusachtige klompen spitsen, onbeweegbaar op hare grondvesten en ten tegenhanger dienende van den helderen glans van sneeuw en ijs tegen de zwartachtige verw van den Oceaan.
De metingen van den Heere valenberg geven aan de bergen van Lapland eene hoogte van tusschen de vijf en zesduizend voeten boven de zee. Hoewel deze hoogte minder is dan die van het Alpische en Pyreneesche gebergte verneemt men er al de verschijnsels der Alpische gewesten. en vooral het doorluchtige schouwspel der ijsbergen In zulk eene nabijheid aan den Poolcirkel daalt het gebied der eeuwige nevels lager neder. en neemt de sneeuwlijn een begin ongeveer vierduizend voeten boven de zee; terwijl op de Zwitsersche Alpen dat begin is op zeven of achtduizend, en op de Pyreneën op achtduizend eenhonderd voeten.
Op den veertienden Julij beklom de Heer valenberg den hoogsten ijsberg, Sulitelma genaamd, een Laplandsch woord, beteekenende statelijke berg. De Laplanders, die nog heden met een godsdienstigen eerbied van dezen berg spreken, aanbaden, eertijds, op eene der spitsen, hunnen voornaamsten afgod. De Sulitelma is de Montblanc van het Noorden; hij bestaat uit eene reeks van bergtoppen, wier voetstuk eene uitgestrektheid van eenige mijlen heeft; de grootste hoogte is vijfduizend zevenhonderd voeten boven de zee. Om die hoogte te bereiken, was de Reiziger genoodzaakt over ontzettende spleten te trekken, in welke, onlangs, Laplanders met hunne rendieren en honden gestort waren. De ijsberg is een der zulken, welke men van de eerste klasse noemt; hij heeft de gedaante van piramiden, kolommen en naalden. IJs-
{==311==} {>>pagina-aanduiding<<}
zeeën ziet men ginds en elders in de valleijen, zevenhonderd voeten beneden de sneeuwlinie; een verschijnsel, hetwelk insgelijks in Zwitserland en elders wordt waargenomen. Rondom het ijs loopt een rand van aarde, gemeenlijk het muurwerk der ijsbergen genaamd. Het muurwerk van de Salitelma is hier en daar van aanmerkel ke hooge en bestaat uit slijk, steen en zware rotsblokken. Men kan er uit afl iden het geweld der beweging an het ijs wanneer het driftig wordt, en het uitwerksel, daaruit ontstaande in de zamenstelling der bergen. Het ijs van de Salitelma is zeer helder, en bijkans doorsen nende; het is zoo hard als steen, doch niet zoo zwaar als het zeeijs. De Reiziger vermeldt verscheiden bijzonderheden omtrent het inwendige zamenstelsel van het ijs, de gedaanten, welke het gemeenlijk kenmerken, en de spleten daarin ontstaande. Voorts beschrijft hij de sneeuwhoopen, welke den ijsberg omringen, de spleten omzoomen, en zich op de hoogste spitsen op
elkander stapelen. Op sommige plaatsen is die sneeuw honderd voeten diep, en zoo hard, dat de voetstappen van een mensch er geen spoor achterlaten. De sneeuw, welke op de spitsen of aan de spleten los raakt, rolt verscheiden mijlen verre. Intusschen werken deze sneeuwvallen, in derzelver loop, alleen op de onbezielde natuur; welk eene rigting zij ook nemen, zelden ontmoeten zij levende schepsels, of verblijfplaatsen van menschen. Alles is wild en woest in deze oorden, in onoverzienlijke ruimten, alwaar de nijverheid geen grond heeft kunnen winnen op het eenzame grondgebied der oorspronkelijke schepping
Met de Sulitelma is de ijsberg verbonden, Salajegna genaamd. Deze ijsberg maakt een dikken muur uit, hebbende de hoogte van meer dan tweehonderd voeten, tot steunpunt dienende an kolommen en piramiden, en zelf op gewelven rustende, wier openingen naar afgronden gelijken ikmaal stoot het ijs, in deszelfs beweging, met zoo veel geweld tegen elkander, dat de ijsberg, over

{==312==} {>>pagina-aanduiding<<}
deszelfs gansche uitgestrektheid, schudt en davert, de kolommen en piramiden instorten, en er een geraas gehoord wordt, aan den donder gelijk. Eene groote rivier, Lairo genaamd, neemt haren oorsprong in de Salajegna, en ontlast zich in het meer Pieski; over het muurwerk en den naburigen grond stroomende, voert zij zulk eene menigte slijk mede, dat het water van het meer daarvan eene graauwe kleur ontvannt en er geen visch in kan leven. Het muurwerk is hooger, en bevat meer groote steenen, dan dat van de Sulitelma. Rondom den ijsberg dient het tot een dubbel en drievoudig bolwerk, hetwelk, gevoegd bij de steilte der hellingen, den berg ontoegankelijk maakt; met het van verre zien van dit monument een werk der eeuwen, moet men zich vergenoegen, en met de best mogelijke teekening, op den afstand, op welken men moet stand houden
Van verscheiden andere ijsbergen gewaagt de Heer valenberg, allen van de eerste klasse, uitgezonderd de Tulpajagna, die muurwerk noch piramiden heeft. Hij merkt aan, dat er ijs ontstaat op eene minder aanmerkelijke hoogte in de nabijheid der zee, dan aan den buitenkant van het land. Dit verschijnsel moet toe geschreven worden aan de groote menigte sneeuw, die door den wind van den Oceaan tegen de kust wordt gejaagd, en, zich aan de zijden der bergen hechtende, aldaar in een vasten klomp verkeert, welke door de koude nog meer verhard wordt en in ijs verandert.
Op zijne terugreis zag onze Reiziger, aan den weg, langs welken hij trok, in het oosten der zee, vele spitsen altijd met sneeuw bedekt, en valleijen, in welke jaarlijks zulk eene menigte sneeuw valt, dat de zonnestralen en de regen er slechts een zeer klein gedeelte van kunnen smelten. Hij trok langs de oevers der groote meren Vastijaur en Virijaur die meer dan zeventienhonderd voeten boven de zee liggen. Op sommige punten zijn de oevers dezer meren bedekt met bo men en planten, uitmakende boschjes en grasvelden; zachte en

{==313==} {>>pagina-aanduiding<<}
bekoorlijke beelden, welke men op de bergen van Lapland zelden aantreft.
De Heer valenberg eindigt zijn verhaal met algemeene aanmerkingen over de temperatuur, en met tafels van weerkundige waarnemingen. Hij bepaalt de onderscheidene berggewesten, en beschrijft derzelver hoedanigheden uit de voortbrengsels, welke hij aldaar gevonden heeft. De sneeuwsinie dient hem tot een maatstok der opklimminge. Deze linie plaatst hij ongeveer vierduizend voeten boven de zee; naar gelange men nader aan dezelve komt, ziet men de groeijende kracht verminderen, en den mensch, de dieren en de planten onder de strengheid der koude inkrimpen.
Zes-en-twintig-honderd voeten beneden de sneeuwlinie zijn reeds de denneboomen verdwenen zoo wel als het vee en de menschelijke woonplaatsen. Op de hoogte van tweeduizend voeten groeit geen andere boom meer dan de berkeboom en zijne misvormige gestalte en kwijnende groente dragen getuigenis van de strengheid der lucht; tevens verdwijnen de meeste wilde dieren en de meren bevatten geen visch meer. Hooger dan tot op achthouderd voeten beneden de sneeuwlinie klimt de Laplander niet, als vindende zijne rendieren verder het mos niet, welk hun tot voedsel dient. Boven die linie ziet men het tafereel der zieltoginge en des doods. Ter hoogte van duizend en tweeduizend voeten ontmoeten de kloekste lichens (mosplan en) geene andere verschuiling en wijkplaats dan in de kloven van eenige regtstandige rotsen; en de vogel bij den naam van Emboriza Nivalis bekend, is het eenige levende wezen, welk het oog verneemt. Tot op de hoogte van één graad, op de schaal van reaumur, klimt de thermometer niet in dit gewest, hetwelk vijfduizend voeten boven de zee ligt.
Op de bergen van Zwitserland en Italië begint de sneeuwlinie niet eerder, dan tusschen de zeven en achtduizend voeren boven de zee, en men ontmoet woonplaatien op eene hoogte, gelijk aan die der ijstoppen van

{==314==} {>>pagina-aanduiding<<}
de Sulitelma. Op de Chimborazo ligt de sneeuwlinie op veertienduizend zevenhonderdzestig voeten; het koren wordt er rijp op zeventienduizend driehonderd voeten, en er zijn steden, tienduizend negenhonderdvijftig voeten boven het waterpas der zee.
Intusschen is Lapland van alle de Noordpoollanden het gewest, alwaar de minst strenge koude heerscht. Op IJsland daalt de sneeuwlinie af tot op tweeduizend en honderd voeten; de groote ijsbergen zijn bijna waterpas met de zee, en de berkeboomen groeijen niet dan in de vlakte. Groenland is nog kouder, en Kaap Farnet heeft op zestig graden hetzelfde klimaat als Lapland op eenenzeventig. In Canada komt de eenenvijftigste graad overeen, wat den groei aangaat, met den drieenzestigsten op de Scandinavische bergen. In dezelfde evenredigheden staan nagenoeg Kamtchatka en Siberië. Het Poolgewest, welks temperatuur naast aan die van Lapland komt, is de noordwestkust van Amerika, alwaar, op twee nzestig graden, de sneeuwlinie begint, vierduizend zeshonderd voeten boven het waterpas der zee.

Zeldzame vlugheid van een kind in het spoedig rekenen.

(Overgenomen uit de Annales d'Education.)

Zerah colburn, het onderwerp van dit artikel, werd geboren in de maand April des jaars 1804, in de Vereenigde Staten, te Cabot, in het Graafschap Caledonie, in den Staat van Vermont. Nog geene zeven jaren was hij oud, toen hem de Heer mac neven zag, die van dit bezoek verslag doet in de Medical and Philosophical Journal and Review, gedrukt te Nieuw York, 1811.
In zijne gewone levenswijze vertoont zerah niets, hetwelk hem van andere kinderen onderscheidt, zoo ten

{==315==} {>>pagina-aanduiding<<}
aanzien der ligtzinnigheid als der kinderachtigheid zijner vermaken; maar wanneer zijne aandacht zich bij eenig onderwerp geheel bepaalt, vertoont hij begaafdheden, verre verheven boven zijnen ouderdom, en, wanneer er iets moet gerekend worden, verheven, geloof ik, boven hetgene men van eenigen ouderdom zoude kunnen verwachten. Het was in de maand Augustus van den jare 1810, dat zijn vader, hem binnensmonds eenige getalen hoorende herhalen, welke hij tot tijdkorting vermenigvuldigde, zijne ontzettende vlugheid in het rekenen bespeurde. Aanmerkelijk nam deze vlugheid toe in weinige maanden, door de aandacht, welke dezelve wekte, en de proeven, welke diensvolgens daarvan genomen werden. De vlugheid zijner antwoorden op rekenkundige voorstellen, die hem worden voorgesteld, is zoo groot, dat hij uit het geheugen schijnt te antwoorden. Twijfel lijdt het intusschen niet, of deze vlugheid aan de snelheid zijner zamenvoegingen moet worden toegeschreven: want, in de eenigzins ingewikkelde berekeningen, hoort men hem dikmaals hardop en met eene ongeloofelijke snelheid vermenigvuldigen, optellen en aftrekken. Somtijds antwoordt hij zichzelven. Wanneer hij eenen misslag begaat, schijnt hij zeer bedroefd te zijn; doch dit gebeurt hem bijna nooit. De Heer mac-neven heeft hem, zonder den geringsten schijn van haperinge en zonder eenigen misslag, hooren antwoorden op de volgende vragen:
Vraag Hoe veel bedragen 1347, 1953 en 2091?
Antwoord. 5391.
Vraag. Welke zijn de getalen. die, met elkander vermenigvuldigd, geven 1242? - De volgende oplossingen werden even spoedig gegeven als de elve kunnen gesproken worden: 54 met 23, - 9 met 138, - 27 met 46, - 3 met 414, - 6 met 207, - 2 met 6 1
Vraag Welk is het getal, hetwelk, met zich zelf vermenigvuldigd, 1369 geeft?
Antwoord. 37.

{==316==} {>>pagina-aanduiding<<}

Vraag. Welk is het getal, hetwelk, met zich zelf vermenigvuldigd, 2401 geeft?
Antwoord 49; en 7, vermenigvuldigd met 343; geeft hetzelfde getal.
Wanneer een getal in duizenden en honderden werd uitgedrukt, riep hij driftig: verdeel ze in honderden! dat is, hij wilde, dat men, om tweeduizend vierhonderd en een (240) aan te duiden, zeide: vierentwintighonderd en een
Vraag. Wat geeft 6, zesmaal door zich zelf vermenigvuldigd? - Hardop rekende hij op de volgende wijze en zoo snel als men konde uitspreken: 6 maal 6 maken 36; 6 maal 36 maken 216; 6 maal 2 6 maken 1296; 6 maal 1296 maken 7776; 6 maal 7776 maken 46,656; en 6 maal 46 656 maken 279,9 6.
Vraag Hoe vele uren gaan er in 25 jaren, 11 maanden en 3 dagen?
Antwoord 126,992. De persoon, welke hem deze vraag had gedaan, had eenen misdag begaan in de berekening, door hemzelven gedaan; zoodat, als zerah geantwoord had, de vrager meende, dat de misslag aan zerah's kant was. Na een oogenblik bedenkens verzekerde deze, dat zijne berekening naauwkeurig was; de bewerking werd herhaald, en het bleek, dat hij gelijk had (*).

{==317==} {>>pagina-aanduiding<<}

Op zekeren tijd verzocht zijnde, 123 met 237 te vermenigvuldigen, maakte zijn vader de tegenwerping, dat twee drieledige getalen te moeijelijk waren. Doch het kind gaf tot antwoord, dat hij het doen konde, en hield zijn woord; zelfs vermenigvuldigde hij, en wel zeer snel, 1234 met 1231. Intusschen ziet men, dat de zware vragen hem vermoeijen; en dikmaals verzoekt hij, dat hem geene zoo ingewikkelde vragen worden voorgesteld. Onder zijn antwoorden ziet men, aan zijne houding, aan het slikkeren zijner oogen, aan de spanning van zijne wezenstrekken, hoe zeer zijn geest in werking is. Hij heeft een veelbeteekenend gelaat; zijn voorhoofd is klein, maar hoekig; de wenkbraauwen zijn merkelijk vooruitstekende; zijne oogen zijn graauw, geestig en altijd in beweging, zijn schedel is boogachtig en ongemeen breed; ij heeft een klein achterhoofd, en rood haar; naar zijne jaren is hij zeer sterk en groot; zijne bewegingen zijn schichtig, en hij is altijd in beweging.
Nooit heeft hij ter school gegaan, en hij kan lezen noch schrijven. Gevraagd zijnde, hoe hij omtrent deze berekeningen te werk ga, gaf hij tot antwoord, dat hij dezelve duidelijk voor zien zag. Van gebrokene getalen heeft hij nog geen denkbeeld, en hij kan niet dan bij ronde getalen tellen. Hij is het vijfde van zeven kinderen, geen van

{==318==} {>>pagina-aanduiding<<}
welke zich onderscheidt door uitstekende begaafdheden. Zijn vader. abiah colburn, is met zes vingeren aan ieder hand geboren, en zerah is het eenige van abiah's kinderen, aan hetwelk deze bijzonderheid bespeurd wordt.
De Heer mac-neven vermeldt, ter gelegenheid van zerah colburn, een ander voorbeeld, jedidiah buxton genaamd, in de voorgaande eeuw beroemd door eene zonderlinge vlugheid in het rekenen, maar welke met geenerlei blijken van vernuft gepaard ging; zelfs scheen jedidiah van eenige der meest gewone gewaarwordingen ontbloot te zijn. De Muzijk was voor hem niets anders dan eene verwarring van klanken; en eens in den Schouwburg gebragt zijnde, terwijl garrick in een van shakespeare's stukken speelde, hield hij zich eeniglijk onledig met het tellen van het getal der woorden, welke door dien grooten Tooneelspeler gesproken werden. Zerah colburn, daarentegen, is zeer geestig; hij is zeer gevat, en somtijds scherp, in zijne antwoorden. Eenige dagen voor dat de Heer mac-neven hem bezocht had eene Dame zich vermaakt met hem te vragen: Hoe veel maken drie nullen, met drie nullen vermenigvuldigd? - Juist zoo veel als gij, Mevrouw, was het antwoord; nietmetal.
Grootelijks, onzes oordeels, is het te vreezen, dat de proeven van inspanning, op welke zerah colburn wordt gesteld, het jonge hoofd afmatten, of verwarren, en voorshands al datgene vernietigen, hetwelk men er van zoude kunnen verwachten, indien het aan den natuurlijken loop zijner denkbeelden en ontwikkelingen werd overgelaten. Mogelijk is het wijders, dat deze ontwikkelingen blijven stilstaan, door eene nieuwe speling der natuur, welke dezelve deed ontstaan; zelfs dat deze buitengemeene vermogens verdwijnen en te niet gaan. De Heer mac-neven haalt het voorbeeld aan van den Heer van r. in het dorp Utica, ook in de Vereenigde Staten, die op den ouderdom van zes jaren, zich onderscheidde door eene zonderlinge vaardigheid in het uit het hoofd

{==319==} {>>pagina-aanduiding<<}
rekenen; in zijn achtste jaar verloor hij te eenemaal dit vermogen, zonder te weten hoe Tegenwoordig rekent de Heer van r. gelijk andere menschen, met de pen in de hand, beter noch vaardiger dan anderen, en heeft niet het geringste denkbeeld behouden van de wijze, op welke hij in zijne kindschheid uit het hoofd rekende.

De oude jas en de oude pruie.

Eene zedelijke Vertelling.

(Vervolg en slot van bl. 240.)

Den Graaf had frits intusschen slechts op de parade gezien, doch de Graaf hem niet uit het oog verloren, en steeds gewenschte berigten omtrent hem ingewonnen. Frits wist daarvan niets, en meende dat zijn begunstiger volkomen met hem afgerekend, en hem ook reeds lang vergeten had. Des te aangenamer werd hij verrast, toen hij, eenige dagen vóór het opbreken der armée, welke de Graaf commanderen zou, tot Luitenant en Vleugeladjudant des Veldheers benoemd werd. Hij vloog naar deszelfs paleis om te danken. ‘Dat is wel,’ zeide de Graaf: ‘gij zult spoedig gelegenheid vinden om mij te bewijzen, dat ik mij te uwen opzigte niet vergist heb.’ En frits bewees het hem dagelijks. Waar eenig gevaar uit te staan was, daar vond men hem als vrijwilliger aan het hoofd; en dikwijls moest zijn Generaal zelf hem tegenhouden, om zijn leven niet moedwillig te wagen. Op zekeren dag werd hem een verloren post toevertrouwd, die zoo verre vooruit geraakt was, dat hij elk oogenblik kon afgesneden worden. Doch de post was zeer belangrijk; want slechts van daar konden de bewegingen des vijands alzoo waargenomen worden, dat de Veldheer het ontwerp des aanvals, dien hij voorhad, en waarvan het lot des ganschen veldtogts afhing, behoorlijk regelen kon. Daarom verzette hij er zich ook niet tegen, als zijn Adjudant zich aanbood, om het waagstuk te ondernemen; alhoewel hij hem met een bezwaard hart van zich liet.
In eene rotskloof aan den rand des wals, had frits

{==320==} {>>pagina-aanduiding<<}
zijne weinige, maar moedige, manschappen geposteerd. In den duisteren nacht, met hulp eens in den oord bekenden boers, sloop hij naar de verborgen plaats. Hier moesten de soldaten bijna den ganschen dag achter de struiken loeren, doordien het vijandelijk leger zoo nabij was, dat men de schildwacht bijna het wit in de oogen zien kon, en eene beek, die uit de rotskloof ontsprong, weinige schreden verder, de paarden der kavallerij om te drinken diende. Frits had zijnen stand op eenen dik bebladerden eik genomen, waar van daan hij met den verrekijker alles overzag. Daar teekende hij de plaats en rigting der verschillende korps, en telde derzelver geschut. Eigenlijk had hij nu zijnen last reeds volvoerd, want meer verlangde de Generaal niet te weten; maar frits vernam, dat in een nabijgelegen, van den vijand bezet, dorp de wijding eener kerk gevierd werd. Daar, meende hij, liet zich bij het vrolijk gelag welligt vrij wat, de toebereidselen en oogmerken des vijands betreffende, uitlokken, en nam het gewaagd besluit, zich verkleed onder de gasten te mengen.
Zijne manschappen hadden kort te voren eenen verloopen snijder aangehouden, die thans een wandelende boekkramer was; namelijk, hij trok met eenen voorraad zulker boekjes in de wereld rond, als op jaarmarkten ter verlustiging van burgers en boeren verkocht worden; de schoone Helena, de vier Heemskinderen, Tijl Uilenspiegel, en meer dergelijke; ook eene menigte der nieuwste liedjes, zoo als zij voor vijftig jaren gezongen werden. Dat deze snijder geen gevaarlijk man was, zag men wel op het eerste gezigt; maar dewijl hij toch den sluiphoek van den post verraden kon, hield men hem voorshands in oewaring, zonder hem overigens eenig leed te doen.
Frits nam de boekjes, trok zijns vaders Jas aan, zette de Pruik op, beval zijnen lieden, zoo hij binnen vierentwintig uren niet terug kwam, henen te sluipen en zijne papieren den Veldheer te overhandigen. Vervolgens trad hij stout voor den dag, en regt op het dorp aan, bereikte het gelukkig, kocht, als 't ware, de schildwachten met eenige krijgsliederen om, en kraamde zijne waar onder eenen grooten lindeboom uit. Een tijdlang ging het goed. De boeren verzamelden zich rondom hem; de vijandelijke soldaten sche-
{==321==} {>>pagina-aanduiding<<}
nen weinig acht op hem te slaan Des middags zette hij zich in de herberg midden onder de gasten, hoorde, luisterde, vroeg, ondekte en raadde niet weinig. Als de kerkklok geluid werd, hield hij zich, als wilde ook hij zijnen godsdienst uitoefenen, doch sloop op den toren, overzag vandaar nog veel beter de vijandelijke positie, en teekende ze op een blaadje, dat hij in zijn schoen verstoken had. Dan, eenen vijandelijken Officier was zijne houding toch in het oog gevallen, nog meer zijne schrandere opmerkzaamheid op alles, wat in de herberg gesproken werd. Hij verloor hem niet uit het gezigt volgde hem ongemerkt, sloop hem op den toren na, verraste hem bij het teekenen, en greep hem plotseling bij den arm. Frits verschrikte; doch zijne tegenwoordigheid van geest verliet hem niet. Hij vatte den Officier om het lijf, wierp hem met onweerstaanbare kracht in den klokkenstoel, en suelde den trap af. Doch de ander herstelde zich, en volgde hem, luid roepende: houd, houd, een spion! Naauwelijks had frits den voet op straat, of hij werd omsingeld, en moest zich, geheel ongewapend zijnde, overgeven.
Men leidde hem terstond tot den Generaal. Zijne misdaad was bewezen, en men verhoorde hem nu nog maar om berigten van den vijand in te winnen. Doch, daar hij hardnekkig zweeg, beval de Generaal, hem, zonder verdere omstandigheden, aan den grooten lindeboom, midden in het dorp, op te knoopen. Slechts om het feest van dezen dag niet te storen, en omdat het bovendien reeds donker was, vergande hij den veroordeelden nog uitstel tot het aanbreken des anderen dags. Gedurende den nacht moest hij gestreng bewaakt worden. De Officier, die dit in last kreeg, sloot hem, om zijn ontvlugten met zekerheid te verhoeden, in eenen ledigen kelder des Pastoors; die in de open lucht regt tegen over de pastorij gelegen was. Zij was in eene rots uitgehouwen, van geringe diepte, en van eene sterke ijzeren deur voorzien, in welke zich slechts een vierkant gat, eene hand breed, bevond. Voor deze deur werden ten overvloede nog twee schildwachten geplaatst. Hier had zich frits tot den dood te bereiden, en hij deed het met onderwerping.
Doch zijn Engel waakte. Des Pastoors bevallige pleeg-
{==322==} {>>pagina-aanduiding<<}
dochter, die den sleutel van den kelder droeg, had met siddering vernomen, wat lot den ongelukkigen voor de deur stond, die haar voorbij geleid was, en wiens edele gestalte haar roerde. Des avonds kon zij noch eten, noch des nachts een oog sluiten: zoo dikwijls de schildwachten elkander voor den kelder aflosten, ging haar een dolk door het hart. ‘Hoe mag de ongelukkige te moede zijn?’ dacht zij. ‘Welligt heeft hij vrouw en kinderen. Ach! kon ik hem toch redden!’ - En plotseling scheen eene stem haar toe te fluisteren: ‘Gij kunt hem immers redden; waarom doet gij het niet?’ Thans eerst herinnerde zij zich de inrigting des huizes. De kelder, namelijk, die onder de pastorij was, stond door een gang met den rotskelder in verband. Toen het krijgsrumoer uitbrak, had de Pastoor zijne beste goederen, uit voorzorg, in dezen gang gebragt, hem vervolgens van de eene zijde toegemetseld, en van de andere, alwaar hij door eene enge kloof in den rotskelder voerde, denzelven met mos en looze steeuen zoo kunstig toegemaakt, dat het, in de schemering, die daar eeuwig heerschte, niet gemakkelijk te merken was. Eenige drooge, tot slesschen bestemde, komkommers lagen er bovendien voor, en eenige wijngaardstokken, welken het toeval daarheen geworpen scheen te hebben.
Naauwelijks was de herinnering aan deze omstandigheid door het hoofd van het meisje gevlogen, of zij sprong reeds het bed uit, sloeg een ligt gewaad om, greep de nachtlamp, en snelde in den kelder. Den toegemetselden ingang te openen, scheen bijkans hare krachten te boven te gaan. De morgen was nabij; zij gevoelde eenen angst, alsof zijzelve ten dood gevoerd zou worden. Zij sloop den trap weer op, zocht en vond een breekijzer, snelde dus gewapend naar beneden, arbeidde met eene inspanning, welke zij van zichzelve nimmer verwacht had, en, zoodra zij eene opening tot stand gebragt had, die maar even groot genoeg was om haar slanke ligchaam te laten doorslippen, beproefde zij het, raakte er met eenige kneuzingen gelukkig door, en spoedde nu zachtjes naar den rotskelder, de voetstappen der schildwachten boven zich vernemende.
Het wegruimen van het mos en de losse steenen kostte haar weinig moeite. Frits, die niet sliep, had wel reeds lang in de verte een dof geruisch gehoord, doch niet vermoed,

{==323==} {>>pagina-aanduiding<<}
dat het zijne bevrijding gold: maar nu, daar in den diepsten hoek des kelders zich iets begon te bewegen, rees hij op, en wachtte met ingehouden adem, wat daarvan worden zou.
Niet lang, of hij zag een schijnsel door reten, die elk oogenblik grooter werden. Wederom niet lang, of hij ontdekte een paar kleine witte handjes, die voorzigtig het mos wegruimden, en vervolgens de steenen, om ieder verraderlijk geplof te voorkomen, behoedzaam op den zachten grond vallen lieten.
Na eenige minuten was de opening zoo groot, dat hij eene bevallige vrouwelijke gedaante achter dezelve kon zien, die in de eene hand eene lamp hield, en met de andere hem wenkte.
Hij volgde dezen wenk op de teenen. Doch, daar hij nog een blik op de buitendeur wierp, zag hij, dat reeds de morgenschemering door het kleine gat sloop; en als een bliksem vloog hem door de ziel, dat het niet genoeg ware, den kelder uit te loopen, maar dat hij ook tijd noodig had, ten minste een uur, om, zonder vervolgd en betrapt te worden, zijnen sluiphoek in het bosch te bereiken. Nog weinige minuten, en het was licht genoeg in den kelder, die naauwelijks twee schreden in het vierkant had, om der schildwacht, die buiten twijfel door het gat kijken zou, zijne vlugt te verraden.
Het lampje wierp thans een flaauw schijnsel in den kerker. Hij zag de komkommers en de wijngaardstaken. Ras greep hij een der laatsten, plantte dien zachtjes in den grond, stak een komkommer daarop vast, hing zijn Jas over den paal, en plaatste de Pruik op den komkommer. Vervolgens kroop hij naar buiten tot den Engel, die hem sidderend in de pastorij geleidde, hem eene tuindeur opende, en een landweg aanwees, langs welken hij de schildwachten misgaan kon.
Tot ophelderende gesprekken was hier geen tijd voorhanden; slechts een woord van dank stamelde frits. Slechts dit kon hij nog zeggen: ‘Gij hebt een' eerlijk man het leven gered.’ Maar diep in het blaauwe oog zag hij daarbij het schoone bevende meisje, prentte met dezen blik hare gedaante voor eeuwig in zijn hart, en snelde als op vleugels henen.

{==324==} {>>pagina-aanduiding<<}

Eerst als hij weg was, brak het meisje in tranen los; zij wist zelve niet waarom. Het was de ingehouden angst, die zich thans lucht maakte. Weenend sloop zij op haar kamertje, en dankte God, en sprak met vrolijke ontroering: ‘Ik heb een mensch het leven gered!’
Frits, van de schemering begunstigd, bereikte den diepen stroom, aan welks overzijde hem veiligheid wachtte. Slechts ééne brug voerde over dezen stroom, welke te zoeken hij geen tijd had. Hij was een tamelijk goed zwemmer, wierp zich koen in de golven, en, in spijt der vermoeijenis, die, na zoodanig avontuur, hem bijna de laatste krachten ontroofde, bereikte hij gelukkig den anderen oever; spoedig daarop ook zijne manschap, die, vol angst naar hem uitziende, aan zijne terugkomst reeds gewanhoopt had.
Niet overtollig bleek de list te zijn, welke hij verzonnen had, om gene schildwachten te misleiden. Want, naauwelijks verlichtte het morgenrood de ijzeren kelderdeur, als de een na den ander door het gat keek; maar dewijl het hun voorkwam, als stond de veroordeelde levendigs lijfs daar, met den rug naar de deur gekeerd, zoo kon het hun ook niet invallen, gerucht te maken. Slechts toen de eene soldaat zich zelfs met hem in een gesprek wilde inlaten, en op herhaald toeroepen geen antwoord ontving, scheen hem zulks verdacht; en welligt zou hij ontijdig rumoer gemaakt hebben, had niet de ander hem herinnerd, dat een mensch, die in het naastvolgende uur zijnen dood verwachtte, bezwaarlijk lust hebber kon om een praatje te maken, maar dat hij vermoedelijk bad. Dit stelde zijnen praatzieken makker gerust, en hij zeide nog slechts: ‘Arme schelm! God sta u bij!’
Intusschen was des Pastoors pleegdochter, nadat zij naauwelijks van angst en vreugde tot zichzelve gekomen was, een nieuwe schrik overvallen; want nu eerst viel haar plotseling in, dat men immers den geopenden gang, bij gevolg ook hares pleegvaders ganschen rijkdom ontdekken en vermoedelijk plunderen zou, ja, dat zelfs des gevangenen ontvlugting hem te last gelegd zou worden. Bleek en sidderend liep zij naar den ouden man, die juist zijn morgengebed verrigtte, viel den verschrikten weenend om den hals, en bekende, wat zij gedaan had.
In den eersten oogenblik stond de grijsaard verzet; maar

{==325==} {>>pagina-aanduiding<<}
reeds in den tweeden vond hij zijne bedaardheid, zijn geloof, zijn vertrouwen weder. Hij vatte de weenende bertha in zijne armen. ‘Wees gerust,’ zeide hij: ‘eens menschen leven wordt nooit te duur gekocht. Was ook de man welligt een booswicht, zoo verkrijgt hij nu gelegenheid tot bekeering, en gij hebt eene ziele behouden Eene ziele! den kostelijksten schat! Laten ze dan plunderen. Wat bovendien zou kunnen gebeuren, wees des onbekommerd, en houd u stil in uw kamertje. Of gij voor de menschen regt gehandeld hebt, moge twijfelachtig schijnen; voor God zeker! Dus ga, mijn kind!’
Bertha ging getroost in haar kamertje, en luisterde achter de gordijnen van hare vensters. Het was nu volkomen dag geworden. Een veldprediker verscheen, om den delinquent tot den dood te bereiden. Hem op de hielen volgde het detachement, dat bevel had, hem een half uur tijds ter vervulling zijns ambtspligts te vergunnen, en dan tot de exe cutie over te gaan.
Met eene vrome zucht trad hij in den kelder, waar de schemering nog heerschte. Met uitstekende gemoedelijkheid begon hij te spreken, en door eene aanminnige schilderij van het Paradijs, waar hij als te huis was, de verschrikkingen des doods te verzachten. De veroordeelde hoorde hem zwijgend aan, hetwelk den redenaar beviel en hem geenszins bevreemdde. ‘Ik verheug mij, mijn zoon,’ zeide hij, ‘dat gij met zoo vrome onderwerping uw lot tegengaat. Zoo leg dan uwe laatste biecht af, en ontvang van mij de absolutie!’
Doch als ook deze uitnoodiging onbeantwoord bleef, herinnerde hem de prediker met ernst, dat hij nog slechts weinige minuten te leven had. Vergeefs! hij zweeg hardnekkig. Dit scheen den redenaar eene zondige verstoktheid. Met vromen ijver vatte hij zijnen arm, om hem misschien uit de verdooving op te wekken, en vond - eene ledige mouw - greep het beeld haastig bij den kop, en hield - een komkommer in de hand!
Thans haalde zijn geschreeuw den Officier des detachements, en van tijd tot tijd den geheelen troep, er bij. De zon ging op, en bescheen de lange gezigten met hangende lippen. De soldaten verklaarden eenstemmig, de kerel ware een heksen-
{==326==} {>>pagina-aanduiding<<}
meester, die met den Duivel in verbond stond. Maar de Officier onderzocht den kelder, liet eene lantaarn halen, kroop door den gang, en ontdekte het spoor des ontwekenen.
De Pastoor werd geroepen. Zijne waarachtige verklaring, dat hij den vlugteling op geenerlei wijze hulpe geleend had, vond geloof; want zij werd door zijne grijze haren, door zijn eerbiedwekkend voorkomen onderschraagd. Het scheen niet onwaarschijnlijk, dat de spion eene proef genomen had om zich te redden, en zonder vreemde handreiking de losselijk verstopte gaten had gevonden; vervolgens, door den angst gesterkt, den dunnen muur had doorgebroken, en zoo, gedurende den nacht, door des Pastoors woning was geslopen. Ten minste was de menschelijke Officier genegen, deze verklaring te laten gelden, schoon ook nog menig een maar daartegen in te brengen mogt zijn. Aan des Pastoors pleegdochter werd niet gedacht, en de Officier hield zich te vrede met het geval zijnen Generaal te rapporteren, die besloot, in eigen persoon een gestreng onderzoek te werk te stellen, hetgeen hij echter tot den volgenden morgen verschoof, daar opgehoopte bezigheden hem dezen oogenblik daarin verhinderden.
Doch eer deze volgende morgen aanbrak, kwam een andere hinderpaal in den weg, waardoor elk onderzoek voor altijd den bodem ingeslagen werd. Want, naauwelijks was frits, tot des Veldheers groote vreugde, in het leger der zijnen aangekomen, naauwelijks had hij den Graaf de vijandelijke positie uit zijn getrouw geheugen voorgeteekend, of deze stelde tegen den naasten nacht eenen algemeenen aanval vast. Hij geschiedde, en gelukte volkomen. In spijt van des vijands wanhopigen weerstand, zag zich de Graaf des morgens in het bezit des verschansten legers, en had eene menigte geschut en alle pakkaadje buit gemaakt.
Onder denzelfden boom, aan welken frits des dags te voren den dood vinden zou, benoemde de Veldheer hem thans tot Kapitein, gaarne erkennende, dat hij slechts der stoutheid van den jongen held de zege schuldig was. Doch frits kon zich over zijn geluk naauwelijks verheugen; want vergeefs was hij onder het gewoel naar de pastorij gesneld, om zijne redster dankbaar tegen ieder gevaar te beschermen; hij vond het huis doodsch en ledig, den gang

{==327==} {>>pagina-aanduiding<<}
geplunderd; de grijsaard met zijne dochter waren ontvlugt. Slechts den ouden Jas, benevens de Prurk, vond hij nog in den rotskelder, nam de zegenrijke erfenis wederom tot zich, en begeerde geen ander deel aan den buit.
De luimen van den krijg wisselden nog menigmaal in dezen veldtogt, en bragten het heer, nu zegevierend, dan geslagen, in afgelegen streken. Overal verzelden den dapperen föhrenbach de armoedige erfstukken zijns vaders; en aan dezen schreef hij geloovig toe, dat hij uit de moorddadigste gevechten steeds ongewond terug kwam. Een kruis in zijn knoopsgat bewees, dat hij zich nergens ontzien had.
Thans was de winter op handen, en de Veldheer besloot nog één hoofdtreffen te wagen, om zijn uitgeputte heer geruste winterkwartieren te verschaffen. In dezen slag, in welken van weerszijden met woede gevochten werd, bejegende het frits voor de eerste keer, bij het bestormen eener batterij, dat een snaphaanskogel hem midden op de borst trof. Hij stortte neer, en hield zich voor zwaar gewond. Doch spoedig herstelde hij zich, sprong vrolijk op, scheurde het vest open; en zie! de kogel rolde over den grond; want frits had de oude Pruik onder het vest geknoopt, wijl hij niet wist, waar hij haar laten zou; haar digt haren weefsel had de kracht des buitendien reeds matten kogels gebroken. ‘Vader!’ riep hij, ‘gij zijt met mij.’ Haastig greep hij naar den ontzonken degen, stormde nogmaals den heuvel op, en de batterij was gewonnen.
Zij alleen had tot hiertoe het omsingelen des vijandelijken linkervleugels verhinderd. Thans drong des Graven regtervleugel met kracht voorwaarts, en de zege was beslist. Het had van beide zijden veel bloeds gekost. Het slagveld was met lijken en gewonden bedekt. Den Kapitein föhrenbach liet de Graaf overal zoeken, om hem als Majoor te omarmen. ‘Dat heb ik mijn' vader te danken,’ zeide de bescheidene, en verliet den Veldheer in eene soort van bedwelming. Een koude nacht was ingevallen. Frits liet zich van zijn rijknecht den ouden Jas aanreiken, die altijd achter denzelven op zijn paard gegespt was, hulde zich met welgevallen daarin, en trad langzaam over het door de maan beschenen slagveld, om een hem aangewezen kwartier in het naaste dorp op te zoeken. Terwijl

{==328==} {>>pagina-aanduiding<<}
hij zoo onder lijken wandelde, vernam hij plotseling voor zijne voeten een gekerm, bukte, en herkende eenen vijanderijken zwaar gewonden Officier een oud man, dien een sabelhouw de hersenpan gekloofd had en diep in het hoofd was ingedrongen. Hij had veel bloeds verloren, klaagde over dorst en koude, en bad hem ten volle af te maken. Frits knielde nevens hem. Het maanlicht vertoonde hem eerwaardige trekken op het bleeke gelaat; het kwam hem voor als had de man eenige gelijkheid met zijnen vader. Terstond trok hij den Jas uit, wikkelde den gewonden daarin, en, bij gebrek aan elk ander verband, bedekte hij zijn hoofd met de verwarmende Pruik Vervolgens beurde hij hem op zijne schouders, en droeg hem zacht in zijn kwartier, eene zindelijke boerenkamer, van een bed voorzien, het velk hij den lijdenden gast afstond, verkwikkingen aanschafte, en naar den heelmeester zond. De ongelukkige lag in onmagt. De heelmeester kwam, onderzocht de wonde, schudde het hoofd, en verbond hem.
Eerst tegen den morgen kwam de lijder bij, en kreeg zijne bewustheid weder. Spreken kon hij nog niet; maar in zijne oogen was de aandoening te lezen, met welke hij de menschlievende bemoeijingen zijns gastheers erkende. Frits week bijna niet van zijn bed. Geen zoon kon met meer teederheids zijnen vader oppassen. Nogtans gaf de heelmeester slechts geringe hoop.
De kranke scheen zijn naderend einde te gevoelen. Op den derden dag verzamelde hij zijne laatste krachten, vroeg naar den naam zijns weldoeners, en stamelde, in telkens afgebrokene volzinnen:
‘Ik ben de Overste von dallbrück. Bijna eene halve eeuw had ik mijn vaderland met de wapenen gediend, en hoopte nu in het genot eens aanzienlijken vermogens, in het bezit eener beminnenswaardige dochter, mijne dagen te eindigen, als deze oorlog uitbrak, en het vertrouwen van mijnen Vorst mij nog eenmaal in het veld riep. Anders ging ik vrolijk, ditmaal met een bezwaard hart; want ik liet een bemind kind, zonder bescherming, achter. Slechts eene bejaarde bloedverwante had ik nog, die in een kleen stadje diep in het land woonde, waarheen, zoo ik hoopte, het krijgstumoer nooit zou doordringen. Derwaarts bragt ik mij-
{==329==} {>>pagina-aanduiding<<}
ne dochter, en nam - ach! voor eeuwig! afscheid van haar. Mijn vermögen aan baren gelde, over de twintig duizend gulden in goud, wilde ik in deze onzekere tijden niemand toevertrouwen. Ik begroef het in den tuin onder eenen ouden lindeboom; want zekerheid voor menschen en voor goud bood thans slechts de schoot der aarde.
De hoop van mijn kind veilig te kunnen houden, heeft mij bedrogen! Het stadje is, bij eenen vijandelijken stroop, eene prooi der vlammen geworden, de inwoners zijn verstrooid geraakt, en alle mijne nasporingen, om te ontdekken, of mijn kind leve of dood zij, waren tot nu toe vergeefs. Het land is van uwe troepen bezet, en ik behoorde niet tot het korps, waaraan het voor eenige maanden gelukte, hetzelve voor eenen korten tijd te heroveren. Ik weet zelfs niet, of ik behoor te wenschen, dat mijne dochter nog leve, of te hopen, dat zij nu spoedig in het graf met mij vereenigd worde; want welke gevaren mogen hare hulpelooze onschuld bedreigen!
Mijne uren zijn geteld - ik heb thans niemand op de wereld, dan u, Mijnheer, die zich mijner zoo grootmoedig hebt aangenomen. Veroorloof eenen stervenden de vraag: zijt gij gehuwd?’
‘Neen,’ zeide frits.
‘Nu, zoo vergeef mijnen doodsangst de zeldzame opdragt, die slechts deze mij ontrukt. U, edel jongman, geef ik mijne dochter over! Zij is een wakker meisje. Geef mij uw woord, dat gij de verlatene opzoeken, haar troosten en beschermen wilt; en - indien zij niet in staat zij warmere gevoelens in u op te wekken - zoo wees ten minste haar broeder, haar vader, haar voogd! Ligt gij den niet onaanzienlijken schat, dien mijne zorgvuldigheid verborg; bestuur dien ten voordeele der weeze, of - deel hem met haar. Ik bid en vorder veel van u. Uw edel hart en mijn nabijzijnd einde geven mij dien moed. Schenk mij eenen gerusten dood’
Smeekend hief hij bij de laatste woorden zijne krachtelooze handen omhoog; frits vatte ze met vuur, en zwoer hem, zijne laatste wenschen te zullen vervullen, schoon ook geen naauwer band hem aan zijne dochter knoopen mogt.
De kranke lag uitgeput. Zijne bleeke lippen wilden dan-
{==330==} {>>pagina-aanduiding<<}
ken, maar konden zich slechts nog tot een stil gebed bewegen. Hij duidde op zijn zakboek, dat naast hem lag; zijne blikken baden, het te openen. Met half gebrokene oogen doorliep hij de papieren, en wees die gene aan, uit welke frits nader uitsluitsel over zijne dochter, haar voormalig verblijf, zijn huis, zijnen tuin, en de plaats putten kon, waar hij zijn geld begraven had. Daarop trok hij met moeite eenen ring van zijnen vinger, reikte dien zijnen verzorger, en stamelde naauwelijks hoorbaar de woorden: ‘De ring van hare moeder ... aan dezen zal zij zien, dat ik u zend.’ - Nog eenmaal herstelde hij zich, verlangde pen en inkt, en beproefde eenige woorden te krabben, doch vergeefs. Hij vouwde de handen, sluimerde in, en ontwaakte niet meer.
Frits liet den ontslapenen met alle krijgseer ter aarde bestellen; en als spoedig daarna een wapenstilstand inviel, verzocht en verkreeg hij verlof voor eenige maanden, om zijne gelofte te vervullen. Hij gevoelde geenen trek, haar, die zijner zorge was aanbevolen, meer te worden, dan broeder of voogd; hem trok zijn hart tot de redster zijns levens; haar wilde hij, na het einde van den krijg, zijne hand aanbieden; dit hield hij voor pligt, voor eenen zoeten pligt; en slechts als deze hand, welker ketenen zij los maakte, van haar versmaad wierd, wilde hij beproeven, of zijne pupil en zijn eigen hart met de wenschen des stervenden vaders overeenstemden.
Met dit voornemen begaf hij zich op reis. De weg voerde hem door zijne vaderstad, waar hij den langen elias zag, aan eene Megera gehuwd, onder wier ijzeren pantoffel hij stond. Zijne stiefmoeder werd van hare schoondochter veracht en gepijnigd; haar eigen zoon behandelde haar met minachting; zij was geen meester over een dubbeltje van het zoo listig en ondengend bemagtigde vermogen; haar ontbrak dikwijls het noodige, en, waarmede zij zich zoo gaarne verkwikte, een kop koffij, was haar sedert vele maanden niet aangeboden. In deze kommerlijke omstandigheid zag zij een' Officier, met de orde versierd, in hare kamer treden, herkende den mishandelden frits, en verborg, met eenen luiden gil, haar beschaamde aangezigt. ‘Ik kom niet om u verwijten te doen,’ zeide frits; ‘want gij

{==331==} {>>pagina-aanduiding<<}
waart mijns vaders beminde vrouw, dat zal ik nooit vergeten.’
Hij troostte de rouwige zoo goed hij kon, en verborg bij het heengaan eene volle beurs onder haar breiwerk, opdat bij naberouw en ouderdom niet ook nog gebrek komen mogt. Met zijnen broeder, die hem buitendien als een spook vermeed, had hij slechts een, tamelijk koel, onderhoud, en hij snelde, om van onaangename gewaarwordingen ontslagen te geraken, na een bezoek op het graf zijns vaders, nog deuzelfden nacht de poort uit.
Na eenige dagen bereikte hij de voormalige woning des Oversten von dallbrück, vond slechts nog eene oude, eerlijke huishoudster, benevens hare kat, in dezelve, en vroeg vergeefs naar de Freule. De aangeduide tuin lag buiten de poort; derwaarts begaf hij zich om middernacht. Zijn rijknecht, die zwijgen kon, droeg breekijzer en schup. Zij vonden den lindeboom, en onder denzelven den zwaren buidel, die des overledenen klinkenden rijkdom bevatte. Zonder hem te openen, bewaarde frits den schat in zijn koffer, en snelde nu naar het stadje, waar de Overste zijne dochter der bescherming eener bejaarde nicht had aanvertrouwd. Het lag nog in puin en asch. Naauwelijks de helft der inwoners was teruggekeerd. Dat de nicht gestorven was, vernam hij door den postmeester; doch waar de Freule gebleven was, wist niemand.
Waar zou hij haar nu zoeken? waar hopen te vinden? - Zes weken besteedde hij, om het stadje op steeds grooter afstanden, rond te reizen, en in ieder dorp, iedere hut zijne nasporingen te herhalen; maar alles vergeefs!
De tijd van zijn verlof was bijna verstreken. Hij kon niet langer in dezen oord verwijlen. Met een bezwaard hart ving hij de terugreize aan, en wist nu geen anderen raad, dan door de nieuwspapieren de verlorene op te roepen, om hem bewijs van haar in leven zijn te geven. Hij schreef deze oproeping, zond die naar Hamburg, en kondigde tevens, ingevalle de Freule overleden ware, alle eventuele bloedverwanten des Oversten von dallbrück aan, dat bij hem eene ersenis te ligten ware; alhoewel de stervende dat bezwaarlijk gewild had.
Nadat hij dezen teederen pligt volbragt had, zette hij zij-
{==332==} {>>pagina-aanduiding<<}
nen weg voort; doch had haauwelijks eenige mijlen afgelegd, of overal bejegenden hem kouriers met de blijde boodschap des vredes. Dit berigt veroorzaakte hem een hevig hartkloppen. Thans was er geene haast noodig. Een brief aan den Graaf kon zijn verlof verlengen, en hem tijd vergunnen, eenige dagreizen van zijnen weg af te wijken - waarheen? - waarheen anders, dan naar het dorpje, waar een reddende Engel den doodsangst van hem genomen had.
Het werd reeds avond, als hij het doel zijner reize naderde. Eenen boer, die met zijnen ploeg van het veld naar huis trok, vroeg hij haastig: of de oude Pastoor teruggekeerd was?
‘Ja,’ was het antwoord.
‘En zijne dochter?’
‘De brave meid koestert den vromen grijsaard.’
Met een luidkloppend hart sprong frits voor het dorp uit den wagen, en ging te voet naar de pastorij. Als hij van verre den rotskelder ontdekte, drong al zijn bloed naar de borst; meer nog, als hij daar tegen over den Pastoor, en nevens hem het bevallige meisje, zitten zag.
Bijna bevend trad hij toe, met afgenomen hoed. Als de grijsaard een' Officier met het ordenskruis zag, stond hij eerbiedig op; bertha wilde wegsluipen. ‘Blijf, Mejuffrouw,’ zeide frits met eene zachte, sidderende stem: ‘om uwentwil ben ik gekomen.’ Zij zag hem met groote oogen aan.
‘Kent gij mij niet meer?’
Zij herkende hem niet. Hij wees met de hand naar den rotskelder.
‘Dezen kelder hebt gij mij geopend. Gij hebt mij van eenen schandelijken dood gered ....’
Vrolijke schrik perste het meisje eenen luiden gil af. Haar pleegvader hief de handen gevouwen ten hemel:
‘Treed binnen, Mijnheer, in de woning der eerlijke armoede. ô, Hoe rijk vergoedt God ons heden alles, daar wij te weten komen, dat het een man van eer is, wien mijne bertha het leven gered heeft! - Frits volgde hen in huis. De bezige huishoudster droeg met sidderende vreugde alles te zamen, wat keuken en kelder konden opleveren. Onophoudelijk stonden hare oogen vol tranen der reinste vreugde.

{==333==} {>>pagina-aanduiding<<}

Tusschen zulke menschen grijpt ligt eene vertrouwelijke kennis plaats. De grijsaard verjongde bij eene flesch wijn, en met de warmste deelneming hoorde hij de vertelling der lotgevallen van den vreemdeling. Door menig eene verstrooijing werd zekerlijk deze vertelling afgebroken; want zoo dikwijls de schoone bertha door de kamer ging, of zelfs eenige minuten met vriendelijke nieuwsgierigheid daarin vertoefde, vergat frits den draad zijner geschiedenis, en rustte met teedere blikken op de bevallige gestalte. Het was reeds diep in den nacht, toen hij dit pas bemerkte, en vertrekken wilde, om in de herberg, waar hij eenmaal de volksboekjes verkocht, te vernachten. Maar de eerlijke Pastoor liet hem niet gaan.
‘Mijn huis is klein,’ zeide hij; ‘doch gun mij het vermaak, eenen edelen man te herbergen, die mij een der schoonste uren mijns levens geschonken heeft. Gij hebt angstige oogenblikken in dit huis doorgebragt, verslaap nu ook eens eenen gerusten nacht in hetzelve.’
Gaarne vervulde frits den wensch des grijsaards, te gelijk zijnen eigen. Een wenk des Pastoors, dien bertha spoedig verstond, ruimde hem hare kamer. In deze zindelijke woning, welker gansche versiering uit gebedeboeken en een heiligenbeeld bestond, werd zijn besluit rijp, en met eene zoete beklemdheid verwachtte hij den morgen, om zijne weldoenster te bidden, het van haar geschonken leven nu ook te verfraaijen. Met weinige, hartelijke woorden deed hij haar den voorslag, in tegenwoordigheid des grijsaards; en als de gloeijende bertha verward en zwijgend de oogen nedersloeg, greep de Pastoor met godsdienstige roering beider handen, en leide ze in elkander. ‘U heeft God bijeen gebragt; wie zou u scheiden?’ zeide hij met hoogen ernst, en de verloofde sloot de verlegene bruid vurig in zijne armen.
Dan, plotseling gas zij eenen luiden gil; want aan zijne hand viel haar de ring harer moeder in het oog.
‘Freule dallbrück?’ vroeg frits haastig.
‘Die is zij,’ antwoordde de grijsaard; ‘de dochter des Oversten von dallbrück. Van heel de wereld verlaten, heb ik haar gevonden, daar ik, twintig mijlen van hier, een

{==334==} {>>pagina-aanduiding<<}
ouden oom voor de laatste maal bezocht. Zoo haar vader nog leeft’ -
‘Hij leeft niet meer!’ riep frits onbezonnen, en bertha zonk in onmagt in zijne armen.
Vriendschap en liefde vereenigden zich om de eerste smart te verzachten; en als bertha vernam, dat de echtgenoot, wien zij zich geschonken had, de keus haars vaders was; dat hij haar deszelss zegen bragt, en des stervenden laatste uren verligt had; viel zij in heilige aandacht op hare knie, en wilde de hand des mans kussen, in welke de verscheidende vader haar lot gesteld had. Den opgedolven schat, welken frits haar ter hand stelde, wilde zij met haren edelen pleegvader deelen. Deze zeide:
‘Ik heb genoeg en meer dan genoeg, want ik ken u gelukkig, en geene bezorgdheid om u zal mijn sterfuur benevelen. Slechts de scheiding van u - zal ik ze overleven?’
Dan, deze drie edele menschen scheidde slechts de dood. Frits nam zijn asscheid; kocht het goed, waartoe het dorp behoorde; werd een vlijtig, verstandig landman; zorgde met vrouw en kinderen voor den grijsaard, tot hij den tol der natuur betaalde; veranderde den rotskelder in eene kapel, welke hij met een altaar versierde, dat de erfenis zijns vaders verborg. Dikwijls toonde hij haar zijnen zonen, zeggende:
Mijn berouw heeft mij des verzoenden vaders zegen van den Hemel afgesmeekt; en deze zegen - rustte hij ook op onaanzienlijke dingen - heeft mijn geluk gegrond.

Boileau en de hertog De La Feuillade.

De oude Hertog de la feuillade ontmoette boileau in de Galerij van Versailles, las hem een Klinkdicht van cherleval voor, en prees het ten hoogste. Boileau betuigde, er niets uitstekends in te vinden. - De Hertog, de Koninklijke Prinses ziende inkomen, trad haar te gemoete, en las haar het Klinkdicht voor. Zij vond het keurig. De Hertog vervoegde zich weder bij boileau, en merkte met schamperheid op, dat hij wel een zeer ellendigen smaak moest hebben, daar hij een vers wraakte, hetwelk de goed-
{==335==} {>>pagina-aanduiding<<}
keuring en van den Koning en van de Prinses had weggedragen. Boileau gaf hem daarop te verstaan: ‘Ik twijfel niet aan 's Konings meerderheid in het bemagtigen van Steden en het winnen van Veldslagen; ik twijfel niet aan de begaafdheden der Prinsesse: dan, in het stuk van Dichtkunde, denk ik ten minste met hen gelijk te staan.’ - De Hertog vervoegde zich in aller ijl tot den Koning, en verhaalde dezen, met de blijkbaarste teekenen van de hoogste afkeuring en verontwaardiging, de trotsche taal des Dichters: ‘Mijn Heer,’ antwoordde de Koning, ‘het moeit mij te moeten zeggen, dat boileau volmaakt gelijk heeft!’

De bestraffende vragen.

‘Wat denkt gij van een zoo buitengewoon vroeg ontwikkeld verstand?’ vroeg lorenzo de medicis aan eenen Milaanschen Gezant, terwijl hij hem een vijfjarig knaapje voorstelde, van wiens schranderheid gansch Florence vol was.
‘Kinderen van dien aard,’ antwoordde hem de Gezant, ‘worden in hunne rijpe jaren gewoonlijk dom.’
‘Gij waart dan zeker ook een zeer verstandig kind?’ hervatte het knaapje.

De beroemde sterne hoorde eens in een gezelschap hevig uitvaren tegen zoodanige Schrijvers, die hunne talenten tot dubbelzinnige aardigheden misbruikten.
‘Ja waarlijk!’ riep sterne uit, ‘men moest elken Schrijver, die eene enkele sottise uit zijne pen liet vloeijen, voor zijne eigene huisdeur ophangen.’ - ‘Gij woont dus, Mijnheer,’ antwoordde hem eene Dame, ‘in een huurhuis?’


{==336==} {>>pagina-aanduiding<<}

De uitzondering.

Anecdote.

Zeker Heer, op eene binnenlandsche reis, door een aanzienlijk dorp rijdende, alwaar hij het middagmaal hield, vroeg hem de waard, nadat de maaltijd was geëindigd, hoe hem het eten had gesmaakt? ‘Zeer lekker,’ antwoordde de reiziger; ‘ik heb zoo smakelijk gegeten als iemand in het Koningrijk.’ - ‘Uitgezonderd Mijnheer den Schout,’ zeide de waard. ‘Ik zonder niemand uit,’ zeide de reiziger. ‘Gij moet het doen,’ zeide de Waard. ‘Ik wil het niet doen,’ hernam de ander. Om kort te gaan, het geschil liep zoo hoog, dat men van weerskanten begon te schelden; waardoor de waard zich zoo zeer beleedigd achtte, dat hij zijnen gast voor den Schout dagvaardde. De Schout, den grond van het geschil gehoord hebbende, deed met veel deftigheids de uitspraak, ‘dat de gewoonte, om den Schout uit te zonderen, sints onheugelijke tijden in dat dorp had plaats gehad; dat iedereen, die in het dorp woonde, of aldaar eenigen tijd, het zij korter of langer, vertoefde, zich naar dat gebruik moest schikken, en, voor zoo verre hij reiziger zich aan die aloude gewoonte niet wilde onderwerpen, hij in eene boete van drie gulden werd beslagen.’ - ‘Zeer wel,’ antwoordde de vreemdeling: ‘daar is de driegulden; maar ik wil mij laten hangen, zoo de vent, die mij hier heeft gebragt, niet de grootste kwast is in de geheele wereld - uitgezonderd Mijnheer den Schout.’





{==337==} {>>pagina-aanduiding<<}

Mengelwerk.

De poëzij van het penseel.

Eene beschouwing der schilderkunst als schoone kunst.

Voorgedragen ter gelegenheid der plegtige Prijs-uitdeeling in het Departement Teekenkunde der Maatschappij Felix Meritis, te Amsterdam, op den 12den van Wintermaand 1811.

Door N. Swart.

De natuur heeft inzonderheid twee wegen geopend, langs welken wij onze gewaarwordingen ter kennis van anderen brengen; het gehoor namelijk en het gezigt. Het dier maakt nu van genen gebruik, daar het zijne smart uitbrult, zijne vreugde uitschatert, of zijner gloeijende drift eene gelijke taal leent; dan bezigt het dezen, in wijdgeopende of halfgeslotene oogen, gespannen of slappe spieren, huppelenden of slependen tred, en dergelijke. Doch de mensch vindt hier veel meerdere vrijheid en ruimte. Het verlangen vooral, om anderen te doen kennen, wat zijne zinnen hier of elders trof; de natuurlijke neiging, hetzelve door nabootsing aan te duiden, en het voordeel, bij deze handelwijze welhaast ondervonden verschaften hem al spoedig eene dadelijke taal. Men vond het intusschen gemakkelijker, klanken dan gedaanten gelijkend na te bootsen. Dezelve behielden dus natuurlijk de overhand; terwijl het gebaar de woorden slechts eenigzins ondersteunde, en, bij de volmaking van dezen, hoe langs

{==338==} {>>pagina-aanduiding<<}
zoo meer veronachtzaamd werd. - Met der tijd, echter, leerde men de ontoereikendheid dezer klankensprake, voor de vermeerderde behoefte der menschheid, duidelijk inzien. Immers, daar de stem slechts tot eenen zekeren afstand reikt, en na een oogenblik geheel vervliegt, zonder altijd kennelijke en duurzame sporen in het geheugen na te laten, blijkt die taal, naar ruimte en tijd beide, binnen zeer enge grenzen omschreven te zijn. Voor het oog, daarentegen, waren ligtelijk teekenen te vinden, welke in dit gebrek niet deelden. Het gedenkstuk, hoe ruw ook, bewees hier reeds eenigen dienst. Het afbeeldsel, hoe gebrekkig, voldeed wederom beter. Het beeldschrift was een aanmerkelijke stap tot de volkomenheid. En de gelukkige, of veeleer vernuftige, inval, klanken en woorden, door letters, voor het oog daar te stellen, scheen die volkomenheid te eenemaal bereikt te hebben. - De ondervinding leerde, echter, bij nog al meerder ontwikkeling der menschheid, dat ook dit slechts schijn was te achten. De taal, nu eene geheel eigendunkelijke aanduiding van bepaalde zaken door bepaalde woorden geworden, en derzelver zigtbare, in alles gelijkende, schaduw, het letterschrift, bezat eene andere, hoogstgewigtige, onvolmaaktheid. Waarop toch berust hare uitgebreide werking anders, dan op het vermogen van onzen geest, tot vergelijking, afzondering, en, daardoor, vorming van algemeene denkbeelden? Eene heldere beek kronkelt zich door de vruchtbare vallei; ziedaar, wat mijner verbeelding terstond een volkomen, schoon ruwelijk geschetst, tafereel voor den geest brengt; omdat ik, door herhaalde beschouwing, weet, wat eene beek, wat helder, wat kronkelen, wat vallei en vruchtbaar zij. Maar, wanneer ik, daarentegen, dingen te beschrijven had, die u te eenemaal onbekend waren, die zelfs weinig overeenkomst met eenige bekende zaak hadden; of zoo ik, niet het algemeene, maar het bijzondere, niet de soort, naar den eenling, niet den ruwen omtrek, maar de naauwkeurige gesteldheid wilde
aanduiden,

{==339==} {>>pagina-aanduiding<<}
wie uwer ziet niet in, dat de volkomenste spraak dan verre te kort zou schieten? Ja, de dichter zelf, die na tuur en geschiedenis berooft, ten einde beelden en kleuren te vinden, moge het gevoelig hart, hij zal den onderzoekenden geest in geenen deele voldoen. Voor denzelven moet eene vollediger taal worden gevormd. De eigenlijke kunst der afbeelding, tot de eerste eenvoudigheid terug gebragt, moet vandaar, volgens den regel der onveranderlijke waarheid, ontwikkeld en beschaafd worden. De bouw- en werktuig-kunde, de natuurlijke historie, de kennis van het menschelijk lighaam, de geschiedenis, alles, alles vordert deze taal, welker enkele verstrooide trekken op munt en gedenkstuk de oudheidkundige niet zelden met schatten betaalt.
In dezer voege, M.H. wilden wij u doen zien, dat de schilderkunst eene taal is, even als elke andere uitdrukking en daarstelling van het inwendige, oorspronkelijk op behoefte gebouwd. Dezelve, echter, heeft, niet min dan eenige andere, hare poëzij. Het is zelfs hoofdzakelijk in dit licht van schoone kunst, dat zij gekend en gekweekt en vereerd pleegt te worden. Op geene andere wijze althans ziet zij zich hier met de eere gekroond, om welke te betoonen dit uur, deze plegtigheid, en deze spreker werd uitgekozen. Schoon ik gaarne beken de taal van het penseel noch te spreken, noch zelfs volkomen te verstaan, veelmin te willen beoordeelen, waag ik het echter, derzelver toepassing op het schoone voor u in het licht te stellen. Vergeeft deze roekeloosheid. M.H. waartoe het vertrouwen van Directeuren mijne jeugd vervoerde! Verschoont het gebrekkige, dat ik zelf te overvloedig inzie, en misschien te laat leerde kennen! Gunt mij althans een deel dier oplettendheid en genegenheid, welke ik, bij eene soortgelijke behandeling der dichtkunst, van velen uwer herhaalde malen mogt genieten!
Om terstond ter zake te komen, het schijnt mij toe, dat het eigenaardige van alle schoone kunst gelegen is in zekere vrije oorspronkelijkheid. De schilder, wiens

{==340==} {>>pagina-aanduiding<<}
werk op dezen naam zal aanspraak hebben, onderscheidt zich, te dien einde, zoo wel door de wijze, waarop, als door de voorwerpen, die, en de kracht, waardoor hij schildert. - Letten wij, in de eerste plaats, op het hoe! Vergelijken wij in dit opzigt zijne onafhankelijkheid met de verpligting van hem, die zich aan eenig vreemd oogmerk heeft verpand. Laat, b.v., beider taak zijn, eene plant met hare bloemen af te malen; des eenen, opdat hij het gewas den liefhebbers der natuurlijke geschiedenis doe kennen; des anderen, ten einde hij uitdrukke en misschien mededeele, wat hem op eene liefelijke wijze streelde. De eerste draagt natuurlijk zorg, dat hij de plant in haren ongeschondensten stand doe zien, dat hij den vorm der getakte of ronde bladen naauwkeurig in het licht stelle, dat de bloem inzonderheid, naar het maaksel, het aantal en de kleur der blaadjes, gelijk der stiftjes en zaaddraadjes, zorgvuldig worde afgeteekend, en acht dan ook zijn werk voltooid. De ander is in alle deze opzigten misschien veel minder naauwgezet, verkiest zelfs ginds en elders eene zekere gebrekkelijkheid, maar geeft zich daarentegen uitstekende moeite, het waas, dat over alles verspreid lag, den dauwdrop, die er aanhing, den gloed der zonne, die het verhelderde, de kwijning, door hare hitte veroorzaakt, het contrast, door een bijstaand gewas medegedeeld, volkomen te doen kennen, in het kort haar zóó te schilderen, gelijk hij haar zag, door haar vermaakt en getroffen werd. - Of, verbeeldt u, dat de man van genie en de werktuigelijke behandelaar van het penseel zich gezamenlijk in een belangrijk landschap, op een gelukkig standpunt, bevinden. De een is geheel verrukking. De ander poogt zich in koele beschouwing reden van die geestdrift te geven. ‘ô, Schilder mij dit tafereel!’ is des eersten warme hartebede. En welhaast heeft de laatste al de bergen en boomen en beken en
weiden, die zich aan zijn oog voordoen, op het doek gebragt. Doch, ‘wat hebt gij afgemaald, hetgeen mij niet treft,

{==341==} {>>pagina-aanduiding<<}
hetgeen ik zelfs niet zag, wat ik naauwelijks gelooven kan op dit betooverend tooneel aanwezig te zijn!’ is het onbevredigd antwoord. ‘Neen, die stemming van het geheel, waartoe ook lucht en licht zoo veel bijdragen, dat stroompje, dat men wel naauwelijks ziet, maar welks murmelen toch zoo zeer de aandacht trekt en de werking van het tafereel verhoogt, die schaduwen, die tegenstellingen, die mengelingen, die overgangen, dit is het, wat ik afgemaald en vastgehouden wilde hebben.’ Men tijgt dan van nieuws aan het werk, volgt de gegevene aanwijzing ten naauwkeurigste, en besteedt al zijne handigheid om den vriend of den meester te voldoen. Maar, hoe stijf, hoe onnatuurlijk, hoe flaauw is alles gebleven! Ja, hij slechts, die het zelf zag, zelf gevoelde, had het kunnen treffen. Zonder de inblazing der zanggodinne is noch leven, noch bevalligheid, noch waarheid in het tafereel te brengen. Zelfs komt het mij onwaarschijnlijk voor, dat iemand ooit in het werktuigelijke groote vordering zal maken, en met verwen en vormen, als 't ware, tooveren leeren, indien niet de geestdrift hem het onmogelijke helpt mogelijk maken. - Of, wilt gij een nog eenvoudiger voorbeeld, om dezelfde zaak in het licht te stellen? Welaan, dat de opgave zij, het menschenbeeld op eene of andere belangrijke wijze af te malen, en dat onze opmerkzaamheid de onderscheidene handelwijze der kunstenaren gadesla! De een zet zich aan het werk, en schetst het algemeene begrip van eenen man, naar al de regelen der ontleedkunde, in eene onverschillige houding; de ander vat den eersten den besten aan, ten einde hem in eenen bepaalden stand tot model te verstrekken; de derde, daarentegen, wacht het oogenblik af, dat hem eene menschelijke figuur door eene of andere uitdrukking bijzonder treft, en stort deze aandoening, uit den welbewaarden schat zijns harte, op het tafereel. Voorwaar, hoe onnatuurlijk en stijf zal u de eerste, hoe weinig belangrijk de ander, maar hoe waar en treffend,
en waardig om te aanschouwen, de laatste voorkomen! -
{==342==} {>>pagina-aanduiding<<}
Op deze wijze meenen wij ons de behandeling der schoone kunst, in tegenstelling met hetgeen dezen naam niet verdient, te moeten voorstellen. Op deze wijze zien wij dan gereedelijk de maagschap der schilder met de dicht-kunst. De laatste doet ons even zoo de voorwerpen, als door des dichters oog, aanschouwen. Beide bedoelen, naar haren aard, uitstorting der inwendige gewaarwording, wedergave of mededeeling van hetgeen wij ontvangen, en inzonderheid met zekeren wellust ingedronken hebben.
Even zoo onderscheidt zich de man, wien zijn genie ten spoor en regel verstrekt, door de keuze der behandelde voorwerpen. Ga de voornaamste meesterstukken van het penseel na, en hoe weinige zaken vindt gij er afgemaald, die de menigte fraai of prachtig en behagelijk zal noemen! In tegendeel, hij stapt het paleis voorbij, en vertoeft bij de nederige hut. Hij veracht het nieuwe, schitterende gebouw, en houdt zich met de ruïnen der oudheid bezig. Ja, akelige rotsen, sombere bosschen, woeste zeeën, eenzame schemeringen, doodsche stilten op het onuitoogbare veld, of den naauw bedaarden, met wrakken bezaaiden, oceaan; zie daar, wat, met andere, niet zelden allereerst zijne keuze bepaalt. - Het is waar, de opmerkzame vindt deze keuze welhaast op de natuur en den goeden smaak gegrond. Wat men, onder lieden van eenige beschaving en gevoel, aan een uitzigt, aan een landschap of ander belangrijk voorwerp gewoon is schoon en treffend te noemen, dat heeft met het fraaije en rijke, in den meer gewonen zin, niet zelden geringe overeenkomst. Onderzoek het beminde plekje gronds van den wijsgeer, of de geliefde wandeling zijner teedere echtgenoote, het saizoen, luchtgestel en oogenblik des dags, dat beiden het genot des buitenlevens in de hoogste mate doet smaken. Welligt waant gij het eerste dáár te zullen vinden, waar alles vreugde ademt, overvloed verkondigt, wellust verspreidt; de andere dáár te zullen aantreffen, waar de vruchtbare grond zijne schatten, de algemeene

{==343==} {>>pagina-aanduiding<<}
welvaart hare gemakken, de beschaving en weelde hare kostbaarste gaven met eene kwistige hand verspreidt; terwijl de weldadige zon, door hare schoonste en mildste glansen, alles opluistert, alles juichen doet. Doch misschien, ja meer dan misschien, vindt gij juist het tegendeel van dit alles waarlijk gegrond te zijn. Gij vindt er, namelijk, de keuze des schilders, die u op het doek verbaasde, in allen deele weer. Barre woestheid, armoedige eenvoudigheid, treurige vergankelijkheid, ontzettende akeligheid, verpletterend schriktooneel; zie daar, wat althans met de blijde vreugde, met de aanminnige vruchtbaarheid en het zielverrukkend schoon niet zelden dingt om den prijs. - Voorzeker, zoo is het met de zaak gelegen; en juichen wij ter eere der menschheid, ter eere van Hem, die zichzelven dezen tempel stichtte, dat het alzoo is. Niet slechts, wat de zinnen streelt, kan ons behagen. Niet enkel, wat dezelven geweldig treft, verrast en als ververscht, is het ook, wat onze aandoenlijkheid streelt. Niet zoo zeer, wat wij zien, onmiddellijk gewaar worden, en op eene als werktuigelijke wijze in ons binnenste voelen stroomen, is het eenige verkwikkende voedsel, dat de natuur ons vermag te bieden. Hare geheele stemming is het veeleer, die ons inwendige bestaan op denzelfden toon stemt; haar geest, die tot onzen geest spreekt; hare taal, die ons grootheid en nietigheid, eeuwigheid en vergankelijkheid predikt; haar invloed, die, wij weten niet hoe, tot stil gepeins, tot zachten weemoed, tot teedere aandoenlijkheid en al zoodanige beweging of rust in het harte voert, die ons als boven onszelven en onzen gewonen toestand verheffen. ô! Wien van u zou ik noodig hebben dit meer dan te herinneren? Wie verplaatst zich niet gereedelijk op de verschillendste belangrijke natuurtooneelen, en ondervindt het met der daad? Of, wie haakt niet naar den tempel der kunst, die hem dat alles veel levendiger en krachtiger verkondigt, dan de enkele verbeelding in staat is te doen?
Ja, bedrieg ik mij niet, dan zien wij hier de bron, uit welke

{==344==} {>>pagina-aanduiding<<}
uwe voornaamste betoovering, ô kunst! weldadig voortvloeit. En wie zou dan uwe waarde niet erkennen, die ons zoo heerlijke aandoeningen weet over te brengen bij den veiligen haard, weet te verhoogen op het afgeperkte doek, weet dubbel te doen genieten bij de gedachte aan 's menschen vermogen!
Doch, zijn deze beschouwingen der keuze en behandeling van des kunstenaars onderwerp op de waarheid gegrond, dan behoeven wij ook naar de kracht, die in hem werkt, naar de Muze, die hem bezielt, of het grondvermogen, dat hem tot priester in den tempel der schoonheid verheft, niet lang te zoeken. Wij vonden het veeleer reeds, eer wij het opspoorden, in den loop dier beschouwingen zelve. Ja, heb ik mijne gedachten met eenige juistheid en klaarheid uit elkander gezet, dan roept mij elk uwer luide toe: ‘die zanggodin is niets anders dan het gevoel.’ Dit woord, namelijk, duidt in den grond die gewaarwordelijkheid aan, welke met het zenuwgestel door ons gansche ligchaam is verspreid. Ook de overige zintuigen, schoon zij in gelijken rang met hetzelve worden geplaatst, kunnen als enkel wijzigingen daarvan worden beschouwd. Maar, het is dit gevoel niet, wat wij bedoelen. Wij zien veeleer op datgene, wat, als 't ware, voor de ziel en de menschheid is, wat het ander voor het ligchaam en de dierlijkheid; het hart, het hoogere leven, de bron van allen waar gevoel en onderscheiding des genen, wat geen oog gezien, geen oor heeft gehoord. Genoeg, M.H., ter bepaling van hetgeen zichzelve alleen volkomen kent, en zich niet dan in de taal der uitverkoren lievelingen duidelijk openbaart! Die lievelingen zijt gij, kunstenaars! die ons dit onzigtbare, op het zigtbaar gelaat, in vele trekken doet lezen; zoo wel als gij, dichters! wier geestverrukking ons opvoert tot dit aanschouwen; en gij, toonkunstenaars! die hetzelve van hart tot haft doet spreken. - Maar, hoe moet dit gevoel tot genoemde einde zijn gesteld? is de vraag, wier uitvoeriger beantwoording wij wagen, overtuigd dat het

{==345==} {>>pagina-aanduiding<<}
steeds ligter valt, de eigenschappen, dan het wezen der Godheid te vermelden. In de eerste plaats, namelijk, is bekend genoeg, dat niet iedereen dit vermogen in dezelfde mate bezit. De volslagenste verstomping weet vaak in het geheel van geen treffen; het hoogere leven schijnt hier ganschelijk uitgebluscht; slechts wat het zinnelijk bestaan dreigt, de zinnelijke gewaarwording aandoet en streeling of marteling laat wachten, brengt er eenige werking voort. Die stompheid blijft zelfs dikwijls bestaan, schoon de zinnelijkheid door beschaving vertroeteld, de geest door oefening hoog verlicht, ja de hand zelve, in de werkplaats der schoone kunst, tot geschiktheid en vaardigheid gevormd wordt. Als een vrij geschenk, bood de natuur het opgewekte en diepe gevoel slechts sommigen aan, als een kostbaar zaad bragt het de beschaving bij weinigen tot rijpheid, en als eene teedere bloem behield het een zuiver hart bij enkelen ongeschonden. Maar, welke geuren spreidt dan ook deze lieve plant! Hoe gelukkig vindt zich haar bezitter, in derzelver onuitputtelijk genot! Wat ergens groot of schoon mag heeten, het treft zijne ziel. Waar ergens de majesteit des Oneindigen in enkele stralen wordt teruggekaatst, de spiegel zijns gemoeds vangt dezelven zuiver op. Waar ergens de adem des onzigtbaren en volmaakten, voor het oor onhoorbaar, spreekt, daar verneemt zijn geest die toonen, en gevoelt ze weldadig door zijn gansche wezen dringen. Neen, zoo veel groots en schoons sluit het edelmoedige hart in zichzelve niet op; het moet mededeelen wat het ondervindt; het weerkaatst als onwillekeurig den hemelschen luister, en de schoone kunst heeft haren oorsprong ontvangen. Gij schildert; want gij zaagt en genoot, en vloeidet over. Gij schildert; want gij moet dat hemelsche, naar tijd en ruimte, doen uitdijen. Gij schildert; want het gevoelde zelve leerde u het penseel bezielen, de doode kleuren leven doen. - Tot dezen gelukkigen uitslag, echter, wordt meer nog dan enkel kracht vereischt.
Het gevoel moet zoo juist als sterk, zoo bestemd als diep, of liever zoo onderscheiden

{==346==} {>>pagina-aanduiding<<}
en klaar als levendig en gloeijend zijn. Het is niet genoeg, de aandoening te ontwaren, en die slechts aan de voorwerpen toe te schrijven, die ons nu juist omringen, en naar de eigenschappen te gissen, welke daartoe aanleiding gaven. Even als misschien menig lid onzes ligchaams ligter wordt aangedaan, maar geen zoo onderscheidenlijk gewaar wordt, als het toppunt onzes vingers; zoo moet des schilders ziel enkel oog, enkel opmerking, en als 't ware onfeilbaar zijn in de aanwijzing van hetgeen tot de ontwaarde werking al of niet toebrengt. Zelfs de olifant vindt zich door de toonkunst gestreeld en bewogen; zij werkt op elk gevoelig hart, hoe ongeoefend en onbedreven ook; maar de kunstenaar alleen onderscheidt de mengeling en zamenstemming en tegenwerking, welke dit treffend gevolg hebben. Zoo onderscheidt het schilderkundig oog elken belangrijken toon; zoo weet de bekwame hand juist dien toon te doen uitkomen, en zoo zien wij op het tafereel nog bestemder, dan in de natuur zelve, wat in staat is onze ziel te treffen. ô Eigenschap, niet min belangrijk voorwaar, dan de andere! Het is in dezer voege, dat de zon licht en warmte tevens spreidt, om de aarde te zaligen. Ja, zonnegod en God der kunst metéén, men heeft u naar waarheid geschilderd! Kracht verkondigt uw gansche zamenstel, daar gij den Python velt! Ziel omzweeft uwen geheelen schedel, welks verhevene vorm geen sterveling ooit bereikte! Voorwaar, gelukkige verdichting, die den zonnegod tot den God der kunsten schiep! Wie schildert als hij, wanneer hij in het oosten rijst; wanneer zijn gloed duizend schakeringen aan den hemel vormt, duizend mengelingen der schoonste kleuren over de aarde werpt, en licht en schaduw een geheel vormen, dat ons onszelven in eene onbepaalde verrukking verliezen doet! - Genoeg om te doen zien, dat het gevoel zoo wel onderscheiden als krachtig moet zijn, om den waren navolger der natuur daar te stellen. Genoeg om geen twijfel over te laten aan de naauwe
maagschap der schilder- met

{==347==} {>>pagina-aanduiding<<}
de dichtkunst. Ja, het blijkt nu reeds onmiskenbaar, dat zij slechts verschillende uitdrukkingen derzelfde hartetale, deszelfden gevoels zijn.
Ik vlei mij met de hope, M.H., dat het afgehandelde niet strijdig schijne met de natuur en de waarheid. Maar te gelijk twijfel ik niet, of allen verwacht gij, dat ik eene ruimere uitgebreidheid aan mijne beschouwingen zal geven; schoon ook misschien wel de een het daarvoor houde, dat slechts de grondslag van het gebouw is gelegd, doch een ander daarentegen alles, wat nog ter zake gezegd zou kunnen worden, als ontbeerlijk bijwerk en sieraad beschouwe. Hoe dit zij, de verbeelding speelt in de poëzij eene zeer luisterrijke rol; het is op hare vleugelen, dat het gevoel zich boven aarde en hemel verheft; ja meermalen heeft men gemeend het kenmerk des echten dichters in dezelve te moeten zoeken. Ik weet wel, dat dit dan ook bij uitsluiting van hem wordt beweerd, die niet anders dan met woorden schilderen kan; dat de grond deszelven juist in dit onvermogen wordt gevonden, en de zanger in der daad dikwijls genoodzaakt is, de gansche natuur en geschiedenis als 't ware uit te schudden, ten einde zijne gedachten door beeld en vergelijking aanschouwelijk te maken. Hij rigt zijne taal regtstreeks tot de verbeelding; en de schilder, wien wezenlijke kleuren ten dienste staan, heeft in de allereerste plaats met het oog te doen. Maar, is het dan op deze wijze alleen, dat de phantasie het dichttafereel verhoogt? is het flechts het vernuft, dat de gelijkheden tusschen wijdverschillende zaken opmerkt, hetwelk met gevoel wedijvert om der Muzen gunst? Gevoelt men zich niet veeleer genoopt, het gansche vermogen der voorstelling en vertegenwoordiging, het algeheele oog der ziel, indien wij het zoo noemen mogen, tot hetzelfde einde in te roepen? In der daad, dit vereischt geen bewijs, en het scheppende behoort dus niet min dan het vrije en oorspronkelijke tot alles, wat schoone kunst wordt genoemd. Ja, het hart moge de eeuwige bronwel zijn, waaruit, als van den altijd

{==348==} {>>pagina-aanduiding<<}
besneeuwden alp, de zilveren stroom wordt uitgegoten; de geest is het, die denzelven nu op bevalligen trant slingeren, dan op grootschen toon nederstorten, dan weder op de ontzettendste, afwisselendste, verrukkelijkste wijze breken doet. - Maar, hoe grijpt dit alles plaats? Hoe ontwikkelt zich het eene uit het andere? En welke zijn de voorname streken, die op deze wijze van dat hemelnat bevochtigd en gelaafd worden? Wij volgden voorheen, M.H., den schilder bij zijnen aanminnigen arbeid. Wij zagen hem de natuur, in bloem of landschap of menschenbeeld, getrouwelijk afmalen. Deze getrouwheid, echter, strekte zich niet verder uit, dan van de opregte zucht, zijne eigen gewaarwording mede te deelen, kon verwacht worden. Het was meer zijn gevoel, dan zijn ligchamelijk oog, dat den hoofdtoon veerde. Het schoone, het treffende, het belangrijke was het eigenlijk voorwerp van zijn penseel. Dit bleek dus ook allermeest uit te komen; dit liep ons in zijn geschilderd tafereel allereerst in het oog; dit trof daar ons stompere gevoel op eene wijze, waartoe het in de natuur, als in een zekeren hinderenden bolster, naauwelijks in staat werd bevonden. Ziet daar, M.H., reeds den grondslag tot verfraaijing van het natuurtooneel gelegd! Stelt u hetzelve slechts in een sterker licht voor, en zij is dadelijk aanwezig. Wat niet voorbijgezien, terug gelaten, in de schaduw geplaatst kan worden, dat moet dadelijk geweerd. Zoo min de toonkunstenaar eenen enkelen wanklank verdraagt, zoo min laat het geoefend penseel na, alles uit te monsteren, wat de werking van zijn tafereel zou kunnen schaden. Er doet zich een voorwerp op, in hetwelk duizend schoonheden door duizend vlekken zijn ontsierd; wij vinden een voortreffelijk deel, doch dat geen geheel kan vormen; hier verheft zich het bevalligst gebergte, doch geene beek doorslingert het; ginds vliet de helderste stroom, maar geene aanminnige boorden bezoomen denzelven; ziet daar, M.H., de taal der verbeelding, om het onzigtbare te zien,
het vereenigde te scheiden, en

{==349==} {>>pagina-aanduiding<<}
het afgezonderde tot een te brengen. Ja, nu neemt des schilders kunst dadelijk eene hoogere vlugt. Het is geen toeval meer, dat hem hier of elders eene gelukkige zamenwerking van natuurlijke voorwerpen, invloeden en schakeringen doet vinden. Wat hier aan het nut werd opgeofferd, daar met eene spaarzame, voor het geheel zorgende hand werd toegedeeld, elders aan den onvolkomen sterveling in het geheel niet vergund, dat brengt hij, der eenige Godin van het schoone ten offer, op een zelfde tafereel te zamen. Bedriegen wij ons niet, M.H., dan wordt deze behandeling, in mindere of meerdere mate, meest altijd vereischt. Gelukkig slechts, wie op dit spoor geene onbesuisde of verwatene vlugt waagde! Gelukkig, wie, bij deze vereering der phantasie, de volkomenste verknochting aan het gevoel niet verloor! Immers, geene schoonheid zonder waarheid, gelijk geene waarde des verstands buiten het hart. Ja, wie hoort hier de natuur zelve niet Daedalus tale uitboezemen, en ziet den Icarus, die haar versmaadt, in de diepte nederploffen? - De geoefende kunstenaar laat het echter bij deze verfraaijing niet. Dezelve is veeleer voor hem slechts eene ladder tot verhevener werkkring. De geheele natuur heeft zich als 't ware in zijn binnenste afgedrukt. Hij kent hare voorwerpen, hare gesteldheden, hare werkingen. Deze allen zijn hem eene rijke stoffe ter behandeling, een kostbare voorraad van modellen. Eigenlijke, vrije zamenstelling, afbeelding van hetgeen slechts in den geest als voorbeeld werd gevormd, schildering van alles, wat geschiedenis of verdichting, wensch of voorschrift, slechts met woorden ruwelijk afteekent; deze is de uitgebreide kring, in welken zich het kunstpenseel nu geheel vrij beweegt. Welk eene verscheidenheid van gewrochten, die het hart streelen, boeijen en verrukken! Neen! nu bezit deze aardbol niets schoons of groots, dat ons niet voor de oogen wordt gebragt, en de gedenkrol der eeuwen levert geen belangrijk tooneel, waarvoor de gordijn niet volkomen
wordt weggeschoven. Wij trekken

{==350==} {>>pagina-aanduiding<<}
met het aartsvaderlijk gezin langs Kanaäns heuveltoppen voort, en ademen de vrije, onbesmette lucht van 's werelds uchtendstond met ruime teugen in. Wij zien ons teruggebragt in de vroegste tijdperken des vaderlands, en begroeten de helden, zien de vergaderingen, aanschouwen de daden, die Hollands grootheid en onvergeetbaren roem eenmaal vestigden. Zoo menig schouwspel, welks onbestemde, door eeuwen versletene gerucht alleen reeds de uiterste belangneming wekte, vertoont zich in vollen glans. En daar de ziel zich vestigt in het oog, de ontvonkte verbeelding leven en beweging aan het tafereel mededeelt, gevoelt ons hart zelf al de aandoeningen, welke de dadelijke tegenwoordigheid zou kunnen opwekken. Schrik doet mij de haren te berge rijzen, verteedering doet mijn oog in weemoedige tranen smelten, blijde vreugde jaagt mijn bloed harmonisch en snel door al de vaten heen, zielverheffing doet mijne borst van grootsche gevoelens zwellen. - ô Hoe welverdiend was de gave, door wetenschap en deugd, menschheid en hoogen dichtgeest, eenmaal, Godin van dit feest, op uwe outers geheiligd! Neen, herhalen wilde ik dien lof niet, door welsprekendheid en geestdrift met zoo veel zwier verkondigd. Doch denzelven toejuichen, denzelven herdenken doen, denzelven als het heerlijkst gedenkstuk op dezen uwen feestdag laten pralen, ja daartoe dringt en dwingt mijn hart een onweerstaanbaar gevoel. Immers, allen ander menschelijk vermogen overschijnt niet, maar bestraalt uw verheven luister, ô kunst! Geschiedenis, welsprekendheid en poëzij bereîden wel onzen geest voor, vertoonen denzelven schaduwbeelden, en doen hem, door maatgeluid in zachte sluimering gewiegd, van het afwezige, alsof het tegenwoordig ware, op onbegrijpelijke wijze droomen; maar gij alleen verwezenlijkt dien droom, en doet hem ligchamelijk aanschouwen. Voorwaar, zoo spreekt slechts de Godheid in hare volheerlijke schepping! Zoo versmaadt alleen het koor der verheerlijkten taal
en toon, en de zuivere geest verneemt eene hemelmuzijk, schoon het oor

{==351==} {>>pagina-aanduiding<<}
geen enkelen klank opvangt! Ja, de waarheid heeft elk willekeurig bekleedsel van zich geworpen, en zij staat in haren eigen onveranderlijken luister daar!
En nog heeft de kunst, naar veler oordeel, haar eigenlijk, hoogste doel niet bereikt. Zoo veel is voor het minst niet te ontkennen, dat eene nog stoutere vlugt mogelijk blijft. De beide behandelde vermogens der verfraaijing en zamenstelling voeren gezamenlijk tot deze gedachte van zelve op. Ik behoef u niet te zeggen, dat ik het denkbeeldige, het ideaal, het volmaakt schoone of groote, in eene meer dan wezenlijke en zigtbare wereld, bedoel. De oudheid, die den beitel veel meesterlijker dan het penseel wist te behandelen, en om die reden eenen zeer beperkten werkkring vond, leide zich op de volmaking van het menschenbeeld, in de belangrijkste opzigten en standen, bijna eeniglijk toe. Die zelfde oudheid, welker dichters meest alle hare tafereelen uit eene fabeleeuw putteden, die elk voorwerp in een buitengewoon en bovenmenschelijk licht vertoont, vorderde van den kunstenaar, gelijk op het tooneel, eene verhevenheid der geschetste personaadjen, welke boven al het bekende hoogelijk uitblonk. Die oudheid, nog eenmaal, bezat eenen Olimp vol goden, die, elk in zijne waardigheid, kracht en glorie afgebeeld, de veelvuldige tempels versieren moesten. Wat is, derhalve, natuurlijk er, dan dat welhaast zoo vele idealen van magt, van vlugheid, van schoonheid, met andere meer geestelijke eigenschappen, ontstonden, wier bereiking het eenige groote doel der kunst werd geacht? De nieuwere tijd vond daarna een zelfde perk voor het penseel, gelijk voor den beitel, ontsloten. De Christelijke kerk vereerde alras eene menigte van heiligen, die, nevens den goddelijken stichter en onzienlijken Vader, de tempelgebouwen moesten versieren. Wie, derhalve, trof hier het regte doel, dan hij, die de volkomene menschheid, of wel de Godheid in het vleesch, naar waarheid en waarde wist te treffen; die in de hemelkoninginne eene gelijke grootheid met nog veel zachter kleuren van vrouwelijke gevoeligheid en moederlijke

{==352==} {>>pagina-aanduiding<<}
teederheid schetsen kon, of in eene Magdalena het volkomenste schoon in het alleraandoenlijkst, hartverteederendst licht vermogt af te malen? Dan, men bepaalde zich bij deze enkele beelden thans niet. Het penseel, voor een ruimer veld geschikt, waagde stouter ontwerpen. Het paradijs, de hemel, de schepping, het oordeel, schenen niet meer onbereikbaar. Ja, het ongeschapene licht, de ondenkbare oneindigheid; niets, niets scheen te hoog voor eene kunst, die zich als de dienares van den godsdienst, als de verkondigster van het onzigtbare, en teffens als het hoogste in den ganschen mensch had begonnen te beschouwen. En menigmaal zegt nu nog de kunstmin: zoo moest het schoonste vermogen, al was het dan ook door wanbegrip en dweeperij, tot zijn eigenlijk doel worden gerigt! zoo moest het geheel uitloopen op de verheffing der menschheid, op de veredeling des gevoels, op de verhemeling der geheele ziel! zoo moet de schilder ons ontvoeren aan de aarde, ons doen leven en zweven in het volmaakt schoone en groote! Hij heeft, even als de dichter, de hoogste wijding van God ontvangen; beiden prediken zij, niet den geest, maar het hart, niet het oor, maar der ziele onmiddellijk, de bestemming, de roeping, de oneindigheid en zaligheid des menschen. ô Denkbeelden, die den kunstenaar moeten duizelen doen! ô Hoogte, naar welke hij het naauwelijks waagt te streven! ô Vordering, misschien moedbenemend veeleer en ter nederslaande, dan in staat den gloed van het genie tot zulke lichterlaaije vlammen aan te blazen! Ja, zoo schildert misschien, zegt hij, een wezen uit hoogeren kring; zoo waagde het een Rafaël of Michaël, gedurende hun kort verblijf op deze aarde, de doodsche kleuren van het stof te schakeren: maar zoo teekent de gekortwiekte verbeelding des gevallen niet; zoo wage het geene vermetele hand, het heilige door jammerlijk gekras welligt te ontwijden!
Welaan, pogen wij dan ook geenszins, ons in dit ijl der hoogste streken, klapwiekende, op te houden. Ko-
{==353==} {>>pagina-aanduiding<<}
men wij terug tot het overzigt des geheelen velds, dat onze beschouwingen afwandelden. Gevoel was het, dat ons al de wonderen der kunst verklaarde. Phantasie bleek hetzelve alleen te verzellen, om eene grootere uitgebreidheid en stouter vlugt te kunnen nemen. Door beide bezield, zagen wij het penseel eene taal spreken, die elke andere uitdrukking in duidelijkheid en kracht, in bevalligheid en klem, dikwijls oneindig overtrof. Wie houdt derhalve de schilderkunst ten minste niet voor eene gouden schakel in de keten van wetenschap en kunst, welke ons bestaan aan eene hoogere wereld boeit? ô, Juichen wij dan op dit feest, aan hare vereering gewijd! Zien wij met welgevallen in eene plaats rond, waar zich alles als haar tempel, als hare reijen, als haar offerdienst doet kennen! Zoo heeft deze Godin dan nog onze vaderlandsche streken niet verlaten! Zoo rookt haar dan nog de wierook op Amstel's gewijde altaren! Zoo weerkaatst ons hart dan nog, op dit feest, dezer Maatschappije heerlijke spreuk: Gelukkig door verdiensten! Neen, ik kan de vreugde over zulk een genot niet uitstamelen. Het vermaak, de hand te zijn, door welke dit Genootschap zijn eeregoud uitreikt, zou mij in dezen oogenblik verstommen doen. Kom gij mij te hulp, edele taal der toonkunst! Spreek gij duidelijk uit, wat ik slechts gevoelen kan. En laat ik, wanneer daarna de stroom des gevoels langzamer vliet, mijne taak voleinden.




Eene nieuwe wijze, in Italie uitgevonden, om geneesmiddelen uitwendig, door middel van dierlijke sappen, in te wrijven.

In het jaar 1797 verscheen er in Pavia een werk, onder den volgenden titel: Programma del modo d'agire sul corpo umano per mezzo di frizioni fatte con saliva od altri umori animalizzati, e colle variè sostanze, ehe

{==354==} {>>pagina-aanduiding<<}
all' ordinario si somministrano internamente. Recitata dal cittadino v.l. brera. In hetzelve wordt verslag gedaan van zeer merkwaardige proeven, die te dier tijd in Italie voor het eerst genomen zijn, daar henen strekkende, om eenige krachtige geneesmiddelen, in velerhande soorten van dierlijke vochten opgelost, en daardoor innig met dezelve vereenigd, langs eenen, tot hiertoe vreemden, weg in het ligchaam te brengen; namelijk, door de huid daarmede te besmeren, om vandaar door opslorping in het bloed gebragt te worden.
De eerste proeven met zulk eene oplossing werden door chiarenti, een Arts te Florence, genomen, die zich bij voorkeur van het maagsap bediende, om, ten geleide van hetzelve, opium en andere middelen door de huid in het ligchaam te brengen. De goede uitslag van deze eerste proefneming wekte inzonderheid den Hoogleeraar brera in Pavia op, om zelf handen aan het werk te slaan.
Hij vereenigde met een gewoon unguento pomatino een vierendeel loods maagsap van eene kraai, hetwelk hem door den Heer spallanzani toegezonden was; voorts een half scrupel opium, en verdeelde dit geheele mengsel in vier gelijke deelen. Hij bediende zich met nut van dit zamenstel bij eenen lijder, die veneriek was, en wie hij meende dat opium gebruiken moest. De Fransche geneesheeren botta en salmon bevestigden de noodzakelijkheid hiervan.
Hierdoor aangemoedigd, liet hij, op het voetspoor van chiarenti, dagelijks driemaal de lendenen, dijen, armen en andere deelen besmeren met eene oplossing van een scrupel pulv. rad. scillae in een dragma maagsap. De uitwerking hiervan was eene vermeerderde waterlozing, die zich heilzaam betoonde: zelfs de zieken-oppassers, die met het besmeren belast waren, ondervonden dezelfde pisdrijvende kracht van dat middel in hunne ligchamen.
Hij nam soortgelijke proeven met het poeder van de

{==355==} {>>pagina-aanduiding<<}
digitalis purpurea, met een even gelukkig gevolg, waardoor hij aangespoord werd, om de beide bestanddeelen van tijd tot tijd te versterken.
Nu werd hij door gebrek aan maagsap verhinderd, om zijne proeven voort te zetten. Hij nam dan het besluit, om, in plaats van hetzelve, andere dierlijke sappen, bij voorb. kwijl, te nemen, en vermengde dit met het pulvis radicis scillae en de pomade. Het vermogen van dit middel op de afscheiding van het water was nog sterker, dan dat met het maagsap.
Hij nam nu vergelijkende proeven met andere ontbindende middelen, met het linimentum volatile, mucilaginosa, oleosa en andere soortgelijke vloeistoffen; dan de uitkomst beantwoordde niet aan de verwachting. Allen waren zij krachteloos, behalve het linimentum volatile, hetwelk eenig vermogen scheen te bezitten, om de werking der opslorpende vaten te versterken.
Soortgelijke proeven namen ook twee andere Italiaansche geneesheeren, namelijk Doctor ballerini in den omtrek van Mantua en Doctor benvenuti in Turin; die dezelfde uitkomst hadden.
De Heer brera keerde uit dien hoofde met spoed weder terug tot het gebruik van de kwijl, om, door middel van dezelve, bij een bleekzuchtig meisje opium te kunnen gebruiken, murias hydrargyri bij eenen venerieken, tartris potassae stibiat. bij galachtige ongesteldheden; aconitum napellus bij lijders, die door de jicht gefolterd werden.
Andere geneesheeren vooraf verwittigd hebbende van dit voornemen, keurden deze de uitvoering daarvan goed; onder welk getal de beroemde geneesheer locatelli mede voorkomt.
De Heer brera gelooft, dat men van deze uitvinding veel gebruik zal kunnen maken bij kinderen, en bij hydrophobici.


{==356==} {>>pagina-aanduiding<<}

Levensbijzonderheden van den vermaarden reiziger, den ridder Chardin.

(Overgenomen uit eene nieuwe Pracht-uitgave van deszelfs Reizen door den Heer langlès, Hoogleeraar in de Perzische taal aan de Keizerlijke Boekerij.)

De Ridder chardin, wiens Reizen door Perzië en andere landschappen in het Oosten ook bij ons bekend en geacht zijn, werd geboren te Parijs, in den jare 1643; hij was de zoon van een rijken juwelier in die hoofdstad, welke belijdenis deed van den Hervormden Godsdienst; eene bijzonderheid, welke wij hier aanteekenen, omdat dezelve op de bestemming van onzen Reiziger merkelijken invloed had, gelijk uit het vervolg zal blijken.
Naauwelijks den ouderdom van tweeëntwintig jaren bereikt hebbende, ondernam hij, in den jare 1664, ter zake van zijns vaders handel en bedrijf, zijne eerste reize naar de Oostindiën, werwaarts hij zich onmiddellijk begaf, zijnen weg nemende door Perzië. Van geen langen duur was aldaar zijn verblijf: want 's jaars daaraan bevond hij zich reeds wederom in Perzië, alwaar hij gedurende zes achtereenvolgende jaren vertoefde. Zes maanden na zijne aankomst ontving hij den titel van Koopman des Konings van Perzië, waardoor hij bekend werd met de voornaamste lieden van het Hof. Door middel van den vrijen toegang, welken hij tot dezelve verkreeg, en van het aanzien, waarin hij stond, werd hij in staat gesteld, vele keurige waarnemingen op te doen, nevens echte narigten omtrent den regeringsvorm, de inkomsten en staatsgesteldheid van Perzië. Niet lang daarna, zich in de Perzische taal geoefend hebbende, beving hem de lust, de boeken, in die taal geschreven, te lezen, en onderzoek te doen omtrent de geschiedenis en de oudheden diens Koningrijks. Toen schijnt hij verscheiden ge-
{==357==} {>>pagina-aanduiding<<}
leerde werken te hebben geschreven, van welke hij elders de titels opgeeft, doch die nooit gedrukt zijn. Ongetwijfeld, merkt de Levensbeschrijver langlès aan, bevatteden deze werken keurige aanmerkingen en zeer gewigtige daadzaken; doch, voegt hijer nevens, zij konden niet vrij zijn van grove misslagen. Want, zegt hij, indien ik er over oordeele uit verscheiden brokken zijner vertalingen, verstond chardin veel beter het hedendaagsche dan het geleerde Perzisch, en had het Arabisch niet geleerd. Intusschen, merkt de Heer langlès aan, is de kennis van de laatstgenoemde taal volstrekt noodzakelijk tot het verstand der werken, in het
hedendaagsche Perziaansch geschreven, ter bevestiging waarvan men, in mijne aanteekeningen, verscheiden bewijzen zal ontmoeten.
Op deze eerste Reis verzamelde chardin een zeer aanzienlijken voorraad van Aardrijkskundige Memorien, Perzië betreffende; maar, zichzelve nog niet genoeg onderrigt achtende, om genoegzaam gebijzonderde verhalen in het licht te geven, vergenoegde hij zich, bij zijne terugkomst, met de uitgave van eene bloote verzameling van verscheiden gebeurtenissen, van welke hij ooggetuige geweest was, en aan welke hij den titel gaf van Krooning van soliman den III, Koning van Perzië. Dit afzonderlijke stuk zijner Verhandelingen werd te Parijs gedrukt, in den jare 1671. Geen ander verhaal is er van zijne eerste Reis voorhanden.
In den jare 1670 kwam chardin in zijn Vaderland terug, na eene afwezigheid van zes jaren en eenige maanden. Doch bevindende, zoo als hij zelf zegt, ‘dat de Godsdienst, in welken hij was opgevoed, hem van alle bedieningen uitsloot, en hij of van Godsdienst moest veranderen, of afzien van al, wat men eerambten en bevorderingen noemt, eene verandering, welke hem als zeer hard voorkwam, omdat men niet kan gelooven, wat men wil,’ was hij er op bedacht Frankrijk andermaal te verlaten en naar Azië terug te keeren.

{==358==} {>>pagina-aanduiding<<}
Diensvolgens, na de edelgesteenten, welke chah-abbas de II hem had toevertrouwd, te hebben laten zetten, en zich van een aanzienlijken voorraad van andere kostbaarheden voorzien te hebben, vertrok hij wederom naar Perzië in de maand Augustus des jaars 1671, vijftien maanden na zijne tehuiskomst. Langer duurde nu zijne afwezigheid dan de eerste maal; eerst in den jare 1677 verliet hij Perzië, onder de regering van soliman, om zich naar de Indiën te begeven. In het begin van het jaar 1678 Suratte bereikt hebbende, verliet hij die stad in het laatst des volgenden jaars, en keerde regelregt terug naar Europa, de Kaap de Goede Hoop hebbende aangedaan. Onbekend is het, of chardin in Frankrijk aanlandde, of zich regelregt naar Engeland begeven hebbe. Zeker is het, dat hij, waarschijnlijk afgeschrikt door het onweder, welk, sedert lang, boven het hoofd van een gedeelte der inwoneren van Frankrijk raasde, eene wijkplaats zocht te Londen, alwaar hij in den jare 1681 kwam. Tien dagen na zijne komst in die hoofdstad schonk hem Koning karel de II den titel van Ridder, en vereerde hem met eigen handen met het sieraad der Orde. Op den zelfden dag trad hij in den echt met eene Jonkvrouw van Rouaan, welke insgelijks Frankrijk had verlaten, om zich te onttrekken aan de gevolgen der herroeping van het Edict van Nantes.
Niet lang daarna werd chardin een post opgedragen, nog meer vereerende dan de voorgaande; karel de II benoemde hem tot zijnen Gevolmagtigden Afgezant bij de Staten van Holland (de Algemeene Staten), en daarenboven de Bewindhebbers der Engelsche Oostindische Maatschappij tot hunnen Zaakverzorger bij dezelfde Staten. Gedurende zijn verblijf in Holland gaf hij eene uitgave van zijne Reizen in het licht, uitvoeriger dan de voorgaande, welke in den jare 1686 te Londen het licht gezien had.
De tijd, wanneer chardin in Engeland terug kwam,

{==359==} {>>pagina-aanduiding<<}
laat zich niet naauwkeurig bepalen; zoo veel is zeker, dat het moet gebeurd zijn, kort nadat hij de bovengemelde uitgave had vervaardigd, in den jare 1711 gedagteekend, omdat twee jaren daarna, in den jare 1713, deze beroemde Reiziger overleed op een Landgoed, niet verre van Londen, in den ouderdom van bijkans zeventig jaren, betreurd en hooggeacht door alle zijne aangenomene landgenooten, en eenen reeds gevestigden naam in Europa nalatende, welken het tijdverloop eener eeuwe slechts meer en meer heeft kunnen staven.
Zeker schijnt het te zijn, dat chardin, tot het zamenstellen van zijn werk en de vervaardiging zijner afbeeldingen, zich bediend heeft van de pen van den Heere charpentier. Lid van de Fransche Akademie, en van het penseel van zijnen vriend grelot, welken hij te Konstantinopel had ontmoet. Met dit alles spreekt hij geen woord van hen in zijn Reisverhaal, noch van de diensten, welke zij hem gedaan hadden. Dit stilzwijgen laat zich moeijelijk verklaren. Voor het overige, daar charpentier in den jare 1703 overleed, heeft hij, indien de bovengemelde bijzonderheid echt zij, alleen behulpzaam kunnen zijn tot de eerste uitgave, te Londen, in den jare 1686, in één deel in folio; eene toenmaals onvolledige uitgave, door den Schrijver naderhand aanmerkelijk vermeerderd en verbeterd. Wat grelot aangaat, uit eigen beweging verliet hij chardin, terwijl zij zich gezamenlijk onledig hielden met het bezigtigen en afteekenen der puinhoopen van Persepolis, in den jare 1667. Een jong Venetiaansch Edelman, welke, om nieuwe kundigheden te verzamelen, Azië doorreisde, en toevallig dezelfde plaatsen bezocht, door grelot's talenten bekoord, deed hem zeer voordeelige aanbiedingen, tegen welke de kunstschilder niet bestand was. Na deze scheiding vond zich chardin verpligt, om zelf de teekeningen der voorwerpen te maken, met welke hij geraden vond zijn Reisverhaal te versieren.

{==360==} {>>pagina-aanduiding<<}

Klein is het getal der Reizigers, die meer algemeen geacht worden, en wier gezag zich beter heeft gehandhaafd, dan chardin. De meesten, die na hem Perzië bezochten, hebben zich beijverd om hulde te doen aan zijne waarheidsliefde, aan de getrouwheid zijner verhalen, zoo wel als aan zijne geleerdheid en aan de gegrondheid zijner oordeelvellingen. Zijn stijl bezit altijd die achtbare eenvoudigheid, welke naar het onderwerp is berekend; geene uitgezochte bewoordingen, geene gemaaktheid; hij schrijft zoo als hij denkt, zonder schoolvosserij, zonder verwaandheid, vermijdende daarenboven altijd het voeren van dien stelligen en spreukachtigen toon, welke ongelukkig heden ten dage zoo zeer in zwang gaat. De uitgebreidheid en de verscheidenheid zijner kundigheden doen dikmaals den lezer verbaasd staan; bezwaarlijk kan men begrijpen, dat een jongeling, in den juweelhandel opgevoed, en die met geen ander oogmerk zijne reis had ondernomen, dan om juweelen te koopen en te verkoopen, zulk een gevestigd oordeel heeft kunnen verkrijgen, en zulk een aantal van kundigheden verzamelen, omtrent de onderscheidene takken van het staats-, burgerlijke en krijgsbestuur van het land, welk hij doorreisde.
Voor het overige laat zich geene schooner lofrede op chardin uitspreken, dan met te zeggen, dat zijn verhaal het toenmalige Perzië beter leerde kennen dan eenig ander land van Europa, en dat het zelfs zoo veel belangstelling in Perzië inboezemde, dat men in Europa niet ongevoelig bleef voor de omwentelingen, welke dat ongelukkig land, omtrent het midden der jongstvoorgaande eeuwe, beroerden; omwentelingen, welke zoo groote veranderingen hebben doen ontstaan in deszelfs staatsgestel, bestuur, koophandel en nijverheid, dat al, wat chardin aangaande deze onderscheidene onderwerpen verhaalt, heden ten dage niet langer als naauwkeurig kan beschouwd worden.






{==361==} {>>pagina-aanduiding<<}

Fragment van Caledonie, of reize door Schotland; door mevrouw De Berleps.

(Uit het Hoogduitsch.)

Oban, in het midden van Junij, 1810.

Aan den Heer herdez.

Mijn waarde vriend, mijn geëerbiedigde en geliefde leermeester! met genoegen zult gij, ongetwijfeld, vernemen, dat onze reize gelukkig en vermakelijk is, dat wij te zamen, macdonald en ik, met eene levendige deelneming, een der schoonste gedeelten van het gebergte van Schotland doortrekken, dat wij dikmaals aan u denken, en dat gij het onderwerp onzer meeste gesprekken zijt. Doch niet genoeg is dit voor de vrienden, die uw afwezen betreuren; om ons genoegen te volmaken, moeten wij, althans in de verbeelding, u daarin doen deelen; u niet tot medgezel onzer pelgrinaadje kunnende maken, moet gij een gelijk aandeel aan onze vermaken hebben, en alles weten, hetgene wij, bij het bezoeken van deze belangrijke landen, ondervonden hebben. Alwat wij gezien, gedacht, gevoeld, ja zelfs gedroomd hebben, zullen wij u mededeelen: want gij weet, dat uwe vriendin wat droomachtig van aard is, dat hare verbeeldingskracht gaarne uit het spoor dwaalt; en te gereeder zult gij deze afzwervingen haar vergeven, omdat zij alleen hare aanmerkingen zullen betreffen, en de naauwstgezette waarheidsliefde hare pen in het beschrijvende gedeelte zal besturen. Het rust op mij, deze taak, dierbaar aan mijn hart, te volbrengen; eenige weken blijf ik hier alleen, en gij zijt het, mijn vriend, welken ik verkies om mijne eenzaamheid te verlevendigen. Macdonald heeft mij verlaten, om zijne zuster naar South-Wight, het eiland harer geboorte, te brengen, alwaar zij

{==362==} {>>pagina-aanduiding<<}
tot hare ouders zal wederkeeren, na ongeveer een jaar bij haren broeder te Anstruther, of bij mij te Edimburg, vertoefd te hebben.
Naar de boorden van de Clyde wil ik u, in de eerste plaats, geleiden; mijne aanmerkingen over Edimburg, deszelfs ligging en omgelegen oord, zal ik in een anderen brief u mededeelen. Laat mij eenen aanvang maken met mijne geliefde bergen; gij weet, dat ik hun altijd den voorrang zal geven. De weg van veertig Engelsche mijlen, van Edimburg tot aan Lanark, heeft mij niets merkwaardigs opgeleverd. De weg loopt, verscheiden mijlen, over woeste heivelden, naar die van het land van Lunenburg gelijkende. Te aangenamer werd ik verrast, bij mijne komst aan de boorden van de Clyde, toen ik eene schilderachtige landstreek vond, rotsen met boomen gekroond en digte boschjes.
Bij den uitgang uit eene der kronkelingen van den weg, welken ik bewandelde, ontdekte ik eensklaps, in eene kleine vallei tusschen den heuvel en de rivier, een aantal nieuwe gebouwen, sommige van welke een aanzienlijk voorkomen hadden. Andere, lager en kleiner, besloegen eene vrij lange straat. Het zijn de vermaarde katoen spinmolens van Nieuw-Lanark.
Deze belangrijke inrigting, eerst vijftien jaren oud, is haar aanwezen verschuldigd aan het vernuft en de werkzaamheid van een braaf man, david dale genaamd, een eenvoudig wever van Glascow. Hij had den zoo stouten als gelukkigen inval, dezen moerassigen grond te huren, die van geenerlei nut scheen te kunnen wezen. Door den loop van de Clyde te leiden, door middel van een kanaal in de rots gegraven, heeft hij dezelve doen dienen, om de raderen zijner molens in beweging te brengen. Ontelbare zwarigheden, ongelukkige toevallen, onder andere het afbranden van zijnen eersten molen, waren niet in staat, dezen werkzamen en ondernemenden man den moed te benemen. Hij voer voort met bouwen, en zijne tegenwoordige gestichten bezitten eene uitgestrekt-
{==363==} {>>pagina-aanduiding<<}
heid en volmaaktheid, waarvan men zich bezwaarlijk een denkbeeld kan maken, immers dezulken niet, die den voormaligen staat van dit oord gekend hebben. Vier groote, regelmatige, welverlichte en sterk gebouwde molens bevatten ieder tusschen de vijf- en zesduizend spinnewielen. Het gedeelte der werktuigen, welk hij mij niet geheel wilde laten bezigtigen, en waarover ik toch geen bevoegd regter zoude geweest zijn, is, zegt men, met veel vernuft en oordeel aangelegd. Kinderen van zes tot twaalf jaren worden gebruikt om op de spinnewielen te passen, en de draden, welke breken, aaneen te knoopen. Alle deze kinderen, wier getal niet gering is, die dit gemakkelijk werk verrigten, hebben een voorkomen van gezondheid en welvaart, dat behaagt. Zij zijn warm en zindelijk gekleed. Hoe nuttig kan de nijverheid, door verlichte weldadigheid bestuurd, voor het menschdom worden! Tweeduizend menschelijke wezens zijn hier behoed voor behoefte en ondeugden, die er zoo dikmaals de gevolgen van zijn, op deze kleine plek gronds, alwaar, vijftien jaren verleden, niemand aanwezig was; en het is deze plek gronds niet alleen, tot welke de weldaden dezer schoone inrigtinge zich bepalen;
zeker en gemakkelijk slijten er de omliggende dorpen en woningen hunne levensbehoeften. Het getal der kinderen, die aldaar opgevoed en onderhouden worden, bedraagt tusschen de zes- en zevenhonderd. Eene bijzonderheid, schier niet te gelooven, doch die mij verzekerd is op eene wijze, die geenen twijfel overlaat, dient ten zekersten bewijze, dat deze kinderen aldaar wel behandeld worden:
Gedurende zeven jaren zijn er van drieduizend kinderen, die, van tijd tot tijd, in deze stichting gewerkt hebben, slechts veertien gestorven; en er is nog geen voorbeeld, dat onder het aanzienlijk getal personen, zoo lang dit gesticht gestaan heeft aldaar werkzaam geweest, eenige misdaad is gepleegd, die tot geregtelijke vervolging aanleiding heeft gegeven. Het meerdergedeelte der

{==364==} {>>pagina-aanduiding<<}
kinderen wordt door den Heer dale gehuisvest en gekleed. Er heerscht in hun verblijf eene volmaakte orde en zindelijkheid; dikmaals worden zij verschoond; hunne katoenen kleederen worden alle veertien dagen gewasschen. Hunne spijze bestaat voornamelijk uit ossenvleesch, haring, gort en kaas. Elf uren niet zeer zwaar werkens is hunne dagelijksche taak. 's Avonds van zeven tot negen ure gaan zij in eene school, over welke de Heer dale het opzigt heeft, en die door hem bekostigd wordt. Van het zedekundige onderwijs wordt aldaar inzonderheid zeer veel werks gemaakt. De groote menigte werklieden en wevers, tot de fabrijk noodig, woont in nette huizen, niet verre van de molens. Het gastvrije huis des meesters, van boomgaarden en moestuinen omringd, is een weinig uitgebreider, doch onderscheidt zich niet van de overigen door pracht en kostbaarheid. De zuivere opbrengst dezer fabrijk laat zich bezwaarlijk bepalen. Men heeft mij verhaald, dat het ruwe katoen, welk hier bewerkt wordt, wel achtduizend pond bedraagt. De meeste werklieden zijn Schotsche bergbewoners, die hun vaderland wilden verlaten, om in verre afgelegene landen een bestaan te zoeken, welk hun eigen geboortegrond hun weigerde. Het schip, welk hen moest overvoeren, verongelukte, en de Heer dale bood aan vele honderden dier ongelukkige gelukzoekeren, die naar Amerika wilden oversteken, eene schuilplaats aan. Aldus verhinderde hij eene zoo nadeelige en zoo onnatuurlijke landverlating. Welhaast lokten deze anderen, en vooral weduwen en kinderen. Nuttig vooral is dusdanig eene inrigting voor soortgelijke ellendigen. Hoe meer kinderen eene moeder aldaar aanbrenge, hoe zij rijker is.
Iets gebeurde mij hier, hetgene mij zelden gebeurt; ik vergat de natuur, om de voortbrengsels der kunst te bewonderen; althans maakte ik niet zoo veel haast, als ik, in andere omstandigheden, zoude gedaan hebben, om de watervallen van de Clyde te bezoeken, werwaarts ik u

{==365==} {>>pagina-aanduiding<<}
thans ga geleiden. Men wandelt eenigen tijd in de lommer der schoonste boomen, voor dat men aan den ingang van een boschje komt, tot een fraai landhuis behoorende, Bonnyton-huis genaamd. Lang hoort men het gedruisch van den Corralin, voor dat men het gezigt van dezen majestueuzen val kan genieten. Het doen van eene beschrijving daarvan zal ik niet ondernemen; eerst moet men soortgelijke tooneelen gezien hebben, om zijne verbeelding tot de hoogte op te winden, dat men er zich een denkbeeld van kan vormen, hetwelk het wezen der zake eenigermate evenaart. In zijne uitwerksels verschilt deze val van dien van den Rijn, van den Reichenbach en Staubbach Intusschen kunnen deze watervallen een denkbeeld geven van den Corralin, inzonderheid de waterval aan den Rijn bij Schafhausen; zelfs moet het erkend worden, dat de uitwerking des laatstgenoemden nog grooter is. De Rijn is breeder dan de Clyde; hij valt hooger af, en de rotsen, tusschen welke hij breekt, zijn verhevener. Daarenboven is de plaats, van waar men den Rijn aanschouwt, van dien aard, dat er de uitwerking grooter worde. De galerij, in den waterval zelven geplaatst; de onmetelijke rotsen, die boven uw hoofd hangen; het schuim, welk u omringt; de donder, die u verdooft: alles werkt te zamen, om de zintuigen en de verbeeldingskracht te roeren; en dit ontzettend tooneel blijft voor altijd gegraveerd in de ziel des genen, die het eenmaal heeft aanschouwd.
Uit een ander oogpunt gezien, hebben misschien de watervallen van de Clyde eenig voordeel boven die van den Rijn. Drie herhaalde vallen, maar onderscheiden in hunne uitwerkingen; schilderachtige rotsen; statelijke boomen; bekoorlijke rustplaatsen, alwaar alles het oog verrukt: alles rondom u maakt een hoogst mogelijk belangrijk tooneel uit, hetwelk men met spijt verlaat. Geene standplaats ken ik, alwaar men beter kan botvieren aan hetgene de Engelschen the joy of grief (het genot der treurigheid) noemen. Verbeeld u thans, dat de

{==366==} {>>pagina-aanduiding<<}
eigenaar van dit aardsch paradijs, sedert drie jaren, in den berookten dampkring van Londen leeft, zonder de behoefte gevoeld te hebben om zijne longen te verkoelen door de versche en welriekende lucht van dit bekoorlijk dal!
De twee watervallen van den Corralin en den Bonnyton kunnen uit het boschje gezien worden; een paveljoen, op een aardig bergje gebouwd, vereenigt de gezigten op de onderscheidene schoonheden van dit oord. Daar binnen tredende, terwijl het oor van het gedruisch des watervals wordt getroffen, verbeeldt men zich, de wateren boven zijn hoofd te zien nederstorten; dit gezigtkundig verschijnsel is het uitwerksel van een grooten spiegel, aan het plafond gehecht. Uit een der vensters ziet men den Corralin en deszelfs romanesken omtrek, Carra-huis, den toren van Wallace, en een molen.
Aan de andere zijde ligt Nieuw-Lanark, met alle zijne gebouwen, en aan de linker zijde een digt bosch. Carra-huis is een landhuis, aan de overzijde van de Clyde, van drie oude juffers bewoond. De vervallen toren, van welken ik gesproken heb, en die de schilderachtigste uitwerking doet, staande regt boven den waterval, moet, naar men wil, gediend hebben tot eene schuilplaats voor den vermaarden wallace, toen hij, van ondankbare vrienden verlaten, zich zocht te onttrekken aan de woede der Engelschen, aan welke men hem wilde overgeven.
Gaarne vereeuwigen de Schotten, zoo wel als de Zwitsers, op de plaatsen, welke zij bewonen, de namen hunner helden. Meer tijds zoude ik moeten hebben, en meer geleerdheids dan ik bezit, om mij in het toetsen van dusdanige overleveringen, en in een onderzoek, wat er in dezelve waar of valsch zij, te verdiepen. Daarenboven, hetgene ik door dusdanige navorschingen zoude kunnen opzamelen, zoude mij, waarschijnlijk, niet schadeloos stellen voor hetgene ik aan den kant van poëtische genietingen zoude verliezen. Liever wil ik geloof slaan aan hetgene mij vermaak doet en mijne ziel verheft, dan door

{==367==} {>>pagina-aanduiding<<}
de treurige twijfeling, of door de somtijds nog treuriger waarheid, van dwaling verlost, en, als 't ware, onttooverd te worden. Wiskundig betooge men mij, dat willem tell en de Bard ossian nooit bestaan hebben, en de bergen van Zwitserland en Schotland zullen voor mij de helft hunner bekoorlijkheden verliezen. Streelende is het voor mij, de voetstappen diens kloeken helds, diens verhevenen zangers aldaar te zoeken; streelende is het voor mij, hunne schimmen mij te verbeelden, warende in deze gewesten, van welke zij de glorie waren, en uit welke de trotsche twijfelarij hen, na zoo vele eeuwen, wil verbannen. Dikmaals heb ik mijzelve gevraagd: waarom wordt de mensch, en somtijds met even veel krachts, gelokt, nu eens door de waarheid, dan door begoochelingen? waarom geeft hem het najagen van beide deze zoo onbestaanbare dingen vermaak? en waarom vernietigen wij evenwel dezelve de eene door de andere, wanneer wij daartoe gelegenheid vinden? Een moeijelijk te ontdekken oogmerk schuilt in deze gezindheid: is het, misschien, dat, in den toekomenden staat onzer ziele, de waarheid die schoonheid, die bekoorlijkheid, die verhevenheid zal bezitten, welke wij hier beneden zoo dikmaals in de begoocheling vinden? En is die dubbele strekking tot in schijn zoo tegenovergestelde dingen noodig, om ons zedelijk gevoel te bewaren bij eene gesteldheid, die het vatbaar maakt voor waarheidsdrift, wanneer zij zich in alle hare zuiverheid zal aanbieden, zonder vermenging met eenige twijfeling? - Vergeef mij dezen korten overnatuurkundigen uitstap; meer dan eens zult gij gelegenheid hebben, op deze reize, welke gij met mij doet, op te merken, dat de volksdwalingen en volksvertellingen aan mijne verbeelding genoegens gegeven hebben, welke ik voor eene dorre oordeelkunde met leedwezen zag verdwijnen. Ik verlaat u bij mijne aanmerkingen; morgen zal ik, zonder voorafspraak, mijnen weg vervolgen.

{==368==} {>>pagina-aanduiding<<}

Op den weg van Lanark naar Hamilton ontmoet men den derden waterval van de Clyde; ik houd dien voor den fraaisten; Stone-byre wordt hij genaamd; de rotsen vertoonen zich achtbaarder, en de rivier valt in eene meer schilderachtige rigting. Bij een kleinen slagboom verlaat men den weg; een slingerweg in het bosch loopt naar eene belommerde zitplaats, alwaar men den waterval voor zich heeft.
Verrukkelijk is het land tusschen Lanark en Hamilton; ik twijfel, of het zoo hooggeroemde Engeland zoo rijke en bevallige liggingen bevatte. De weg loopt langs de boorden van de Clyde, die nu eens door romaneske rotsen en bosschen kronkelt, dan wederom door weilanden en fraaije boerderijen. Het land is vruchtbaar en welbebouwd; uitgezonderd de tarwe, ziet men er allerlei soorten van granen. De weilanden schijnen er beter te zijn dan in den omtrek van Edimburg, alwaar ik dezelve met onkruid bedekt zag. In het graafschap Lanark ziet men vele vruchtboomen, die elders in Schotland vrij zeldzaam zijn. Het groot getal fraaije landhuizen, welke men ontmoet, op eene verschillende wijze gebouwd en geplaatst, verschaft aan dit gewest een aanzien van rijkdom en deftigheid, welk den reiziger bedriegt. In vele oorden van Duitschland zoude dezelfde uitgebreidheid gronds meer opbrengen, een grooter getal van menschen voeden, meer gelds in omloop brengen; maar zij zoude er armoediger uitzien. In plaats van opgesierde nette huizen, ontmoet men er niet dan kleine, slecht gebouwde boerenwoningen. Geen dorp ziet men hier, gelijk in Zwitserland en Duitschland; zoodra er een zeker getal huizen bij elkander staat, nemen zij den naam van stad aan; en, inderdaad, lijnregte straten geven aan dezelven veeleer het aanzien van eene kleine stad dan van een dorp. Maar men moet hier niet zoeken die vrolijke zamenkomsten, welke men in onze velden ontmoet; die lommerrijke plekken midden

{==369==} {>>pagina-aanduiding<<}
in een gehucht; die ruime pleinen voor de huizen, door dansen of door landvermaken zoo dikmaals verlevendigd: zulke tooneelen, die zoo vaak mijne deelnemende aandacht wekten, vooral in het zuidelijke gedeelte van Duitschland, ontmoet men hier niet. Mijn hart wordt beklemd bij het zwaarmoedige vertoon van deze sombere en lage steenen hutten, naast elkander gebouwd; aan den voormuur van bijkans elke derzelven ziet men een uithangbord, en zes tegen een van deze uithangborden dienen ter aanwijzing dat er sterke drank verkocht wordt. Zeer aanmerkelijk is hier het vertier van dezen gevaarlijken drank. Deze klasse van menschen, half boeren, half stedelingen, kweekt weinig anders dan aardappelen. Ook ziet men er zeer weinige schuren, zelfs op de uitgestrekte velden of bij de boerderijen; het hooi en koorn slaan er gemeenlijk in oppers. Bezwaarlijk konde ik deze gewoonte overeenbrengen met de natuur van een zoo vochtig klimaat, hetwelk schijnt te vorderen, dat deze oogsten ingezameld en bewaard worden op drooge plaatsen. Doch, ongetwijfeld, is in Schotland de akkerbouw nog in zijne kindschheid; eerst sedert kort is dezelve het voorwerp der werkzaamheid, des belangs en des nadenkens van deszelfs inwoners geworden. Tot heden toe trekken zij weinig voordeels van hunne landerijen, in vergelijking van de landgoederen in Duitschland: vanhier dat zij geene schuren noodig hebben.
Onder de landgoederen, welke ik op dezen weg gezien heb, heeft Mauldly-kasteel mij meest bevallen, zijnde het verblijf van den Grave van hyndfort; het is nieuw, maar gebouwd in al den opschik van den Gothischen stijl, met ronde hoeken in de gedaante van torens. Het kasteel ligt aan het boveneinde van eene weide, die met eene zachte helling tot aan de rivier afloopt; verscheiden groepen boomen, op eene schilderachtige wijze hier en daar verspreid, geven aan hetzelve een bekoorlijk aanzien; zacht kronkelt de rivier rondom de weide; achter het kasteel rijzen heuvels, met boschjes beplant; nog

{==370==} {>>pagina-aanduiding<<}
verder sluiten hooge en majestueuze bergen het tooneel, op eenen horizon van het schoonste blaauw.
Het kasteel des Hertogs van hamilton, digt bij de kleine stad van den zelfden naam, maakt eene niet zeer fraaije ver ooning, en de ligging is niet bevallig; maar men ziet er eene verzameling van schilderijen, en in het bijzonder een Daniel in den Leeuwenkuil, van rubens, om welken alleen het der moeite waardig is, dit kasteel te gaan zien. Met de grootste deelneming heb ik dit overheerlijk stuk gezien: op des Profeets gelaat vertoont zich een zeer merkwaardig mengsel van menschelijke vrees en van vertrouwen op God; de leeuwen zijn schrikwekkende, zoo wel als hun kuil; de menschenbeenderen, rondom hen verspreid, vermeerderen nog den schrik, welken zij aanjagen. En echter is de tooverkunst des schilders van dien aard, dat men welhaast een geruststellend gevoel gewaar wordt, het gewrocht eener onzigtbare kracht, welke deze dieren beteugelt, en derzelver woest instinkt te onder brengt. Rubens dunkt mij in dit stuk het onderwerp te hebben gekozen, met zijn talent en zijne manier meest strookende. - Nog werd ik getroffen door een schilderstuk in deze fraaije verzameling; het is het portret van maria stuart, gemaakt in hare gevangenis in Engeland; zij wordt er jong noch bevallig verbeeld, en, in het algemeen, zijn er, hier te lande, van haar geene fraaije portretten voorhanden. In eene Engelsche reisbeschrijving heb ik ergens gelezen, dat de schrijver in het groote Karthuizer klooster, in het Daufinésche, een portret van deze Prinses van eene verwonderlijke schoonheid had gezien, welk de vreugde dezer goede geestelijken was.
Nog ziet men, in deze verzameling van schilderijen, het portret van morton, dien ongelukkigen Regent van Schotland, onverzoenbaren vijand der nog ongelukkiger Koningin. Ook vindt men er de afbeelding van haren minnaar rizzio: zijne nietsbeduidende gedaante stelt niet het denkbeeld voor van den gunsteling eener Koning-
{==371==} {>>pagina-aanduiding<<}
inne, welke het niet aan smaak ontbrak. Wijders ziet men er hobbes, john knox, geestdrijvender gedachtenisse, mijn beest des afkeers, philips den II, Koning van Spanje; de ongelukkige anna boulein, in welke ik zeer groot belang stelde (*); eindelijk een aantal krijgshelden, staatsmannen..... Dit alles maakt eene zeldzame vereeniging uit, welke ik niet gaarne anders dan in schilderij rondom mij zoude willen hebben.
Het kleine kasteel Chatellerault is gebouwd naar het model van het oude kasteel van dien naam, welk het geslacht hamilton vele eeuwen in Frankrijk heeft bezeten; het is eene soort van paveljoen, aan het einde van weinig bevallige lanen, welke Hamilton-huis omringen.
Tusschen Hamilton en Glascow is het land nog rijk en bevallig, hoewel minder schilderachtig dan hetwelk men verlaten heeft. Men ziet er Bothwell-kasteel, eene merkwaardige ruïne, welke sporen van grootheid en pracht vertoont, hoedanige men er weinig ontmoet onder dezulke, welke tot de tijden der barbaarschheid behooren, in welke het aanwezig was. Het was geheel gebouwd van een roodachtigen en gepolijsten steen. De muren, en de trap van eenen toren, die nog overeinde staat, dragen

{==372==} {>>pagina-aanduiding<<}
getuigenis van de deftigheid en sterkte dezes gebouws. Blijkbaar is het vergroot en veranderd in onderscheidene tijdperken, door de onderscheidene eigenaars. Bothwell, de laatste bezitter, verloor het, toen hij vervolgd werd om het vermoorden van hendrik d'arnley; hij was de verleider geweest van de ongelukkige maria stuart. Men noemt dien naam niet zonder een onvrijwillig gevoel van teeder mededoogen; en men reist niet door Schotland, alwaar zoo vele herinneringen aan deze Vorstin en hare rampen gevonden worden, zonder van heeler harte zich er mede bezig te houden. Wie zoude geen leed gevoelen, dat eene zoo beminnelijke, maar ook zoo zwakke Vorstin, door het noodlot van haar geheel geslacht vervolgd werd, en noch hare deugd, noch hare kroon, noch haar leven, uit de schipbreuk heeft kunnen bergen, in welke de omstandigheden haar gesleept hadden, waarin zij zich bevond, in de handen van booze of verbijsterde luiden, levende in eene eeuw en in een land, waarin de dierbaarste gaven der natuur, hare schoonheid, hare bevalligheden, hare talenten, de edelheid harer ziele en de goedheid van haar hart, haar tot zoo vele strikken verstrekten; zij viel ten slagtoffer van den nijd, de verleiding, eene lage staatkunde en hare eigen zwakheid. De teedergevoelige gedachtenis, in welke zij bij de Schotten bewaard wordt, heeft niet slechts tot grondslag een nationaal vooroordeel, maar ook een waar gevoel, waaraan de regtvaardigheid en de menschelijkheid haar zegel hangen. Bothwell-huis, de fraaije woning van den Grave douglas, staat digt bij het oude kasteel; deszelfs bouworde, hoewel eenvoudig, en de vermakelijke ommestreken, dienen tot een treffend kontrast met de sporen der barbaarsche Riddertijden, die van het oude gesticht nog voorhanden zijn.

(Het slot hierna.)


{==373==} {>>pagina-aanduiding<<}

Zonderlinge lotgevallen en karakter van den heere Valentine Morris.

(Uit coxe's Historical Tour in Monmouthshire.)

Het landgoed Piercefield, in Monmouthshire gelegen, was, langen tijd geleden, de eigendom der familie van walters: een keurlijk gewerkt steenen schoorsteenstuk, nog in de kamer der dienstboden bewaard, met het jaargetal mdliii, draagt het wapen van dit geslacht. John walters verkocht deze plaats, ten jare 1727, aan thomas rous, Esq., van wiens zoon dit buitengoed gekocht werd, in 't jaar 1736, door den Kolonel valentine morris, die eenigen tijd als krijgsman diende op het eiland St. Vincent. Hij kwam op Piercefield in 't jaar 1739, en vergrootte het oude huis, 't geen niet veel beter was dan eene boerenwoning: hij huisvestte aldaar tot zijnen dood.
Valentine morris, diens zoon, in 't jaar 1727 geboren, erfde reeds vroeg een groot kapitaal; het voornaamste daarvan bestond in bezittingen op het eiland Antigua. Ten jare 1752 nam hij tot echtgenoote Miss mary mordaunt, nicht van Lord peterborough, eene jonkvrouwe van uitstekende schoonheid en treffelijke begaafdheden, doch zonder schatten. Hij vestigde zijn verblijf te Piercefield.
Vóór dezen tijd was Piercefield onbekend en onbezocht; de bekoorlijkheden van de ligging dier plaatse werden niet naar eisch gewaardeerd; de gronden gebruikte men gedeeltelijk eenigzins voor den landbouw; voorts was alles met houtgewas digt begroeid. Morris, dit oord betrokken hebbende, vond zich meer en meer verrukt door de schilderachtige landschoonheden, welke zich opdeden; hij liet wandelwegen door de bosschen heen hakken, opende daardoor de schoonste gezigtpunten, lag vele verbeteringen met goeden smaak aan; alles overeenkomstig met de plaatselijke gelegenheid: de losse bevalligheid der nature werd door geene hand der kunst besnoeid; alles scheen in 't wilde te groeijen.
Op dit verfraaid landverblijf leefde morris eer in een vor-
{==374==} {>>pagina-aanduiding<<}
stelijken dan in een burgerlijken trant, en onthaalde de lieden, door nieuwsgierigheid uitgelokt om de schoonheden van Piercefield te bezigtigen, met eene rijkelijkheid, die een vertoon van den rijkdom des bezitters allerwegen ten toon spreidde. Dienstboden, niet in liverei gekleed, stonden den gasten ten dienste, en hadden de striktste bevelen van geen het minste geschenk te ontvangen; de talrijke bezoekers werden op het rijkelijkst en keurigst onthaald; ja zelfs zijne broeijerij, kelder en voorraadplaats stonden open voor den herbergier van Chepstow, om de reizigers, die derwaarts kwamen om Piercefield te bezigtigen, te onthalen.
Na een verblijf van verscheidene jaren in deze overdadig verspillende levenswijze, geraakten de zaken van den Heere morris deerlijk in de war, en hij vond zich genoodzaakt Piercefield te koop aan te bieden. Deze verlegenheid om geld schrijft men gewoonlijk toe aan de groote sommen, door hem besteed bij de verkiezing, ten jare 1771, voor het landschap Monmouth, waarin hij tot mededinger had john morgan, Esq. van Fredegar: dan zijne geldbehoefte ontstond uit verscheidenerlei oorzaken: eene overdadig kostbare levenswijze; veelvuldige en rijkelijke deelnemingen in werken van weldadigheid; verkeerd beheer van zijne West-Indische bezittingen; eene opeenvolging van misgewassen op het eiland Antigua; onoplettendheid op de rekeningen; dan bovenal eene ongelukkige geneigdheid tot grof spelen. - Te leur gesteld in de verwachting om een kooper voor Piercefield te vinden, beperkte hij zijne uitgaven in een naauwer kring: dan te laat besloot hij tot dit vroeger dienstig middel; des ondanks werd zijne geldbehoefte grooter, en vond hij in 't einde zich genoodzaakt naar zijne West-Indische bezittingen te verhuizen.
Voor zijn eindelijk vertrek uit Engeland had hij moeds genoeg om aan zijn zoo geliefd Piercefield vaarwel te gaan zeggen. In 't gezelschap van een vriend bezigtigde hij voor 't laatst, om zoo te spreken, zijne eigene schepping. Hij deed zulks met eene schijnbare gelatenheid en grootmoedigheid van geest. Bij zijne wederkomst te Chepstow, vond hij zich omringd door de armen, die zich voor hem op de knieën nederwierpen, dankzeggende voor de ontelbare blijken zijner goeddadigheid, en gebeden ten hemel zendende voor hunnen edelmoedigen weldoener. Zelfs dit hartroerend tooneel aan-
{==375==} {>>pagina-aanduiding<<}
schouwde hij met eene stilzwijgende kloekmoedigheid, en stapte op het rijtuig, 't geen hem naar Londen voerde. Dan, hij had de Gloucestershire-zijde van de brug niet bereikt, of zijn oor werd getroffen door het dof geluid der klokken, die, gelijk zulks gebruikelijk is bij den dood van vrienden, met doeken omwonden waren: dit treffend teeken van hoogachtinge en droefenisse tevens overweldigde zijnen geest; hij borst uit in tranen.
Bij zijne komst in de West-Indiën werd hij tot Luitenant-Gouverneur van St. Vincent aangesteld, en kweet zich met zoo veel werkzaamheids en ijvers in de bebouwing van dat eiland te bevorderen, 't geen hij, als 't ware, tot een ander Piercefield maakte, dat hij welhaast de aanstelling tot Opper-Gouverneur verkreeg. Tot dezen post verheven, vermeerderde hij zijne inkomsten grootelijks, en had bijkans zijne geledene verliezen hersteld, wanneer het eiland, om 't welk in staat van verdediginge te brengen hij groote sommen had voorgeschoten, door de Franschen werd genomen. Te vergeess vervoegde hij zich om betaling bij het Gouvernement, wegens de gemaakte onkosten en hetgeen hij verder te goed had: het mangel aan bevoegde getuigen, verschil met de inboorlingen en de officieren, de blaam van eene te vroege overgave, en eene groote menigte van andere ongelukkige omstandigheden, vertraagden het betalen der schuld.
In dezen stand der dingen keerde morris weder naar Engeland, met oogmerk om regt te verkrijgen; doch met weinig hope van daarin te zullen slagen: want hij merkte bij een vriend aan, dat hij zeer mogelijk den winter in de gevangenis van 's Konings Bank wel zou kunnen doorbrengen. Deze voorzegging werd maar al te zeer vervuld: kort na zijne aankomst te Londen werd hij gevat, en onderging het droevig lot eener zevenjarige gevangenis.
Staande zijne gevangenisschap gaf hij eene verdediging in 't licht van zijn gedrag en beheer op St. Vincent; een geschrift, 't welk hem eere aandoet, als Gouverneur, Krijgsman en Patriot: nogtans werden, door sterfgevallen en veelvuldige veranderingen in het Ministerie, zijne rekeningen nooit nagezien en opgemaakt, schoon zijne vorderingen groot en regtmatig waren.
Hij bevond zich in de grootste verlegenheid om geld. Zij-
{==376==} {>>pagina-aanduiding<<}
ne boekverzameling en alle zijne roerende goederen werden verkocht; zelfs de kostbaarheden van Mevrouw morris toilet maakte men zich afhandig, om er brood voor te koopen; en zijn vriend, Mr. thickenesse, die met hem in 't lot der gevangenisse deelde, was ook zijn lotgenoot in het drukkende bezwaar, om in de volstrekte levensnoodwendigheden te voorzien. De rampspoeden van den Heere morris werden verzwaard door den toestand zijner beminnelijke echtgenoore, die onder dezen last van tegenheden bezweek, en krankzinnig werd.
Eindelijk verwierf hij, ten jare 1786, zijne vrijheid; en Lord north, medelijden hebbende met zijne rampen, gaf zijne geneigdheid te kennen, om de onregtvaardigheden, hem door een vorig staatsbewind aangedaan, te vergoeden, en het hem verschuldigde te betalen. Maar de drukke woeligheid der staatsbezigheden en nieuwe vertragingen verwijlden het afdoen zijner zaken. Hij overleed ten huize zijns schoonbroeders, Mr. wilmot, den 26sten van Oogstmaand des jaars 1789.

Staande het verblijf van valentine morris te Piercefield deed hij zich kennen door vele bedrijven ten algemeenen nutte; en zijn naam en gedachtenis is nog gezegend en dierbaar door de geheele landstreek. De inwoners van Chepstow vergoden als 't ware zijne nagedachtenis, en verhalen een groot aantal voorbeelden van 's mans goeddadigheid, met eene warmte van genegenheid, welke aan geestdrift grenst.
Wij kunnen niet nalaten, ten slotte, een geval te vermelden, 't welk, schoon slechts een enkel persoon betreffende, eere doet aan zijn gevoelig hart. Op zekeren tijd in gesprek zijnde met Mr. knowles, die hem ten dienste stond in het verfraaijen van Piercefield, vroeg hij dezen naar de familie van walters, en of er nog afstammelingen in leven waren. Knowles gaf hem te verstaan, dat william, de broeder van john, die hem dit landgoed had verkocht, nog leefde, en zich in zeer kommerlijke omstandigheden bevond. ‘Breng hem,’ zeide morris, ‘te Piercefield, en ik zal maken dat hij het wél heeft.’ - Knowles gaf daarop te verstaan; ‘dat, indien hij hem

{==377==} {>>pagina-aanduiding<<}
geheel Piercefield wilde geven, william walters daaraan niets zou hebben; want hij kan niet loopen, zoodanig heeft de jicht zijne beenen verlamd, en hij wint den schralen kost met visschen.’ - ‘Indien hij dan bij mij niet kan komen,’ riep morris, ‘zal ik de eerste gelegenheid de beste waarnemen om hem te spreken!’
Eenigen tijd daarna met Mr. knowles omwandelende, ten einde eene opening in het bosch te doen hakken, welke een fraai gezigt zou opleveren, zag hij eene visschers schuit. ‘Blijf gij hier,’ sprak hij tot knowles; ‘ik zal in dat vaartuig de rivier overvaren, en zien, of de voorwerpen, die ik verlang na het doorhakken te vertoonen, vandaar kunnen gezien worden.’ - Hij haastte zich naar den waterkant; wuifde de visschers; zij kwamen; hij ging aan boord, en werd overgeroeid. Bij het terugkeeren trad hij met de beide lieden in gesprek, en vroeg naar hunne namen en bestaan. ‘Mijn naam,’ zeide de een, ‘is ***; ik ben te Chepstow geboren; en die man (wijzende op zijn makker) is william walters.’ - ‘Wat zegt gij!’ riep morris uit; ‘william walters, van Piercefield?’ - Deze antwoordde met de grootste koelzinnigheid: ‘Ja, om u te dienen; ik ben de broeder van dien john, die aan u het landgoed, 't welk gij tegenwoordig bezit, heeft verkocht.’ - Morris, verbaasd, gaf geen antwoord, maar een drinkpenning aan elk der visschers. Hij sprong uit het vaartuig, klom vaardig de hoogte op, en, zich weder bij knowles bevindende, riep hij uit: ‘Ik heb met william walters gesproken!’ en, eenige guinjes uit zijn zak halende: ‘Breng deze aan walters, en zeg hem, dat hij nooit gebrek zal hebben, zoo lang ik in staat ben om hem bijstand te bieden.’ - Knowles gaf hierop te verstaan, dat, daar deze man zeer aan den drank verslaafd was, hij hem meer dienst zou doen met eene wekelijksche toelage. Den volgenden marktdag bragt een van morris dienstboden hem een schaperbout en eene kleine somme gelds: hiermede hield
hij wekelijks aan, tot 's mans dood. Morris bekostigde de begrafenis, en liet met zijn rijtuig het lijk naar St. Arvans brengen, waar het in 't familiegraf werd bijgezet.

{==378==} {>>pagina-aanduiding<<}

‘Hoe veel schoons en goeds is er in het karakter van dezen Heer morris! maar tevens, hoe veel zwaks en verkeerds! - Wij willen er alleen bij aanmerken, hoe zeer zulk een eenvoudig verhaal strekke ter regtvaardiging van vele Romanschrijvers, wanneer zij in den loop hunner verdichte geschiedenissen somtijds gevallen mengen en zamenvoegen, welke zoo ligt, als onwaarschijnlijk, ja ongeloofelijk, gegispt en verworpen worden. Dan, wij behoeven ons hierover niet breeder uit te laten.’

Aard en bereiding van het Oostindische witte vuur.

Dit vuur bestaat in een poeder, welks zamenstelling, langen tijd, door de Engelschen als een geheim bewaard werd, omdat het voor hen een artikel van koophandel was, en zij hetzelve, in houten doozen gesloten, verkochten aan Fransche starrekundigen, die het tot seinteekenen enz. gebruikten.
De Heer von zach heeft, in zijne Starre- en Aardrijkskundige Correspondentie, de volgende bijzonderheden wereldkundig gemaakt, rakende dit poeder en deszelfs bereiding.
Dit poeder wordt in houten doozen verkocht. Het vuur van zulk eene doos, van tien duimen middellijn en vier duimen hoog, welk de Generaal roy deed ontsteken te Gore, op de Engelsche kust, werd zeer duidelijk gezien door den Heer mechain, te Mont-Lambert, op de Fransche kust, op eenen afstand van veertig zeemijlen, bij bedompt en nevelachtig weder, met het bloote oog en zonder teleskoop.
Het vuur van eene dier doozen, aangestoken door den Heer legendre, te Duinkerken, werd, met het bloote oog, gezien door den Heer cassini, op Kaap Blanc-Nez, even duidelijk als de planeet Venus in derzelver meesten glans, hoewel op eenen afstand van twintigduizend toises, of tienduizend roeden.
Zie hier de bereiding van dit vuur.
Men stoot tot poeder en mengt ondereen vierentwintig deelen salpeter, zeven deelen bloem van zwavel en twee deelen rood rottekruid. Dit mengsel wordt gesloten in ron-
{==379==} {>>pagina-aanduiding<<}
de of vierkante doozen, van dun hout. Gemeenlijk geeft men aan de ronde doozen de hoogte van hare halve middellijn, en aan de vierkante doozen het dubbele van hare breedte; de doozen worden gesloten met een deksel van hetzelfde hout, in welks midden eene kleine opening wordt gemaakt om het poeder aan te steken.
Om deze doozen te verzenden, worden zij rondom, zoo wel als de opening van het deksel, met papier omwonden, opdat het poeder er niet uitvalle. Als men zulk eene doos wil aansteken, snijdt men eerst het papier door, hetwelk de zamenvoegsels van het deksel sluit, zoo als men ook het gat in het deksel opent; door dit gat wordt het poeder in brand gestoken met eene lont; eensklaps vat het poeder vlam, zonder eenig geluid te geven. Het verspreidt een zeer glansrijk licht, met een weinig rook, die den persoon, die er den brand in steekt, noodzaakt, zich boven den wind te plaatsen, om de dampen van het rottekruid te ontwijken.
Eene doos van zes duimen wijd, en drie duimen hoog, brandt ongeveer drie minuten; het licht daarvan kan, een weinig voor zonneondergang, op den afstand van zesendertig duizend toises (achttienduizend roeden) gezien worden. He licht van dit vuur bezit zoodanig een' verblindenden glans, dat dezelve de oogen der genen, die er te digt bij komen, dermate treft, dat zij er, eenigen tijd, onbekwaam door worden, de voorwerpen te onderscheiden, en dat zij dezelfde uitwerksels als de zulken ondervinden, die naar de zon gezien hebben.
Bijkans evenveel kost dit poeder als het gewone buskruid, als wordende, te Marseille, eene doos van vier duimen wijd, en derdehalf duim hoog, verkocht voor drie franks. Nog minder zoude deze prijs zijn, indien, in plaats van deze doozen in de Apotheken te laten gereed maken, eene fabrijk van dezelve in het groot werd aangelegd. - Op de volgende wijze worden de lonten gereed gemaakt.
Men stoot vier deelen geraffineerd salpeter, twee deelen buskruid, twee deelen houtskool, en een deel bloem van zwavel: na dit alles zorgvuldig ondereen gemengd te hebben, wordt het gezeefd. Dit poeder wordt in papieren kardoezen gedaan, van lengte als een penneschaft; deze kardoezen

{==380==} {>>pagina-aanduiding<<}
worden gemaakt van sterk gelijmd papier, om een stok gerold, ter lengte van een tot twee voeten. Het poeder wordt er in gestampt, door middel van een rond stuk hout van dezelfde grootte.
Deze lonten worden vastgemaakt aan eenen stok van voegzame lengte. Met een mes wordt de rand van het papier afgesneden, en de lont aangestoken door middel van een kaars of van gloeijende kolen. Nimmer mislukt de werking, en de lonten zijn bestand tegen wind en regen. Om ze vervolgens uit te blusschen, moet het brandende gedeelte met een mes worden afgesneden.
Een Artillerist van Marseille heeft den voorslag gedaan, deze lonten te bereiden van een mengsel van acht deelen bloem van zwavel, vier deelen salpeter, en twee deelen buskruid, alles fijn gestooten en ondereen gemengd.




Amors verraad.


Cloë had mijn hart geraakt, 
Knikjes bij de mud ontschaakt, 
Honderd straatjes door doen dwalen, 
Om haar schreedjes te achterhalen, 
En mijn zweet te doen betalen 
Door een lonkje van haar oog, 
Blaauw als 't blaauw van 's hemels boog. 
Ieder lonkje van dat oog, 
Dat mijn' boezem binnen vloog, 
Hielp daar 't minnevuurtje groeijen, 
Hooger vlammen, heeter gloeijen, 
Met mijn bloed door de aders vloeijen, 
Tintlen al mijn ligchaam rond, 
Om uit brandend oog en mond 
Weêr in knikken, weêr in lonken, 
Weêr in kussen weg te vonken, 
En in vonken weggegaan, 
't Hart als vlam weêr in te slaan. 

{==381==} {>>pagina-aanduiding<<}

Amor had mijn hart veroverd, 
En 't aan Cloë vastgetooverd 
Eer ik in haar hartje las; 
Blindgetooverd, vastgeketend, 
Niets meer kennend, niets meer wetend, 
Dan dat Cloë Cloë was. 
 
Plutus had voor haar zijn gaven 
Net uit de aarde laten graven. 
Momus, die 't mij zeggen dorst, 
Lachte helder uit de borst. 
‘Zult gij, sprak hij, lijf en leven 
Aan een schamele overgeven, 
Die haar leedjes waant geweven 
Uit een wonder fijne stof; 
Die uw goud hoort in den lof, 
Dien gij haar met milde handen 
Toestrooit in uwe offeranden; 
Die, wanneer zij met u lacht, 
Lovend uwe tooverkracht, 
Enkel naar de schatten smacht 
Die zij mist en van u wacht? 
Vogel, in haar strik gevangen! 
Loshoofd, waak voor uw belangen! 
't Meisje is arm en gij zijt rijk.’ 
 
Momus gaf ik vol gelijk; 
'k Nam van Cloë nu de wijk; 
'k Zocht niet meer haar lieflingslaantje 
Bij het rijzen van het maantje; 
'k Drentelde haar niet meer na; 
'k Dorst voorzeggen, 'k zou weldra 
Van mijn minnewond genezen, 
Koel voor de arme Cloë wezen. 
 
Doch 't voorzeggen was slechts waan: 
Amor klampte mij weêr aan, 
En hij had nog naauw' begonnen: 
‘Twee blaauwe oogen! wellustbronnen!’ 
Of mijn hart was weêr verwonnen; 

{==382==} {>>pagina-aanduiding<<}

'k Bad weêr 't lieve Cloëetje aan: 
Weg was armoê, weg was waan! 
 
Nieuwe minverhinderingen 
Kwamen mij tot koelheid dwingen: 
Cloë was zoo wuft van zin! 
Ligt van hoofd en koud voor min! 
Al haar zingen, al haar springen 
Had alleen begoochelingen, 
Loos bedrog en wellust in. 
‘Wee u! riep mij ieder tegen: 
Als gij Cloë hebt verkregen, 
Zal uw heil nog ligter wegen 
Dan een veder zonder wigt. 
Onstandvastig in haar' pligt, 
De oogen naar 't vermaak gerigt, 
Zal zij dra den rug u keeren, 
Om een ander min te zweren, 
En, nog naauw' door hem voldaan, 
De oogen elders heen te slaan.’ 
 
Nu was 't uit met waan en droomen; 
'k Bad nu Cloë niet meer aan. 
'k Had haar, arm, teruggenomen, 
Maar voor eerlooze ontrouw schroomen? 
Neen! 't was uit met laan en maan, 
't Was voor Cloë afgedaan. 
 
Amor klampte mij weêr aan, 
En hij had nog naauw' begonnen: 
‘Twee blaauwe oogen! wellustbronnen!’ 
Of mijn hart ging hooger slaan, 
En 't was weêr voor haar gewonnen: 
'k Zag geen wufte Cloë meer, 
'k Vond mijn lieve Cloë weêr. 
 
Hymens tempel ingetreden, 
Wisselden wij heilige eeden 
Voor onkreukbre teederheden; 

{==383==} {>>pagina-aanduiding<<}

'k Snelde met mijne Echtvriendin 
Nu van teedre in teedrer min, 
Hemel uit en hemel in. 
 
Klom de God der Zon ten wagen, 
Daalde hij, vermoeid van jagen 
Om den halven wereldkloot, 
Nereus moeder in den schoot; 
Was het morgen, was het avond, 
't Zoet genot dat me aan mijn gâ bond, 
Wist van op- noch ondergaan, 
Voedde zich door eigen vonken, 
Eigen veerkracht, eigen lonken, 
Eeuwig onverminderd aan. 
Eeuwig..? ach! zoo was mijn waan, 
Waan den jongen harten eigen, 
Die tot zelsbegoochling neigen. 
Niets heeft during, niets houdt stand: 
't Minnevuur verteert in brand! 
 
Cloë liet het bandje glippen, 
Eerst gestrengeld op haar lippen, 
Toen verzegeld door de trouw. 
Zij, die Cloë blijven zou, 
Zij, die Cloë mij moest blijven, 
Zocht naar nieuwe tijdverdrijven; 
Vond ze; jaagde in nieuwen draf, 
Half verzaad, op andere af. 
In dat jagen, in dat streven, 
Stierf dat zoet genot van 't leven, 
Dat mij rust en heil zou geven, 
En slechts rouw en kwelling gaf. 
 
Amor is mij wreed ontweken; 
Nimmer komt hij mij meer spreken 
Van die blaauwe liefdebeken, 
Van die zoete wellustbron, 
Waar mij Cloë 't hart door won. 

{==384==} {>>pagina-aanduiding<<}

‘Twee blaauwe oogen!’ Ach, zij bleven, 
Maar ik ken geen kleuren meer, 
'k Vind nu Momus Cloë weêr, 
Arm in goedjen, arm in eer, 
Ongeschikt voor 't huwlijksleven. 
 
Rotterdam. 
j. immerzeel, junior. 


De bisschop Massini en de schilder Poussin.

De Bisschop massini, naderhand Kardinaal, gaf een bezoek aan den Schilder poussin, en vertoefde bij hem tot het donker geworden was. Poussin nam, bij het uitlaten, den kandelaar met de kaars, lichtte den Bisschop toe, bij het aftreden van den trap, en bragt hem aan zijne koets. De Kerkvoogd zag met ongenoegen, dat poussin hem dus zelf uitgeleidde, en kon niet nalaten te zeggen: ‘Waarlijk, Mijnheer poussin, ik moet u beklagen, dat gij niet één knecht hebt!’ - En ik, gaf poussin ten antwoord, ik moet u beklagen, dat gij er zoo velen hebt!

St. Thomas Aquinus.

St. thomas aquinus, Dominicaner, geboren 1227, trad op zekeren dag ter kamer in bij Paus innocentius den IV, terwijl men aldaar bezig was geld te tellen. ‘Gij ziet,’ voerde hem de Paus te gemoete, ‘dat de Kerk zich niet meer bevinde in de eeuw, toen zij betuigde: Goud of zilver heb ik niet.’ - ‘Dat is waar, Heilige Vader,’ hernam thomas; ‘maar zij kan ook niet meer zeggen tot den kreupelen: Sta op en wandel!’


{==385==} {>>pagina-aanduiding<<}

Mengelwerk.

Geschiedenis der gezondheid van het menschelijk geslacht; benevens eene physische karakteristiek des tegenwoordigen leeftijds, in vergelijking met vroegere dagen. eene schets;

Door C.W. Hufeland, Koninkl. Pruiss. Staatsraad, Ridder van den rooden Adelaar der derde klasse, Lijfarts, eerste Geneesheer der Charité, Medelid van de Akademie der Wetenschappen, enz. te Berlijn.

Gelijk er eene geschiedenis van den menschelijken geest bestaat, zoo laat zich ook eene van het menschelijk ligchaam denken. Geschiedenissen der wijsgeerte, des godsdiensts, der zeden; wat zijn deze toch anders, dan geschiedenissen van het verstandelijk leven der menschheid, als een geheel beschouwd; van deszelfs trapswijze veranderingen, voort- en teruggangen, ontwikkelingen in den loop des tijds tot op het tegenwoordige standpunt? Even zoo konde en zal eenmaal het phijsische leven der menschheid, als een geheel beschouwd, door al de veranderingen van den tijd doorgevoerd, deszelfs noodlottigheden, de oorzaken, die hetzelve bepaalden, de gevolgen, die dezelve voortbragten, in één woord, de aard en de wijze voorgesteld worden, hoe hetzelve op het tegenwoordige standpunt geraakte; hetgene men, op eene geheel voegzame wijze, eene geschiedenis der gezondheid noemen kon-
{==386==} {>>pagina-aanduiding<<}
de. Niemand zal ontkennen, dat er een hemelsbreed onderscheid, ook in het physieke, bestaat, tusschen eenen mensch van de negentiende eeuw en van eenen uit den leeftijd van homerus, tusschen eene dame van het eene of andere hof onzer dagen en van dat van eenen david of priamus, tusschen het aantal en het karakter der tegenwoordige ziekten en die der eerste eeuwe, en tusschen de sterfte van den tegenwoordigen en toenmaligen tijd. Zoo min in het physieke als in het zedelijke is het waar, dat er niets nieuws onder de zon geschiede, en hetzelfde altijd wederkeere. De uitwendige voorvallen keeren wel weder; maar hoe geheel anders in het inwendige gevormd (*)! en daarin is toch het eigenlijke leven der wereld gelegen, dat zich in den mensch alleen vertoont. En op deze wijze kan men met de volkomenste zekerheid aannemen en bewijzen, dat de menschheid, ook in haar physiek, thans een standpunt en eene wijziging bekomen heeft,
welke zij nog nimmer bereikt had. Het kan ons dus niet onverschillig zijn, te vernemen, waarin hetzelve besta, en waardoor wij daartoe geraakten. Het zij mij vergund, hier eenige denkbeelden daaromtrent mede te deelen, welke ik echter, bij het gewigt en de uitgebreidheid van het onderwerp, slechts als eene schets en fragment wensch beschouwd te hebben. De loop onzer onderzoeking zal de volgende zijn:
Vooreerst, waardoor kan, in het algemeen, de gezondheidstoestand van het menschelijk geslacht over het geheel veranderd worden?
Ten tweede, welke waren de hoofdzakelijke veranderingen van den physischen gezondheidstoestand van het menschelijk geslacht?
Eindelijk, welk is deszelfs tegenwoordig karakter, in vergelijking van den vroegeren leeftijd?


{==387==} {>>pagina-aanduiding<<}

I. Bronnen der verandering van het menschelijk geslacht.

Al de oorzaken dezer veranderinge laten zich uit twee hoofdbronnen afleiden, waaruit alles het allernaast ontspringt, wat op de aarde voorvalt: de mensch (of, juister gezegd, het verstand) en de natuur.
I. Beschouwen wij de menschheid als een geheel, zamengesteld uit het leven van het enkele, dan bezit dit geheel even zoo goed deszelfs leven als het enkele. Of, om mij juister uit te drukken, er bestaat slechts één leven, het leven der menschheid, voorgesteld in den tijd en de ruimte in die millioenen afzonderlijke en voorbijgaande verschijnselen, die wij menschen noemen, en die wij daarom altijd als vertegenwoordigers of typen van dat eeuwig voortlevend goddelijk denkbeeld der menschheid te beschouwen hebben. Gelijk nu ieder afzonderlijk mensch, zoo heeft ook het leven der menschheid, in zijn geheel, deszelfs streven en bestemming, zijne daaruit voortvloeijende ontwikkelingen, tijdvakken, bloei en veranderingen. En zoo is de eerste en hoofdzakelijke oorzaak dier veranderingen, welke het menschelijk geslacht, zoo wel in deszelfs natuur als vorm, ondergaat, de mensch zelf, het leven der menschheid in den tijd, en de met dit leven onafscheidbaar verbondene ontwikkeling van zichzelve, beschaving genoemd.
Onafscheidbaar is de band van het verstandelijke en ligchamelijke in den mensch. Men kan bewijzen, dat het physieke in hem naar het verstandelijke, naar de rede, berekend is. Het geheele leven van den afzonderlijken mensch zoo wel, als der menschheid in het geheel, heeft schier geen doel, wanneer het niet op het verstandelijke, op iets onzigtbaars betrekking hebbe. De geheele zigtbare natuur is in zichzelve doel tot op den mensch; met hem sluit zij zich, en in hem eindigt ook dit doel. De mensch zoude geheel niet aanwezig zijn, zonder eene hoogere wereld. En zoo is het ook met

{==388==} {>>pagina-aanduiding<<}
de menschheid gelegen. De grond voor haar aanzijn in haar geheel is eene hoogere verstandelijke wereld, en de aandrift en het streven van haar leven is niets anders, dan het altijd hooger ontluiken in haar. Zij is een boom, die in de aarde wortelt, en tot den hemel zich uitstrekt in oneindige takken en bloesems. Nimmer zal men dit leven en deszelfs geschiedenis begrijpen zonder dit hoogere doel, dat aan hetzelve zijne beteekenis en zin geeft. Nimmer zal men deszelfs physische zijde juist beoordeelen en waarderen kunnen, zonder de verstandelijke daarbij in aanmerking te nemen, die in den mensch eeniglijk en alleen alles voortbrengt. Dus is het met de zoogenaamde omwentelingen gelegen, die wij gewoonlijk alleen van derzelver politieke, geschiedkundige (zigtbare) zijde beschouwen. Niet datgeen, wat wij zien, en hetgeen juist daarom geheel iets anders is, dan wat zij wilden, is derzelver doel; maar de krachtsinspanning zelve, en de daardoor meer ontwikkelde en hooger gestegene kracht van het werkende, onzigtbare. Van hier ook, dat datgeen, wat ons uiterlijk teruggang of onnutte inspanning schijnt, geenszins van dien aard is, maar altijd een voortgang in de inwendige ontwikkeling der menschheid. Nieuwe krachten werkt de kracht. En zoo blijft het eeuwig waarheid, dat het leven der menschheid een voortgang is, die zijn bepaald hooger doel bezit, dat door niets vernietigd wordt, waarvoor niets te vergeefs bestaat, en dat, ondanks alle schijnbare teruggangen en rondombewegingen, evenwel en juist daardoor, even als het rad door iedere omdraaijing, verder gevoerd wordt. Zoo is ook in het physieke de ontwikkeling van den geest, of de beschaving, de oorspronkelijke bron, waaruit de veranderingen van het menschelijk geslacht te voorschijn treden, en dien ten gevolge zullen wij ook in haar niet slechts tijdelijke veranderingen van vorm (umgestaltungen), maar ook, volgens het boven opgegeven
gronddenkbeeld, eene met de verstandelijke overeenkomende voortgaande verandering moeten aannemen. De werking der beschaving

{==389==} {>>pagina-aanduiding<<}
op het physieke is het allernaaste kenbaar door versijning der bewerktuiging, daardoor verhoogde ontvangvatbaarheid voor uitwendige invloeden, en vermindering der ruwe dierlijke kracht. Het dier gaat in dezelfde betrekking te gronde, als het verstand zich ontwikkelt. Nu komt het op de rigting aan, welke de beschaving verkrijgt. Is zij de ware, dat is, het verstand verhoogende en tot beheerscher makende beschaving, dan vergoedt de kracht van het geestige de verzwakking der dierlijkheid, torscht en behoudt het leven door matigheid, tevredenheid der ziel, geregeldheid, beheersching der driften, ja verschaft hetzelve, door de verheffing tot eene hoogere wereld, eene geheel nieuwe levens- en herstellingsbron, waarvan het dier niets weet, en die het voordeel heeft van nimmer uit te droogen, en nimmer verterend, altijd bezielend te werken, ja, den mensch boven de natuur verheffende, eene menigte harer schadelijke invloeden te ontnemen. Is echter de beschaving redeloos, bepaalt zij zich alleen tot zinnelijkheid en genot, drift en dierlijkheid (aardsgezindheid) voedende, dan is zij het verderfelijkste, ook in het physieke, verhoogt de ontvangvatbaarheid en vergankelijkheid, zonder eene andere kracht in hare plaats te stellen, verlaagt ook in het physieke den mensch diep beneden het dier, en verhaast deszelfs vernietiging.
Beschouwen wij nu de beschaving in hare afzonderlijke werkingen, zoo valt daaronder alles, wat van den mensch op aarde uitgaat; en zoo zijn de volgende hoofdzakelijke momenten diegene, welke van daar op de physische vorming van het menschelijk geslacht invloed hebben en gehad hebben, die ik echter hier slechts in enkele trekken kan aanduiden.
Voedsel en deszelfs verfijning. Buitengemeen is de invloed van het ruwe of verwerkte voedsel op de physische natuur der menschen. Hoe zachter het voedsel, des te teederder de bewerktuiging. Het eerste bevel, waarmede de wetgevers de beschaving van ruwe volken begonnen, was, geen raauw vleesch te eten.

{==390==} {>>pagina-aanduiding<<}

Kleeding, zorg voor de huid, baden, woning, onttrekking aan de koude en ruwheid van het klimaat.
Kunsten en wetenschappen; daardoor meerdere verfijning, gemakkelijkheid, zekerheid, schranderheid, genot.
Toonkunst en geneeskunde in het bijzonder; de verschillende geneeswijzen en stelsels der geneeskunde hebben eenen onloochenbaren invloed op de wijziging van het physisch karakter der menschheid gehad.
Weelde, veelvuldige oorzaak van ziekten.
Levenswijze. Ontdekkingen en uitvindingen, zoo wel tot voor- als nadeel des levens.
Nieuwe scheppingen der kunst, bij voorbeeld, van den brandewijn en deszelfs invloed; daardoor welligt zelfs voortbrenging van vele ziektestofsen.
Tezamenwoning der menschen in groote of kleine hoopen; van buitengemeenen invloed.
Staatsgesteldheden. Oorlogen, heerschzucht; verhuizingen, vermengingen der volken, der verschillende menschensoorten.
Handel en zeereizen; daardoor overbrenging der voortbrengselen van de eene luchtstreek naar de andere, welke de natuur voor dezelve niet bestemd heeft.
Bebouwing van den grond, van de oppervlakte der aarde; kunstige verandering van het klimaat. Hoe belangrijk is Duitschland niet, dat voor 2000 jaren boschachtig, moerassig en ruw was, maar thans eenen milden grond heeft!
Zelfs godsdienst, als de hoogste verheffing van den mensch tot het goddelijke en zijn binnenste herscheppende, het meest de dierlijkheid in hem vernietigende en hem de kiem van een hooger aanzijn vol vrede en liefde inplantende. Beslissend was zijn invloed op de eerste roeping van den wilden uit den stand der dierlijkheid. Beslissend is hij nog in de verschillende rigtingen, welke hij aangenomen heeft, op het verschillend karakter der volken.
II. De tweede voornaamste bron der invloeden, welke de menschheid aandoen en vormen, is datgeen,

{==391==} {>>pagina-aanduiding<<}
wat niet van den mensch uitgaat; de natuur namelijk, in zoo verre zij aan hare eigene wetten gehoorzaamt. Daartoe behoort de aarde met hare krachten en de planeten, die eenen bepaalden invloed daarop hebben. Of daarbij veranderingen plaats gegrepen hebben, die op de verandering der menschelijke natuur invloed hadden, is mogelijk, maar niet bewezen. Zij kunnen zijn:
Veranderingen in de rigting en nabijheid bij de zon; welligt meerdere helling der Ecliptica.
Veranderingen van den vorm der aarde; welligt meer klootvormig.
Veranderingen harer oppervlakte; vermeerdering of vermindering van bergen, van het water, der gewassen, enz.
Veranderingen der inwendige scheikundige natuur der aarde en van den dampkring; af en toeneming der electriciteit, van het magnetismus, enz. Een leven der aarde, dat ook zijne verschillende leeftijden, tijdvakken van toe- en afneming, eene jeugd, thans welligt eene zwakte des ouderdoms bezit.
Veranderingen der zon; toe- of afneming harer vlekken, van haar inwendig leven.
Hierbij moet vooral gewag gemaakt worden van de schepping van nieuwe natuurvoortbrengselen, welke volstrekt schijnt plaats te hebben. Ik reken daaronder de, door eenen zamenloop van ongewone betrekkingen der natuur mogelijke, voortbrenging van nieuwe fijnere stoffen, die ziekte-verwekkende zijn, en welke dikwijls aanhoudende kunnen worden; zoo als, bij voorbeeld, de peststof, de kinderpokkenstof, de venussmet. Zoo ook datgeen, wat wij epidemische constitutie noemen, en waardoor wij een bederf in de fijne, schier niet zinnelijk of scheikundig te kennen, betrekkingen en bestanddeelen van den dampkring verstaan, welk uit ons onbekende oorzaken ontstaat, nadeelig op de gezondheid werkt, en haar een nieuw en bepaald ziektekarakter mededeelt, dat zich somwijlen staande houdt en vele jaren aanhoudend blijven kan.


{==392==} {>>pagina-aanduiding<<}

II. Geschiedenis der gezondheid.

Ik ga thans tot een kort overzigt over van de physische geschiedenis der menschheid, echter in enkele trekken en opgaven. Ik verdeel het geheel in drie hoofdtijdvakken.
I Tijdvak. De voorwereld. Eenvoudige, patriarchale, nomadische levenswijze. Leven in de vrije lucht. Staat der natuur. Eenvoudige zeden. Ziekten, alleen door werktuigelijke oorzaken of gewelddadige uitwendige inwerkingen. Geene of geringe sterfte der kinderen. Later en natuurlijker dood.
II Tijdvak. De oude wereld. Begin der beschaving. Zamenwoning der menschen in steden. Zittende levenswijze. Alleenheerschingen. Hoven. Weelde. Buitensporigheden. Legerbenden. Verschijning der pest, als eene der oudste ziekten, eerst mogelijk geworden door opeenpakking van menschen in steden en legers; der melaatschheid; zelfs der hypochondrie, (waarvan wij het oudste voorbeeld bij Koning saul vinden.) Ziekten der teeldeelen; krankzinnigheid. Ten tijde van hippocrates reeds vele en velerlei ziekten, maar van een eenvoudiger karakter, bepaalder vorm en sterker hulp der natuur, meer koortsig dan langdurig. Eenvoudige, meer matigende dan geweldig aangrijpende kunst. Rome bezat eerst na een 400 jarig bestaan geneesheeren. Ten tijde van celsus en galenus in het oogloopende vermeerdering en vermenigvuldiging van ziekten, door overmaat van weelde en buitensporigheden; toenemende zwakte van den mensch; vroegere dood.
III. De nieuwe wereld. Zij begint met de invoering van het Christendom; met die wonderbare, eeuwig onbegrijpelijke menschelijke gisting, welke wij volksverhuizing noemen, waarin, door eene steeds nog onverklaarbare aandrist, eene menigte ruwe, tot dus verre onbewogene en onbekende volken plotseling uit het Noorden te voorschijn traden en de beschaafde wereld overdekten,

{==393==} {>>pagina-aanduiding<<}
en waardoor ook physisch de oude in zichzelve verzonkene en afstervende menigte weder verfrischt, met nieuwe levensstof bezwangerd en herboren werd. Deze catastrophe is het, welke, verbonden met het Christendom, in het verstandelijke, de nieuwe wereld gegrondvest en haar volstrekt van de oude gescheiden heeft. Zij maakt ook het hoofdzakelijk tijdvak van de vestiging eener nieuwe physische menschheid uit. Haar hoofdkenmerk is, dat de Europesche menschheid het stamvolk der wereld werd, van waar beschaving, zeden, levenswijze, en dus ook physische veranderingen, in het overige gedeelte der wereld overgingen en aan hetzelve haar kenmerk mededeelden. Hare geschiedenis is derhalve slechts de geschiedenis der menschheid.
Voor het physieke der menschheid in deze tijdruimte zijn de volgende de hoofd-epoquen en de belangrijkste gebeurtenissen:

1.Vernieuwde ruwheid. (J. 300.) Het strijdhaftige tijdperk der nieuwe wereld, onder oorlogen en omwentelingen; schijnbare teruggang der menschheid, doch geenszins de ruwheid der oude wereld, omdat zich de ruwe natuurmenschen met de beschaafden vermengden, en derzelver ruwe kracht weldra door de stralen van het Christendom verwarmd en veredeld werd. Van hier eene geheel eigenaardige menging der ruwe kracht met tucht en zeden.

2.Verschijning der Arabieren. (J. 700.) Derzelver vermenging met de Europesche wereld door veroveringen en kruisvaarten; hoogstbelangrijk voor de physische geschiedenis der Europesche menschheid, door mededeeling der specerijen, der Oostersche weelde, der scheikunde, (daardoor van den brandewijn, en het inwendig gebruik der metalen) van nieuwe ziektestoffen, van de melaatschheid, der pest, der pokken en mazelen; meer kunstige geneeskunde.

3.Ontdekking van Amerika. (J. 1500.) Vereeniging der menschen op den geheelen aardkloot; invoering van nieuwe physische vermogens, welke, zich over de gehee-
{==394==} {>>pagina-aanduiding<<}
le aarde verspreidende, algemeen op het menschelijk geslacht werken: koffij, tabak, aardappels, kina, waardoor menig eene ongeneeslijke ziekte geneesbaar werd. Intrede der venussmet, welke de menschheid aantast, zoo als nog nimmer eene te voren deed.

4.Zweetdrijvende geneeswijze. (17de Eeuw.) Algemeenheid der verhittende, zweetdrijvende geneeswijze; daardoor algemeenheid van purper-uitslag, blutsvlekken, de zweetzucht, eene nieuwe, daarna weder verdwenen ziekte. Eerste verschijning van den kinkhoest, der scharlakenkoorts.

5.Zenuwtijdstip. (18de Eeuw.) Door weelde, zedeloosheid, beschaving van den geest en van het gevoel, altijd hooger klimmende verfijning der menschelijke bewerktui ging; overwigt van het zenuwgestel. Ophouding der betooveringen en demonische ziekten; daarvoor (welligt slechts met verandering van den naam) algemeenheid der zenuwziekten, hypochondrie, vrijsterziekte, krampen; op het laatst magnetismus en weder-ontwaking van geheime krachten. Invoering en sterk gebruik van vergiftige planten in de geneeskunde. Verdelging der pest.

6.De aanvang der negentiende eeuw gekenmerkt door eene epoque makende gebeurtenis, de uitroeijing der kinderpokjes.


(Het slot hierna.)






{==395==} {>>pagina-aanduiding<<}

Derigt van de commissie, gelast met het onderzoek der schriften, ingekomen over den croup, op welke wijze het Hepar Sulphuris Alcalini (Sulphuretum Potassae vel Sodae) in den croup, den kinkhoest (Tussis ferina) en den catarrhus pulmonum moet aangewend worden.

(Uit l'Esprit des Journaux, Mars 1812, door f.s. alexander, Med. Doctor bij het Militaire Hospitaal te Utrecht.)

Onder de schriften, welke zijn ingekomen (waarvan reeds verslag gedaan) om naar den prijs te dingen, die door de milddadigheid van zijne Majesteit den Keizer der Franschen is uitgeloofd voor de beste verhandeling over den Croup, is er een, dat opgave doet van een middel, waarop men heeft noodig geoordeeld de opmerkzaamheid der Geneesheeren te vestigen. De Schrijver roemt op hetzelve, als op een onfeilbaar middel tegen den Croup. Hoewel het moeijelijk valt, een onfeilbaar middel (specificum) op te geven tegen eene ziekte, die onder zoo vele gedaanten en verbindingen voorkomt; zoo schijnen echter en de proeven, door den Schrijver aangehaald, en die, welke door eenige leden der Commissie zelve onlangs hiermede genomen zijn, te voorspellen, dat men zich gelukkige uitwerkingen van dit middel beloven mag.
Dit middel is de hepar sulphuris alc. (sulphuretum pot. v. sodae.) Het moet versch bereid worden, en bruinachtig van kleur zijn. De vader des Schrijvers had het hem als een zeker middel tegen den Kinkhoest nagelaten; hij zelf had het met eenen even gelukkigen uitslag in deze ziekte aangewend, en hij verzekert, dat de proeven, welke hij hiermede in den Croup genomen heeft, zijne verwachtingen ook niet te leur gesteld hebben. ‘Dit

{==396==} {>>pagina-aanduiding<<}
middel,’ zegt hij in zijne verhandeling, ‘heeft zoowel in den Croup als in den Kinkhoest aan mijne verwachting voldaan; ik kan op mijn woord betuigen, dat het mij nooit bedrogen heeft; en naar de kennis, die ik van den aard der ziekte en van de werking van dit middel heb, komt het mij niet waarschijnlijk voor, dat deze ooit onzeker zoude kunnen zijn, indien hetzelve maar niet te laat aangewend worde.’ De Schrijver laat het gewoonlijk met honig vermengd nemen. De gift van dit middel, van het begin der ziekte tot dat dezelve merkelijk is afgenomen, is van 6 tot 10 greinen des morgens, en gelijke gift des avonds; men vermindert deze giften, naar mate de zieke begint te beteren; in de laatste dagen geeft men slechts de helft der bovengemelde giften. Het dreigend gevaar alleen, en niet de ouderdom, moet ons bepalen, dezelve grooter of kleiner te geven.
De Schrijver dringt er op, dat de apotheker iedere gift in een wel toegemaakt fleschje zende, en hij laat dezelve eerst op het oogenblik, wanneer ze genomen moet worden, met den honig vermengen. Volgens hem is de beste wijze om het de kleinste kinderen te doen nemen, dat men den vinger, met dit mengsel bestreken, in den mond der kinderen steke, en dien zoo lang daarin late, tot zij alles afgezogen hebben. Geeft de lijder hetzelve over, dan moet men hem terstond eene andere gift toedienen. Men kan het ook in een lepel melk of water, met siroop vermengd, of onder de gedaante van eenen brok geven. Kinderen, die ouder zijn, nemen het gemakkelijker op eene der laatst genoemde wijzen. Indien de Geneesheer niet volkomen staat kan maken op de genen, die om den zieken zijn, zoo doet hij wel, de gift in zijn bijzijn te laten nemen.
De lippen en het inwendige van den mond worden wit door de werking der zwavellever, en eene meer- of mindere warmte doet zich in de maag gevoelen, naar mate het middel zich daarin verspreide. Meestal wordt op

{==397==} {>>pagina-aanduiding<<}
de eerste giften eene lijmachtige, somwijlen sterk zamenhangende stoffe uitgebraakt, die door de zwavellever groenachtig geverfd wordt.
Gewoonlijk, zegt de Schrijver, bespeurt men merkelijke verligting, reeds van den eersten of tweeden dag, dat dit middel toegediend is; het is echter niet te min noodzakelijk, het tot de volkomene genezing voort te gebruiken, zelfs nog eenigen tijd daarna, om wederinstorting voor te komen. Is het kind nog aan de borst, zoo laat men hetzelve daarmede gedurende de geheele behandeling voortgaan. De andere lijders staat de Schrijver slechts vloeibare of ligte spijzen toe, naar mate hun toestand meer of minder belangrijk is.
Het sulphuretum pot. vel sodae geneest niet alleen, maar voorkomt ook den Croup. Bij de geringste voorteekenen dezer ziekte geeft men hetzelve als voorbehoedend middel, op dezelfde wijze en in dezelfde giften.
De Schrijver geeft geene andere regelen op, die bij het aanwenden der zwavellever in acht moeten genomen worden; dan de Commissie, belast met het onderzoek, meent te mogen veronderstellen, dat in die gevallen, waar de Croup met ontsteking vergezeld gaat, de voorzigtigheid vordert, de zwavellever niet eerder aan te wenden, dan nadat men eerst deze toevallen door de gewone middelen heeft tegengegaan.
Zonder twijfel verdient een geneesmiddel, dat zich zoo voordeelig onderscheidt, en hetwelk een klein getal naauwkeurig gedane waarnemingen eene voldoende werking schijnen toe te kennen, tot verdere proeven, op wier echtheid men staat kan maken, gebezigd te worden, het zij om met zekerheid over deszelfs nuttigheid uitspraak te kunnen doen, het zij om het Gouvernement in staat te stellen den Schrijver te kunnen beloonen, indien zijne opgaven door de ondervinding gestaafd worden. De volgende maatregelen zijn derhalve tot bereiking van dit oogmerk dienstig beschouwd:

1o.Alle Geneesheeren worden uitgenoodigd, uit naam

{==398==} {>>pagina-aanduiding<<}
van het Fransche Gouvernement, om het sulphuretum pot. vel sodae aan te wenden, zoo dikwijls zich de gelegenheid hun zal aanbieden. Zij worden verzocht, dit niet alleen in den Croup, maar ook in den Kinkhoest, den catarrhus pulmonum en andere dergelijke ziekten te doen.

2o.Bijzonder wordt den genen, die zich met deze proeven zullen bezig houden, aanbevolen, om door de naauwkeurigste waarnemingen te trachten te bewijzen, in hoe verre de voortgang van den Croup door de aanwending bijzonder van dit middel kan worden gestuit; of al de soorten van den Croup, van wat aard ook, even zeer vatbaar zijn voor de werking der zwavellever; en eindelijk, of men dezelve in al de tijdperken der ziekte met het zelfde nut kan aanwenden, dan of men de giften moet regelen naar de tijdperken, dat is, in het begin der ziekte, bij den hoogsten en duidelijksten graad der ontsteking, en wanneer de ontsteking door gepaste middelen is tegengegaan.

3o.Al deze waarnemingen zullen terstond aan Z.E. den Minister van Binnenlandsche Zaken gezonden worden.


Parijs, Augustus 1811.

(get.)

lepreux, President.

hallé, balleroy, chaussier, leroux, duchanoy, pinel, portal, royer.
collard, Secretaris.





{==399==} {>>pagina-aanduiding<<}

Berigt, wegens een zonderlingen aanhang te Martavan, in Syrie.

(Ontleend uit j. griffiths Travels.)

- In den namiddag kwamen wij te Martavan. Van deze plaats hadden wij hooren spreken op eene wijze, welke al onze nieuwsgierigheid ten sterkste gaande maakte: en, in der daad, de gewoonten, daar aangenomen, stemmen zoo weinig overeen met al onze denkbeelden van betamelijkheid en welvoegelijkheid, en zijn daarenboven zoo zeer aangekant tegen alle beginselen van godsdienstigheid, dat, indien geachte Reisbeschrijvers des niet gewaagd hadden, ik zou geschroomd hebben te spreken van 't geen ik gezien heb, uit vreeze van mijne waarheidliefde verdacht te zullen maken.
Zoo dra wij het dorp intraden, verzamelden de inwoners zich rondsom ons, en, eer wij van paard gestegen waren, trokken zij ons bij de kleederen, om ons over te halen, dat wij bij hen zouden intreden. Onder deze verzoekers was een man, die een zeer gunstigen opslag van oog en eene innemende houding had, vergezeld van drie vrouwen, die, schoon derzelver kleur olijfverwig was, eene bevallige gestalte hadden. De man luisterde mij de Turksche woorden in 't oor: Keff-var, keff var-geld! zoo veel als: ‘Kom bij mij in, gij zult het zeer goed hebben!’
Mijn reisgenoot vond zich, zoo wel als ik, genegen, om van eene zoo verpligtende aanbieding gebruik te maken; wij wezen dus de aanzoeken van anderen af, en volgden onzen gastheer naar zijn huis, van leem gemaakt. De vrouwen droegen loshangende kleederen, hadden een scherpgepunt hoofddeksel, verschillende van alle, welke mij, tot dus lange, onder het oog gekomen waren. Zij betoonden zich vrolijk, gemeenzaam, en spraken op een zeer

{==400==} {>>pagina-aanduiding<<}
hoogen toon. Ongelukkig kon het gesprek alleen tusschen deze schoonen gevoerd worden: want ik verstond geen Arabisch, en mijn reisgenoot, schoon bedreven in de Oostersche talen, verstond de uitspraak niet dezer lieden. Men ging ter tafel, en onder andere noodigde een rookende geitenbout ons uit om er van te eten. Men liet een geestrijken drank rondgaan, en onze gastheeren en gastvrouwen deelden gelijkerhand in de vreugde van het feest: de eerstgemelden waren drie in getal, en vier vrouwen zaten voorts aan tafel.
Na dat wij allen wel getafeld hadden, verscheen de koffij en de pijpen. De mannen verwijderden zich, de een na den anderen, en keerden, na verloop van eenige minuten, weder. Zij schenen zeer veel genoegen te vinden in de aardigheden, welke zij onderling pleegden, en gaven ons door teekenen te kennen, dat wij onszelven moesten aanmerken alsof wij t'huis waren. Met één woord, zij lieten ons volkomene vrijheid om met de vrouwen te praten. Die vrijheid was iets zeer strijdigs met de jaloersche wederhouding, welke wij op de geheele reis duslang ontmoet hadden, zelfs op plaatsen, op een zeer kleinen afstand van dit dorp. Dit wekte onze nieuwsgierigheid op, en wij hadden gelegenheid om ons met eigene oogen te overtuigen van eene zaak, welke wij tot hiertoe voor een vertelseltje gehouden hadden.
's Morgens begroetten onze gastheeren ons op de minzaamste wijze. De vrouwen zoo wel, als de mannen, vergezelden ons tot het huis, waar wij onze paarden gelaten hadden. Met een geschenk van eenige piasters waren zij hoogst voldaan.
De geschiedenis van dit zonderlinge volk is weinig bekend; schoon de Europeanen van Aleppo dikwijls dit dorp Martavan, alsmede Testin, niet wijd van daar gelegen, en door dergelijk slag van volk bewoond, bezocht hebben.
Men wil, dat het eene secte van Ansariens is, en dat deze stam herkomstig is van een grijsaard, die ten

{==401==} {>>pagina-aanduiding<<}
jare 891 in het dorp Nasar, bij Kouffa, woonde. Onder verscheiden godsdienstige leerstellingen, dezen sectarissen eigen, treft men er aan, die de losbandigheid van zeden zeer begunstigen; en zij grijpen diensvolgens alle voorkomende gelegenheden aan, om, wanneer vreemdelingen in hun oord komen, dezen hunne vrouwen aan te bieden. De plegtigheden van hunnen godsdienst strooken met deze begrippen. Voor het overige zijn ze weinig bekend.
De kleur van het vel der mannen is veel donkerder dan die der vrouwen; zij maken geen werk van den opschik, en stemmen daarin met de zeden der Arabieren overeen. De vrouwen zijn van eene bevallige gestalte, hebben zeer witte tanden, en, daar de kleederen de leest niet prangen, behoudt hare taille geheel en al de natuurlijke schoonheid.
De Arabieren noemen de inwoners van Martavan Nassairis. In assemanni Bibl. Orient. treffen wij dit berigt wegens de herkomst dezer secte aan: In 't jaar der Grieken 1202 (dat is, volgens der Christenen jaartelling, 891) leefde omstreeks Kouffa, in het dorp Nasar, een grijsaard, die, door zijn vasten, zijn bidden en zijne armoede, zich voor een heiligen deed doorgaan. Velen uit het gemeene volk verklaarden zich voor zijne aanhangers. Hij koos onder dezen twaalf personen uit, om zijne leer te verbreiden. Maar de bevelhebber der plaatse, ongerust over de daaruit ontstane bewegingen, deed den grijsaard vatten en in de gevangenis werpen. Eene slavinne des kerkerbewaarders, met 's mans lot bewogen, beraamde een plan te zijner verlossinge. Welhaast deed er zich eene gelegenheid op, welke zij niet liet voorbijglippen. De kerkerbewaarder dronken en in vasten slaap zijnde, nam zij zachtkens de sleutels weg, die hij onder zijne hoofdpeluw verborgen had: na voor den grijsaard de deur der gevangenisse geopend en hem uitgelaten te hebben, bragt zij de sleutels ongemerkt ter vorige plaatse. Wanneer de kerkerbewaarder 's volgenden daags den

{==402==} {>>pagina-aanduiding<<}
gevangenen ging zien, stond hij zeer versteld de gevangenis ledig te vinden, zonder eenig teeken van gepleegd geweld ter ontkominge te ontdekken. Hij viel daarop in het begrip, dat de grijsaard door een Engel uit de gevangenisse verlost was, en deed zijn best om dit gerucht te verspreiden, 't geen tevens diende om hem voor alle navraag te dekken. De grijsaard verhaalde dezelfde zaak aan zijne leerlingen, en zette zijne prediking ijveriger dan ooit voort. Hij schreef zelfs een boek, waarin men onder andere leest: Ik, van het dorp Nasar, heb Christus gezien, die het Woord Gods is, die Ahmud is, Zoon van Mahommad, Zoon van Hanasa, van den stam van Ali, die ook Gabriël is; hij heeft mij gezegd: ‘Gij zijt de mensch, die leest (met verstand); gij zijt de mensch, die waarheid spreekt; gij zijt de kameel, die de geloovigen voor den toorn behoedt; gij zijt het lastdier, dat derzelver last draagt; gij zijt de Heilige Geest, en Johannes, de Zoon van Zacharias. - Ga heen, predik den volke, en leer hun, dat zij biddende vier kniebuigingen maken; namelijk, twee voor het opgaan der zonne en twee na derzelver ondergaan, met het aangezigt naar Jeruzalem gekeerd: men zegge driemalen: god almagtig! god de allerhoogste! god de zeer groote! - dat zij niet meer dan het tweede en derde feest waarnemen; dat zij in een geheel jaar slechts twee dagen vasten, geene afwasschingen doen, geen bier drinken, maar wijn zoo veel hun lust;
eindelijk, dat zij zich van het vleesch der verscheurende dieren onthouden.’ - Deze grijsaard, naar Syrie getrokken zijnde, verspreidde die begrippen onder de landlieden, die in menigte tot hem toevloeiden. Na eenige jaren geraakte hij weg, zonder dat men weet, wat er van hem geworden is.
De Heer griffiths merkt te dezer gelegenheid op, dat het woord Nasar de benaming is, waarmede men de Christenen in Syrie aanduidt, en houdt de ver-
{==403==} {>>pagina-aanduiding<<}
melde historie voor het verhaal eener gebeurtenisse uit de Heilige Schrift, door onkunde misvormd.




Fragment van Caledonie, of reize door Schotland; briefswijze medegedeeld door mevrouw Von Berlepsch aan den beroemden J.G. von Herder.

(Vervolg en slot van bl. 372.)

Glascow, eene fabrijk- en koopstad, bevindt zich in den bloeijendsten staat. Veel zoude ik er van kunnen zeggen, indien ik van dusdanige steden niet eene soort van afkeer had; haar voorspoed bedroeft mij, omdat dezelve, naar mijn inzien, altijd gekocht wordt ten koste van den landbouw en de bevolking ten platten lande. Zij, die Edimburg en Glascow gekend hebben, nu dertig jaren verleden, ten tijde der vereeniginge der Parlementen (van Groot-Britannie), zien niet zonder verwondering derzelver volkrijkheid en grootheid, en de oneindige menigte van fraaije gebouwen, tegenwoordig in deze twee steden voorhanden; bezwaarlijk kan men gelooven, dat, tot op dien tijd, Glascow geene andere werkzaamheid bezat dan de zalmvisscherij.
Men heeft mij verzekerd, dat, tot op de vereeniging met Engeland, Glascow slechts twaalfduizend zielen bevatte; tegenwoordig telt het over de tachtigduizend; allerwegen worden er nieuwe huizen gebouwd, in welke nieuwe bewoners in menigte zamenvloeijen; dikmaals zijn de huizen verkocht of verhuurd, eer zij half voltooid zijn. De bouworde is eenvoudig en deftig; de straten zijn lang, ruim en welgeschaard, de huizen sterk, fraai en welverlicht; alle pleinen zijn met fraaije pakhuizen bezet.
Verscheiden dagen heb ik besteed aan het bezigtigen van de onderscheidene fabrijken, en van de werktuigen, welke tot dezelve gebruikt worden. De vuurmachine trok inzonderheid mijne opmerking; mijns bedunkens is

{==404==} {>>pagina-aanduiding<<}
het eene der merkwaardigste hedendaagsche uitvindingen, zoo wel als de gloeijende cilinder, over welken het neteldoek met eene verbazende snelheid wordt getrokken, om de knoopen en de oneffenheden weg te nemen. Digt bij de stad staat ook eene katoenspinnerij; doch zij kan met die van Lanark niet vergeleken worden. Dit alles heb ik met een onkundig oog bezigtigd, en laat het voor de kenners over, eene oordeelkundige beschrijving te geven van de voorwerpen, den koophandel en de fabrijken van Glascow betreffende.
In weerwil van mijnen natuurlijken afkeer van den Baal onzer eeuwe, die vooral op dit eiland regeert, den geest van koophandel, heb ik niet zonder deelneming de scheepvaart gezien langs het nieuwe kanaal, hetwelk de Forth en de Clyde vereenigt: het is vijfendertig mijlen lang, tachtig voeten (*) diep, zesenvijftig voeten wijd van boven, en zevenentwintig op den bodem; het kan van schepen van vierhonderd last (†) bevaren worden; op vele plaatsen voert hetzelve hen van den eenen heuvel naar den anderen, door middel van onmetelijke waterleidingen, onder welke de groote weg doorloopt. Eene dier waterleidingen, in de nabuurschap van Glascow, is achtendertig voeten hoog. Hoe rijk moet wel de natie zijn, welke dusdanige inrigtingen bezit, ondernomen op kosten van partikulieren, zonder onderstand van de zijde van het Gouvernement! En welke bron van rijkdommen ook voor Glascow, hetwelk daardoor het middelpunt is geworden van den koophandel tusschen de west- en de oostkust van Groot-Britannie! Digt bij de stad en aan het kanaal is eene kleine haven,

{==405==} {>>pagina-aanduiding<<}
Dundas-haven genaamd, die reeds het schouwspel van groote werkzaamheid vertoont: pakhuizen en tolhuizen worden er aangelegd, en welhaast zal het eene nieuwe stad worden.
Meer verwonderde ik mij hier dan te Edimburg, dat ik er geene openbare wandelwegen vond, zoo min binnen als buiten de stad; geene van die vermakelijke herbergen, welke men elders aantreft, in welke het volk in het schoone saizoen zich komt verlustigen. Deze soort van vermakelijkheid, die met de weelde of met de mode in verband staat, dunkt mij welvoegelijk te zijn voor eene koopstad, zoo rijk als Glascow. De kooplieden hebben geene gelegenheid om hunnen geheelen zomer in afgelegene landhuizen door te brengen, zoo als de meest gegoede inwoners van Edimburg en Londen de gewoonte hebben. Wel is hier eene wandelplaats, die aangenaam zijn zoude om hare ligging, indien zij meer bezocht en beter onderhouden wierd; het is een ruim grasveld, met eenige lanen schoone boomen, tusschen de rivier en de stad, op twee groote bruggen uitloopende; doch nooit ziet men er iet anders dan eenige honderden waschvrouwen: weinig belangrijks biedt dit gezigt den dichter en den denker aan!
Te Glascow ziet men nog eene fraaije hoofdkerk van eene deftige bouworde, de eenige, geloof ik, welke de dweeper knox, in zijnen hervormingsijver, gespaard heeft; daarin wordt de dienst verrigt, en de banken en gestoelten, met welke dezelve overladen is, veroorzaken in dezelve eene volkomen regtzinnige duisternis. In de nabijheid staat eene zeer aardige nieuwe kerk; ik heb het genoegen gehad, aldaar wederom eene gepaste en aangename godsdienstige vergaderplaats te ontmoeten. De overdrevene eenvoudigheid, om niet te zeggen de aanstootelijke onachtzaamheid, met welke de Presbyteriaansche kerken in Schotland onderhouden worden, baart zoo veel te meer ergernisse, als dezelve kontrasteert met den smaak en de kostbaarheid, die in de andere gebouwen

{==406==} {>>pagina-aanduiding<<}
heerschen. Mijns bedunkens mag dit worden toegeschreven aan den onbezonnen ijver van dien zelfden knox, die, ten behoeve van eenen zuiver geestelijken eerdienst, op eene zeer stoffelijke wijze zijne maatregels had genomen! Te verwonderen is het, dat een enkele verhitte kop tot zoo verre de natuurlijke denkbeelden van schoonheid, orde en welvoegelijkheid heeft kunnen doen ontaarden onder eene beschaafde natie, en dat deze invloed en deszelfs heillooze gevolgen eeuwen lang hebben stand gehouden. Mij is verhaald, dat eene dame, op zekeren dag, bij de vrouw des leeraars van haar dorp klaagde over de morsigheid der kerk; er nevens voegende, gaarne alle zondagen den openbaren eerdienst te willen bijwonen, indien haar wierd toegestaan, haar gestoelte te laten schoonmaken. ‘Goede God!’ hernam de vrouw des leeraars, ‘uw gestoelte laten schoonmaken! Neem dit niet in uw hoofd! mijn man zou denken dat gij Roomschgezind waart.’
Knox had al de orgels vernield; eerst sedert onlangs heeft men een begin gemaakt om ze in eenige kerken te herstellen, tot groote ergernis der Presbyterianen van het oude licht. ‘God vergeve het mij,’ zeide eene dame, die voor de eerste maal het orgel hoorde spelen; ‘ik vond die muzijk zeer fraai.’
Verder zag ik, met veel vermaak, te Glascow, een onlangs gebouwd hospitaal. Ik weet niet waardoor en hoe het kome, dat men, op alle plaatsen, welke ik bezoek, mij altijd de akademiezalen en de openbare boekerijen laat bezigtigen. Intusschen weet de hemel, en gij weet het ook, mijn waarde herder, welk eenen afkeer ik van allen wetenschappelijken toestel hebbe; ongelijk meer houd ik van de wijsheid en het vernuft der levenden, dan van het stof van folianten. Mijn oog viel op een Bijbel, verdeeld, liever getravesteerd, in korte, zeer aardige verzen; de eerzame boyd, die dit oneindig werk ondernomen heeft, bedoelde zekerlijk niet, een belagchelijk werk te vervaardigen; hij meende het wel, en was

{==407==} {>>pagina-aanduiding<<}
zeer godsdienstig; maar men kan zich niet onthouden van lagchen over de berijmde rede, welke hij jonas, in den buik van den walvisch, in den mond legt. Niemand der vermaarde geleerden van deze Universitelt heb ik gezien dan den Hoogleeraar millar, schrijver van een uitmuntend werk over het onderscheid van levensstanden.
Èen oordeel te vellen over de zeden en de inborst der bewoneren van eene plaats, alwaar men slechts eenige dagen vertoeft, is, mijns bedukens, de zaak eens onpartijdigen en waarheidlievenden reizigers niet; eenige wenken daaromtrent te geven, is al wat hij zich mag veroorloven, mits achter zijne aanmerkingen een vraagteeken plaatsende. Ik heb dan gedacht, te Glascow te hebben opgemerkt goedaardigheid, regtschapen- en omzigtigheid, kleinen trek tot luidruftige en openbare vermaken, weinig zucht tot gezelligheid. De geest des koophandels oefent alhier zijnen invloed, even gelijk in alle steden, alwaar hij heerscht. Nogtans ontmoet er een vreemdeling meer deelneming, herbergzaamheid, en zelfs verkeering, dan te Edimburg, alwaar het bedwang en de vervelende etiquette hunnen zetel hebben gevestigd.
Deze is mijn laatste brief over deze stad; binnen kort gaan wij haar verlaten, om de altijd schoone en goede natuur weder te vinden: zelfs wanneer zij zich onder eene strenge en woeste gedaante vertoont, altijd stemt zij onze ziel tot zachte en teedere gewaarwordingen; hare zuivere en treffende harmonie verkwikt langen tijd de ziel, en geeft voldoening aan het hart.

Onze eerste pleisterplaats was Dunbarton. Geweldig speet het macdonald, dat de avondstond niet helderder was, en ons geene gelegenheid gaf, om de rotsen van Dunbarton in al hare schoonheid te zien: maar bij welke gelegenheden voelt niet de mensch de grenzen zijner krachten en de nietigheid zijner uitzigten? De hemel was met wolken bedekt; en het fraaije tooneel,

{==408==} {>>pagina-aanduiding<<}
waarin ik, bij voorraad, mij verheugd had, werd, zoo als vele tooneelen mijns levens, in het oogenblik als ik het genieten zoude, verdonkerd. Het is dan alleen door behulp der beschrijving en der verbeelding, dat ik een denkbeeld heb kunnen maken van de majesteit en het belangrijke, welke dit gezigt moet voorstellen. In een helderder oogenblik, evenwel, klaarde de mist op; de rots van Dunbarton was eenige oogenblikken geheel zigtbaar, en ik konde er mijn gezigt niet van afwenden. Dezelve verheft zich, op eene schilderachtige wijze, boven de Clyde; haar voetstuk rust op eene punt vrij nabij den oever, en haar majestueuze top hangt geheel en al over de rivier; dreigende is haar vertoon, en treft zoo veel te meer, omdat de omliggende bosschen en velden volmaakt effen zijn. De top verdeelt zich in twee punten; op de eene staat een oud fort, aan welks voet men het huis des kommandants en eenige andere gebouwen ziet. Het stadje Dunbarton ligt op eenigen afstand tusschen de Clyde en de Leven. Zeer schilderachtig is dit geheele gezigt, en moet het nog veel meer zijn, wanneer men, bij helder weder, den loop van de Clyde tot aan zijnen wijden mond kan naöogen; men ziet aldaar zeilende schepen, en aan de oevers der golf de steden Greenck, Glascow-haven en vele andere: bergen, op een azuurkleurigen grond geteekend, sluiten den horizon.
Niet onaannemelijk is de gissing, dat Dunbarton het aloude Balclutha van ossian, en de Clyde de rivier is, door den vermaarden Bard Clutha genoemd. Het gezigt van de plaatselijke ligging heeft mij aan die meening den voorrang doen geven boven die van den Heer laing, van welken ik in het vervolg gelegenheid zal hebben te spreken. Ik verbeeld mij reeds op den klassieken grond van ossian's gedichten mij te bevinden. Zoude het de eigenliefde van helvetius zijn, of wel de stoffelijke organisatie van buffon, door middel van welke ik die onvrijwillige huivering zal verklaren, die verrukking, in welke wij ons verbeelden klanken te hooren, schimmen

{==409==} {>>pagina-aanduiding<<}
of beelden te zien, aan het verledene verbonden, en die ons gansche wezen geheel doordringen? Wij hebben die huivering ondervonden; wij hebben die doffe en afgelegene klanken gehoord; wij hebben die zeldzame verschijningen gezien: ongetwijfeld zijn het dwalingen en begoochelingen van dien benevelden hemel, onder welken ossian leefde, en welke hem die zoo tooverkrachtige gezangen inblies, welke, na zoo vele eeuwen, nog eene zoo vermogende werking op mijne verbeeldiug oefenen, en over welke ik mij niet schaam.
Buchanan heeft ontdekt, en de Hoogleeraar anderson van Glascow heeft met vele proeven bewezen, dat de rots van Dunbarton, op vele plaatsen, eene magnetische kracht bezit, die op de magneetnaald een vrij sterken invloed heeft. Die eigenschap, welke deze rots gemeen heeft met de Bazaltrotsen van Staffa en met den Reuzenweg in Ierland, laat zich, waarschijnlijk, uit dezelfde oorzaak verklaren, als de magnetische kracht der ijzeren staven, in de open lucht regtstandig geplaatst. Om mijne hulde ook aan eenen hedendaagschen Engelschen dichter te bewijzen, zette ik mij neder op eene plaats, alwaar smollet dikmaals aan zijne dichterlijke verrukking botvierde; het is aan den voet van een ouden steenen boog, die tot eene kapel, digt bij de Leven, schijnt behoord te hebben; hier sleet de dichter vele van de schoone uren zijner jeugd, in het bezingen van de belangrijke tooneelen, welke hem omringden. Zijn lierzang aan de rivier Leven is eene bekoorlijke en echte schilderij van het gewest.
Ongeveer eene mijl van Dunbarton zagen wij het huis, waarin die bevallige dichter geboren is en zijne kindsche jaren sleet. Digt aan den weg staat een tamelijk hoog gedenkteeken, waarin een Latijnsch opschrift is uitgehouwen, vol edelheid en gevoel, maar wat te lang. Het is het werk van eenen anderen smollet, bloedverwant en vriend des dichters.
Ook bewees ik mijne hulde aan de schim van geor-
{==410==} {>>pagina-aanduiding<<}
ge buchanan, welken ik, echter, alleen uit de Historie ken. Deze zeldzame man deed eer aan zijne eeuw, hoewel hij van dezelve gelasterd en vervolgd werd. Hij was leermeester van twee zeer onderscheidene menschen; de eene was de schoolvos, de sombere, de bekrompendenkende jacobus de VI, de andere de beminnelijkste der wijsgeeren, montaigne. Buchanan verdient inderdaad, door de diensten, welke hij aan de letterkunde van zijn vaderland heeft gedaan, den Obelisk, te Killearn, zijne geboorteplaats, te zijner gedachtenisse opgerigt. Aldus geplaatst, doet een monument, mijns bedunkens, veel meer uitwerking, dan wanneer het onder eene menigte andere vermengd is, met ijdelen trots naast elkander staande op eene plaats, tot eene groote stad behoorende. In het eerst had men het voornemen, het gedenkteeken in eene straat te Glascow te plaatsen, naar zijnen naam de Buchanan-straat genoemd; doch de plaats, in zijne geboortestad aan hetzelve toegewezen, dunkt mij, met het voorgestelde oogmerk, zijne gedachtenis te vereeren, beter te strooken.
Het gezigt van het meer Lomond veroorzaakte mij eene levendige verrukking van vreugde, welke ik, gedeeltelijk, toeschrijf aan de herinnering van de meren van Zwitserland, en van de gelukkige uren, welke ik in derzelver nabijheid heb doorgebragt. Het meer Lomond is het grootste der Engelsche meren; het is dertig mijlen lang, tien breed, en bevat twintigduizend akers oppervlakte. Dit meer bezit eene eigenschap, aan hetzelve bijzonder eigen, en die het van alle mij bekende meren onderscheidt: ik bedoel de menigte zijner eilanden; zij zijn, meen ik, tweeëndertig in getal, allen van onderscheidene grootte; sommigen hebben eenen omtrek van tusschen de vier en vijf mijlen; anderen kan men in acht minuten viermaal rondloopen. Lieve boschjes, uitloopende strooken lands, eene prachtige nabuurschap van bosschen; aan de eene zijde fraaije weilanden, aan de andere de grootsche Ben-Lomond, (ben beteekent, in het

{==411==} {>>pagina-aanduiding<<}
Welsch, een hoogen berg) die, aan het einde, in de gedaante van eene piramide rijst: zie daar slechts eenige trekken van een tafereel, hetwelk mijne verwachting verre overtroffen heeft. Hadde ik, voor eenige oogenblikken, daarnevens kunnen voegen de ijsbergen der Alpen en de zon van Italie, met de tooverachtige uitwerksels van het licht, ik zoude mij verbeeld hebben, verplaatst geweest te zijn aan de boorden van het Groote Meer, of van het meer Come. Maar misschien ook bevat de droefgeestige rust van dezen strengen hemel, welks azuurkleur door de dampen wordt afgebroken, iets verheveners, en hetwelk meer voor de menschelijke ziel voegt, bestemd om meer te lijden dan te genieten. Meer behoeft zij een vertoon, welk hare krachten opwekt, dan gewaarwordingen, die haar verteederen. Beter voegt voor haar zulk een hemel, dan de schitterende en betooverende tooneelen des klimaats van Italie. Jammer is het, dat de fraaije boorden van dit meer zoo stil zijn: de ziel des wijsgeerigen denkers bedroeft zich, dat niemand genot heeft van de schoonheden dezer verhevene natuur. Hoe volkrijk en levendig zoude, in de nabijheid van Londen, dit meer zijn! Hoe zoude het zelfs zoodanig zijn in Helvetie! Waarom is het ook hier niet alzoo? Waarom ziet men, aan deze romaneske oevers, slechts een klein getal fraaije huizen van rijke eigenaren, en een of twee kleine dorpen? Onvruchtbaar is zekerlijk dit oord niet; de schoone weilanden, de kloeke boomen, welke ik er zie, kondigen een milden grond aan; maar dezelve is de eigendom van eenige rijke Lairds, die, met hunne inkomsten zich vergenoegende, niet als ik gevoelen, niet zien, hoe zeer hunne woningen zouden verfraaid worden, indien zij dezelve wisten te omringen van werkzame handen en vergenoegde harten... Welk eene lieve eenzaamheid is die dezer eilanden! Welk een verblijf voor een
denker, voor een dichter, voor twee gelieven, of voor een gezin van deugdzame en vredelievende menschen, die hier zichzelven en de natuur kwa-
{==412==} {>>pagina-aanduiding<<}
men genieten! In mijne verbeelding plaats ik, op een dozijn der grootste eilanden van dit meer, kleine, eenvoudige, doch gemakkelijke huizen, bewoond van vredelievende, goedwillige, kundige menschen, die elkander beminnen en wederzijdsche dienstvaardigheid betoonen, elkander boeken en nieuwspapieren leenen, elkander behulpzaam zijn en de genoegens dezes levens over en weder vermeerderen, elkander met kleine schuitjes dikmaals komen bezoeken, allen gezamenlijk nu en dan bijeenkomen op de eene of andere dier bevallige plekken, zoo menigvuldig aan de oevers van dit meer, of op den top van Ben-Lomond. Welk een leven! welk een droom! welk een Elysium! - In plaats van dat alles, zijn deze bekoorlijke eilanden woest; op eenigen derzelven ziet men oude vervallene torens, overblijfsels van kloosters, die het oord verfraaijen en een droefgeestigen indruk veroorzaken; doch geene huizen.
Een dezer eilanden, welk het was weet men niet meer, was, naar men verzekert, eertijds drijvende, en veranderde dikmaals van plaats. Mijn geliefde dichter, delille, heeft van dit belangrijk onderwerp der dichtkunde partij getrokken. Plinius, meen ik, spreekt ook van een drijvend eiland. Er zijn, te dezen opzigte, hier te lande, verscheiden lezingen: sommigen houden deze overlevering voor een vertelseltje; anderen zijn van gedachten, dat in de barbaarsche tijden, toen er binnenlandsche oorlogen woedden, de bewoners van den oever van het meer, bij de aannadering des vijands, met houtvlotten de vlugt namen, en zich op deze eilanden verscholen, en, het gevaar voorbij zijnde, met hunne vlotten terugkeerden; en dit zoude tot het denkbeeld van drijvende eilanden aanleiding gegeven hebben. Liever zoude ik gelooven, dat eenige brokken lands, door stormwinden of door eenige andere oorzaak, van de oevers afgescheurd, eenigen tijd op het water dreven, door de ineengestrengelde wortels van boomen en planten ondersteund, tot dat de wind hen van nieuws gevoerd had tegen den oe-
{==413==} {>>pagina-aanduiding<<}
ver of tegen eenig eiland, waaraan zij zich vasthechtten. Geloofwaardige reizigers verzekeren, dat dit verschijnsel dikmaals wordt gezien op de rivier Obi in Siberie. Ik weet niet, of gij u herinnert, dat, op den dag der aardbevinge te Lissabon, het meer Lomond in eene sterke beweging was; spoedig rees het water eenige voeten, liep eveneens af, en viel verscheiden voeten beneden de gewone hoogte; eenige uren was het als eb en vloed. Op den oever werd eene schuit gevonden, meer dan tachtig voeten van de plaats, alwaar zij was vastgemaakt.
Wij pleisterden eenige uren te Luss, een dorp aan den oever van het meer, in eene bekoorlijke ligging. Ik vond aldaar alle voorwerpen vereenigd, welke een landschap belangrijk kunnen maken. Indien ik een verblijf in Schotland moest kiezen, het zou gewisselijk aan het meer Lomond zijn; en indien ik voor nijd vatbaar ware, ik zou die drift ondervonden hebben, van wege een zeer fraai landgoed, zeer digt aan het meer, toebehoorende aan eene familie colquhouns, (men spreekt hier uit Coluhn) welke ik te Edimburg had leeren kennen. Rosedoé is de naam van dat bekoorlijk landgoed: niets minder dan poëtisch is, in het Welsch, de beteekenis diens welluidenden naams. Zeer vermakelijk ligt Rosedoé op eene landtong, meerwaarts strekkende tusschen boomen en weilanden tegenover den statelijken Ben-Lomond. - Ik ben ni t historiekundig, en zal u niet lang ophouden met de treurige gebeurtenissen, van welke dit fraaije oord, maar al te dikmaals, tot het bloedige tooneel verstrekt heeft. De talrijke, dappere en onstuimige Clans, welke vele eeuwen lang dit oord bewoond hebben en hetzelve als hunnen eigendom beschouwden, kenden geene andere wetten dan de erfvooroordeelen eener woeste glorie, geene andere wetenschap dan die der wapenen, geen ander vermaak dan het bestrijden en overwinnen van een magtigen vijand door geweld of door list. Over en weder behandelden zij malkander als de wilde dieren van onderscheiden soorten; nu eens ge-
{==414==} {>>pagina-aanduiding<<}
bruikten zij de edelmoedige dapperheid des leeuws, dan wederom de bloeddorstige listigheid des tijgers, somtijds de woede der wolven en hyena's. Het was niet meer die edele kloekmoedigheid, door de liefde, het mededoogen, de regtvaardigheid en de edelmoedigheid verzacht, welke de verhevene zangen van den Bard
ossian ademen. Aanmerkelijk is het, dat men, nog ten huidigen dage, zoo vele sporen aantreft van de zeden en de karakters, door ossian bezongen, bij de bewoners van dit gewest: bij voorbeeld, in de plaatsen en zaken, in zekere in het oog loopende trekken te midden eener poëtische en zwaarmoedige verbeelding, in de wijze van de natuur te beschouwen, enz; terwijl men er in het geheel niets wedervindt van al hetgene daarvan het geringste denkbeeld kan geven bij hen, die onmiddellijk na dezen dichter geleefd hebben, noch van hetgene hij aanwees als het nationale karakter zijner tijdgenooten, van derzelver zoo wel onverschrokken als altijd edel gedrag in den oorlog, van hunne edelmoedigheid omtrent hunne vijanden. Zoo treffende zijn de tafereelen, welke hij van de zeden van zijnen tijd ophangt, dat derzelver echtheid zich niet laat betwijfelen; en de daarop volgende eeuw vertoont volstrekt tegengestelde tafereelen. Zouden des Bards gedichten in dien tusschentijd verloren zijn geraakt? Bezwaarlijk zoude het vallen, te begrijpen, hoe menschen, sints hunne kindschheid gewoon aan het hooren van de welluidende klanken dezes gevoeligen zangers, de deugden hunner voorvaderen verheffende, zich konden overgeven aan daden van wreedheid en woede, zoo als verhaald worden van den Clan van de mac-gregors, of mac-gregory, ter zelfde plaatse, alwaar tegenwoordig het vreedzame Rosedoé ligt. In den jare 1594 werd een aanmerkelijk getal colquhouns verraderlijk gevangen genomen en vermoord door de mac-gregors; allen werden het slagtoffer van eene woeste woede, niet alleen de gewapende manschappen, maar ook de vrouwen, de kinderen en de oude lieden, welke in eenen toren

{==415==} {>>pagina-aanduiding<<}
gevlugt waren, na den slag, in welken de colquhouns de nederlaag bekomen hadden. Waarschijnlijk is dit dezelfde toren, welks ruïnen tegenwoordig het oord van dit fraaije landhuis verfraaijen; doch deze herinnering verdonkerde dikmaals denzelven in mijne oogen. O, mijn vriend! waarom is de geschiedenis der menschen schier altijd die der afzigtigste driften? van wreedheden, van welke de natuur gruwt? Ik bedwing mij; dit waarom zoude mij te verre vervoeren; maar deze is de oorzaak van de weinige zucht, welke ik voor deze studie heb. Dit barbaarsche bedrijf, en nog andere, welke de mac-gregors pleegden, deden dezen geheelen Clan door jacobus den VI in den ban doen; zij werden genoodzaakt, hunnen naam te veranderen. Die ban is thans opgeheven; de mac-gregors zijn in hunne regten teruggekeerd, en eenigen hunner hebben zich beroemd gemaakt door de diensten, welke zij aan den staat bewezen hebben.
Tot mijn groot leedwezen heb ik den Ben-Lomond niet kunnen beklimmen; hij is meer dan drieduizend voeten hoog, en de weg, om den top te beklimmen, was voor mij niet bruikbaar; men wil, dat het uitzigt van den top overschoon is. Uit verschillende oogpunten hebben wij dien fraaijen berg en dit romaneske meer gezien. Na dezelve uit het oog te hebben verloren, ontdekten wij het Loch-Loung, schepenmeer; wij namen onzen weg langs deszelfs einde, en kwamen in Argyle-shire. Hier begint het dus genaamde Schotsche gebergte. In Schotland voeren al de meren den naam van Loch; Loch-Lomond, Loch-Loung, enz.; terwijl het eigenlijke Engelsche woord Lake is. Het Welsche woord Loch, een inham der zee, binnenwaarts strekkende, voegt beter aan het meer Loung, dan aan het meer Lomond. Loch-Loung is een zeeärm, waarin eb en vloed gaat; het water is er zout, en bevat zeevisch. In de dertiende eeuw zond een Koning van Noorwegen eene vloot van zestig schepen

{==416==} {>>pagina-aanduiding<<}
tot binnen in de golf; de troepen zetten voet aan land, en verwoestten het oord wijd en zijd.
Wij traden af bij eene voortreffelijke herberg, Arroquhar (Bergoord) genaamd, wier ligging verrukkelijk is; dezelve deed mij een gevoel van vermaak en opgeruimdheid ondervinden, hoedanig ik sedert mijn vertrek uit Zwitserland niet gekend had. Arroquhar is op eenigen afstand van Loch-Loung, in eene bekoorlijke vallei, belommerd van hooge boomen, in rijen voor het huis geplant. Het meer vertoont zich van daar als eene groote kom; aan de overzijde verheffen zich groene en steile bergen, en op derzelver top steile rotsen van eene grillige gedaante. Het zonderlinge vertoon van een dier bergen trok inzonderheid mijne opmerking; dezelve heeft volkomen de gedaante van een zittend mensch, die met zijne handen arbeidt; van hier ook, dat men hem den schoenlapper noemt. Het vertoon van deze dreigende en stoute rotsen, uit een vermakelijk en gemakkelijk huis gezien, of uit eene laan van fraaije herbergzame boomen, heeft iet zeer treffends. Zonder ossian te hebben gelezen, zonder te weten, dat hijzelf of zijne helden voormaals deze rotsen beklommen hebben, zoude men, gelijk de Bard, gaarne gelooven ‘de schimmen der helden te zien, van rookende wolken omgeven, van top tot top klimmende.’
Deze fraaije beelden hielden onze verbeelding bezig, en wij weerden dezelve niet; integendeel herlazen wij carthon's gedicht, en gaven ons aan de bekoring der zwaarmoedigheid over, zacht als de regenboog na den voorjaarsregen; wij vergaten de bedilling, de aanmerkingen der onverstandigen en kwaadwilligen; niet anders dachten wij dan aan welgezinde en goede menschen; wij dachten aan u, mijn waarde herder; wij zegenden het vermogen der menschelijke ziel, welk haar bij wijlen in staat stelt zich te verheffen tot de beschouwing van het schoone, met dit denkbeeld te vereenigen

{==417==} {>>pagina-aanduiding<<}
de dingen, welke zij ziet, en die zij niet ziet, de verledene en de tegenwoordige dingen, en van dezelve een levend geheeI zamen te stellen, dat haar verblijdt en verwarmt.
De herberg Arroquhar is voortreffelijk: men zou schier meenen, door de Toovergodinnen derwaarts overgevoerd te zijn, en door dezelve bediend te worden; zij draagt de kenmerken eener verhevener bestemming. Het was de woonplaats van Laird macfarlane; zij werd aan zekeren ferguson verkocht; van dezen heeft de Hertog van argyle dezelve gehuurd, en, daar zij aan den weg van Inveravi naar Edimburg ligt, derwijze ingerigt, als zij zich thans bevindt. Rondom wordt hier niets dan Welsch gesproken; doch de bewoners van het huis spreken Engelsch. - Goeden avond, mijn waarde herder! morgen zal ik u over mijne geliefde bergen doen reizen.

De kanarievogel van Jean-Jacques Rousseau.

Eene onbekende Anecdote.

Mijn vaderland is dat van jean-jacques rousseau: Lang bewonderde ik met geestdrift zijn vernuft en zijne schriften.
Ik was nog zeer jong, toen ik eene beminde moeder verloor, die mij tot leidsvrouwe verstrekte; ik bleef bij mijnen vader alleen, die, te zeer met zijne zaken bezet, het oog niet konde houden over mijne lectuur. De werken van jean-jacques maakten het voornaamste gedeelte uit van eene kleine boekerij, die te mijner beschikking stond. Zoodra ik begonnen was die te lezen, werden alle andere schriften voor mij smakeloos; en ik geloof, dat ik daarbij meer gewonnen dan verloren heb. Ik heb, wel is waar, toen ik nog zeer jong was, een roman gelezen, welke, volgens zijn eigen zeggen, gevaarlijk was, maar ik heb voor 't minst geene andere gelezen; en in dezen heb ik veel meer aanmoediging tot de deugd dan tot de ondeugd gevonden. Indien

{==418==} {>>pagina-aanduiding<<}
ik de zoo dikmaals aangehaalde uitdrukking in zijne voor rede wel begrepen heb, verbiedt hij in het algemeen aan de jonge meisjes het lezen van romans, veeleer dan dat van zijne Heloïse in het bijzonder. Wat hiervan zij, ik kan verzekeren, dat eene herhaalde lezing van de Nouvelle Heloïse en van den Emile, verre van gevaarlijk voor mij geweest te zijn, mij altijd een sterk verlangen heeft ingeprent, om beter en deugdzamer te worden. Ook heb ik hem misschien dank te weten, alle de gevaren van mijnen leeftijd vermijd te hebben in eene stad, alwaar jonge lieden van beide feksen veelvuldige gelegenheden hebben om elkander te ontmoeten. Hoe diep schenen mij alle menschen te zijn beneden dezen verhevenen Schrijver, wiens model ik vergeefs op de plaats zijner geboorte zocht! En wanneer ik zijne schriften had gelezen, hoe onverdragelijk laf dacht mij alles, wat ik hoorde! De tooverkracht van zijnen stijl, die onbekende bekoring, die zich laat beschrijven noch navolgen, die zijn proza de werking van eene streelende muzijk verleent, betooverde mij derwijze, dat ik geenerlei gebrek konde dulden in het wezen, welk met zoo veel gevoels en nadruks zijne gedachten uitdrukte. Ik vond in hem al de trekken van het ideaal der volmaaktheid. Ik zoude wel gewenscht hebben bij hem te wonen, zijne zuster, zijne vriendin, zijne gezellin te wezen, hem op te passen in zijne rampen, hem te vertroosten in zijne smarten, mijn geheele aanwezen hem te wijden; onophoudelijk zweefde hij mij voor de gedachten. Deze drift voor een man, welken ik niet verder dan uit zijne schriften kende, was, ongetwijfeld, eene dwaasheid; maar indien ik, zoo als ik daarvan overtuigd ben, haar heb te danken, dat ik voor andere driften en dwaasheden behoed ben, kan ik dan den genen een kwaad hart toedragen, die in mij die drift deed omstaan? Dezelve vervulde geheel en al mijn jeugdig hart (of liever mijn zeer jeugdig hoofd), toen
jean-jacques te Ermenonville stiers; en zeer zeker werd hij van niemand opregter betreurd, dan door zijne jonge onbekende vriendin, van welke hij nooit had hooren spreken. Honderdmaal had ik voorgenomen, aan hem te schrijven, hem mijne bewondering, mijne geestdrift te melden; maar de beschroomdheid mijner jeugd, een regtmatig wantrouwen van mijzelve en

{==419==} {>>pagina-aanduiding<<}
van mijnen stijl, en, nog meer dan dat alles, de vrees, die zoete begoocheling te zullen verliezen, die mij deed verbeelden, dat hij mij zoude bemind hebben, indien hij had geweten, hoe zeer ik hem beminde: dat alles wederhield mij. Thans was de tijd voorbij; en dit zelfs vermeerderde mijne smart. Mij dacht, dat mijne verknochtheid zijn aanwezen zoude hebben kunnen veraangenamen en verlengen. Ten minste wilde ik zijner nagedachtenisse hulde doen; ik nam er de proef van; doch geene mijner proeven behaagde mij, het zij dat het mij aan bekwaamheid ontbrak, of omdat ik te veel gevoelde, om mijne gevoelens tot mijn genoegen uit te drukken.
Ik had een zeer beminnelijken oom, een tamelijk goed dagelijksch poëet, in welken ik mij verbeeld had, mijne geestdrift voor onzen landgenoot te bespeuren. Wanneer hij mij, terwijl ik van hem sprak, zag blozen en vuur vatten, lachte hij, en, mij op den schouder kloppende, zeide hij: ‘Goede pauline, gij verdiende de vriendin van jean-jacques te zijn!’ Dit was, mijns bedunkens, de beste lofspraak; zij deed mij trotsch op mijzelve worden. Aan hem deed ik het verzoek, geheel zijn hart en al zijn vernuft te werk te stellen, om een grafschrift op mijnen dierbaren jean-jacques te vervaardigen. ‘Ik zal er mijne gedachten over laten gaan,’ zeide hij, en bragt er mij reeds 's anderen daags een, hetwelk mij woedend maakte, en dat ik verscheurde en in het vuur wierp, doch hetwelk mijn goed geheugen, ondanks mijzelve, mij heeft doen onthouden. Ik geloof niet, dat het iemand bekend is. Mijn oom bezat de dubbele verdienste, van met vernuft en gemakkelijk te rijmen, en op zijne verzen zich niets te laten voorstaan. ‘Mijne gedichten beleven den volgenden dag niet,’ plagt hij te zeggen, wanneer hij de verzen opzeide, straks nadat hij ze gemaakt had. Nogtans zouden velen zijner gedichten verdiend hebben, dat zij hem overleefden; doch zoo weinig had hij daarvan eenen inval, dat men, onder zijne papieren, na zijnen dood, ontwerp noch afschrift van een eenig derzelven heeft gevonden. Een zoo zonderlinge trek is deze bij de dichters, dat ik dien met genoegen vermeld, zoo wel als het grafschrift, hetwelk mij-
{==420==} {>>pagina-aanduiding<<}
ne gramschap zoo zeer gewekt had, en dat ik tegenwoordig minder slecht vind.

Ci-gît rousseau! En lui tout fut contraste; 
Il aima les humains, mais ce fut pour les fuir; 
Il perdit sa patrie en voulant la servir. 
Modeste avec orgueil, il fut pauvre avec faste, 
Ne sut pas vivre et sut mourir (*). 

‘Wel hoe, oom!’ zeide ik met verontwaardiging, ‘hadt gij dan niets anders te zeggen?’ - ‘Niets anders, nicht!’ - ‘Goede hemel! niets anders?... En zijne diepe gevoeligheid!... En die brandende menschenliefde... En dat zoo verheven vernuft!... En die zoo groote ziel!... En zijne betooverende welsprekendheid! ... En zijne drift voor de waarheid!... En die aandoenlijke bemoeijing met het geluk der kinderen!... En alles, hetgene hem onderscheidt van, en hem zoo zeer verheft boven alle Schrijvers... boven alle stervelingen! - Lieve oom! uw grafschrift beschouw ik als eene scherpe satire. Ik heb mij grof bedrogen: ik dacht, dat gij in mijne bewondering deelde; dat gij zijn toegenegen vriend waart.’ - ‘Zijn bewonderaar ben ik ongetwijfeld; zijn vriend... de hemel beware mij daarvoor! Pauline! t'avond of morgen zult gij van uwe dwaling bekomen; gij zult zien, dat het bijkans goddelijke wezen, welk gij daar zoo even hebt geschilderd, dikmaals niets meer dan een zeer zwak, zeer trotsch sterveling was.’ - ‘Oom!’ - ‘Gij zijt wel zeer op uw toon getreden, mijn kind! Wel nu, wreek u op mijn grafschrist; ik geef het u ten beste. Voor het overige hebben wij, onder den titel van Confessions, de gedenkschriften van dezen vermaarden

{==421==} {>>pagina-aanduiding<<}
man te verwachten. De Apostel der Waarheid (zoo als gij hem noemt), zal er geene doekjes om winden; en wij zullen weten, wat wij van hem denken moeten. Breng intusschen uwe verbeelding tot bedaren, uit vrees dat zij u verbijstere, zoo als de zijne, die zijn ongeluk was, en dat van allen, die hem bemind hebben.’
De Confessions kwamen, inderdaad, eenige maanden daarna, in het licht, en - de sluijer viel. ‘Zie daar uwen vriend jean-jacques!’ zeide mijn oom, toen hij mij dezelve bragt; ‘ik ben het met u eens, dat hij waarheid spreekt; maar hij bewijst, dat, indien het eene deugd zij, niet te liegen, het ook eene deugd is, niet alles te zeggen.’
Ik las dezelve, en trad nagenoeg in mijn ooms gevoelen. Intusschen moet ik bekennen, dat ik, op meer dan ééne bladzijde van dit onbegrijpelijk werk, al mijne bewondering en spijt wedervond; dat mijne verknochtheid en mijne verteedering er door versterkt werden; doch tevens moest ik meer dan eens blozen over mijne onverstandige aanbidding, welke allengskens verdween, en veranderde in een zacht medelijden met zijne dwalingen, van welke eene overdrevene aandoenlijkheid de bron was. Rousseau was altijd bij mij de voortreffelijkste der Schrijveren, maar niet meer de voortreffelijkste der menschen. Eindelijk werd, met de jaren, de tijd der rede geboren. Ik las andere goede boeken, ik herlas de zijne, en werd volkomen overtuigd, dat rousseau inderdaad een mengsel der ontzettendste tegenstrijdigheden was.
Bijzondere zaken riepen mij, in den jare 1800, van Geneve naar Parijs. Ik bezocht al de merkwaardigheden der hoofdstad. Hetgene, naast de Louvre, mij dacht de algemeene bewondering meest te verdienen, was het prachtige gebouw, hetwelk men toen het Pantheon noemde. In de onderaardsche kerk deed men mij, onder andere grafsteden, die van jean-jacques opmerken. Op dit gezigt, en bij dezen naam, herinnerde ik mij mijne oude geestdrift, en vond er zelfs in mijn hart eenige vonken van. Die met eene fakkel gewapende arm, uit het half geopende graf uitstekende, dacht mij het verhevene beeld te zijn der onsterfelijkheid en van het vuur zijns vernufts. Beurtelings herinnerde ik mij en zijne fraaiste gedachten, en zijne drogredenen, en zijne grootheid, en zijne zwakheid, en zijne verongelijkin-
{==422==} {>>pagina-aanduiding<<}
gen, en zijne rampen, en mijn ooms grafschrift. In deze herinneringen was ik verzonken, toen ik, onder de plooi van den arm, die de fakkel hield, eene kleine wel toegemaakte doos bemerkte. Thans traden mijne vrienden toe, en met hen de man, die ons in het gebouw rondleidde. Terstond vroeg ik hem, wat die kleine doos beteekende, hem dezelve aanwijzende. Hij scheen zich te verwonderen, en verzekerde mij, niet te weten, wanneer en hoe dezelve aldaar gekomen ware. Er was inderdaad al de aandacht noodig, welke ik aan het onderzoeken van het monument had besteed, om de doos te ontdekken; en het stof, waarmede zij bedekt was, toonde, dat zij er al een geruimen tijd geweest was. De oppasser nam het doosje, en gaf het mij; op het deksel las men met eene kleine vrouwenhand geschreven: jean-jacques had mij lief. Onze nieuwsgierigheid, ten hoogsten top gerezen, werd spoedig voldaan; de oppasser nam het doosje, sneed het omgewonden garen in stukken, opende het, en vertoonde ons een zeer sraaijen kanarievogel, zeer net opgezet, en liggende op
een katoenen lapje. De oppasser haalde de schouders op, grimlagchende van medelijden, en maakte geene zwarigheid, hetgene hij mijne vondst noemde, aan mij af te staan. Ik was tot mijne eerste jeugd teruggekeerd bij het graf van rousseau: want ik nam het doosje en het beestje met een regt kinderlijk vermaak tot mij; en, uit vrees dat men het mij ontnemen zoude, verborg ik spoedig mijnen schat, en ging naar huis om dien te bewonderen. Zeer zorgvuldig nam ik het vogeltje uit zijne nis, streek over zijne mooije gele vederen, blies er op om ze te doen oprijzen, zette vervolgens het vogeltje op mijn vinger; men zou gezegd hebben dat het leefde; twee zwarte gitten vervingen de oogen, zoodanig dat men zich er in bedriegen zoude. Volstrekte afwezigheid van lucht had ongetwijfeld het vogeltje zóó wel bewaard, dat het gereed scheen om te zingen. Ach! hoe gaarne zoude ik wel gewenscht hebben, dat het konde spreken, en mij verhalen, op welk eenen voet het aan jean-jacques had toebehoord, en wie de moeite had genomen het op zijn graf te plaatsen! Geene bladzijde in zijne schriften kon ik mij herinneren, alwaar van een vogel gesproken werd. Nogtans nam ik voor, zijne Confessions

{==423==} {>>pagina-aanduiding<<}
nog eens te lezen, welke ik niet in handen had willen nemen, sedert het lezen van dezelve mij onttooverd had. Intusschen had ik den inval, den kanarievogel op een borstbeeld van zijnen meester te plaatsen, hetwelk op mijn schoorsteen stond: te dien einde stond ik op; de doos valt op den grond; ik raap die op; het katoen was van zijne plaats geraakt; dit deed mij een klein stuk papier in het oog vallen, fijn geschreven met dezelfde hand, als het opschrift van de doos. Het opschrift was: Aan hen, die mijnen kanarievogel zullen vinden. Ontwijfelbaar hield dit aan mij. Gretig las ik, en vernam alzoo de historie van mijnen vogel, welke ik zal mededeelen, zonder iets te veranderen in het naif verhaal zijner historieschrijfster. Gelukkige en eenvoudige rosine! hoe zeer zoude ik voormaals uw lot benijd hebben! Gij waart voor jean-jacques, hetgene ik zoo zeer gewenscht had te wezen; zijne kweekelinge, zijne vriendin. En ongetwijfeld verdiende gij dit meer dan ik, omdat uwe gevoelens en uw eerbied niet veranderd zijn.

Kopij van het geschrift, op den bodem der doos gevonden.

‘Morgen zal het gedenkteeken, hetwelk, in het Pantheon, voor mijnen ouden vriend wordt opgerigt, voltooid zijn. Niet eenen dag zal ik langer laten voorbijgaan; ik zal, zoo als hij mij verzocht heeft, onzen kanarievogel op zijn graf plaatsen. Helaas! sints lang leven beiden niet meer, en nog heb ik mijne belofte niet kunnen volbrengen; doch ik heb alles in gereedheid gebragt; zijn Carino (*), fraai opgezet, rust in eene kleine doos, en ik hoop een oogenblik te zullen vinden om hem te hereenigen met zijnen goeden meester, hoewel hij zoo verre af van de arme rosine is gaan sterven. Ach! in mijne gedachten waren zij reeds vereenigd.... Wie gij ook zijt, die Carino zult wegnemen, veracht dien kleinen vogel niet! Teeder werd hij bemind van jean-jacques en van diens rosine. Kortelijk zal ik zijne historie verhalen; ik zal die op den bodem van het

{==424==} {>>pagina-aanduiding<<}
doosje leggen; gij zult die lezen; gij zult er belang in stellen, en Carino op het graf van zijnen vriend terugbezorgen.
Mijn naam is rosine. Mijn Vader, wiens eenige kind ik was, woonde te Chaux-de-Fonds, in het Prinsdom Neufchâtel. Hij was een bekwaam horologiemaker, en de deelgenoot van den vermaarden jacques droz, met welken hij die bewerktuigde beelden vervaardigde, welke zij Automaten (bewegende beelden) noemden, die door geheel Europa bewonderd werden, en het vermaak mijner kindsche jaren waren. Nogtans was ik eenigzins jaloersch op den kleinen teekenaar en den kleinen muzijkant. Zij waren zoo gehoorzaam, zoo leergierig, zoo aandachtig op hun werk, dat zij mij telkens als modellen werden voorgesteld. ‘Kijk eens, rosine,’ zeide mijn vader tot mij, ‘zij zijn veel wijzer dan gij: niets anders heb ik te doen dan hen op te winden, en zij werken zonder op iet anders te letten, terwijl gij overal den neus in hebt; ook zijn zij veel bekwamer dan gij.’ - ‘Maar papa,’ zeide ik, ‘zij doen altijd het zelfde.’ - ‘Dat is waar, maar zij doen het wel, en gij verbroddelt al wat gij doet.’ - Het speet mij derhalve niet, hen te zien vertrekken. Veel meer hield ik van een sraaijen kleinen kanarievogel, welken mijn vader voor mij georganiseerd had, bij welken men mij niet vergeleek, en die al mijn geluk uitmaakte. Verwonderlijk fluitte hij drie mooije airtjes achter elkander; hij draaide zijn kopje om, en sprong, een vierendeel uurs lang, in zijn aardig kooitje, van het eene stokje op het andere, zoo natuurlijk als men zich kan verbeelden. Ik was er op verzot; en toen, na mijn vaders overlijden, mijne moeder verhuisde naar Mottier-Travers, bij eene zuster, die aldaar woonachtig was, vergat ik mijn lief Automaatje niet, welk ik Bibi noemde. Mijne tante, bij welke wij gehuisvest waren, was insgelijks weduw, en had niets anders dan een zoon,
vijf of zes jaren ouder dan ik, en van welken ik zeer veel hield. Wanneer hij bij mijnen vader kwam, bad hij duizend oplettendheden voor zijn nichtje. Dikmaals had ik onze moeders het plan hooren maken, om ons met elkander te laten trouwen; en ik was er wonder wel meê in mijn schik: want niemand stond mij zoo wel aan als mijn neef armand; maar hieraan kon

{==425==} {>>pagina-aanduiding<<}
nog niet gedacht worden. Ik was in mijn elfde jaar, en mijn neef, thans zeventien jaren oud, werd te Parijs opgevoed, bij eenen bloedverwant van zijnen vader, die hem ontboden had. Ik was zeer bedroefd dat ik hem niet te huis vond; niet minder was er noodig dan de liefkozingen mijner goede tante, welke op mij verzot was, en de aardigheid van mijnen automatischen vogel, om mij te vertroosten. Twintigmaal op een dag wond ik hem op, zonder de eeuwige herhaling der drie airtjes, welke hij floot, immer moede te worden. Zij waren inderdaad fraai en nieuw. Het waren drie stukjes uit den Devin de Village: Jai perdu mon serviteur etc; Si des galans de la ville etc. en de bevallige Vaudeville aan het einde: C'est un enfant, c'est un enfant. Ik had er de woorden van geleerd; ik zong dezelve met eene juiste en heldere stem; de kanarie accompagneerde mij, zijn kopje regts en links draaijende, en wij maakten aldus kleine Concerten, vrij eenzelvig inderdaad, doch die mijne goede moeder en tante en mijzelve daarom niet minder bekoorden.
Eindelijk leerde ik andere vermaken kennen, dan met een Automaat te zingen. Met mijne tante bewoonden wij een vleugel van het huis; een andere, door een kleinen tuin daarvan afgezonderd, stond ledig. Een oud Heer uit Neufchâtel sloeg mijner tante voor, dien vleugel, welke zeer klein was, aan eenen zijner vrienden te verhuren. Het was, zeide hij, een man op zijn dagen, ziekelijk, goedhartig, zacht van aard, stil, hebbende slechts eene huishoudster bij zich, die hem bediende en oppaste. Mijne tante werd het eens, en haar huursman verscheen weldra. Het was jean-jacques rousseau. Zeer verschillende werd over hem gesproken; door sommigen als over eene godheid, door anderen als over een slecht mensch. Mijne tante koos zijne partij, omdat hij bij haar inwoonde, en mijne moeder, omdat zij een roman van hem had gelezen, waarin zij genoegen had gevonden. Wat mij aangaat, een klein meisje, ik dacht goed noch kwaad van hem; maar zijne physionomie behaagde mij, en met zijne kleedij vermaakte ik mij. Hij droeg een langen met bont gevoerden japon, om den middel met een breeden sjerp vastgemaakt, en op zijn hoofd eene gevoerde muts, in de gedaante van een tulband. Aldus geleek hij naar een

{==426==} {>>pagina-aanduiding<<}
Turksch Automaat, welk ik bij mijnen vader gezien had, dat de trommel sloeg. Elkeen, te Mottier, noemde hem den Armeniër jean-jacques; en ik, ik noemde hem altijd het Automaat jean-jacques. Ik ging aan het venster staan, zoo dra ik hem zag uitgaan. Hij wandeide in zijne eenzaamheid, met eene groote blikken doos onder zijnen eenen arm, en een boek onder den anderen. Somtijds ontmoette ik hem, en maakte voor hem eene diepe nijging, welke hij met een vriendelijken lach en eenige lieve woorden beantwoordde: want hij hield veel van kinderen, en verstond de kunst van zich bij hen bemind te maken. Mijne tante, die hem bij zijne aankomst verwelkomd had, en Juffrouwe therese levasseur, zijne huishoudster, dikmaals ging bezoeken, zeide, dat hij de beste der mannen was, eenvoudig als een kind, doch onbeschaafd en zonderling in zijne levenswijze. 's Morgens zocht hij planten, hield zich in den avond met eenig handwerk bezig, en in zijne verlorene oogenblikken vermaakte hij zich met eenen kanarievogel, welken hij medegenomen had, en die zijn eenige gezelschap was. Deze vogel, die ons met elkander in kennis bragt, is de arme Carino, in deze doos besloten.

(Het slot hierna.)




Aan de reinen van harte.


o Broeders! gij, die weent en lijdt, 
Met druk en lot moet kampen; 
Maar onbevlekt en deugdzaam zijt, 
In 't midden van uw rampen, - 
Voor u is troost, voor u is baat, 
Uw ramp, uw lijden is geen kwaad. 
 
Wat ook den sterv'ling zij bereid, 
Beproeven wij ons harte; 
Het is de bron van zaligheid, 
Maar ook de bron van smarte: 
Al wat ons grieft - wat ons bekoort, 
Het vloeit uit deze bronwel voort. 

{==427==} {>>pagina-aanduiding<<}

Al werpt de gouden voorspoedszon 
Haar' glans op onze paden; 
Ofschoon we ons in een rijke bron 
Van weelde en wellust baden: 
Er is geen vreugd, geen duurzaam goed, 
Dan voor het onbevlekt gemoed. 
 
Al zien we op onze levensbaan 
Geen enkel roosjen tieren, 
Al dobb'ren we ook op d'Oceaan, 
Wen schrikb're stormen gieren: 
Er is geen leed, er is geen smart 
Voor 't rein en onbezoedeld hart. 
 
Ofschoon ook der Tartaren Chan 
Gelijk een Godheid blinke, 
En voor den Vorst van Indostan 
De trotsche Raja zinke.... 
Geen vreugd voor hen, is 't harte onrein, 
Zij zijn in 't oog des wijzen klein. 
 
De mijnslaaf wroete in slijk en leem, 
Daar op zijne ijz'ren boeijen 
En 't goud voor 's Mogols diadeem 
Zijn zweet en tranen vloeijen.... 
Is 't hart gewijd aan deugd en God, 
o! Dan berust hij in zijn lot. 
 
Al moet gij dan met tegenspoed 
En 't grimmig noodlot kampen, 
Gij, braven, - reinen van gemoed, 
Bezwijkt niet onder rampen: 
Voor u is troost, voor u is baat, 
Want de Eeuwige is uw toeverlaat. 
 
Schoon 't bloempje van de hoop verwelk, 
Eens ziet ge een lichtstraal blinken; 
Al moet gij ook den alsemkelk 
Ten bodem ledig drinken .... 
God vulde dien - gij neemt hem blij, 
En ieder teug wordt artsenij. 

{==428==} {>>pagina-aanduiding<<}

Schoon laster als een adder kruip', 
En schuif'lend u begrimme, 
't Gebrek in uwe woning sluip' 
En uwen disch beklimme.... 
Eén blik op God - geen laster schaadt, 
En eerlijke armoede is geen kwaad. 
 
Wél u! gij moogt bij 't grievendst lot 
Op zek're redding hopen! 
Gij nadert tot den troon van God 
En vindt den Hemel open: 
De reine wendt zich in gebeên 
Naar de eeuw'ge bron van reinheid heen. 
 
Wie deze heilbron nad'ren mag, 
Zal voor geen' toekomst beven; 
Uit zwarten nacht rijst held're dag, 
Het beeld van beter leven! 
Er is voor hem geen leed, geen kwaad: 
Zijn hart is rein, bij God is raad. 
 
Dat dan de nacht zijn' vlerken spreid', 
De dag, die eens zal blinken, 
De zaal'ge dag der Eeuwigheid, 
Zal nooit ten avond zinken: 
Gelukkig hij, die in 't verschiet 
Dien dag met vreugde rijzen ziet! 
 
o Troost! o hoop! o Eeuwigheid! 
o Eindeloos verblijden! 
Schoon hier de weg door dist'len leidt, 
Niet eind'loos is het lijden: 
Neen! droeve, aan gindsche zij' van 't graf 
Daar legt ge uwe aardsche kluisters af. 
 
Daar is de grenspaal van den tijd 
En van het lijden tevens; 
Daar zijn geen wrevel, haat of nijd, 
Geen zorgen dezes levens; 
Daar wordt der driften stroom gestuit, 
Daar rust ge van uw' arbeid uit. 

{==429==} {>>pagina-aanduiding<<}

Daar kan der rijken trotsche praal, 
Der boozen list niet baten; 
Daar weegt men met eene and're schaal 
En meet met and're maten; 
Daar legt de huich'laar 't masker af, 
En ijd'le roem verstuift als kaf. 
 
Daar grieft geen vloek, geen laster meer, 
Daar zijt ge vrij en veilig; 
Daar zingt ge tot des Eeuw'gen eer 
Het heilig driemaal heilig; 
Daar smelten ziel en zaligheên, 
Gevoel en deugd en liefde inéén. 
 
Daar zult ge 't hooge en wijze doel 
Van 't lijden hier ontdekken: 
Dit zal u tot verhoogd gevoel, 
Tot dankb're liefde wekken, 
Bewond'rend met vernieuwden zin 
Gods grenzenlooze menschenmin. 
 
En nu - o Broeders! weent niet meer! 
Wilt uwe tranen droogen! 
Er ziet een Vader op u neer, 
Vol teeder mededoogen: 
Verheft uw' geest, in leed en pijn! 
Hij wil der reinen redder zijn. 
 
Ja, God is Vader! God is goed! 
Het onheil, dat u griefde, 
De smarten, die ge lijden moet, 
Zijn blijken zijner liefde: 
Vertrouwt op hem, in ramp en nood! 
Zijn liefde is onbegrijplijk groot! 
 
Vest op die liefde alléén het oog, - 
Dan hebt ge niets te vreezen! 
Hoe ramp en lijden stijgen moog', 
Gij zult gelukkig wezen! 
Wie rein van harte is, voelt geen kwaad, 
Wanneer hij 't oog ten Hemel slaat. 
 
spandaw. 






{==430==} {>>pagina-aanduiding<<}

Anecdote van Richard Steele.

Richard steele had het ontwerp gevormd, een gedeelte van zijn huis tot eene soort van Theater te maken, ten einde op 't zelve treffende plaatsen uit oude en hedendaagsche Schrijvers te laten opzeggen. Naar gewoonte had hij de kosten daarvan niet berekend; dan het Theater was voltooid, en het voldeed hem ten hoogste. Begeerig om te weten, of het zoo wel aan het oor als aan het oog zou voldoen, verzocht hij den Timmerman, die het werk aangenomen en voltooid had, zich te vervoegen op het spreekgestoelte, aan het einde geplaatst, en daar het een of ander op te zeggen, opdat hij over de klankleiding zou kunnen oordeelen. Te vergeefs zocht de Timmerman zich des te verschoonen, als onbekwaam om iets naar eisch op het spreekgestoelte voort te brengen. Eindelijk trad hij op, en sprak: ‘Sir richard steele! hier ben ik, en spreek voor de daglooners, die drie maanden lang voor u gearbeid hebben, zonder immer de kleur van uw geld te zien: wanneer zult gij ons betalen? Ik kan mijne werklieden zonder geld niet betalen, en geld moet ik hebben!’ - Sir richard gaf hem te kennen, dat hij meer voldaan was over de uitvoering der aansprake, dan over derzelver onderwerp.




De geslepene Ierlandsche bedelaresse.

Wanneer de Generaal V*** in eene kleine stad in Ierland gelegerd was, werd hij dagelijks, wanneer hij met zijne Echtgenoote uitreed, lastig gevallen door eene oude Bedelaresse, die aan de deur zich onthield, en steeds nieuwe klagten van behoefte uitboezemde. Mevrouws liefdadigheid werd bijkans moede, en het geduld van den Generaal liep ten einde: maar de Bedelaresse wist altoos iets nieuws ten onderwerp harer klagende verzoeken voort te brengen. - Op zekeren dag, ter gewone ure zullende uitrijden, bevond

{==431==} {>>pagina-aanduiding<<}
zich de Bedelaresse op haar post, en rigtte hare aanspraak dus in: ‘Mevrouw! heil zij u dezen dag! heil mede den Heer Generaal! heil beiden al de dagen van het jaar! Droomde ik dezen nacht niet, dat Mevrouw mij een pond thee en de Generaal mij een pond tabak schonk?’ - ‘Maar vrouwtje,’ gaf de Generaal haar te verstaan, ‘weet gij niet, dat de droomen altoos het tegendeel beduiden van 't geen zij ons te verstaan geven?’ - ‘Indien,’ hervatte de Bedelaresse, ‘indien dit waarheid zij, dan zal het beteekenen, dat de Generaal mij de thee en Mevrouw mij den tabak zal schenken.’
De Generaal, getroffen door de vlugheid en geslepenheid van haar vernuft, schonk haar zoo veel, als het voldoen aan den vermeenden droom bedroeg.

Verkoudheid door eigen schuld.

De Heer van l... was van Parijs naar Rome gereisd, om den Kardinaalshoed te verkrijgen; doch kwam terug, zonder zijnen wensch bevredigd te zien. Een snaak zocht hem dat onder den neus te wrijven; de Heer van l..., daarentegen, poogde het gesprek eene andere wending te geven, en was zoo gelukkig het op de verkoudheid te brengen, die hem juist zeer kwelde, en tot gepaste klagten regt gaf. De vernufteling verzette zich hier tegen niet, maar antwoordde slechts, dat het zijne eigen schuld was. ‘Hoe zoo?’ vroeg de Heer van l... zeer schielijk. Omdat gij de terugreis zonder hoed hebt afgelegd, hernam gene.




Karel van Koerland.

Voor vele jaren brandde te Dresden een groot paleis af. Het was winter, de bronnen waren bevroren, de menschen schuwden de felle koude; het ontbrak aan hulp. Toekijkers waren er in overvloed. Onder andere stond er ook een dik Heer met eene groote mof voor en een geweldigen haarzak achter zich, en zag den brand, als eene tooneelvertooning,

{==432==} {>>pagina-aanduiding<<}
aan. ‘Allons, mijnheer! help dan water dragen!’ riep eene forsche stem van onder de waterhalers hem toe: ‘Ik ben de Hofraad N.’ antwoordde de Heer met de mof. ‘En ik de Hertog van koerland,’ antwoordde de waterdrager, en smeet den Heer Hofraad een emmer water in 't gezigt.

De nieuwe instructie.

Een benoemd Gezant had zijne afscheidsaudientie bij den Koning. ‘De beste Instructie, die ik u geven kan,’ zeide de laatste, ‘is deze: gedraag u op de regt tegenovergestelde wijze van die uws voorgangers.’ - ‘Sire,’ antwoordde de Gezant, ‘ik hoop mij zoo te gedragen, dat uwe Majesteit genoodzaakt zal zijn, mijnen opvolger eene nieuwe Instructie te geven.’

Da capo!

Koning frederik van Zweden, uit den huize Hessen-kassel, werd eens, op eene reize, van eene Dorpsgemeente plegtig ontvangen, die haren Predikant aan het hoofd had. De laatste had een lofdicht op den Koning vervaardigd, en zong het met luider stemme op. Verrast door het ongemeene dezer receptie, luisterde de Monarch zeer gunstig toe, en, daar hij de verzen goed vond, zeide hij bij het slot des gezangs: da capo! (nog eenmaal!) De Dichter gehoorzaamde, en de Koning gaf hem aan het einde 50 dukaten. Demoedig buigende, zeide de zanger bij het ontvangen insgelijks: da capo! en frederik vond dezen inval zoo drollig, dat hij niet slechts hartelijk lachte, maar ook werkelijk het geschenk verdubbelde.

In het vorige No., Meng., bl. 348, reg. 2 v.o. staat taal, in plaats van taak.


{==433==} {>>pagina-aanduiding<<}

Mengelwerk.

Proeve, over het zedelijk gevoel.

Door William Paley, D.D. Aartsdiaken van Carlisle.

De vader van caius toranius werd door het Driemanschap vervolgd. Caius toranius, tot die partij overgegaan, ontdekte, volgens het verhaal van valerius maximus, (Lib. IX. Cap. 11.) aan de bedienden, die zijnen vader opzochten om hem van kant te maken, de plaats van diens verblijf, met eene opgave van de teekenen, waaraan zij dezen man zouden kunnen onderkennen. De grijsaard, meer bezorgd voor de veiligheid en middelen van zijnen zoon, dan voor het weinige, dat hemzelven van het leven nog overschoot, vroeg terstond aan de geregtsdienaars, die hem grepen, of zijn zoon welvarend was, en zijnen pligt aan de gezaghebberen volbragt had. ‘Die zoon, u zoo dierbaar, is het, die u aan ons ontdekt heeft; op diens berigt zijt gij in onze handen!’ kreeg hij ten antwoord. Dit zeggende, doorstak men den ouden man. Hij viel, niet zoo zeer getroffen door zijn eigen lot, als wegens den bewerker van zijnen dood.
Nu valt de vraag, of, indien deze gebeurtenis verhaald wierd aan den wilden jongen, eenige jaren geleden in de bosschen van Hanover gevonden, of aan eenigen wilde, zonder ondervinding en zonder onderwijs, van zijne vroegste kindschheid af van allen omgang met menschen afgezonderd, en gevolgelijk onder geenen mogelijken invloed van voorbeeld, gezag, opvoeding of hebbelijkheid, - of zoodanig iemand, op dit verhaal, eenigermate dat

{==434==} {>>pagina-aanduiding<<}
gevoel van afkeuring wegens het gedrag van toranius zou ontwaren, 't geen wij ondervinden, dan niet.
De zoodanigen, die voorstanders zijn van zedelijk gevoel, van ingeschapene grondbeginsels, van aangeborene liefde tot de deugd en haat tegen de ondeugd, of eene oogenblikkelijke gewaarwording van regt en onregt, beweren het eerste; terwijl zij, die deze beginsels ontkennen, het laatste verzekeren.
Wij mogen hierop aanmerken, dat de proeve nooit genomen is, en, wegens de moeijelijkheid om zoodanig een voorwerp te krijgen, (om niet te spreken van de onmogelijkheid om het vraagstuk voor te dragen, indien men zoodanig iemand had) waarschijnlijk nooit genomen zal worden, en dat, gevolgelijk, de uitslag alleen gissenderwijze kan worden opgemaakt.
De zoodanigen, die voor het stellige in dezen pleiten, merken op, dat wij voorbeelden van edelmoedigheid, dankbaarheid, getrouwheid en dergelijke deugden, onmiddellijk op het hooren vermelden, goedkeuren, en de tegenovergestelde ondeugden afkeuren; dit oogenblikkelijk doen, zonder te overleggen, zonder eenigermate voor onszelven daarbij belang te hebben; ja dikwijls zonder het te weten, of in staat te zijn om reden te geven van onze goedkeuring: dat deze goedkeuring eenparig is en algemeen: dat dezelfde gedragingen goed of kwaad gekeurd worden door alle eeuwen heen en op alle plaatsen in de wereld - omstandigheden alle, zoo zij beweren, die sterk pleiten voor het bestaan en de werkzaamheid des zedelijken gevoels.
De voorstanders van een tegenovergesteld begrip hebben daarop geantwoord, dat zij, wat betreft de aangeduide eenparigheid, deze loochenen; voor grond aanvoerende, hoe uit echte bescheiden van geschiedboekers en reizigers ten volle blijkt, dat er bezwaarlijk eene enkele ondeugd kan genoemd worden, of dezelve is in eenig land, of te eenigen tijde, door het algemeen gevoelen verdedigd: dat men, in het eene land, het voor een kinderpligt houdt,

{==435==} {>>pagina-aanduiding<<}
verzwakte ouders te ondersteunen en liefderijk te helpen; en in het andere, hen van den last der hooge jaren te ontheffen, door een einde aan hun leven te maken: dat zelfmoord in de eene eeuw voor heldenmoed gehouden werd, en in eene andere voor een hoogst strafbaar misdrijf: dat, daar de meeste wetten op dieverij straffe stellen, de wetten van Sparta, in eenige gevallen, des belooningen gaven: dat de vermengde gemeenschap met de sekse, schoon gewraakt en veroordeeld door de schikkingen en wetten van alle beschaafde volken, door de wilden in de Keerkring - gewesten, onbeteugeld, zonder knaging of schande, gepleegd wordt: dat een misdrijf, 't geen men nu schroomt met eigen naam te noemen, voorstanders vond onder de wijsgeeren eener zeer beroemde eeuwe: dat, indien een inwoner van Europa vermaak schept in tooneelen van gerustheid, geluk en voorspoed, waar hij dezelve aantreft, een wilde Amerikaan zich niet minder verlustigt met de krimpingen en het gejammer der aan een paal gespietsten. Dat wij zelfs, in den tegenwoordigen ten hoogen top gevoerde beschaafdheid en zedeleere, ons op eenen grooten afstand bevinden van volkomene eenstemmigheid in onze denkbeelden en gevoelens: beurtelings hoort men het tweegevecht afkeuren en toejuichen, naar de sekse, den ouderdom of stand der lieden, met welke men verkeert: dat het vergiffenis schenken voor aangedaan ongelijk bij dezen grootmoedigheid geheeten, en bij anderen voor laaggeestigheid gescholden wordt. Dat in alle de opgenoemde gevallen, en misschien in de meeste andere, de zedelijke goedkeuring afhangt van de inrigtingen en gewoonten des lands, waarin wij leven; welke inrigtingen en gewoonten ontstaan uit behoeften, veroorzaakt door de luchtstreek, ligging en andere plaatselijke omstandigheden des lands; of den grond vinden in het gezag van een willekeurig opperhoofd, of in de grilligheid der menigte. - Al dit, merken zij op, gelijkt weinig naar de vaste
hand en de onuitwischbare letteren der nature, het harte ingeschreven.

{==436==} {>>pagina-aanduiding<<}

Maar, ten andere, dewijl, na deze uitzonderingen en aftrekkingen, het niet kan geloochend worden, dat eenige bedrijven de achting des menschdoms meer dan andere afvorderen en ontvangen, en dewijl de goedkeuring derzelven vrij algemeen, schoon niet volstrekt allerwegen doorgaande is, merken zij, te dezen opzigte, aan, dat van die algemeene goedkeuring der deugd, zelfs in gevallen, waarin voor onszelven geen belang daartoe aandrijft, reden kan gegeven worden, zonder de toevlugt tot het zedelijk gevoel te nemen. - Zij redekavelen in dezer voege: In eenig geval ondervonden hebbende, dat een bijzonder gedrag heilzaam voor onszelven is, of waargenomen hebbende dat het dusdanig zou zijn, ontstaat er in onzen geest een gevoel van goedkeuring; welk gevoel vervolgens het denkbeeld of het gewagen van hetzelfde bedrijf vergezelt, schoon het bijzonder voordeel, welk hetzelve de eerste maal verwekte, niet langer besta. En deze volduring van die zucht, nadat de reden daarvan heeft opgehouden, is, zeggen zij verder, niets meer, dan hetgeen in andere gevallen gebeurt, bijzonder in de geldzucht, welke bij niemand zoo sterk is, als men dezelve somwijlen aantreft bij oude gierigaards, die geene kinderen hebben, om er voor te zorgen, of een vriend, om er dien door te verpligten, en voor wien het geld niet langer (en dit moge hij zelf gevoelen) van eenige waarde of gebruik is; nogtans zal deze man zich over aanwinst van rijkdom dermate verblijden, en even zeer wegens verlies van geld treuren, als op den eersten dag dat hij zijn winkel opende, en wanneer zijn bestaan afhing van het welslagen zijns koopbedrijfs.
Op dusdanig eene wijze neemt de gewoonte, om zekere daden goed te keuren, eenen aanvang; en, wanneer eene dusdanige gewoonte stand gegrepen heeft in de wereld, valt het niet bezwaarlijk te verklaren, hoe dezelve wordt voortgezet: want alsdan zal het grootste gedeelte der goedkeurderen van deugd zulks doen op gezag, uit navolging, en uit gewoonte om deze of gene daden goed te

{==437==} {>>pagina-aanduiding<<}
keuren, welke zij van der jeugd af geleerd hebben te prijzen; hetgeen, bij het vermeerderen der jaren, gestadig in sterkte toeneemt, door aanmoediging tot dezelve en het wraken van het tegengestelde, door de boeken, welke zij lezen, door de gesprekken, welke zij hooren, door het gewoon gebruik van bijnaamwoorden, de wijze van spreken, en veelvuldige andere oorzaken; waaruit in 't algemeen ontstaat, dat eene zamening van menschen, in de zwakste mate door dezelfde drift beheerscht, welhaast dezelve elkander in eenen hoogen graad mededeelt (*). Dit is het geval van de meeste menschen tegenwoordig, en teffens de oorzaak, dat de voortgang van de zamenvoeging van denkbeelden, waarvan wij zoo even gewaagden, nu weinig waargenomen wordt of geheel ontbreekt.
Onder de oorzaken, welke men bijbrengt voor de instandhouding en verspreiding van dezelfde zedelijke begrippen onder de menschen, hebben wij de navolging vermeld. De kracht van dit beginsel is alleropmerkenswaardigst in kinderen. Waarlijk, indien er bij dezelven iets den naam van instinct verdiene, is het hunne gereedheid tot navolging. Nu is er niets, 't welk de kinderen eerder navolgen, of gereeder toepassen, dan de uitdrukkingen van genegenheid of afkeer, van goedkeuring, haat,

{==438==} {>>pagina-aanduiding<<}
geraaktheid en dergelijke: en wanneer deze driften en uitdrukkingen eenmaal zamen verbonden zijn, 't geen weldra zal geschieden door dezelfde zamenvoeging, welke woorden met derzelver denkbeelden vereenigt, dan zal de drift de uitdrukking volgen, en zich hechten op het voorwerp, waaraan het kind gewend is deze of gene benaming toe te voegen. In 't kort, daar meest alle andere dingen geleerd worden door navolging, kunnen wij ons dan verwonderen, dat dezelfde oorzaak werkt in de vorming onzer zedelijke begrippen?
Eene andere en geene geringe tegenwerping tegen het stelsel van zedelijke indrukken bestaat hierin; dat er geene grondregels zijn in wetenschap, welke met regt ingeschapen kunnen genoemd worden, dewijl men mogelijk geene kan aanvoeren, die volstrekt en algemeen waar zijn; met andere woorden, die niet van omstandigheden afhangen. De waarheid te spreken, schijnt zoo zeer als eenige een natuurlijke pligt; dan het afwijken daarvan wordt verschoond in vele gevallen, ten opzigte van een vijand, een dief, een roover, een krankhoofdige. De verpligting om zijn woord gestand te doen, een der eerste beginselen in de zedeleer, hangt af van de omstandigheden, waarin men hetzelve gegeven heeft. Toezeggingen kunnen in zichzelven ongeoorlofd geweest, of zints zoo geworden, of onbestaanbaar met andere, of verkeerd, of afgedwongen zijn; in alle welke gevallen voorbeelden kunnen worden aangevoerd, waarin het volbrengen eener gedane toezegging een twijfelachtig voorkomen krijgt. Zoodanig is het gelegen met meest alle andere algemeene regelen, wanneer het op de toepassing aankomt.
Nog voert men, van die zelfde zijde, omtrent dit stuk, aan: Te gelijk met het zoogenaamde instinct moest ons ingeplant zijn een klaar en onderscheiden denkbeeld van het voorwerp, waarop het moest worden toegepast. Het instinct en het denkbeeld van het voorwerp zijn, zelfs in onze verbeelding, onafzonderbaar, en vergezellen elk-
{==439==} {>>pagina-aanduiding<<}
ander even onafscheidelijk als eenige uit elkander voortvloeijende begrippen; dat is, met andere woorden, indien wij door de natuur aangezet worden tot goedkeuring eeniger bedrijven, moesten wij tevens van de natuur een onderscheiden begrip ontvangen hebben van de daad, welke wij dus gereed zijn goed te keuren: en dit begrip viel ons zeker niet ten deele. - Maar, dewijl deze bewijsreden even zeer geldt tegen alle instincten, en tegen derzelver bestaan zoo wel in dieren als in menschen, kan ik de duchtigheid daarvan niet wel erkennen; schoon ik toestem, dat het bezwaarlijk valle, hierop een voldingend antwoord te geven.
Over het geheel genomen, schijnt het mij toe, dat er geene zoodanige instincten bestaan, als die datgene zouden uitmaken, 't welk men zedeluk gevoel noemt; of dat zij nu niet onderscheiden kunnen worden van vooroordeelen en hebbelijkheden: uit welken hoofde men zich daarop niet kan beroepen in redekavelingen over de zedekunde. Ik houd het daarvoor, dat het geene veilige wijze van redeneren is, zekere beginsels aan te nemen als zoo vele voorschriften, aandriften en inboezemingen der nature, en voorts uit deze beginsels gevolgen af te leiden, ten opzigte van de regtmatigheid of onregtmatigheid der bedrijven, onafhankelijk van de strekking dier bedrijven, of eenige andere bijkomende bedenking.
Aristoteles stelt, als een van zelf blijkbare grondregel, vast, dat de natuur de Barbaren tot slaven vormde, en vaart voort om uit dat beginsel eene reeks gevolgen af te leiden, geschikt om de handelwijze, welke te zijnen tijde omtrent de slaven plaats greep, te regtvaardigen. En men zou mogen vragen, of die zelfde grondregel niet nog heden ten dage eene van zelf blijkbare waarheid behelsde bij de handeldrijvers in menschen op de kust van Afrika? - Niets is vaardiger te neder te schrijven dan een grondregel; en het blijkt, uit dit voorbeeld van aristoteles, dat gezag en belang, opvoeding, vooroordeel, en algemeene gewoonte, geen

{==440==} {>>pagina-aanduiding<<}
gering aandeel hebben in derzelver vorming, en dat men, gevolgelijk, maar al te gereed wetten van gewoonte voor de orde der natuur opvat. Om welke reden ik denk, dat een stelsel van zedekunde, gebouwd op zedelijk gevoel, alleen redenen en verschooningen zal vinden voor reeds aangenomene begrippen en gebruiken - en zeer zeldzaam een van beiden verbeteren.
Dan, verder, eens toegestaan zijnde, dat er zoodanige ons ingeschapene gevoelens bestaan, zou men dan niet mogen vragen: welk is derzelver gezag? Niemand, zult gij antwoorden, kan opzettelijk daar strijdig mede handelen, zonder eene heimelijke knaging van zijn geweten. Maar hij kan zich die knaging getroosten - en indien de zondaar dit doe, om het vermaak of het voordeel, 't welk hij zich belooft uit het plegen van het misdrijf, of indien hij ontware dat het vermaak der zonde de knaging van het geweten te boven gaat, waarover hij alleen kan oordeelen, en waaromtrent, daar hij het beide gevoelt, hij niet wel kan mistasten, heeft de mensch, die alleen naar instinct handelt, niets meer op te offeren.
Voert men aan, dat dit instinct eene aanduiding is van gods wil, en gevolgelijk hem waarschuwt, wat er namaals te wachten staat, dan neemt men de toevlugt tot een regel en beweegreden, die verder gaat en hooger opklimt dan het instinct zelve; en, om tot de kennis van gods wil te komen, hebben wij vaster middelen en zekerder weg.


{==441==} {>>pagina-aanduiding<<}

Geschiedenis der gezondheid van het menschelijk geslacht; benevens eene physische karakteristiek des tegenwoordigen leeftijds, in vergelijking met vroegere dagen. eene schets; door C.W. Hufeland.

(Vervolg en slot van bl. 394.)

III. Tegenwoordige leeftijd.

Wanneer er van eene karakteristiek des leeftijds gesproken wordt, spreekt het van zelve, dat daaronder niet alle thans levende menschen te verstaan zijn, maar als van een onderwerp, waarbij de menschheid nimmer in derzelver aanzijn, maar alleen in derzelver wording begrepen is; vooral dat gedeelte derzelve, dat thans als vertegenwoordiger en te gelijk als toongever te beschouwen is, en daarbij weder die klasse, waarin zij zich het volkomenst vertoont. Altijd leefden er, en er leven ook thans, te gelijk meerdere geslachten of tijdperken; maar altijd ook bestond er een volk, dat als 't ware de leider van deszelfs leeftijd uitmaakte, en ook weder op het overige meer of minder terugwerkte (*). Altijd is er eene plek in den grooten tuin van God, welke haren bloeitijd heeft; terwijl andere eerst kiemen, weer andere opschieten, nog andere geheel braak liggen.

{==442==} {>>pagina-aanduiding<<}
Aan deze moeten wij ons houden; want zij doet over het leven van den tijd de volkomenste uitspraak. En deze is thans de Europesche menschheid.
Hier bemerken wij de volgende karaktertrekken: over het geheel genomen eene veel grootere teederheid en verfijning der bewerktuiging, vooral van het zenuwgestel, met grooteren invloed van hetzelve op het bewerktuigd gestel. Overwegende heerschappij des zenuwgestels in de bewerktuigde natuur; want dusdanig moet men eigenlijk de tegenwoordige zenuwzwakte noemen. Zinnelijkheid, grovere zoo wel als fijnere, levensgevoel in het verstandelijke, zenuwkenmerk in het physieke en in ziekten. Nooit, zoo lang de aarde bestaat, waren de zenuwziekten zoo hevig als thans; nooit zoo menigvuldig en zonderling gewijzigd: er vertoont zich voorzeker geene zuivere ziekte meer; allen behouden een zenuwaandeel van krampen en dergelijke. Niet slechts in steden en hoogere standen, maar ook op het land, is dit zenuwkarakter op te merken, en, wat bij de oudheid ongehoord was, er bestaan thans landlieden, die hypochondrisch zijn, en boerinnen, die vapeurs hebben, even zoo goed als de dames in de stad. Ja, de kinderen worden reeds met een fijner bewerktuigd gestel en verhoogde gevoeligheid geboren, en van daar de aanleg tot grootere beweegbaarheid en stuipachtigheid van het zenuwgestel; want het is bekend, dat ziekten of gebreken, die in het bewerktuigd gestel zelve haren grond hebben, door voortteling overgeplant worden. Even als de vorm van het uitwendige, het temperament en het karakter van den vader op het kind overgaat, zoo gaat ook de zwakke long des vaders, de zwakte zijner nieren enz. op het kind over, en daarmede ook de prikkelbaarheid en zwakte des zenuwgestels. Op deze wijze kan datgeen, wat in den beginne slechts verkregen werd, in het vervolg aangeboren eigendom der nakomelingschap, en, wanneer dit geheel of gedeeltelijk de menschheid treft, eigendom en karakter des geheelen geslachts worden. En zoo is het

{==443==} {>>pagina-aanduiding<<}
ook zeker, dat de kinderen thans op eene andere wijze geboren worden, dan voorheen. Zij brengen het kenmerk van den tijd, deszelfs gevoelige en ligter beweegbare zenuwen mede; vanwaar groote gevoeligheid voor uitwendige dingen, zoo wel in het physieke als in het verstandelijke, zoo wel heilzame als schadelijke. Van hier de ongehoorde sterfte der kinderen, in de eerste jaren, aan kramp, ontwikkeling der tanden en andere ziekten; van hier de meerdere waterzucht der hersenen; van hier het veelvuldige der zenuwziekten, der zenuwkoortsen bij volwassenen.
Meer verstandsontwikkeling, maar minder kracht. Van hier meer leven in de verstandelijke wereld, in het lezen, denken; dan nog meer in de gevoelige. Maar helaas! heeft juist het verstandige leven een lijdelijk karakter. Het verhoogt geenszins de kracht van den geest, maar alleen deszelfs ontvangvatbaarheid, deszelfs beweegbaarheid, deszelfs genot; meer de heerschappij der verbeelding, dan die der rede. Van hier, in plaats van versterkend op het physieke te werken, vermeerdert het alleen de teederheid en prikkelbaarheid, het gebrek aan voeding van hetzelve; in stede van door die kracht een aantal schadelijke invloeden te beletten, verwekt het veeleer eene nieuwe wereld van ziekmakende verstandelijke en gevoelskrachten, voor welke het ligchaam bezwijkt. Een der ergste gevolgen, uit deze verhooging der ontvangvatbaarheid met vermindering der kracht ontstaande, is het thans zoo gewoon overgeven aan het gevoel, ook in het physieke, waardoor zij juist iets wezenlijks worden. Dat, wat wij, over het algemeen, vooral bij de vrouwen, zenuwzwakte noemen, is oorspronkelijk dikwerf niets anders, dan de gewoonte, om, van der jeugd af, aan ieder ontstaand gevoel van ziekte toe te geven, hetzelve vrij spel te laten, en geene verstandelijke kracht daartegen te stellen, waardoor het dikwijls in deszelfs oorsprong zou kunnen overwonnen worden.
Overprikkeling. Ik versta daaronder de gewoonte, van

{==444==} {>>pagina-aanduiding<<}
kindsbeen af, om prikkels te gebruiken, welke de zenuwen opwekken, en daardoor een drievoudig nadeel verwekken; vooreerst, door het geheel in eene tegennatuurlijke spanning te houden; ten tweede, door op het laatst verstomping en overprikkeling voort te brengen; en eindelijk, door de behoefte van altijd nieuwe prikkels op te wekken. Hierin is een hoofdzakelijk onderscheid tusschen de oude en nieuwe wereld gelegen. Men denke slechts aan koffij, thee, tabak, veelvuldige speoerijen, waarvan de oude wereld niets wist; het allermeest echter aan den brandewijn, die eene levensbehoefte van schier alle menschen in alle klassen geworden is. Hoe weinige menschen leven thans eigenlijk van en door zichzelven, en niet eerst door iets, dat hen opwekt en aanspoort; hun leven is steeds een kunstige toestand. Dit geldt niet slechts van de hoogere standen, maar ook van den gemeenen man. De brandewijn is zulk eene behoefte voor het leven geworden, dat men zelfs in ernst aangenomen heeft, dat de legers zonder denzelven niet bestaan, geene vermoeijenissen uitharden, geenen moed hebben konden. Ik zou dan toch verlangen te weten, van waar de Spartanen bij Thermopyle, de soldaten van alexander bij derzelver lange en hoogstmoeijelijke marschen door de woestijnen van Indië en Lybië, moed en uitharding bekwamen? Voorzeker, indien het wezenlijk zoo met de zaak gelegen ware, dan zoude zulk een leger, in vergelijking van een nieuw, dat bij gebrek aan brandewijn verlamd was, het treffendst beeld des onderscheids der oude wereld met de nieuwe opleveren. En bedenken wij, hoe geweldig het veelvuldig gebruik van den brandewijn het geheele bewerktuigde gestel, zoo wel deszelfs ligchamelijke als verstandelijke zijde, aantast, hoe hij zelfs het hoogste en geestigste van hetzelve vermag te beroeren, zoo geloof ik niet te veel te zeggen, wanneer ik vaststelle, dat hij, onder de physisch werkende dingen, een van degenen is, die het meest zich van de nieuwe
wereld

{==445==} {>>pagina-aanduiding<<}
meester gemaakt, en haar het meest hare physische onschuld geroofd hebben (*).
Meerdere onnatuurlijkheid, meerdere kunst des levens over het algemeen. Ik bepaal alleen de opmerkzaamheid op het veel algemeener geworden zittend leven, op de nalatigheid in het gebruik der baden en zorg voor de huid, de onnatuurlijke kleeding, de ook de nieuwere tijden toebehoorende uitvinding der mode, welke ons dwingt, bestendig van de eene gewoonte, welke wij in onze kleeding en in onze levenswijze volgden, tot de andere over te gaan, zoodat wij nu schier het middagmaal des middernachts moeten nemen, ja zelfs de beschaafde wereld thans eerst om middernacht begint te leven. Het is in der daad zoo verre gekomen, dat het tijdstip, tot de diepste rust bestemd, thans het vereenigingspunt des be-
{==446==} {>>pagina-aanduiding<<}
ginnenden levens is. - Om nu een voorbeeld aan te voeren, hoe veel in zoodanige, dikwijls onmerkbare, gewoonten des levens gelegen zij, zij het mij vergund, de gewoonte van het zitten op te geven, waarin ik een zeer belangrijk moment voor de physische gesteldheid der tegenwoordige wereld meen te vinden. Gelijk bekend is, leefde de oude wereld meer liggende, de nieuwe meer zittende. Wij weten thans, echter, dat het aanhoudend zitten altijd den onderbuik zamendrukt, de spijsvertering en afscheidingen verstopt, en daardoor aanleg tot aambeijen en hypochondrie verwekt; en ik ben zeker overtuigd, dat de in latere tijden zoo zeer in het oog vallende veelvuldigheid van deze beide gebreken goeddeels daarin te zoeken zij, dat de oude wereld meer lag, de nieuwe meer zit.
Vroegere ontwikkeling der werkzaamheid van den geest en van de geslachtsdrift. Beiden behooren tot de blijkbaarste kenmerken van den tegenwoordigen tijd. Het kind wordt, zoo als boven gezegd is, reeds schranderder geboren. In plaats dat het in de eerste jaren nog als plant leven zou, is het reeds bij het einde van het eerste vierendeeljaars ontwaakt; neemt deel aan de buitenwereld; alles ontluikt spoediger; de nog veel te teedere werktuigen worden reeds verstandelijk geprikkeld en bezig gehouden; en op deze wijze wordt reeds daar de grondslag voor ziekelijkheid, niet slechts van het ligchaam, maar ook van den geest, gelegd. - Maar nog meer in het oogvallend vertoont zich dit in de vroegtijdige ontwaking van de geslachtsdrift, welke in zulk een naauw verband met het verstandelijk voortbrengingsvermogen staat. Het is thans niets ongewoons, wat men in de vroegste tijden voor onmogelijk hield, dat deze drift reeds in het vijfde of zesde jaar ontwaakt en buitensporigheden voortbrengt. Niet in de menigvuldigheid daarvan, maar in de vroegtijdigheid, is het onderscheid tusschen den tegenwoordigen en voormaligen leeftijd gelegen; en helaas! tot groot nadeel van den eersten, daar

{==447==} {>>pagina-aanduiding<<}
dit te veel in latere jaren op verre na zoo veel schade niet aanbrengt als het te vroegtijdig.
Meerdere ziekelijkheid en sterfte der kinderen in de eerste jaren. Het is beslist, dat thans het derde gedeelte der geborenen in de eerste twee jaren sterft. Dit was voorheen niet het geval, en is blijkbaar als het gevolg te beschouwen van de fijnere, meer tot kramp geneigde bewerktuigde gestellen, van de verkeerde behandeling, maar vooral echter van het steeds meer toenemend eerloos ontstaan der kinderen, van dat treurig voortbrengsel der zedeloosheid, die den mensch behandelt als een rekenkundig voorschrift, en vergeet, dat bij denzelven het geboren worden eerst door de armen der moederlijke liefde een wezenlijk aanzijn wordt, en dat de bloote vermeerdering der geborenen zonder eer, eene vermeerdering, niet van het leven, maar van den dood op aarde is.
Meerdere ziekelijkheid en minder kenmerkend gevormde ziekte; meer langdurige, slepende, dan heete, beslissende ziekten, meer ziekten uit zwakte dan uit sterkte; van hier minder bepaalde tijden, tijdvakken en ziektescheidingen, dan voorheen. Ja, men mag zeggen, dat ook hier meerdere verfijning en krachteloosheid der ziekte zelve plaats heeft. Zoo zoeken wij thans de stoffelijke vormen der jicht, van het podraga enz. te vergeefs; zij heeft zich in eene vlugtige, de zenuwen aangrijpende, stof verwisseld; zij is zenuwjicht geworden. Zelfs de steen, de stoffelijkste van alle ziekten, wordt veel zeldzamer.
Grootere moeijelijkheid en ziekelijk karakter van de ontwikkelingen der natuur. Reeds de verlossing, hoe vele veranderingen en gevaren voert zij thans met zich! Eveneens het natuurlijk doorbreken der tanden, gelijk ook de ontwikkeling der manbaarheid! Van deze allen wist de oude wereld niets; en de grond ligt hoofdzakelijk in het verhoogde aandeel der zenuwen en gevoeligheid, waardoor alle natuurlijke verrigtingen krampachtig en anomalisch worden.
De merkwaardige verschijnselen van het magnetismus

{==448==} {>>pagina-aanduiding<<}
behooren, volgens mijne meening, ook hiertoe, als bijzonder kenmerk onzer tijden. Men heeft daarvan wel eenige sporen in de oude wereld willen gezocht hebben; maar nog nimmer kenmerkten zij zich toch zoo algemeen, zoo gemakkelijk, zoo ontwikkeld als thans. Men moge dezelve nu voor werkingen eener verhoogde verbeeldingskracht, of voor eene eigenaardige physische werking houden; altijd toont de mogelijkheid der eerste, of de ligtere ontvangvatbaarheid voor de laatste, dat de physische bewerktuiging der menschheid op een punt van het zenuwleven en de vergeestelijking gekomen is, waarop zij nog nimmer geplaatst was.
Mindere zuiverheid van het bewerktuigd gestel; bedorvenheid der vochten. Minder eenvoudig voedsel, vele ziektevergiften, die in de vochten zelve ingaan en die bederven, (vooral de algemeen geworden venussmet) en zelfs menig een even zoo algemeen geworden geneesmiddel, bij voorbeeld het kwikzilver, welks gebruik men altijd als eene kunstige vergiftiging beschouwen moet, die de geheele bewerktuigde stof doordringt en beleedigt, en waarvan het nog niet beslist is, of deszelfs gevolgen immer geheel kunnen opgeheven worden. - Van dit alles wist de oude wereld niets; en wanneer wij daarbij berekenen, wat wij reeds aanvoerden, dat zulk bederf door voortteling, hoe zeer dan ook in veranderde gedaanten, voortwerkt, dan is het natuurlijk, dat reeds het wordend geslacht zulk bederf der stof met zich ter wereld brengen kan, hetgeen zich ook helaas! thans veel meer dan in de eerste jaren vertoont.
In het oog vallende vermindering van het vermogen des gezigts, waarvan wij in de oude wereld volstrekt geen spoor vinden. De oorzaak is in het op kamers wonen, veel lezen, en de uitvinding der brillen te zoeken.
Nieuwe ziekten, die óf geheel nieuw, óf ten minste op verre na niet zoo veelvuldig waren. Tot de geheel nieuwe breng ik de venusziekte, pokken en maze-
{==449==} {>>pagina-aanduiding<<}
len, scharlakenkoorts, kinkhoest, kliergezwellen, gele koorts. Tot de veelvuldiger voorkomende, de zenuwkoortsen, langdurige zenuwziekten, krampen, hypochondrie, tering, waterzucht der hersenen bij kinderen, rheumatismen. De krankzinnigheid, en wel minder de hevige (razernij) dan de langdurige, slepende (gekheid, zwaarmoedigheid); vooral merkwaardig, dat thans meer mannen dan vrouwen krankzinnig worden, daar anderzins het omgekeerde plaats had.
Eindelijk behoort nog tot eene wezenlijke karakteristiek der tegenwoordige menschheid de veelvuldiger zelfmoord, of veeleer het vroeger afsterven van het inwendige leven vóór het uitwendige, van den eigenlijken levenslust en levenskracht vóór de levenswerkzaamheid; want zoodanig moet men dit verschijnsel noemen. De geheele zelfmoord des laatsten tijds is iets, waarvan de ouden niets wisten, en daarom ook eene der belangrijkste merkwaardigheden van ons tijdvak. Bij de ouden was de zelfmoord een werkzame toestand, het hoogste bedrijf van het heroismus en der edelste vrijheid. Thans is hij, in de meeste gevallen, een lijdelijke toestand, werking der grootste zwakte en lafhartigheid, van eenen volslagen dood voor alles, wat groot en edel in den mensch is, en juist daarom zoo veelvuldig en eene wezenlijke ziekte geworden, aan welke de artsen eenen eigen naam (zelfvernietigingswoede, melancholia suicida) genoodzaakt geworden zijn te geven. Onze meeste zelfmoorders zijn menschen, die, door losbandigheid ten hoogste uitgeput, op het laatst voor alle prikkels des levens verstompt, van alle kracht, om de zorgen van het leven te torschen, beroosd, het leven eindelijk als eenen last beschouwen, dien zij niet meer dragen kunnen; die eigenlijk bij levenden lijve in hun inwendig en beter aanzijn reeds dood, en nu den uitwendigen physischen dood slechts als eene noodzakelijke toegift daarbij voegen. De gansche grond hunner handelwijze is: slapen is beter dan waken.

{==450==} {>>pagina-aanduiding<<}

Beschouwen wij de hoofdtrekken van deze schets, zoo blijkt het, dat de menschheid ontwijfelbaar een standpunt van haar physisch leven bereikt heeft, dat niet bestond, en dat hoogst wonderbaar en eigendommelijk gevormd is. Het wezenlijke schijnt daarin te bestaan, dat de dierlijke kracht steeds meer verloren gaat en het geestige de bovenhand bekomt. Hier, echter, heeft juist het gevaarlijkst oogenblik plaats. Neemt deze beschaving eene valsche rigting; wordt alleen de ligchaamsverzwakking steeds verder gedreven, zonder door eene nieuwe kracht hare plaats te doen vervangen; gaat de dierlijke kracht verloren, zonder de dierlijke natuur: dan verwekt zulk eene beschaving op het laatst schaduwbeelden, tusschenwezens, die noch ligchaam noch geest zijn, verhoogt de verstoorbaarheid en de verstorende vermogens te gelijk, en bespoedigt op deze wijze den ondergang. - Van waar zal nu redding, physische herstelling der menschheid ontspruiten? Door physische geneesmiddelen, koude baden, magnetische tooverkrachten? Maar wie zal derzelve de levenskracht doen invloeijen, welker bezielend beginsel gestorven is? wie het gebouw stutten, wanneer het fondament verrot is? - Of door eene versterkende physische opvoeding? Wat kan zij baten, zonder eene betere zedelijke? want wilden willen en kunnen wij niet weder worden. - Of, in het algemeen, door een terugzinken in ruwe barbaarschheid? Maar ook dit zullen en kunnen wij niet meer. Want voor het verwilderen in zichzelve behoedt de thans vast en onvergankelijk gemaakte gedachtenwereld (boekdrukkerij genaamd.) En voor de overzwemming van wilde horden behoedt ons de in latere dagen aan den mensch verleende kracht van den bliksem (het buskruid), welke ook de physische overmagt niet meer aan den arm, maar aan den geest gegeven heeft.
Het besluit is dus: gedeeltelijke, valsche beschaving vernietigt; volkomene, ware, versterkt en behoudt ook

{==451==} {>>pagina-aanduiding<<}
physisch. Geene ligchamelijke wedergeboorte is mogelijk, zonder eene geestelijke. Uit zichzelven moet zich de mensch, ook physisch, herscheppen; en het eenige middel, het eenige beginsel der redding, is de geest. De ruwe natuurkracht is opgeheven; eene andere moet hare plaats bekleeden. De ontwikkeling des menschelijken geslachts is te verre uitgedegen, om terug te keeren of te kunnen staan blijven. Zij is ook physisch voor haar hoogste doel, het verstandige leven, te zeer gerijpt. Zij moet hetzelve geheel omvatten, of zij gaat met het dier te gronde, dat als zoodanig niet meer te redden is. Slechts eene nieuwe kracht van den geest, aan de Goddelijke bron ontstoken, en een rein hart, dat eenvoudigheid en zeden terugvoert, kunnen eene nieuwe levensbron in de gestorvene massa aanbrengen, waardoor alsdan zeker een nieuw leven, zuiverheid, frischheid en kracht in de physische natuur zal geboren worden.
De halfgeborene moet geheel geboren worden.

Over den godsdienst en de zeden der Indous.

(Naar het Fransch van den Heere jouy.)

In een land, waarover zoo veel en zoo verschillend is gesproken, is het eerste werk eens vreemdelings, die reist om zijne kundigheden te vermeerderen, de zeden, gewoonten, en vooral den Godsdienst van een volk te leeren kennen, welks oorsprong zich in de duisternissen der hoogste oudheid verliest. Te belangrijker is de kennis van den Godsdienst der Indous, omdat dezelve met hunne Geschiedenis in naauw verband staat, zijne regten tot alle voorwerpen uitbreidt, die, bij andere volken, onder het gebied der wetten vallen, of zelfs van de grilligheid der mode afhangen. De kleedij, het voedsel, de pligten van ieder beroep, de meest gewone bedrijven van

{==452==} {>>pagina-aanduiding<<}
het huisselijke leven, dat alles maakt een gedeelte der godsdienstige instellingen uit. Dit onbepaald regtsgebied van het priesterlijk gezag, zoo verre is het er af, dat het tot de slaafsche onderwerping der volken iets zoude hebben toegebragt, (zoo als men, uit overeenkomst met hetgene elders in de wereld gebeurd is, natuurlijk zoude besluiten) dat het veeleer een onverzettelijke scheidmuur is, door den wetgever tegen de inkruipingen der onbepaalde magt opgetrokken. Hieruit volgt, dat de Indische Regeringsvorm eene ware Hierarchie is, in de oorspronkelijke beteekenis, welke aan dat woord gehecht werd.
De Indous zijn verdeeld in vijf groote Casten of stammen. De eerste, die wederom in zes andere is verdeeld, is die der Brames; deze alleen kan naar de werkzaamheden van het priesterschap, de regtsoefening en het openbare onderwijs dingen. De tweede Caste is die der Rageputes (krijgslieden); de derde die der Banians, die zich eeniglijk met den koophandel bemoeit; de vierde, en de talrijkste, die der Soudras, of handwerkslieden; de vijfde, eindelijk, die der Parias, zamengesteld uit de heffe der natie, en wier vernedering en ellende alle verbeelding te boven gaat.
Lang en met veel spitsvondigheids heeft men de vraag zoeken te beslissen, rakende de oudheid der Indianen, met die der Europesche natien vergeleken. Men heeft gevraagd, hoe een zoo dikmaals overwonnen volk, onder hetwelk de kunsten en wetenschappen geenerlei opgang gemaakt hebben, noch konden maken, heeft kunnen stand houden, gedurende meer dan vierduizend jaren, te midden der hoofdstoffen van vernieling, aan welke het telkens ten doel stond; terwijl de magtigste natien van Europa, zoo oude als latere, met al de voordeelen, welke de volken van Azie ontbreken, naauwelijks in slaat zijn, echte bescheiden van een tiental eeuwen te vertoonen. Zoude niet de oplossing van dit staatkundig voorstel gevonden worden in het onderzoek der gevolgen, welke noodwendig moesten voortvloeijen, voor dezen,

{==453==} {>>pagina-aanduiding<<}
uit de zucht voor nieuwigheden, de behoefte van veranderingen, en voor genen, uit de onverzettelijke ver knochtheid aan hunne oude gebruiken? In de natuurlijke en in de zedelijke wereld vernielt de beweging en behoudt de rust. Wat er ook zij van de gegrondheid dezer aanmerkinge, het kan niet ontkend worden, dat die godsdienstige eerbied, die verslaasdheid aan de gewoonte, de meest uitkomende karaktertrek der Indianen is, en die het we enlijkste onderscheid uitmaakt tusschen hen en de bewoners van Europa.
Alle historieschrijvers zijn het hieromtrent eens, dat zij in Indie de wieg en bakermat der wetenschappen en kunsten plaatsen. Zoo vermaard was voormaals dit land, door de kundigheden en de wijsheid zijner bewoneren, dat de Grieksche wijsgeeren het wel der moeite waardig achtten, derwaarts te reizen, om kundigheden te verzamelen. Pythagoras, democritus, anaxagoras, pyrrho, apollonius deden opzettelijk eenen keer naar Indie, om met de Bramins te verkeeren, welken zij gymno sophisten (naakte wijsgeeren) noemden, waarschijnlijk ter oorzake van het fatsoen hunner kleederen, welk een groot gedeelte van hun ligchaam bloot laat.
Niets is verhevener en eenvoudiger dan hun zamenstel van zedekunde, hetwelk men met de volksbijgeloovigheden te dikmaals heeft verward. Het eerste gebod beveelt den mensch de vereering van de deugd; en het denkbeeld, welk zij aan dat woord hechten, is even naauwkeurig als stellig: Laat ons de menschen beminnen, opdat wij van hen bemind worden. In de betrachting van het goede moeten zij door geenerlei bedenking van smart of vermaak belemmerd worden. Na den dood, zeggen de Bramins, verschijnt de ziel aan den voet des troons van God, om aldaar geoordeeld te worden: zij wordt toegelaten tot het genot van eeuwig geluk, of verwezen tot het ondergaan van verschillende gedaanteveranderingen. De godsdienst der Indianen erkent geene eeuwige strassen.

{==454==} {>>pagina-aanduiding<<}
Gedurende mijn verblijf te Chandernagor, behandelde een geleerd Bramin, dhola genaamd, openlijk en schriftelijk dit geschil met een Franschen geestelijke, den Abt de la baume, die, om de aanvallen zijns tegensprekers te keer te gaan, al de hulpmiddelen der redeneerkunde, en al het gezag der gewijde schriften, moest te baat nemen.
Hoewel wij tot nog toe geene dan onvolkomene narigten aangaande de hedendaagsche historie der Bramins bezitten, weten wij er, echter, genoeg van om te beweren, dat zij van de deugden en kundigheden hunner voorouderen merkelijk ontaard zijn. Misschien zoude het, uitg ande van dit bepaalde punt, sommigen dier verhevene vernuften mogelijk zijn, welke de redekaveling tot de bron der waarheden leidt, van dezen staat des bederfs, tot welken de afstammelingen der Brachmans gedaald zijn, tot den oorsprong zelven hunner instellinge op te klimmen. Men mag hier aanmerken, dat alle godsdienstige aanhangen bij trappen, en nagenoeg in evengelijke opvolgingen van tijden, van het oorspronkelijke gezag hunner orde afwijken: de onderscheidene aanhangen onder het Christendom leveren daarvan een bewijs op. Men mag, derhalve, gelooven, dat men, door middel van waarnemingen en nasporingen, op dat beginsel gebouwd, het tijdstip der stichtinge van de orde der Bramins zoude leeren kennen, welk ongetwijfeld tegen de wieg der heerschappije stoot.
De meeste reizigers, getroffen van de bijgeloovige gebruiken, aan welke de geheele natie blijkt overgegeven te zijn, van die menigte ondergeschikte godheden, wier beelden, in de tempels ten toon gesteld, en op de openbare pleinen, het voorwerp van den eerbied des volks zijn, hebben, zonder verder onderzoek, beslist, dat de Indous afgodendienaars waren; zonder te bedenken, dat een bewoner van de oevers van den Ganges, naar de boorden van den Tiber of van den Guadalquivir verplaatst, op dezelfde gronden, tegen de Roomsch-katholijken een even gegrond vonnis zoude kunnen vellen. Blijkbaar is het voor allen,

{==455==} {>>pagina-aanduiding<<}
die zich de moeite hebben gegeven, aangaande dit punt den minst kundigen Bramin te raadplegen, dat de alou de Godsdienst, welken hij belijdt, slechts éénen God erkent; dat wisnou, brama en shirven slechts de dienaars van zijnen wil zijn, en de afgoden zoo vele zigtbare teekens, door middel van welke de Indianen de onderscheidene eigenschappen der Godheid persoonlijk voorstellen, zoodanig als zij in de werken der scheppinge zich aan hunne oogen vertoonen. De Koe, bij voorbeeld, dat bijzonder voorwerp van hunnen eerbied, wier afbeelding, of ook wel het dier zelf, in alle pagoden wordt ontmoet, waarvan zij een zoo hoog denkbeeld hebben, dat zij elken morgen zich het voorhoofd met derzelver uitwerpselen bestrijken, is in hunne oogen zoo wel, als in de onze, niets anders dan een dier, zeer verre beneden den mensch; doch in dit dier aanbidden zij de weldadigheid des Hoogsten Wezens.
Ik kan niet bepalen, in hoe verre de indruksels der jeugd als gezaghebbende kunnen worden ingeroepen in een rijper ouderdom; maar indien het geheugen van acht jaren, welke ik in den Indoustan heb vertoefd, mijn hart en mijn verstand niet misleiden, is 't het volk dezer gewesten, (ik spreek hier van de inboorlingen alleen) welks deugden de meeste eer doen aan het menschelijk geslacht. De godsdienst en de zeden scheiden hen af van andere menschen, even gelijk de wijze man zich verwijdert van de zamenleving, welker gebreken hij verfoeit, zonder daarom af te laten van hen te beminnen, welke hij verlaat, en aan hun geluk te arbeiden. Geheel in werking is de zedeleer bij een volk, hetwelk alleen aan goede werken de achting verbindt, welke elders aan fraaije vertoogen wordt geschonken. Geene mijl kan men voorttrekken door de heerlijke landouwen, wel ke de Ganges en de Indus besproeijen, zonder van deze bekoorlijke waarheid overtuigd te worden. Hoedanig was mijne verrukking, toen ik, in den jare 1788, de uitgebreide streken bereizende, welke de volkplantingen

{==456==} {>>pagina-aanduiding<<}
van Pondichery en Chandernagor scheiden, midden in eene barre en brandende vlakte, mij om uit te rusten onder een boschje nederzette, alwaar ik deze woorden, in eenen ruwen steen gegraveerd, las: Saadhevamotjham was op het punt om van vermoeidheid en hitte te sterven onder het overtrekken van deze vlakte; hij heeft deze boomen doen planten, om anderen de ongemakken te besparen, welke hij geleden heeft. In de provincie Catteck, midden in een onoverzienlijk moeras, door hetwelk een smalle weg loopt, leest men aan een paal dit opschrift in het Perzisch: Deze weg is aangelegd door damera-coti, die in dit moeras zijne kameelen heeft verloren. De trotsche puinhoopen van Egypte en van Athene verkondigen slechts de magt van Koningen; de gedenkstukken der Indianen geven getuigenis aan de deugden van een volk.
In welk ander land op den aardbodem zoude iemand, wie hij ook zij, zonder geld, zonder eenigerlei hulpmiddelen, eene reis van vijf- of zes-honderd mijlen kunnen ondernemen, met de zekerheid van zijn deel te zullen bereiken, zonder ooit aan voorwerpen van de eerste noodzakelijkheid gebrek te lijden, en zonder om de hulp te behoeven te bedelen, die hem verleend wordt? Twintigmalen ben ik ooggetuige geweest van hetgene ik hier verhaal.
Een reiziger, hoedanig eenen ik hier beschrijf, vervoegt zich bij den Cotwail (Magistraatspersoon, in ieder dorp aangesteld;) deze geeft hem een gids, die zijne pakkaadje draagt, en, zonder er iets voor te vragen, hem naar het naaste dorp verzelt, alwaar hij een anderen gids bekomt. Op deze wijze de plaats bereikt hebbende, alwaar hij voornemens is uit te rusten, wordt hij naar de Chauderie (een openbaar gesticht, voor de reizigers bestemd) gebragt, alwaar hem van wege den Cotwail bezorgd worden eene mat voor eene ligplaats, rijst tot zijne spijze, hout, en de noodige gereedschappen, om dezelve gereed te maken. 's Anderendaags hervat hij zijne

{==457==} {>>pagina-aanduiding<<}
reis, en bereikt aldus het einde van zijnen togt, biddende dat het beste, het herbergzaamste der volken eens niet meer het ongelukkigste zij!
Al verder is de beschaafdheid eene der deugden, in de betrachting van welke de Indianen huns gelijken niet hebben, zelfs niet onder de Franschen; en, in dit opzigt, bezit een inwoner van Benares boven eenen inwoner van Parijs de meerderheid, welke deze boven een Londensch of Amsterdamsch koopman vertoont. Een Franschman is beschaafd, omdat hij het als fatsoenlijk beschouwt, beschaafd te zijn; de Indiaan is het (ik bedoel hier altijd de voornaamste Casten) omdat hij de beschaafdheid als eenen pligt beschouwt. De eerste is beschaafd, omdat hij eerbied voor zichzelven heeft; de andere, omdat hij eerbied heeft voor anderen.
Over het geheel genomen zijn de Indianen van eene sraaije en regelmatige gestalte; de hand in het bijzonder bezit eene aanmerkelijke schoonheid: stout en deftig is hunne houding. De gelaatstrekken der vrouwen zijn regelmatig en zacht, de gestalte tenger, de opslag van het oog streelende, en het hoofdhaar van eene ongemeene lengte, gedeeltelijk ontstaande uit het gebruik van olie van kokosnoten; zij doorvlechten dezelve met eene soort van witte bloemen, Mougry genaamd, en rollen ze spiraalswijze om het hoofd.
Nadrukkelijk, welluidende en bevallig is de taal van dit volk; in eene aaneengeschakelde rede bezit zij iets muzijkaals, naar ons Recitativo gelijkende. Niets gemeen heeft deze gewone taal met het Shamscritsch, eene doode taal, welke de Bramins alleen verstaan, en in welke de heilige boeken zijn geschreven, gelijk de onze in het Hebreeuwsch en Grieksch. Was deze taal oorspronkelijk van de gemeene taal onderscheiden? Is dit onderscheid het werk van een loos vooruitzigt der Priesteren? of ontstond het door eene onmerkbare verandering, het gewrocht van tijden en omstandigheden? De geleerde nasporingen

{==458==} {>>pagina-aanduiding<<}
der Aziatische (letterkundige) Maatschappij zullen te eenigen dage hierover licht kunnen verspreiden.
Om de jeugd te onderwijzen, heeft men niet oorbaar geacht haar op te sluiten; de scholen worden in de ruime lucht gehouden. Een merkwaardig schouwspel is het, in ieder Aldee (dorp), een eerwaardigen grijsaard op zijn verheven gestoelte te zien zitten, midden op een ruim plein, en omringd van eenen hoop jonge leerlingen, die, met eene houding van eerbied en bewonderinge, de oogen op hem gevestigd houden. Niet tot hoofddoel heeft de opvoeding, welke zij aldaar ontvangen, hen tot eenig beroep op te leiden, maar hen te onderwijzen in 's menschen pligten omtrent God, zijne ouders en zijn vaderland; hen tot regtvaardigheid en menschlievendheid te vormen, en in het bijzonder door de sterkste banden vast te snoeren aan de Caste, in welke zij geboren zijn.

(Het slot hierna.)

De kanarievogel van Jean-Jacques Rousseau.

(Vervolg en slot van bl. 426.)

‘De vensters van mijn kamertje waren regt tegenover die van onzen buurman. Zijn vogel had de vrijheid, in de kamer rond-, doch niet naar buiten te vliegen. Gelokt door het zingen van mijnen vogel, en zich van een oogenblik bedienende, dat het venster openstond, ontsnapte hij, vloog snellijk door den tuin, en zette zich neder op Bibi's kooitje, welken ik zoo even had opgewonden, en die zijne drie deuntjes zong. Men verbeelde zich, hoe zeer ik opgetogen was, op het zien verschijnen van dezen tweeden vogel! Hij begon insgelijks te zingen, na een oogenblik geluisterd te hebben; maar het waren geene deuntjes; het was eene schelle en afwisselende melodie, geheel nieuw voor mij, en die mij bekoorlijk scheen. Ook hij draaide, al zingende, zijn kopje om, doch met veel meer bevalligheids

{==459==} {>>pagina-aanduiding<<}
dan Bibi, en met eene vernuftiger houding. Ik reikte hem mijn' vinger toe; hij ging er op zitten, vervolgens op mijn' schouder, daarna op mijn hoofd; terwijl Bibi, zijn zingen geëindigd hebbende, regelmatig van het eene stokje op een ander sprong, altijd op dezelfde plaats, tot dat hij eensklaps stil bleef zitten; de nieuweling keerde terug naar deszelfs kooitje, en dan weder op mijn' vinger. Ik vond hem allerliefst, en bragt hem aan mijne lippen, toen een gefluit en de naam Carino, verscheiden malen herhaald, hem in allerijl deden vertrekken. Inmiddels ging hij nog op eenen boom in den tuin zitten, en vloog vervolgens naar zijnen meester, welken ik hem aan het venster onophoudelijk zag roepen. Toen hij wederom bij hem was, gaf hij mij een wenk, het vermaak te kennen gevende dat hij hem wederzag, en eene gelukwensching met de wijsheid van den mijnen, die niet uitvloog. Een oogenblik daarna zag ik onzen buurman uitgaan, door den tuin loopen en in ons huis treden. Straks daarna werd ik geroepen; ik vond hem zitten tusschen mijne moeder en tante. - “Ik kom om u te bedanken, zoet kind,” zeide hij zeer vriendelijk, “voor het goed onthaal, welk gij mijnen vogel hebt gegeven; ik moet u verschooning vragen voor het slechte voorbeeld, welk hij uwen vogel geeft; maar gij hebt dien beter opgevoed; hij heest het goed bij u; hij zal u niet verlaten.” - “Zeker niet, Mijnheer,” zeide ik lagchende, “hij zal niet wegvliegen, daarop ben ik heel gerust... Ik wenschte wel, dat hij kon uitvliegen.” - “Ongetwijfeld om het vermaak te hebben van hem te zien wederkeeren? Wilt gij hem mij wel eens laten kijken? Hij fluit verwonderlijk, zoo als mij dunkt, airtjes .. welke ik ook somtijds fluit.” Ik ging hem halen, en zijne volkomene onbewegelijkheid onderrigtte hem weldra, wat er van de zaak ware: want de ontspande veêr had hem doen uitscheiden
met zingen. - “Hoe! het is een Automaat!” riep hij verwonderd uit: “uit mijn venster was ik er volstrekt in bedrogen; ik hield het voor een levenden vogel.” Hij nam hem in de hand, en bekeek hem. Ik verhaalde hem, dat het een gewrocht van mijnen goeden papa was, dien ik zoo zeer beweend had; ik toonde hem, hoe hij wierd opgewonden; en zoodra ik dat gedaan had, begon hij, van nieuws,

{==460==} {>>pagina-aanduiding<<}
zijne kleine bewegingen, zijne kleine sprongen, en vervolgens achter elkander de drie airtjes, in welke wij hem niet zochten te storen. Mijn hart klopte van genoegen: want ik zag duidelijk, dat het Automaat jean-jacques in het luisteren naar het Automaat Bibi groot vermaak schepte; de eere daarvan schreef ik den laatstgenoemden toe, en nam er ook een klein gedeelte van voor zijne meesteres, toen nog onkundig zijnde, dat een Schrijver altijd genoegen vindt in het hooren of zien van zijne werken, en dat ik den maker van de zoo dikmaals herhaalde fraaije airtjes voor mij had. Zijne tamelijk kleine, doch zwarte oogen, vol vuur, kondigden een mengsel van trots en vreugde aan; nog grooter werden dezelve, toen mijne tante mij beval de woorden te zingen. Terstond gehoorzaamde ik: want ik had er een onweerstaanbaren trek toe. Mij dunkt, ik zie hem nog, dien goeden jean-jacques, in verrukking naar mij luisterende, de maat slaande op mijne hand, welke hij in de zijne hield, en met eene zachte, juiste, doch eenigzins gebroken slem herhalende: C'est un enfant, c'est un enfant: “en een beminnelijk kind ook,” voegde hij er nevens, toen het airtje uit was, met zijne lippen de hand drukkende, welke hij in de zijne had vastgehouden. Hij wilde weten, hoe ik heette. “Rosine, Mijnheer.” - “Die naam voegt u zeer wel; en gij, weet gij wel hoe ik heet?” - Glimlagchende sloeg ik mijne oogen neder, zonder te antwoorden. Mijne moeder dacht, dat het haar zeer mooi stond, hem te zeggen, dat ik hem met den naam van Automaat gedoopt had, uit hoofde van zijne kleeding; en hij lachte er hartelijk om. “Zij heeft meer gelijk dan gij denkt,” zeide hij tot haar: “gave de Hemel dat ik niets anders dan een Automaat geweest ware, of dat ik het konde worden!
Daarnaar tracht ik. Daarenboven is het een middel om rosine te behagen; zij had haren kauarievogel zoo lief!” Hij deed wel dat hij van het verledene sprak: want, zonder te weten waarom, mij dacht dat ik niet zoo veel meer van Bibi hield. Hij was afgeloopen. Mij dacht dat hij er zoo onnoozel uitzag, met zijnen halfgeopenden bek en zijne onbewegelijke gestalte! Ik zette hem wederom in zijne kooi, om hem weg te nemen. “Zeer verpligt, goede rosine,”

{==461==} {>>pagina-aanduiding<<}
zeide onze beminnelijke buurman; “ik ben uw vriendelijk Automaatje veel verpligt: zonder het te weten, onderhield hij u over mij; uitstekend heeft hij u airtjes geleerd, welke ik gaarne hoor; maar ik vrees evenwel, dat zij u eindelijk zullen vervelen.” - “Neen, ach neen, Mijnheer, nimmer! zij zijn zoo lief!” Hij scheen aangedaan te zijn. “Zoete kleine,” zeide hij, “mogt gij die kostelijke onnoozelheid behouden, en u nimmer vervelen hetgene u eens behaagd heeft! Wilt gij mij liefhebben, rosine, zoo als gij uwen goeden papa lief hadt?” Op het hooren van mijn vaders naam schoten mij de tranen in mijne oogen, en ik antwoordde hem, het hoofd schuddende: “Ik wil u wel liefhebben, Mijnheer, en ik heb u reeds lief; maar zoo lief als mijn papa... neen! dat zoude ik niet kunnen doen; ik gevoel, dat ik nimmer iemand zoo lief zal kunnen hebben als mijn papa.” - “Voortreffelijk meisje! wel nu, heb mij dan lief als een vriend. Noem mij uwen ouden goeden vriend. Dat wilt gij wel, niet waar?” Met zoo veel teederheids sprak hij de laatste woorden uit, dat ik mij in zijne armen wierp. Van dat oogenblik af was ik zijne rosine, zijn goed kind, en hij - mijn goede oude vriend. “Heb de goedheid, uw kind mij toe te vertrouwen,” zeide hij tot mijne moeder; “al menigmaal heb ik mij met de opvoeding bemoeid; en, met vol vertrouwen, durf ik u verzekeren, dat zij zich er wel bij zal bevinden.” Hartelijk bedankte hem mijne moeder, en zeide hem, dat zij zich volkomen op hem verliet. “Zoo zijt gij dan mijn kind, mijne kweekelinge, mijne sophie!” zeide hij, mij in zijne armen drukkende. “Ik wenschte wel, dat gij u sophie liet noemen; maar de naam van rosine staat u ook zeer wel; hij zal mij
insgelijks belang inboezemen.” Na eenige oogenblikken zamensprekens over hetgene ik wist, of liever over hetgene ik niet wist, want ik had weinig anders geleerd dan mijnen kanarie op te passen, deed hij mij den voorslag, aan Carine een tegenbezoek te geven. “Hij zingt slechts, zoo als de natuur hem ingeeft,” zeide hij, “maar hij varieert zijnen zang gestadig, en verdubbelt dien als ik hem antwoord, als het ware om, op zijne beurt, mij te antwoorden. Gij zult het onderscheid gevoelen tusschen een Automaat en een

{==462==} {>>pagina-aanduiding<<}
levend en gevoelig wezen. Daarenboven geeft mijn lieve Carino mij het vermaak om hem gelukkig te maken.”
“Hetgene het vermaak stoort van vogels in zijne kamet te hebben,” zeide mijne moeder, “is de noodzakelijkheld om hen gevangen te houden.”
“Gij hebt gelijk, Mevrouw; dit wederhield mij langen tijd om vogels te houden. Het hoogste geluk is de vrijheid. Doordrongen van dit denkbeeld, had ik den slechten smaak, de voorkeuze te geven aan eene kat, uit hoofde der zucht van haar geslacht voor de onafhankelijkheid; maar ik bevond eindelijk, dat de katten te veel naar de menschen gelijken. Even als deze hebben zij vrijheid om te klaauwen, en zij bedienen er zich te dikwijls van. Eene geliefde vriendin vereerde mij Carino, en van dat oogenblik af verloren de katten haar krediet bij mij. Ik beef van het denkbeeld, dat, indien eene van haar mijnen armen vogel in het oog kreeg, zij hem even slecht zou behaudelen als men met zijnen armen meester heeft gehandeld, en dat hij insgelijks levend zou verscheurd worden. Daarenboven is Carino alleen een slaaf van zijne vriendschap voor mij; zijn kooitje is nooit gesloten; nooit is hij nog weggevlogen dan om rosine te bezoeken, en ik heb er hem te liever om. Kom, mijn kind, ik wil dat gij nader kennis met hem maakt.”
Wij gingen te zamen uit, hand aan hand, en ik was reeds volkomen gemeenzaam met hem. Door den tuin gaande, noemde hij mij verscheiden planten, wier namen ik niet kende, en beloofde mij, ze allen te leeren kennen. In de kamer komende, bood hij mij Juffrouwe therese aan, die bezig was om dezelve in orde te brengen. “Dat is mijne dochter,” zeide hij, “en ik begeer dat zij hier vrij uit en in mag gaan.” Ik liep terstond naar Carino's kooitje; het stond open. Mijn oude vriend riep hem, hem een brokje suiker aanbiedende, waarvan hij pikte; vervolgens vloog hij beurtelings op onze hoofden en op onze schouders. Ik had het vermaak (aan het mijne onbekend) hem zaadkorreltjes tusschen mijne lippen te doen eten; vervolgens onthaalde hij ons op zijn lief gezang. Hij vloog in al de hoeken van de kamer met eene zoo vergenoegde houding! In verrukking volgde ik hem met mijne oogen; en ik voelde, dat

{==463==} {>>pagina-aanduiding<<}
het zeer noodig was, dat de gevoeliooze Bibi een geschenk van mijnen vader was, en de airtjes van mijnen ouden vriend zong, om mij nog in hem belang te doen stellen.
Van dien dag af werd ik de kweekelinge van jean-jacques. Hij volbragt alles, wat hij aan mijne moeder had beloofd, mij al, wat hij goeds wist, leerende, en van het kwade onkundig latende. Door zijn onderwijs werd ik eene tamelijk goede muzijkante; ik leerde de namen van al de gebruikelijke planten, en genoeg van de kruidkunde om dezelve te kunnen rangschikken; van de historie en de aardrijkskunde leerde ik zoo veel, als genoeg was om de Couranten te verstaan, welke ik mijner tante voorlas. Met hem las ik eenige uitgezochte stukken uit de beste Fransche schrijvers, eenige Treurspelen van racine, den geheelen Telemachus, weinige hedendaagsche werken, en, uit de zijne, slechts eenige bladzijden van den Emile, die mij deden begrijpen, waarom hij mij somtijds zijne sophie noemde. Die naam herinnerde hem duizend aangename en smartelijke denkbeelden. Dikmaals noemde hij dien naam, Carino liefkozende. Hij zeide mij, dat zij, welke hem dien vereerd had, dien naam voerde, welken hij nooit zonder aandoening noemde. Het was in een dier oogenblikken, dat hij, met tranen in de oogen, tot mij zeide: “Goede rosine! indien gij mij nog lief hebt, wanneer ik er niet meer zijn zal, plaats dan Carino op mijn graf, wanneer zijn leven insgelijks zal zijn afgeloopen; gij zult hem op den steen plaatsen, welke uwen ouden vriend zal bedekken; misschien zal hij het eenige schepsel zijn, welk mij altijd zal bemind hebben.” Thans schreide ik op mijne beurt. “Stil!” zeide ik, mijne hand aan zijnen mond brengende: “gij zegt, dat men niet moet jokken, en tegenwoordig zegt gij zelve de waarheid niet; gij weet wel dat ik u lief heb, dat ik, zoo lang als ik leef, u zal lief hebben.”
“Zoo lang als gij leeft!” antwoordde hij glimlagchende, mij op het voorhoofd kussende, en zijne bede, om Carino op zijn graf te plaatsen, herhalende. Ik beloofde het hem. Helaas! weinig voorzag hij toen, dat hij zoo verre van mij zou gaan sterven, en dat wij welhaast voor altijd zouden scheiden. Hij wilde, zeide hij bij herhaling, voor het over-
{==464==} {>>pagina-aanduiding<<}
schot zijns levens zich te Mottier vestigen; hij wilde zijne rosine vrouw, moeder en voedster zien. Als hij mij dit zeide, lachte ik en dacht aan mijnen neef armand, die alleen aan mijn geluk ontbrak Hij kwam te huis, en zijne wederkomst gaf de eerste aanleiding tot mijne ontdekking van het wantrouwende en achterdochtige in het karakter van mijnen ouden vriend. Dikmaals had ik hem in eene kwade, of liever treurige, luim gezien; doch deze luimen werden meestal veroorzaakt door eenig gesprek met Juffrouw therese; en een vriendelijk woord van zijne rosine, of het gezang van zijnen kanarievogel, bragt hem spoedig in een beter humeur.
Armand kwam onverwacht te huis; wij zaten aan tafel. Men verbeelde zich onze vreugde! Wij wedijverden om hem met liefkozingen te overladen. Intusschen was hij een groot fraai Heer geworden, die er zeer wel uitzag, en mij beschroomd had moeten maken; maar voor mij was hij altijd mijn armand: ook hij konde zijne oogen niet gelooven, zijne kleine rosine wedervindende in de houding van een groot meisje, gepaard met ongedwongenheid, bevalligheid, en eene zeer zuivere uitspraak. Want mijn oude vriend, die aan deze begaafdheden in eene vrouw zeer veel waarde hechtte, konde in mij geen slecht woord, geene scherpe of valsche stembuiging, geene kwade houding dulden. Hij deed mij regt-op gaan zonder stijfheid; hij bragt mijne armen voorwaarts, opdat ik, onder het gaan of springen, zoo als hij zich uitdrukte, niet het aanzien van een sprinkhaan had: hierdoor kreeg ik, dank zij zijne lessen, eene zeer goede houding. Zoo dikmaals mijn neef zich over mij verwonderde, of mij prees, antwoordde ik hem terstond: het is mijn oude vriend. Maar hoe zeer nam zijne verbaasdheid toe, als ik hem den naam van dien ouden vriend noemde! Hij liep als een uitzinnige door de kamer, telkens roepende: “Jean-jacques rousseau is hier! hij is uw vriend! is het mogelijk! Wat ben ik gelukkig! Ik zal hem kunnen zien en hooren?” - “Nog heden avond, indien gij wilt, armand, ga ik bij hem, wanneer het mij behaagt.” Onze moeders deden ons opmerken, dat het te laat was, dat het huis gesloten zijn zoude, dat Juffrouw therese zou knorren; en, ondanks zijne geestdrift en

{==465==} {>>pagina-aanduiding<<}
onverduldigheid, was armand genoodzaakt tot 's anderen daags te wachten. Den geheelen avond onderhield hij ons over rousseau, over zijne schriften, over de vrienden en vijanden, welke hij te Parijs had. Hij zeide ons, dat hij, armand, de hand had in een Tijdschrift; dat hij dikwijls zich verlustigde daarin te spreken over jean-jacques rousseau, over deszelfs verblijf te Mottier, over alles, wat hij van dezen vermaarden Schrijver gezien en gehoord had. Dit beviel mij niet al te wel; maar in mijne blijdschap, dat ik mijnen neef wederzag, wilde ik hem niet tegenspreken. Naauwelijks waren wij opgestaan, of hij smeekte mij, hem bij mijnen ouden vriend te brengen. Nooit ging ik er zoo vroeg; maar ik liet mij overhalen. Wij vonden hem niet: hij was reeds uitgegaan om planten te zoeken. Therese maakte zijne koffij gereed, en zeide, dat hij wel haast zoude wederkomen. Ik deed zijne kamer open, om hem, met mijnen neef, aldaar af te wachten. Ik liefkoosde Carino, en vertelde hem deszelfs historie, en die van het Automaat, daar hij veel genoegen in vond; vervolgens ging ik aan het klavier zitten, en liep eenige aria's door. Intusschen raakte armand alles aan, bezag alles, deed alle boeken open, en teekende het een en ander op, toen mijn oude vriend binnen kwam. Goede hemel! hoe is het mogelijk, dat een mensch zoo ongelijk kan worden aan zichzelven? Dat beminnelijk en goedaardig gelaat, hetwelk mij altijd aanlachte, werd somber, wild; zijne oogen vertoonden de hevigste verontwaardiging en gramschap. Eerst keek hij op armand, vervolgens op mij. - “Wat doet gij hier, rosine, met dien jongeling? Waartoe hebt gij hem hier gebragt? Wie is hij? Wat wil hij van mij hebben?” - “Het is mijn neef armand,” zeide ik bevende,
“die van Parijs is te huis gekomen en....” “God! van Parijs!” zeide hij met eene donderende stem, zijn gezigt bedekkende met zijne beide handen, die van gramschap trilden; “ik zie... ik begrijp... vertrekt... verlaat mij, verlaat mij!” Vol ontroering liep hij heen en weder; armand liep hem achteraan, hem verschooning vragende, en geleerden van Parijs noemende, welken hij kende. Bij elken naam, bij elke schrede, verdubbelde de woede van jean-jacques, en zijn verschrikkelijk verlaat

{==466==} {>>pagina-aanduiding<<}
mij werd beslissender. Ik wilde Carino uit zijn kooitje halen, om mij te helpen hem te vrede te stellen. “Laat daar dien vogel, rosine! gij zijt zijns niet langer waardig! hij is het eenige schepsel, welk mij niet verraden heeft.” - Ik zag wel, dat men deze kwade luim moest laten overwaaijen; en, mijnen neef bij den arm vattende, vertrok ik zeer bedroefd, hem sterk bekijvende, omdat ik wel zag dat hij het was, die mijnen ouden vriend zoo toornig had gemaakt. Ik schreide dat ik snikte, en hij - hij lachte dat hij schaterde. Hij was verrukt, zeide hij, dat hij dit tooneel aan zijne vrienden kon verhalen en in zijn Tijdschrift inlasschen; en ik smeekte hem met gevouwene handen, aan niemand er van te spreken, hem verzekerende, mijnen ouden vriend wel tot bedaren te zullen brengen. In den namiddag wilde ik alleen bij hem gaan; maar er kwamen hem vreemdelingen bezoeken, zoo als somtijds gebeurde; en op zulke dagen ging ik er niet. Zij bleven er twee dagen, die mij zeer lang vielen. Ik schreef hem een paar regels, om hem vergiffenis te vragen voor armand en mijzelve, hem smeekende mijnen niet voorbedachten misslag te vergeven. Ik zelve bragt het billet aan Juffrouw therese, welke ik, naar gewoonte, in eene zeer kwade luim vond. Zij zeide mij, dat men het op haren meester gemunt had, en dat zijn leven niet veilig was, indien hij te Mottier bleef. Hij had, inderdaad, vele vijanden; maar nog grooter was het getal der zulken, van welke hij werd aangebeden; en Juffrouw therese zeide zoo vele zotternijen, dat deze weinig indruks op mij maakte.
Niets anders wil ik verhalen, dan hetgene op Carino betrekking heeft, en hetgene ik stellig weet; diensvolgens zal ik niet spreken van de beruchte steeniging, welke dien zelfden nacht voorviel, dan alleen om te herinneren, dat dezelve jean-jacques rousseau Mottier ijlings deed verlaten, en mij insgelijks eene grievende smart veroorzaakte. In zijne gedenkschriften kan men daarvan de bijzonderheden vinden 's Anderendaags morgens hielden wij ons treurig bezig met hetgene er in den nacht te zijnen huize was voorgevallen, en ik zat op den sprong om te beproeven om toegang bij hem te krijgen, ten einde hem te vertroosten, toen een meisje, welk in het huishouden eenige

{==467==} {>>pagina-aanduiding<<}
handlanging deed, hun spoedig vertrek mij kwam berigten; mij tevens, uit naam van mijnen ouden vriend, Carino in zijn kooitje, en het volgende billet brengende:
“Vaarwel, rosine! te veel zoude het mij kosten, u te haten; genoeg kost het mij reeds, u te verlaten. Ik wil gelooven, dat gij onschuldig zijt aan de zamenzwering, welke mij uit Mottier verjaagt. Ik wilde aldaar het overschot mijner dagen slijten; maar ik wil het niet verliezen door eene strafoefening, voor den booswicht alleen bestemd. Ik vertrek, lief en goed meisje! Neen! gij zijt niet schuldig; gij hebt niet aangespannen tegen hem, die u beminde. Maar wat heb ik dien jongeling gedaan, om mij te komen bespieden, met mijne vijanden ééne lijn te trekken? Gij bemint hem, rosine; hij is uw neef; hij zal uw man worden.... Wel nu! dat hij u gelukkig make, en ik zal hem vergeven. Ik vertrek; mijn treurig aanwezen zal ik onttrekken aan de genen, die het vervolgen. Rosine! ik zal u niet wederzien; maar alle dagen zal ik aan u denken, tot den dag toe dat mijn denkvermogen voor altijd zal vernietigd worden. Ik weet niet, waarheen mijne noodlottige bestemming mij zal voeren: misschien aan gene zijde der zee. Carino kan mij niet verzellen: wij moeten scheiden, en deze is niet de geringste mijner smarten: hij was het onderpand van de vriendschap der vrouwe, welke ik meest bemind heb; dat hij het voor u van de mijne zij! Pas Carino op, rosine, zoo als gij uwen ouden vriend zoudt opgepast hebben, indien hij bij u gebleven ware. Dat hij u elk oogenblik aan hem doe gedenken; en wees gedachtig, dat gij mij beloofd hebt, jean-jacques en sophie's vogel, indien het mogelijk zij, in het zelfde graf te zullen vereenigen. Indien mijne laatste woonplaats te verre verwijderd zij van de uwe, indien de golven mij verzwelgen, indien ik, in een vreemd land, onbekend sterve, zult gij mij vervangen, en mijn Kanarievogel zal nabij u rusten. Vaarwel, rosine! Vergeet uwen ongelukkigen ouden
vriend, uwen vader, uwen onderwijzer niet; en laten uwe deugden bewijzen, dat hij, die u in uwe jonkheid onderwees, deugdzaam was.”
Ik schrijf mijne histerie niet, en mijn papier is bijkans

{==468==} {>>pagina-aanduiding<<}
vol: hierom zal ik in geene bijzonderheden treden van mijn grievend hartzeer, van mijne tranen en van mijne aanhoudende droefenis. Mijnen ouden vriend heb ik niet wedergezien; doch nimmer is hij uit mijne gedachten geweest; en door mijn aanhoudend oppassen is Carino's leven gerekt, verder dan dat der kanarievogelen in het algemeen; hij heeft onzen beschermer overleefd, wiens overlijden ik met verdubbelde droefheid heb vernomen. Te Mottier opgehouden door de oppassing, welke de ouderdom en de gezondheid mijner twee moeders (want armand's moeder was ook de mijne geworden) vorderden, gevoegd bij mijne nieuwe pligten van moeder en voedster, had ik geene bedevaart naar Ermenonville kunnen doen, hoewel ik zulks vurig had verlangd, om mijnen voortreffelijken onderwijzer nog eenmaal weder te zien; maar ik had aan hem geschreven, en daarop een antwoord ontvangen. Hij had rosine noch Carino vergeten. Zacht stierf de laatste van onderdom, na een oogenblik te voren nog gezongen te hebben, als 't ware om mij zijn jongste vaarwel te zeggen. Ik liet hem opzetten door een' mijner landgenooten, die de kunst verstond; hij bood mij aan, hem even als mijnen vogel te organiseren; maar ik hield niet meer van Automaten, en Carino moest bij jean-jacques rusten. Alleen wilde ik hem bewaren, tot dat ik, te eenigen dage, mijne beloste konde volbrengen. Eindelijk werd het oogenblik daartoe geboren: armand, die te Parijs briefwisseling houdt, vernam, dat de overblijfsels van rousseau naar het Pantheon werden verplaatst, en hem aldaar een grasteeken werd opgerigt; hij bood mij aan, mij derwaarts te geleiden: gij kunt denken of ik het aannam! Ik nam mijne twee kinderen mede, mijnen emile en mijne sophie, dus genoemd ter
gedachtenis van mijnen ouden vriend. Zij verzelden mij naar het Pantheon; zijne schim zal hen zegenen. Ik heb hen opgekweekt zoo als hij mij zoo menigmalen had voorgeschreven; ik heb hen opgevoed volgens zijne beginsels; en tot nog toe heb ik reden gehad, mijzelve daarmede geluk te wenschen.
Indien dit geschrift in handen van eenen vriend van jean-jacques valle, zal hij het met deelneming lezen, en misschien Carino van nieuws bij zijnen meester plaatsen.

{==469==} {>>pagina-aanduiding<<}
Doch wie anders dan een vriend van jean-jacques zoude met genoegzame opmerking zijn graf bezoeken, om aldaar het eenvoudige kistje te ontdekken, hetwelk ik er ga bijzetten?
rosine m.’

Ach! ongetwijfeld was het eene vriendin, die hem gevonden had, en die, met een heiligen eerbied, hem heeft teruggebragt op rousseau's grafstede, verzoekende dat hij nimmer van daar worde weggenomen. Niets anders heb ik bewaard dan rosine's geschrift, hetgeen zulk een kenmerk draagt van waarheid en eenvoudigheid, dat het geenen twijfel moet achterlaten: want, wat zoude rosine tot liegen hebben kunnen aanzetten?
Geenen grond heeft, wel is waar, deze anecdote in rousseau's gedenkschriften, en deze kleine episode behoefde evenwel niet onder te doen voor eenigen, die er in gevonden worden; maar deze verbindtenis met rosine heeft plaats gehad in een der oogenblikken zijns levens, in welke hij het meest geschokt, ongelukkigst en met treurige gedachten bezet was; zijne Confessions eindigen met zijn verblijf te Mottier, en ik zie aldaar, dat hij er naauwe verbindtenissen had aangegaan, omtrent welke hij in geene bijzonderheden treedt; ik geloof, dat mijne kleine rosine daar onder behoorde. Hoe het zij, zij en haar vogel zijn, mijns bedunkens, geregtigd, om die genen belang in te boezemen, welke, even als ik, jean-jacques rousseau bemind en beklaagd hebben.

Aanteekening der Uitgeefster.

Ik kan verzekeren, dat de Kanarievogel, zoo als hij hier beschreven wordt, inderdaad gevonden is op het grafteeken van jean-jacques.

isabelle de montolieu.


{==470==} {>>pagina-aanduiding<<}

De weduwe.


Stort uw harte jamrende uit, 
Droeve! ween, ween overluid: 
Wie zou 't ongevoelig hooren? 
Wie zou spotten met uw klagt, 
Nu gij alles hebt verloren 
En geen troost uw' rouw verzacht? 
 
Droeve weduw, kon 't u baten, 
Dat ons hart uw leed bevat! 
Arme vrouw, geheel verlaten 
Van al wat gij dierbaarst hadt! 
Ach! vermogten we, in uw treuren, 
U door woorden op te beuren, 
Gij zoudt ons niet spraakloos zien. 
Maar de slagen, die u treffen, 
Doen ons al te wel beseffen, 
Dat geen taal u op kan heffen: 
Tranen kunnen we u slechts biên. 
 
ô! Waar zijn die blijde dagen, 
Waarin ge al uw wellust vondt? 
Waar vervloog het welbehagen 
Van uw zalig echtverbond? 
Harte in harte zaamgevloten, 
Zaagt ge, als waardige echtgenooten, 
Met verrukking op uw lot. 
In elkaêr uw' rijkdom vindend', 
Telkens vaster u verbindend', 
Baaddet ge u in 't reinst genot. 
 
Eeuwig scheen te zullen duren 
't Heil, zoo jammerlijk verstoord. 
ô! Thans brengen droevige uren 
Niet dan rouw en kommer voort. 
ô! Hoe zoet was u het zwoegen, 
Om uw telgjes toe te voegen, 

{==471==} {>>pagina-aanduiding<<}

Wat hun nooddruft stillen kon; 
Als zij om u henen speelden 
En u kusten en u streelden, 
Elk om 't zeerst uw harte won; 
Als gij op die wichties blikte, 
En het jongste sluimren zaagt, 
't Ander onderwijl beschikte, 
Wat het vleijend had gevraagd; 
Dan het jongske rond zaagt springen, 
Om zijn kuurtjes lagchen mogt; 
Dan weer andren voor moest zingen, 
Elk om 't zeerst uw liefde zocht; 
Of als ze, eindlijk moê gesprongen, 
Allen om u henen drongen, 
Vroegen, waar toch vader bleef; 
En ge, om hen gerust te stellen, 
Hun iets aardigs moest vertellen, 
Dat het ongeduld verdreef. 
 
Eindlijk kwam hij.... ô, Hoe blijde, 
Hoe verrukt was alles nu! 
Allen drongen aan zijn zijde, 
Bragten juichend hem tot u. 
Schoon zijn afzijn kort mogt duren, 
Zoo verrukt zaagt gij elkaêr, 
Alsof ge in die weinige uren 
Waart gescheiden voor een jaar. 
Uw verlangen, uw begeeren 
Bragt hem altijd voor uw' geest; 
Telkens was zijn wederkeeren 
Voor uw blij gezin een feest. 
 
Maar, bedrukte! val aan 't klagen: 
Weg zijn al die schoone dagen; 
Al uw lust en welbehagen 
Vlood, gelijk een droombeeld, heen. 
't Blij gejuich, het vrolijk zingen 
Van uw dierbre lievelingen 
Keert in jammer en geween. 

{==472==} {>>pagina-aanduiding<<}

Wie zal nu de telgjes hoeden? 
Wie voorzien in hunnen nood? 
Wie zal nu de spruitjes voeden, 
Als ze ontwassen aan uw' schoot? 
Ach! wat zult ge toch vermogen, 
Als het troosteloos verdriet 
't Vocht der bronnen op doet droogen, 
Die ge uw' teedren zuigling biedt? 
Als 't verzwakken van zijn toontjes, 
't Slinken van zijn poezle koontjes 
Tuigen strekken van uw smart; 
En geen lachje u kan verhelen, 
Dat hij al te veel moet deelen 
In het lijden van uw hart? 
Ach! wien zult ge 't mogen klagen, 
Als geen hoop u uitkomst gunt, 
En uw kindren schreijend vragen, 
Wat gij hun niet geven kunt? 
Ach! wie zal u wedergeven, 
Wat u jamrende is ontscheurd; 
Wat slechts eenmaal in het leven 
Aan de liefde valt te beurt? 
 
Moog' de bouw van eeuwen vallen; 
Storte marmer en arduin; 
Nieuwe tempels, nieuwe wallen 
Rijzen prachtig boven 't puin. 
Storten bulderende orkanen 
Zuurgewonnen oogsten neêr; 
Zwangre halmen, rijk in granen, 
Vullen eens de schuren weêr. 
Maar de ellende, aan u beschoren, 
Wordt u door geen vreugd verzoet: 
Wat de liefde heeft verloren, 
Wordt haar nimmer weêr vergoed. 
Neen, geen enkel helder vonkske 
Toont u uitkomst in uw leed: 
't Eertijds rap en vrolijk jongske 
Hangt nu kwijnend aan uw kleed; 
't Lieve meisje, eerst frisch en blozend, 
Kwijnt nu treurig en ontdaan, 

{==473==} {>>pagina-aanduiding<<}

En hangt, diepe zuchten lozend, 
U met stillen weemoed aan. 
Andren moet gij schreijen hooren, 
En de tranen, die gij spilt, 
Doen de woorden snikkend smoren, 
Daar ge uw kroost meê stillen wilt. 
Allen moet gij hooren klagen, 
Allen hangen u aan 't oog, 
En gij hebt alléén te dragen, 
Wat te zwaar voor beiden woog. 
 
Al de blijken van de liefde, 
Die een teedre gâ u schonk, 
Daar zijn zorg u meê beliefde, 
Hem ten ooglust, u ten pronk; 
Al die giften, die geschenken, 
Kleen, maar voor de liefde groot, 
Die zijn gulheid doen gedenken, 
ô! Hoe redt gij ze in den nood? 
Ach! de nooddruft van het leven 
Vordert ligt ze u spoedig af: 
Daar een gade u moest begeven, 
Zult ge ook missen wat hij gaf. 
 
Zoek ze nu, die trouwe vrinden, 
Die zich schaarden om uw' disch: 
Weduw, gij zult ondervinden, 
Wat het hart van gasten is! 
Blinken geen bokalen kleurig, 
Schenkt de hand met overleg, 
Is de woning bang en treurig, 
Ach! dan gaan de gasten weg. 
Wie dan, wie dan zult gij 't klagen? 
Zoek niet vruchtloos met uw oog: 
Ach! gij hebt alléén te dragen, 
Wat te zwaar voor beiden woog. 
 
Torsch dan, droeve, torsch geduldig; 
Span uw krachten moedig in; 
Zwoeg aanhoudend, waak zorgvuldig 
Voor een vaderloos gezin! 

{==474==} {>>pagina-aanduiding<<}

Laat geen misslag u verrassen; 
Geef geen moedloos kwijnen voet; 
Laat geen takje uw hand ontwassen, 
Dat gij zorglijk leiden moet. 
Leid en bind de jonge ranken; 
Snoei, eer ge alles vruchtloos spilt; 
Hecht u aan geen zoete klanken, 
Zoo ge uw' oogst bewaren wilt. 
ô! Gij torscht het al te gader, 
Wat bij andren wordt verpoosd; 
Gij zijt moeder, gij zijt vader, 
Gij zijt alles voor uw kroost! 
 
Droeve! voelt ge uw hart verscheuren, 
Ween en jammer onverbloemd: 
Ach! een weduw voegt het treuren; 
Blijdschap wordt in haar gedoemd. 
Wat u kwell', wat ge ooit behoeve; 
Ligt ook niemand ooit uw kruis; 
Zoek in 't wee geen uitkomst, droeve; 
Hecht u aan het somber huis. 
De achterdocht zal u bespieden, 
En de laster sluimert nooit; 
Ach! uw goede naam zal vlieden, 
Zoo een lach uw wang verplooit. 
Al uw vreugde en lust op aarde 
Zonk met uw' gemaal in 't graf; 
Al wat ooit u blijdschap baarde, 
Stondt ge bij zijn lijkbus af. 
 
Zij, de groote koninginne, 
Die aan glans noch rijkspraal hing, 
Voorbeeld van opregte minne, 
Die zichzelv' te boven ging, 
Artemisa, pronk der vrouwen, 
Durft geen graf, hoe rijk in praal, 
't Edel overschot vertrouwen 
Van een teêrgeliefd' gemaal. 
Met de plengschaal in de handen, 
Bidt ze om een hereenigd lot; 

{==475==} {>>pagina-aanduiding<<}

En in eigene ingewanden 
Stort zij 't dierbaar overschot. 
Naauwlijks heeft zij 't kostbaar plengsel 
Ingedronken met geween, 
Of het onwaardeerbaar mengsel 
Tintelt door hare adren heen; 
't Bloed verstijft, ontwent te vloeijen, 
Daar geen gloed het kleur verleent; 
't Hart staat stil, houdt op te gloeijen, 
En de droeve staat versteend. 
 
Zoo verkwijnt uw dierbaar leven, 
In den rouw, in bangen nood: 
Alle vreugd heeft u begeven; 
Ach! voor u is alles dood. 
Maar, Hij leeft, wiens magt wij vreezen, 
En wiens zorg u gadeslaat; 
Hij, de vader van de weezen, 
En der weeuwen toeverlaat! 
Hij, de schepper van uw dagen, 
Houdt op u een waakzaam oog; 
Geeft u kracht alléén te dragen, 
Wat te zwaar voor beiden woog. 
Voelt gij dan uw hart verscheuren; 
Smelt uw boezem in geween: 
Ach! ons hart kan met u treuren; 
Maar, u troosten.... God alleen. 
 
M.W. 


De necromant.

Eene ware Anecdote.

In een Fransch stadje aan de Duitsche grenzen leefde in het begin der vorige eeuw - dus waren de grenzen nog niet aan den Rijn - een arts, met name pontac, die niet slechts in het stadje, maar tien mijlen in de rondte, voor den grootsten to ovenaar gehouden werd, die ooit, sedert de toovenaars ten hove van Pharao, op aarde geleefd had. Dezen naam had hem, buiten twijfel, zijne ontzettende pruik

{==476==} {>>pagina-aanduiding<<}
verschaft, die, grooter dan alle pruiken, en zonder poeder, koolzwart als eene donkere wolk zijn hoofd met nacht omringde. Daarenboven had hij een paar lange, zwarte wenkbraauwen, waarvoor alle kinderen en meisjes bang waren, wanneer hij ze langs het gelaat op- en nedertrok; eindelijk ten overvloede nog een' grooten zwarten poedelhond, die zoo vele kunsten deed, dat hij en zijne geheime wetenschap zelve den verlichten burgers van het stadje verdacht moesten voorkomen.
Men noemde daarom den zeldzamen man, die, op goede gronden, nooit trouwen wilde, zijne zieken bezocht, of kruiden verzamelde, dikke boeken las, en voor 't overige niet veel werks van de wereld maakte, kort weg, den Necromant, of Zwartkunstenaar. Hij wist dit wel, maar had er niets tegen: want alle menschen geloofden daarvoor meer aan hem, dan aan den Heer Pastoor; zijne keuken en kelder waren nooit ledig. Hij was, trots de groote wenkbraauwen, de goedhartigste man, en ieder had hem gaarne. Ook herinnerde zich niemand, dat hij ooit een kind een steen in den weg gelegd had.
De navolgende ware geschiedenis behoort intusschen tot zijne schoonste tooverstukken.
Men was het in de stad al lang eens, dat de jonge jory, ontvanger van het district, de knappe dochter des rijken wijnhandelaars la palme ingenomen had, en wel niet voor 's Konings, maar voor eigen rekening. Noch de knappe dochter, ik geloof zij heette anette, dewijl menig aardig meisje zoo heet, noch de rijke wijnhandelaar hadden veel daar tegen in te brengen. Want jory was een schoon man, van wien men zich in allen geval kon laten innemen; ten andere was hij nevens den wijnhandelaar de rijkste man uit het stadje, was ontvanger, kon aan het hoofd eener Intendance raken, eindelijk zelfs wel Intendant-generaal worden, wanneer de Ministers en de Prinsen hem hun hof zouden te maken hebben.
Onder ons gezeid, anette beminde jory van ganscher ziele en van ganschen gemoede; en jory beminde anette, zoo als het toen heette tot stervens-, maar naar de tegenwoordige spreekmanier tot gekwordens toe. In der daad is de hedendaagsche zegswijze wel de juiste; want men ziet

{==477==} {>>pagina-aanduiding<<}
zelden beminnenden sterven, maar gekheden begaan ze allen genoeg.
Ook anette en jory wilden geene uitzondering op den regel zijn. Daarom begingen zij, acht dagen vóór de plegtige verloving, de volgende malligheid. Er was bal. Anette danste gaarne en goed. Een jong Overste, dien men bij de bestorming eener vesting, alwaar hij met het vaandel voorop ging, den linker arm, maar niet het been afgeschoten had, eerste insgelijks voortreffelijk, en hij liet anette den ganschen avond niet los. Zijne uniform was schitterend; en zoo iets geldt reeds bij de meisjes. Maar voor jory gold dat niets. Hij was buiten zichzelv' van toorn, en zwoer, anette nooit meer te willen zien. Intusschen gluurde de eedbreker toch gedurig naar haar, en als zij eens onder de dansenden miste, liep hij rond van hoek tot hoek, om haar te zoeken. Zoo als hij nu in het naaste vertrek trad, zag hij haar, en den eenarmigen Overste op de knieën voor haar, alsof hij om te staan beide beenen verloren had.
Jory maakte links om, en riep: zij bemint mij niet! Had hij toen reeds Werthers lijden gelezen, zou hij buiten twijfel een pistool geborgd en kruid gekocht hebben. Daarvan wist hij nog niets. Hij liep alzoo in volkomene vertwijfeling naar huis, ontkleedde zich, en sprong met beide voeten - in het bed. Den volgenden morgen zeide hij liefde, verloving en alles schriftelijk op, zond den Heer la palme alle geschenken terug, en maakte des namiddags zijn hof bij de dochter van den Maire, die wel niet schoon was, doch aan wier hals men zich uit ware wanhoop konde verhangen.
Anette was ontroostbaar; de Heer la palme woedend over de beschimping, welke hem jory had aangedaan. Anette kreeg koorts. Men zond naar Doctor pontac.
Deze merkte spoedig, waar het schortte. De oude Necromant schudde grimlagchend het hoofd, en schreef een ter nederzettend poeder voor. Jory en anette waren hem beide lief. Maar het poeder mogt het bloed ter neer zetten, de liefde deed zij het niet; daarvoor had geen Doctor middelen. Anette werd zieker, en Dr. pontac op nieuw gehaald.

{==478==} {>>pagina-aanduiding<<}

Mijnheer la palme, zeide hij tegen haar vader: met artsenijen rigt ik hier niets uit. Uwe dochter kan verstand of leven verliezen. Laat mij begaan, maar verwonder u over niets.
Nu nam hij anette alleen, en beloofde haar jory's rouwigen terugkeer, indien zij zijn voorschrift naauwkeurig volgen wilde. Zij werd vuurrood. Wat belooft een beminnend meisje niet tot zulken prijs? - Gij moet gedurende zes dagen met geen man spreken, hij zij wie hij wil, en tweemaal daags in eigen persoon op de markt gaan, rosmarijn koopen, dien naar het kerkhof brengen en op de graven der dooden planten. Gij begrijpt wel, dat jory's ontrouw eene of andere beheksing is? Daardoor wordt de betoovering te niete gedaan. Den zevenden dag zal jory komen, en eerst nadat de zot drie uren lang voor u geknield heeft, schenk hem genade; maar vooral niet vroeger!
Aldus geschiedde. La palme en zijn gansche huis weenden; want zij hielden anette voor krakzinnig. De Heer la palme beloofde den Doctor den kelder vol Champagne, zoo hij helpen kon. De oude toovenaar grimlachte. - Anette is krankzinnig uit liefde, zeide de gansche stad.
Dit hoorde jory. Krankzinnig! uit liefde! om mijnentwil! schreeuwde hij, tot stervens toe dronken van geluk. Hij liet de dochter van den Maire loopen, had berouw over zijne zonde, en drong tot de ongelukkige rosmarijnkoopster op de markt door. Te vergeefs; zij sprak niet. Hij liep naar Dr. pontac, vertelde zijne ongeluksgeschiedenis, en zwoer in het water te zullen springen, zoo hij anette niet redde. Dat kunt gij zelf slechts, zeide pontac: ga zondag tot haar; poog alleen met haar te zijn; kniel drie uren lang onafgebroken voor haar, en zeg alle vierendeel uurs: ik was een jaloersche gek; vergeef mij! Dan wordt de betoovering ontbonden.
Jory kon den zondag naauwelijks afwachten. Het gelukte hem, in de schemering in la palme's huis te sluipen; om elf ure sliep alles. Slechts anette hoopte troosteloos op de werking van des Doctors tooverkunsten. En deze verscheen. Jory lag weenend aan hare voeten.
Maar, drie uren was in der daad te gestrenge boete; en dat jory ze ook, uit vrees voor la palme's toorn, zoo

{==479==} {>>pagina-aanduiding<<}
ongepast koos.... men denke slechts, tegen middernacht, als alle booze geesten van oudsher hun spel drijven!
Het is een geheim gebleven, hoe lang jory knielde en anette stom was. Maar den volgenden morgen bloeide anette als eene roos, en bragt den Heer la palme haren morgengroet, en zag hem zoo beschaamd en smeekend aan, of zij geen goed geweten had. Daar kwam de Necromant. De Heer la palme viel hem om den hals, en zwoer, dat hij den Heer jory niet zou vermoorden. Als anette dit hoorde, bragt zij Papa in hare kamer, en jory, die zich nu eenmaal het knielen aangewend had, lag knielend voor Papa. - Denzelfden dag moest de verloving plaats hebben. De bruiloft volgde spoedig, en de Heer pontac had voor zijne duivelskunsten den ganschen kelder vol Champagne.

Iets over de aandoenlijkheid der elefanten voor de muzijk.

Het volgende verslag, omtrent eene proeve, op den negentienden Junij des jongstvoorgaanden jaars, te Parijs, in den Jardin des Plantes, genomen, zal, veelligt, sommigen onzer Lezeren niet onwelkom zijn.
De vraag was, of de Elefant zoo aandoenlijk zij voor de Muzijk, als de Heer de buffon beweert. Te dien einde heeft men, bij afwisseling, op blaas- en snarenspeeltuigen voor hem gespeeld, allegro's, andanten, enkele aria's vol melodie, en sonaten van eene zeer zamengestelde harmonie. Het dier vertoonde blijken van vermaak, op het hooren van de wijze: ô ma tendre Musette, door den Heer kreutzer op de viool gespeeld; dezelfde wijze, met variatien, door dien vermaarden kunstenaar, deed geene merkbare uitwerking. De geluiden, aan welke hij den voorrang geeft, zijn die van den bas en van den hoorn, naar het oordeel van allen, die bij de proefneming tegen woordig geweest zijn. Hij opende den mond, als 't ware om te gapen, na de derde of vierde maat van een beroemd quatuor van bocherini in re majeur. Een bravour-aria, waarvan de kenners veel werks maken, zijnde, meen ik, van monsigni, heeft het dier even onaandoenlijk gevonden; maar op

{==480==} {>>pagina-aanduiding<<}
het hooren van de wijze: charmante Gabrielle, liet hij, door ondubbelzinnige gebaren, zijne vreugde blijken. Men zag hem de maat slaan door de slingeringen van zijn snuit, welken hij regts en links zwaaide, balancerende op zijne lompe pooten, en eenige geluiden voortbrengende, volmaakt eenstemmig met die des Muzikants. Aardig was het, hem zijnen snuit te zien verlengen naar de opening van den hoorn, en, in weerwil van hemzelven, het geluid te doen zwijgen, omdat hij, met zijn snuit, meer luchts inademde, dan des Muzikants (des Heeren duvernois) longen daar konden inbrengen. Kort daarna liet het dier het speeltuig los, om den kunstenaar zijne dankbaarheid te betoonen; hij knielde, streelde hem met zijnen snuit, hem denzelven herhaalde malen om het ligchaam slingerende, doch zacht genoeg om geenerlei ongerustheid te veroorzaken.
Het blijft dan zeker, dat de Natuurkundigen geen ongelijk hebben, wanneer zij spreken van den smaak des Elefants voor de Muzijk. Daarenboven bewijst de genomene proeve (indien men van een individu, in den staat van tamheid, tot de soort moge besluiten) dat de Elefanten den voorrang geven aan de zware boven de scherpe toonen, aan de melodie boven de harmonie, aan de statelijke en eenvoudige boven de vrolijke en zamengestelde wijzen, eindelijk aan de adagio's boven de snellere bewegingen. Dit heeft eenen onzer beroemdste Natuurkundigen doen zeggen, dat de smaak van den Elefant in den Jardin des Plantes niet zal bederven, zoo lang hij wijs genoeg zijn zal om niet in de Opera te gaan!


{==481==} {>>pagina-aanduiding<<}

Mengelwerk.

Afscheid eens edelen grijsaards van de wereld.

(Fragmente für das Gebiet der praktischen Lebens-Philosophie, van wijlen den Hoogleeraar heydenreich. Leipzig 1808.)

Ontvangt nog eenmaal mijnen groet, gij tallooze voorwerpen, die mij omringen, gij oogenblikken mijns aanzijns op eene wereld, die mijn waggelende voet misschien in weinig tijds zal moeten verlaten! Liefelijk verkwikten mij de koesterende stralen der zonne, toen ik voor het eerst mijne oogen tot haar ophief. De kommerlooze dagen der kindschheid snelden voor mij in ongekende gelukzaligheden voorbij. Nog was het gevoel van een kloppend hart mij onbekend. De zachte, uitlokkende roepstem des onschuldigen genoegens verhief mij tot den hemel, en, steeds van vreugde bedwelmd, werden de paden mijns levens voor mij met rozen bestrooid, en mijne uren waren vrolijke feesten. Ik begon aan de uitlokkende spelen der jeugd deel te nemen. Gretig doolde ik in den kring van vrolijke knapen om, en hoorde in alle hunne woorden de stem der blijdschap en des geluks. De liefelijke toonen der natuur, het schelklinkende lied der vogelen in het geurige woud, de ruischende beek, van wier zoomen ik de bloemen plukte, deden mijnen geest welras op vleugelen der verbeelding nog gelukkiger dagen, eene gouden toekomst te gemoet snellen, in wier bloemrijke beemden ik mij honderdvoudige genoegens voorspelde, onbewust nogtans, van welke zijde zij zich aan mij zouden vertoonen.
Ik bespiedde den kring der meer volwassene jeugd. In deszelfs midden zag ik, hoe de jongeling zich stoutmoedig in de genoegens verloor. Hoe benijdde ik het lot

{==482==} {>>pagina-aanduiding<<}
van den gelukkigen, toen hij, met eene bekoorlijke maagd aan zijne hand, al juichende door de menigte zweefde, of met haar in het aangename dal de bloemen plukte, waarmede zij den golvenden boezem versierde! Ik ving de kussen hunner lippen op. Ik las in hunne oogen wederzijdsche belangstelling; verstond hunne hartelijke taal; ik hoorde, aan den voet van het heilig echt-altaar, de plegtigste verzekeringen van liefde van hen, die zich voor altijd aan elkander verbonden. Ik zag de verwisseling der ringen, onbewust dat dezelve op de ruiling der harten zinspeelde, en ijlde met vlugge schreden weder van daar tot mijn spel.
Spoedig zag ik den man, in den kring der bezigheden zijns werkzamen levens. Ik zag, hoe hij, omringd van pligten omtrent zichzelven en de maatschappij, vlijtig zijnen weg bewandelde; zag, hoe zijne echtgenoote, met het sluimerende wichtje op den arm, voor- en tegenspoed met hem deelde; hoorde hem stamelend met den vadernaam begroeten, en bewonderde de vreugdetranen, welke in zijne oogen blonken.
Ik bezocht de grafplaatsen; ik zag, hoe de speelgenooten mijner kindschheid, de jongeling en de gelukkige man, uit het midden hunner streelendste verwachtingen en bezigheden als weggerukt, den wormen ter prooije waren gegeven. Ik hoorde het zwaarmoedig geluid der klokken, de sombere lijkzangen; zag de kist, welke het stoffelijk overschot bevatte, in het graf zinken. Jongelingen en grijsaards, gelukkigen en rampspoedigen, braven en booswichten, alle dezen zag ik naar ééne plaats brengen, en aan de sprakelooze stilte des grafs overgeven. Weldra miste ik een' mijner medgezellen, ras eenen broeder - eenen vader - eene moeder; ik verloor hen, weende - en zweeg.
Ik beschouwde de herlevende natuur in de vroege lente. De sneeuw smolt voor den gloed der zonnestralen, en vloeide in glinsterende druppelen van den heuvel af. De aarde, als uit eenen langen slaap ontwaakt, schitterde

{==483==} {>>pagina-aanduiding<<}
van de duizenderlei kleuren der balsemgeurige bloempjes. Ik bewonderde de welige koornaren in den zomer, den ratelenden donder, den flikkerenden bliksem. De herfst schonk mij zijne genietingen. De zwellende druif langs den heuvel was een wellust voor mijne oogen; terwijl de azuren trans des hemels, met de dalende zon in den avondstond, mijne opgetogene aandacht op het treffendst vermeesterde.
Weldra verhief zich mijne levenszon aan de kimmen. Ik onttrok mij der spelende kindschheid, en zeide hare vermaken vaarwel. Nu wachteden mij veel grootschere bekoringen tot een vriendelijk aanlagchend geluk. Ik trad, even als uit eenen zoeten droom ontwaakt, den meer beperkten kring der jongelingen in, strevende naar waarheid en genot. Hier vond ik overvloed van genoegens, en ik zonk bedwelmd in de armen der vriendschap en der liesde. In mijnen boezem ontstonden thans neigingen, welke met een toomeloos geweld duizend begeerten in mijne ziele storteden, tot wier vervulling mij deze wereld te klein en mijne krachten te zwak schenen. De roepstem der eer leidde mij naar den tempel der wijsheid en der deugd. De liefde wenkte mij bevallig tot het genot harer reinste zaligheden; terwijl de toekomst, nog even achter den sluijer, in de bekoorlijkste gedaante schemerende, mij vriendelijk te gemoet trad. Luid en hevig klopte nu het hart in den geprangden boezem. Met eenen edelen trots op eigene jeugdige schoonheid, op een goed en welgeplaatst hart, op eenen geest vol waarde, steeds strevende naar licht, bewonderde ik al het schoone, dat mijne oogen zagen, bewonderde ieder edel en voortreffelijk hart, dat zich aan mij voordeed. In de verbeelding waande ik mij reeds in de armen van een geliefd voorwerp gekneld. Ik waande het slechts; en de streelende begeerte des harte werd met de aangenaamste verrassing vervuld. Ik vond een voorwerp - beminde - en werd bemind.
Welk eene vreugde! geen jongeling was gelukkiger dan

{==484==} {>>pagina-aanduiding<<}
ik. Mijne medgezellen jaagden onophoudelijk de vermaken na, gaven zich buitensporig aan dwaze uitspanningen over, maakten hunne aanslagen, nu op het hart van deze, dan wederom op dat van gene, kusten elken mond, stelden daardoor de verwachtingen te leur, zochten voedsel voor hunne spotzucht, maar moesten op hunne beurt weldra dezelfde beleedigingen ondergaan. Mijne genoegens bepaalden zich bij het bezit van een enkel voorwerp, hetwelk zich met geestverrukking aan mij verbond, en elk gemis mildelijk door mijne tegenwoordigheid, door mijne liefde vergoed zag.
Wij vergaten de gelukkige dagen der kindschheid en vroege jeugd. Wij misten het geluk niet, hetwelk wij ontbeerden. Hemel en aarde verdwenen voor ons, als wij van liefde spraken, en in het eenzame lommer des dals zagen wij met verontwaardiging op de buitensporige vermaken, die onze broeders en zusters bedwelmden.
Doch, helaas! ook nu had ik slechts gedroomd. Ontwakende, bevond ik mij alleen, en misleid. Zij, aan wier hart ik de stem der liefde hoorde, van wier lippen ik de zoete teugen der zaligste verrukking, der streelendste hope, inademde; zij, wier verlies mij door geene wereld konde vergoed worden, liet mij, onschuldige, aan de bespotting der dwazen over.
Zij ontweek mij, keerde terug in den doolhof der buitensporige vermaken, strevende naar vrijheid, en den eed vergetende, door welken zij zich aan mij verbonden had. Haar hart had mij misleid. Niet zonder moeite konde ik haar vergeten; ik achtte haar nogtans niet voor mij bestemd, beschimpte hare ontrouw niet, stortte om haar geene tranen, doch gevoelde mij slechts verlaten en ongelukkig.
Ik genoot wederom rust, toen ik een werkzaam leven aanving. Mijne bezigheden stapelde zich opeen; de post, dien ik bekleedde, moest met vlijt en inspanning waargenomen worden. Des te beter. Mijn juiste

{==485==} {>>pagina-aanduiding<<}
levensperk ving aan. Ik werd mijzelven en der maatschappije nuttig. Behoefte en rede deden mij eene echtgenoote kiezen. Zij was schoon en in den bloei harer jeugd, en even zoo voortreffelijk als beminnenswaardig. Ligchaam en geest waren in de zuiverste overeenstemming, en elken huisselijken pligt beschouwde zij als iets heiligs, waarin zij meende met ijver te moeten werkzaam zijn.
Hadden de vermoeijenissen van den dag mij afgemat, ik vond des avonds eene ruim vergoedende verkwikking in hare armen. Hare kus bedekte mijne lippen, en eene namelooze vreugde viel mij te beurt. Zij schonk mij eenen zoon en eene dochter. In beider gelaatstrekken was het beeld onzer deugd en liefde zigtbaar. Doch, helaas! deze wereld scheen hunne tegenwoordigheid niet waardig te zijn; of, het behaagde welligt der hoogste Liefde, hen voor rampspoeden te bewaren. Zij bereikten slechts weinige jaren levens. Naauwelijks hunne schreden kunnende rigten, daalden zij in het stille graf.
Ik berustte in de beschikkingen van het lot; ik eerbiedigde den wil en de magt van Hem, die hetzelve onzigtbaar bestuurt. Ik wijdde hun eenen traan, gaf het stoffelijk omkleedsel dier voorwerpen mijner hartelijke liefde aan het gewormte ter prooije - en van toen af bleef ik alléén met mijne echteenoote.
Maar - ook zij ging mij voor. Ik zag haar wegkwijnen, die beminnenswaardige, voor wie ik gaarne mijn leven had opgeofferd. Het verlies harer beide lievelingen, de eenigste vruchten onzer vereeniging, haar door de wreede hand des doods ontrukt, had eenen hevigen indruk op hare gezondheid en rust gemaakt; ligchamelijke ongemakken, rampen des menschelijken levens, en onderscheidene smartelijke gewaarwordingen, krenkten den bloei harer jeugd. Gelijk de pas ontlokene roos, waaraan de worm knaagt, zoo daalde zij onder den vreedzamen grasheuvel. Met onuitwischbare trekken gloeit haar beeld in mijn hart. Haar geest zal steeds ge-
{==486==} {>>pagina-aanduiding<<}
meenzaam met den mijnen zijn, en geen dwalende waan des ongeloofs is in staat, mij immer de zoete hope te ontrooven, haar eenmaal in eene schoonere gedaante weder te zien, met haar in eene nieuwe, vertrouwelijker vereeniging onafscheidbaar te leven, welke die der aardsche gewesten oneindig overtreft.
Ook de laatsten mijner dagen zijn verschenen. Ik heb den hoogsten trap des menschelijken levens bereikt, en ik sta nu hier aan het einde mijner loopbane, als een zwakke en afgematte grijsaard. Eenzaam, moeijelijk, en dikwerf onder rampen gebukt, ben ik tot hiertoe gekomen. Nijd en vervolging hebben mij onderdrukt. De kwaadsprekendheid heeft mij van hare vergiftige pijlen niet verschoond. Ik werd miskend en bedrogen, misleid en bespot; dikwerf genoeg ben ik gehaat, en de speelbal van dien haat geweest. Ik heb de ongemakken des levens met geduld gedragen. Ik heb gepoogd de ellende te verzachten. Ik heb overeenkomstig mijne pligten gehandeld. Ik heb de deugd bemind, de ondeugd zorgvuldig vermijd, en mijn geweten is onbevlekt gebleven.
Ontvang thans dit vaarwel van mijne bevende lippen, o wereld! Reeds doortintelen mij de voorgevoelens des doods. Ik ontwaar reeds de aannadering van mijn laatste uur; hoe weinig vrees ik ook voor hetzelve gevoele.
Uwe geneugten waren zoet. Ik heb dezelven - hoewel matig - genoten, en, onder derzelver genot, uwen en mijnen Schepper dankbaar verheerlijkt. Neem dit dankoffer mijns harte, neem deze laatste lofspraak mijner lippen aan, voor ieder weldadig genot, hetwelk mij van u te beurt viel! Onbegrijpelijk is, in uw gebied, de onsterfelijke geest met de stoffelijke natuur verbonden. Maar zeker was het niet zonder de bedoeling eens wijzen Vaders, eens almagtigen en onzienlijken Wezens, dat ik hier werd geplaatst. Hij schiep mijn zigtbaar aanzijn. De schakels van de keten mijner daden en lotgevallen werden door Hem aan elkander gesnoerd. En het voortreffelijk vermogen, aan mijne stoffelijke na-
{==487==} {>>pagina-aanduiding<<}
tuur verbonden, heeft de genietingen der zinnelijkheid voor mij veredeld, heeft mij mijne genoegens nog veraangenaamd, heeft den last mijner rampen verligt, welke de menschen veelal zoo diep ter neder drukken.
Gij hebt dikwerf mijne verbeelding ten hoogsten top gevoerd. Gij hebt in elke uwer betrekkingen mij verkwikkingen verschaft, wier bekoorlijkheden mijnen geest even zoo zeer in bewondering verhieven, als de gedachte aan derzelver verhevene Bron. Ik heb uwe gaven noch veracht, noch misbruikt. De zekere overtuiging, dat uw groote Bouwmeester dezelven tot geluk zijner schepselen voortbragt, verhoogde mij derzelver genot, en beval mij, zelfs onder de gramme stormen eens verbolgen noodlots niet te wanhopen.
Mijne krachten zijn schier geheel uitgeput. Derzelver afmatting stremt mijne werkzaamheden. De in mij werkende levenskracht is niet meer in staat de beweging der verzwakte leden te onderhouden. Ik gevoel, dat de door Goddelijke vonken bestraalde geest reikhalzend verlangt, om zich van het werkelooze, zwakke en sterfelijke omkleedsel te kunnen scheiden; terwijl hetzelve naauwelijks meer zijn aanzijn gevoelt, naauwelijks meer in staat is, de bevelen van den steeds werkzamen geest te gehoorzamen.
Ik treed met weenende oogen van uw tooneel af, o wereld! Ik verlaat u met de smartelijke gewaarwordingen eens scheidenden vriends, en laat u met stil gevoel mune welmeenendste wenschen na. Het treft mij, mijne bezittingen en vrienden, welke gij mij geschonken hebt, voor altijd vaarwel te zeggen. Doch de wegen der natuur leiden ons tot de Godheid; ik moet mijne reize op dezelve voortzetten. En - zoude ik dwaas genoeg zijn, eene loopbaan treurig te gemoet te zien, langs welke mij een veel schooner aanzijn in eene andere streek der schepping verbeidt?
Waar en hoe het ook zijn moge, mijn geloof aan de onsterselijkheid, en de toekomstige voortduring aan gene

{==488==} {>>pagina-aanduiding<<}
zijde des grafs, is vast en onwrikbaar, en vernietigt, door de sterkste bewijsgronden van rede en openbaring, allen twijfel, welke in mij zoude kunnen ontstaan. Uwe paden waren slechts wegen der beproeving, waren de inleiding tot een beter leven. Zij schenen mij toe, met betrekking tot mijn geheele bestaan, datgene te zijn, wat de knaap, in zijne jaren, op deze wereld en in dit leven is. Wij verlaten het genoegelijk tijdperk, waarin wij onze kindsche dagen te midden van het spel sleten, waarin ons de uren als op vleugelen voorbijsnelden, en naderen tot het tijdperk der jongelingschap. Als op eenmaal treden wij een nieuw leven in. Wij geraken dan met onze geestvermogens, met het groote doel onzes levens, nader bekend; alles, wat ons tot dus verre verdicht en raadselachtig toescheen, wordt door eenen weldadigen straal der deugd en waarheid voor ons opgeklaard. Wij bevinden ons in den schoot der vreugde, als wij er nog nimmer iets van konden vermoeden, en vinden in de beschaving onzer zedelijke natuur, in de volmaking onzer deugden, de reinste zaligheid.
Zoo brengt ons, wanneer de tijd onzes verblijfs op deze wereld verstreken is, de aflegging van het stoffelijke, de bewonderenswaardige vernietiging des bouwvalligen ligchaams, over in de gewesten eener andere wereld, welke wij nog niet kennen, doch in welke wij zeker de bestemming dezes levens, het oogmerk van ons tegenwoordig bestaan, en de wijsheid van Hem, die tallooze wereldbollen schiep, volkomen zullen leeren kennen, en alwaar wij, noch der stoffelijke nature, noch derzelver onvolkomenheid en behoefte onderworpen, alleen voor de vreugden des geestes zullen leven.
Doch met geene tranen des weedoms of der bekommering over mijne afgelegde loopbaan treed ik, o wereld! van uw tooneel af. Neen, o neen! uwe genoegens waren zoet. Gij gaaft mij vrienden, schonkt mij de verrukkingen der natuur, welke het hart harer kinderen zoo gaarne met vreugde vervult. Het scheiden van haar perst

{==489==} {>>pagina-aanduiding<<}
mij eenen traan af. Maar ook met een gerust en vrolijk hart verlaat ik u. Zonder te blozen zonder voor eene straffende toekomst te sidderen, wacht ik gelaten het laatste oogenblik af. Slechts het onvermogen des onderdoms, om nog voor het heil der menschheid op den duur te kunnen werkzaam zijn, kan mij het laatste uur bitter maken: de gedachte aan mijne vergankelijkheid is hiertoe niet in staat.
Ik heb de werkzaamheden mijner bediening reeds eenen anderen opgedragen. Hij is edel, zijn gedrag onberispelijk, zijn hart klopt voor het welzijn zijner natuurgenooten. Doe hem even zoo gelukkig zijn als ik was. Verschaf hem de gelegenheid, om steeds voor het heil der menschheid, en ter bevordering zijner eigene gelukzaligheid, eenen onuitbluschbaren ijver te betoonen. Zoo zal en kan hij eens, even als ik, rustig en blijmoedig, met een helder en onversaagd gemoed, den pelgrimsstaf nederleggen, om zacht den doodslaap in te gaan, tot dat hij, ontwakende, het morgenrood der eeuwigheid aanschouwe. Ik verlaat u gaarne; want ik vinde hen weder, die mij zijn voorgegaan, mijne echtgenoote, mijne vrienden, ouders en kinderen.
Mijne bezittingen laat ik mijnen naasten bloedverwanten na. Laat elk in het bijzonder zijns aandeels waardig zijn, opdat hij hetzelve even zoo edel, verstandig en nuttig aanwende, als ik hetzelve verkreeg, opdat de laster mij niet tot in het graf vervolge, en mijn vermogen uitkrijte, als ware hetzelve door onregtvaardigheid en bedrog verworven.
Een ieder, die mij weldeed, een ieder, in 't bijzonder, die in de laatste dagen mijns levens, toen de zwakheid mijns ligchaams ondersteuning behoefde, mij den last des ouderdoms dragelijker maakte, ieder, die zijne pligten jegens mij getrouw bleef, vallen in eene ruime mate uwe reinste genoegens te beurt, en ook eenmaal worde hij, in den avond zijns levens, door eenen opregten vriend vergezeld, tot aan de stille rustplaats des grafs.

{==490==} {>>pagina-aanduiding<<}

En zoo verlaat ik u dan wel te vrede, o wereld! Welgemoed zal ik mijne oogen sluiten, en mijn hart zal even zoo gerust tot op het jongste oogenblik kloppen, als toen ik het leven ontving. Mogt toch een ieder, bij mijn geopend graf, de levendigste aandoening gevoelen! Mogt toch elke knaap en jongeling, man en grijsaard, wanneer zij mij in het graf zien nederzinken, onder het storten van tranen, het loffelijk besluit nemen, altijd zoo vurig de deugd te beminnen en te betrachten, als ik steeds heb gepoogd! Mogt toch ieder ernstig bedenken, dat hij ook eerlang dien weg moet bewandelen, voor welks donkere schaduwe de regtschapene en deugdzame, door God gesterkt, geene vrees gevoelt!

Osthoff's aanmerkingen over de behandeling der asthenische slaapzuchtige toevallen, na beschadiging van het hoofd.

De raad van den Heer horn (*), om bij asthenische slaapzuchtige omstandigheden warme en specerijachtig-geestige kruiden-kussens aan te wenden, kan den Geneesheeren niet dringend genoeg aanbevolen worden, daar men het gebruik van natte koude nog zoo algemeen aanprijst.
Reeds eenigen tijd voor dat de Heer osthoff de waarnemingen van den Heer horn over dat onderwerp gelezen had, bood zich eene gelegenheid aan, waarin zich het uitstekende nut dier warme kruiden-kussens overtuigend bewees.
Een zwakkelijk meisje van 15 jaren verviel door een blok, hetwelk haar hoofd trof, in eene volkomene slaapziekte; zij miste de vermogens van haren geest, des

{==491==} {>>pagina-aanduiding<<}
gevoels en der beweging. De pols was zeer zwak en tusschenpoozend. Boven het linker slaapbeen was een indruksel in de hersenpan, waarin men bijna eenen vinger leggen konde. De omtrek dezer verdieping was, ter grootte van eene halve hand, door uitgevaat bloed wankleurig. Uit het linker oor ontlastten zich in den beginne eenige weinige droppelen bloeds.
In dezen toestand had het ongelukkige meisje reeds anderhalven dag gelegen, toen een Heelmeester het uitwendige gebruik van koud water met azijn aanprees. Hierop volgde al spoedig eene zachte beving van het geheele ligchaam, die naderhand in stuiptrekkingen overging, welke bij iedere verversching van het natte koude verband heviger werden. De Heelmeester meende tot de hoofdboring over te moeten gaan, en dit gaf aanleiding tot een bezoek van den Geneesheer osthoff. Hij bevond insgelijks, dat er alle aanwijzingen tot deze kunstbewerking voorhanden waren, en stelde dezelve den bedroefden ouderen, als het eenige middel ter redding van hun kind, voor: intusschen gaf hij last, om eerst nog warme kruiden-kussens van specerijachtige planten op het hoofd te leggen, in hoop dat deze eenige gunstige uitwerking zouden te weeg brengen. En ziet, zijne hoop werd niet verijdeld; want, al spoedig na derzelver aanwending, vertoonden zich de eerste teekenen van kennis; de kunstbewerking werd onnoodig geoordeeld, en na drie dagen was de zieke buiten gevaar.
Er werden geene inwendige middelen gebruikt, en het meisje geniet thans eene volmaakte gezondheid.
Allermerkwaardigst is het, dat de bovengemelde diepte in de hersenpan reeds in de eerste dagen der beterschap aangevuld werd, en langzamerhand zoodanig verdween, dat er geene de minste teekenen meer van overbleven.


{==492==} {>>pagina-aanduiding<<}

Over het visch-eten.

De eigenschappen van eene goede en gezonde spijze zijn voornamelijk, dat zij eene genoegzame hoeveelheid sappen, welke met onze vochten kunnen vermengd worden en een bestanddeel van ons ligchaam uitmaken, dat zij geene bijzondere scherpten bevatten, die een te hevige en ongewone prikkel voor het ligchaam worden en de massa der vochten bederven, en dat zij ligt verteerbaar zijn. Wanneer wij nu de spijzen nagaan, die onze tafels overladen, dan vinden wij er voorzeker geene, waarin die hoedanigheden in eene mindere mate gevonden worden, dan in den visch. Alle visch is eene slijmachtige, aan bederf ligt onderhevige stof, vervuld met bestanddeelen, die den omloop des bloeds aanzetten, en zeer moeijelijk te verteren, daar zij, volgens de ondervinding van gosse, het langst in de maag liggen blijft. Door derzelver veelvuldig gebruik worden de ingewanden afgemat en onmatig met slijm opgevuld, welke niet zelden de hevigste verstoppingen veroorzaakt, het bloed en eindelijk het geheele gestel verslijmt, zoodat er dikwijls eene soort van zwaarlijvigheid uit ontstaat, waardoor men zeggen zou dat zulke menschen al wonder wel bij hun vischeten varen. Het verwekt dan ook allerlei verzamelingen en bovenmatige ontlastingen van slijm, als slijmhoesten, witte vloed, enz. Men denkt wel, dat deze spijs ten minste ligt verteerbaar is, omdat men, van visch verzadigd, echter weder spoedig honger heeft. Doch dit moet men daaraan toeschrijven, dat het maagsap en vooral de gal zoo weinig werking op deze stof hebben, en zich met dezelve niet vermengen; hierdoor verwekken die sappen dan dien zelfden prikkel, alsof de maag ledig was. Hoe onverteerbaar de visch zij, ziet men daaruit, dat zij zoo ligt koorts verwekt; want de ligte ontstemming van den bloedsomloop, die na elken maaltijd plaats heeft,

{==493==} {>>pagina-aanduiding<<}
wordt door de moeijelijke vertering zoo hevig, dat zij tot eene koortsachtige beweging overslaat. Hierbij komt nog, dat visch ligt tot bederf overgaat, en uit dien hoofde, door zijn lang verblijf in het darmkanaal, vele scherpe stoffen ontwikkelt en aan het ligchaam mededeelt.
De wijze, waarop men den visch eet, bevordert deszelfs vertering niet. Dit is meest altijd met vette sauzen, welke de maag nog meer te doen geven. Zure, prikkelende fauzen zijn hiertoe beter geschikt, daar zij de werking der maag aanzetten en de slijm oplossen. Vooral ete men den visch nooit te laf.
Het visch-eten is echter niet even nadeelig voor alle menschen. Sterke, gespierde, aan zwaren arbeid gewende gestellen kunnen denzelven beter verdragen; doch op de tafels van zulke menschen komt hij zelden. Vooral dient de visch niet voor allen, die aan slijmophoopingen of slijmvloeden onderhevig zijn; voor hen, die zwakke zenuwen hebben, of die koortsachtig van gestel zijn. Kinderen moesten nimmer visch proeven, voor dat zij tien of twaalf jaar oud zijn, en denzelven dan nog alleen als eene versnapering gebruiken. Zij worden er slecht door gevoed, en niets zet zoo zeer de wormen aan.
Men schrijft vele onzer inlandsche ziekten aan het vochtig luchtgestel, aan het onmatig drinken van warme dranken toe; doch het veelvuldig visch-eten mogt hierbij wel gevoegd worden. Intusschen zou het, vreeze ik, woorden verspild zijn, dit alles breeder te ontwikkelen. Onze kusten en rivieren verschaffen ons deze spijs zoo rijkelijk, het gehemelte van velen is er zoo zeer op verzot, dat zulk eene leer geenen ingang kan vinden.

J.V.


{==494==} {>>pagina-aanduiding<<}

Levensbijzonderheden van Richard Cumberland, Esq. L.L.D.

‘Wanneer de Levens van Mannen, in het vak der wetenschappen, kunsten en letteren, den gewonen loop houden, en dus niets behelzen, dan hunne afkomst, letteroefeningen en uitgegevene werken, is zulks, hoe eigenaardig en prijzenswaardig dat zij der nakomelingschappe worden medegedeeld, geene stoffe van algemeene deelneming. Daartoe is noodig, dat zoodanige Levensbeschrijvingen iets behelzen, 't welk bijzonder is, uitsteekt, en meer of min in het buitengewone loopt. De Levensbijzonderheden van den Heere richard cumberland kwamen ons voor van dien stempel, en niet ongeschikt te zijn, om eene plaats in ons Mengelwerk te bekleeden. Wij nemen ze over uit een Engelsch Maandwerk, eenigzins verkort, door het uitlaten van hetgene voor de Engelschen alleen belangrijk mogt geoordeeld worden.’

Voor de zoodanigen, welken het gelust van den Heere richard cumberland te gewagen, of een Levensberigt van hem te vervaardigen, is er geene reden om over gebrek aan stoffe te klagen; overvloed veeleer maakt de keuze min of meer moeijelijk. Hij bragt meer dan eene halve eeuw op het tooneel des openbaren levens door, in persoon en ommegang bekend aan ontelbaar velen, die den voortijd te Tunbridge Wells slijten, en den winter te Londen doorbrengen. Zints vele jaren werden zijne verdiensten als Schrijver, in velerlei vakken, door het publiek beoordeeld. Hij stond bekend en werd onderscheiden als een man van smaak. In een vroeg tijdperk zijns levens deed hij zich als Geleerde kennen; in lateren

{==495==} {>>pagina-aanduiding<<}
tijd betrad hij de moeijelijker loopbaan van Oordeelkundige, en, in welke gedaante hij zich ook vertoonde, zijn naam was bestendig in den mond van allen, die of dadelijk Letterkundigen waren, of gaarne onder dezelve wilden gerangschikt worden. De Heer cumberland vergat niet, aan zijne eigene naamsvermaardheid het zijne toe te brengen. In eigen geschrevene Levensberigten vermeldde hij zijn leven en lotgevallen. Lang zal hij daardoor leven in de gedachtenis van zijne vrienden en familie, die, schoon misschien, uit hoofde van partijdige toegenegenheid, niet de bekwaamsten om zijne verdiensten op de regte waarde te schatten, zeker de bevoegdste beoordeelaars zijn van zijne bijzondere deugden, huisselijke hebbelijkheden en gezelligen ommegang.
Richard cumberland aanschouwde het eerste levenslicht op den vijsden van Sprokkelmaand O.S. des jaars 1732. Oorspronkelijk stamde hij af (om zijne eigene woorden te bezigen) van een Londensch burger, en van voorouders, beroemd door hunne godsvrucht, weldadigheid en geleerdheid. Dr. richard cumberland, ten jare 1691 tot Bisschop van Peterborough gewijd, was zijn overgrootvader. Deze geleerde Geestelijke is de Schrijver van een zeer geacht werk, getiteld: De Legibus Naturae, ingerigt ter bestrijdinge der leerstellingen van hobbes (*). Hij was te Stamford, in Lin-
{==496==} {>>pagina-aanduiding<<}
colnshire, enkel Leeraar, en zoo weinig op het verkrijgen van een hoogeren Kerkelijken
rang gesteld geweest, of daarnaar eenigzins te zoeken, dat hij het eerst van deze zijne bevordering in de Kerk kennis kreeg door het lezen van een nieuwspapier. Hij liet zich in 't einde overhalen, om de hem opgedragene Bisschoppelijke waardigheid te aanvaarden; want zijn zestigjarige ouderdom en stil leven, der letteroefeningen gewijd, deden hem veeleer met schroom tegen die waardigheid opzien, dan dat hij er naar haakte. Zijn vriend, de beroemde Sir orlando bridgman, bewoog hem, die roeping te volgen; dan naderhand weigerde hij elke aanbieding, om te zijner bevorderinge van standplaats te veranderen. Zoo groot was de deugdrijke eenvoudigheid der levenswijze van dezen Bisschop, dat hij, bij het opmaken van zijnen staat op 't einde van elk jaar, het overschot zijner jaarwedde aan de armen uitdeelde; bewarende daarvan slechts vijf-en-twintig pond st. in zijne kas: deze vond men na zijnen dood in zijnen lessenaar, met aanwijzing om die penningen tot zijne begrafenis te besteden; als zijnde die som, naar zijne berekening, ten volle toereikende om zijn ligchaam ter aarde te bestellen. Zoo groot was de nederigheid van dien Christen-Kerkvoogd; zoodanig waren zijne onbaatzuchtige gevoelens over de toeëigening van 't geen de Kerkelijke inkomsten hem opleverden (*).

{==497==} {>>pagina-aanduiding<<}

Dr. richard bentley, de grootvader van hem, wiens Levensberigt wij hier mededeelen, was desgelijks een opmerkenswaardig man, zijnde de eerste Criticus van zijne eeuwe, en niet alleen de vriend van meade, wallis en newton, maar door swift geroemd, in diens Boekenstrijd, uit hoofde van zijne geschilvoerende onbeschroomdheid.
Denison cumberland, de jongste zoon van den Aartsdiaken cumberland, was de vader van onzen richard, en joanna, de jongste dochter van Dr. bentley, zijne moeder. Hij werd te Cambridge als in de schaduw der Akademie geboren. In zijne vroegste kindschheid verzette hij zich met hoofdigheid tegen allen onderwijs, en bleef eenen geruimen tijd weigerend om de letteren van het A.B. te leeren. Zes jaren bereikt hebbende, werd hij ter schole van Bury, St. Edmunds, gezonden, en bleef er eenen geruimen tijd onder het opzigt van den Eerw. arthur kinsman. Deze leermeester wist het eerst den geest van naijver in dien kweekeling op te wekken, door hem te bestraffen over zijne onoplettendheid en onkunde, in de tegenwoordigheid zijner medeleerlingen. Zijne aangevuurde naarstigheid werd door een gelukkig gevolg bekroond; en dit strekte ten spoorslag om verdere pogingen aan te wenden. Welhaast werd hij van den achtersten de voorste, en, ééns zoo hoog geklommen zijnde, verloor hij dien benijden stand niet, schoon hij met magtige mededingers te kampen had.
Omtrent dezen tijd liet de jonge cumberland zijnen smaak blijken in het volvoeren van rollen op het liefhebberij-tooneel. Ook begon toen zijn oor en smaak tot de dichtkunst te neigen. t' Huis zijnde, las hij voor zijne moeder uit een of ander der Engelsche Dichteren: shakespeare was op dien tijd zijn geliefde Dichter. Welhaast besloot hij, zijne eigene krachten te beproeven in een tooneelstukje, getiteld: Shakespeare in the Shades. Hij had toen slechts twaalf jaren bereikt.

{==498==} {>>pagina-aanduiding<<}

Bij het vertrek zijns leermeesters van Bury, St. Edmunds, liet zijn vader hem naar Westminster gaan, onder het opzigt van Dr. nichols. Door eene plaats uit homerus en uit horatius te lezen, werd hij terstond hoog in de school geplaatst, en vond er jongelingen, die naderhand in de geleerde wereld naam gemaakt hebben.
De jonge cumberland verliet, veertien jaren bereikt hebbende, de school van Westminster, en werd lid van Trinity College, te Cambridge. Zijn vader bragt hem derwaarts, en droeg zijnen zoon op aan het toevoorzigt van den Eerw. Dr. morgan, een oud vriend der familie. ‘Mijne kamers,’ schrijft Mr. cumberland, ‘waren digt bij die van Dr. morgan. Hij gedroeg zich zeer vriendelijk, wanneer wij elkander ontmoeteden; doch als opziend leermeester had ik weinig met hem te maken: want de jicht vergunde hem niet vele tusschenpoozingen, om zich met zijne kweekelingen bezig te houden; en, behalve eenige weinige nietsbeduidende voorlezingen uit cicero over de Pligten, die mij weinig smaakten, en aan welke ik dus luttel of geene aandacht verleende, liet hij mij, nevens eenen anderen kweekeling, mijn boezemvriend, Mr. william rudd, van Durham, aan onszelven over, om naar goedvinden onze letteroefeningen voort te zetten. Dit was eene onverschoonlijke verwaarloozing. Dan, het leed niet lang, of Dr. morgan verliet het Collegie, en ging op zijne standplaats Gainford, in het Bisdom van Durham, wonen. Wij kregen ten onderwijzer den Eerw. Dr. philip young, Hoogleeraar in de Welsprekendheid, en vervolgens Bisschop van Norwich. Bemoeide Dr. morgan zich weinig met ons, Dr. young maakte van ons volstrekt geen werk; ik hoorde hem nimmer eene les geven. Ik hoop, dat zijns Lordschaps geweten zich niet te zeer omtrent mij ontrust hebbe: want, schoon hij mij vrijheid liet om mijnen tijd niets doende te slijten, was ledigheid de zaak mijner verkiezing niet.

{==499==} {>>pagina-aanduiding<<}

Bij eene der schoolbevorderingen viel het mij ten deele, om in het wiskundige iets te doen: dan nooit had ik eenig voorstel van euclides gelezen. Ik bevond mij nu even onder het onderwijs van Mr. backhouse, die geregeld lessen gaf, en alle de deelen zijns beroeps getrouw volbragt. Geheel ontoegerust, om aan den eisch, mij thans gedaan, te voldoen en mij op de school te kwijten, gaf ik hem mijne verlegenheid te verstaan, en door zijne tusschenkomst vond ik mij ontheven van den eisch om bij de beproevingen iets in het wiskundige te doen. Intusschen gaf men mij in dit vak ten leermeester Dr. smith, bekend en beroemd door zijne Schriften over de Gezigtkunde enz., den waardigen opvolger van mijnen grootvader bentley. Met welverdiende strengheid sprak hij over het verzuim en de verwaarloozing mijner vorige leermeesters, en vermaande mij ten ernstigste, niet meer tijds te laten verloren gaan om mij toe te rusten tot het verkrijgen van eenigen graad, en het overige van het jaar mij gezet tot de studien te bepalen. Ik beloofde hem, dit te zullen doen.’
De Heer cumberland hield zijn woord, en zette zich met alle vlijt aan de studie; hij veroorlofde zich slechts zes uren slaaps, leefde meest van melk, en ging menigmaal in het koude bad. Eindelijk vond hij gelegenheid om blijk van zijne gemaakte vorderingen te geven, op eene wijze, welke zijn verstand en vlijtbetoon eere aandeed. Welhaast daarop verwierf hij den graad van Bachelor met veel roems, en keerde naar het ouderlijk huis terug, waar hij voor de laatst aangewende vlijtbetooning moest boeten door eene langdurige ziekte.
Na zijne herstelling ging cumberland een bezoek te Yorck afleggen, en betrad een ander leevenstooneel. Wij treffen hem hier aan, 's morgens op de jagt, 's avonds op danspartijen, en niets dan beuzelingen lezende. Later schijnt hij veel vermaaks gevonden te hebben in eenige Treurzangen van Mejuffrouw susan ste-
{==500==} {>>pagina-aanduiding<<}
wart, dochter van wijlen den Graaf van galloway; 't geen hem aanzette om in dien zelfden trant eenige verzen te maken.
In het Collegie zullende wederkeeren, deed er zich eene gelegenheid op om geplaatst te worden; dan hij werd schielijk geroepen in een gansch ander vak. Lord halifax, toen ten tijde een der Staatsministers, zocht hem aan om zijn bijzondere en vertrouwde Secretaris te wezen. Desniettegenstaande vond hij gelegenheid om een kort bezoek bij zijn Collegie af te leggen, en genoot er de vorige eere. - Middelerwijl werd zijn vader, zijne vaderlandsliefde ten voordeele van het Huis van Hanover betoond hebbende, ook bevorderd door Lord halifax; vervolgens werd hij Bisschop van Clonsert in Ierland, en daarna bevorderd tot den titel van Kilmore. Zijn zoon, die uit dien zelfden hoek zijne bescherming en bevordering hoopte en verwachtte, bezocht hunnen edelen vriend te Horton, die na den dood zijner echtgenoote stil was gaan leven, en zich geheel aan boekoefening overgaf.
Dewijl de aard des werks, welk Lord halifax hem verschafte, op verre na zijn geheelen tijd niet aanvulde, geraakte hij in verkeering met den bekenden bubb doddington en meer anderen van dien stempel. Dan, kort daarop bevond onze cumberland zich in zeer netelige omstandigheden, in gevolge van een geschil tusschen Lord halifax en den eersten Staatsdienaar, den Hertog van newcastle. In stede van met welgegronde hope op bevordering vooruit te zien, bemerkte hij duidelijk, dat hij niets meer was dan de Exsecretaris van een Exstaatsman. Dus buiten beroep geraakt, ging hij Eastbury, een heerlijk buitengoed des Hertogs van newcastle, bezigtigen, die aldaar, even als op zijne landhoeve te Hammersmith, en in zijn huis te Londen, zich nooit aan de hem bewonderende bezoekers vertoonde, dan nadat zij door eene reeks van kamers gegaan waren, alle op het kostbaarst ingerigt en versierd.

{==501==} {>>pagina-aanduiding<<}

Bij Trinity College eene plaats gekregen hebbende, stelde hij zijn eerste Tooneelspel op, de verbanning van Cicero, in vijf bedrijven; maar hij zelf bekent openhartig, dat hij niet gelukkig was in den Romeinschen Redenaar tot zijnen held te verkiezen. Bij garrick, den grooten Tooneelspeler, die toen te Hampton woonde, werd hij door Lord halifax ingeleid; doch deze weigerde, zijnen Cicero ten tooneele te voeren. Het stuk in druk gevende, was hij openhartig genoeg om te erkennen, dat hij de weigering van garrick regtvaardigde. Zijn eerste Dichtstuk, 't geen hij in 't licht zond, bragt hem noch dodsley, den Boekhandelaar, voordeel aan.
Door middel van Lord halifax eene bediening, als Agent der Kroone voor de Provincie van Nova Scotia, verkregen hebbende, begon cumberland te denken om zich op eenen vasteren levensvoet neder te zetten. Hij vervoegde zich bij Miss ridge, dochter van george ridge, Esq., van Kilmiston, in Kent. ‘Hij had,’ gelijk hij zich ten aanzien dier levensgebeurtenisse uitdrukt, ‘het onuitsprekelijk geluk, dat zijn verzoek aangenomen werd, en de toestemming wegdroeg van allen, die er betrekking op hadden. Dus verkreeg ik,’ laat hij er op volgen, ‘eene echtgenoote, die, door de deugdzaamheid haars harte en de bevalligheden van hare persoon, mij hoogst dierbaar was; en op den 19 van Sprokkelmaand 1758 werd ik in den huwelijkenstaat bevestigd door mijnen vader, in de kerk van Kilmiston, met elizabeth, de eenige dochter van george en elizabeth ridge.’
In gevolge eener veranderinge in het Rijksbestuur, bij den dood van Koning george den II, herkreeg Lord halifax weder gezag, en werd kort daarna benoemd tot de hooge waardigheid van Onderkoning van Ierland. Onze cumberland en diens vader vergezelden hem derwaarts, en verbleef hij eenigen tijd in het Kasteel van Dublin als Secretaris. Ten zelfden tijde kreeg hij het beheer in handen van 's Onderkonings bijzondere be-
{==502==} {>>pagina-aanduiding<<}
zittingen, die zich in eenen vrij verwarden staat bevonden.
Bij 's nieuwen Konings Troonbeklimming begroette hij dezen met een Dichtstuk, 't geen hij in 't licht gaf. Kort daarop keerde hij uit Ierland terug, geheel rein van handen, zoo als hij schrijft, zonder zijnen staat een enkelen schelling verbeterd te hebben, dan uit het zuiver inkomen van zijne bediening; nimmer had zijne belangeloosheid zich laten verkloeken, om iets aan te nemen, 't welk kieschheid op eenigerlei wijze zou hebben kunnen wraken. Vóór zijn vertrek bood de Onderkoning hem den rang van Baronet aan, waarvoor hij bedankte. In Engeland teruggekeerd, had hij een post van 200 pond st. 's jaars; dit was de eenige belooning van eenen elfjarigen dienst, en de middelen zijner echtgenoote, 3000 pond st., waren zeer verminderd. Dan, eerlang werd zijn staat niet weinig verbeterd, daar de Graaf van hillsborough hem in den Raad van Koophandel eene plaats gaf. Dewijl deze nieuwe bediening hem veel tijdruimte overliet, arbeidde hij intusschen voor het Tooneel, met een gelukkiger uitslag dan voorheen. Ook geraakte hij in gunst en vriendschap met den grooten garrick.
Vervolgens ging hij zijnen vader in Ierland een bezoek geven, en, daar toevende, verkreeg hij loffelijk den rang van L.L. Doctor op de Universiteit van Dublin. Wedergekeerd, trad hij in het strijdperk der geschilvoeringe, en verdedigde het aangevallen karakter van zijnen grootvader, Dr. bentley, tegen Bisschop lowth. Thans geraakte hij in gèmeenzame verkeering met mannen van naam te dien dage, goldsmith, burke, reynolds, soame jenyns en Dr. samuel johnson.
Middelerwijl verkreeg Lord germaine het Zegel des Departements van Koophandel, en Mr. cumberland, tot nog toe een onderpost bij den Raad des Koophandels bekleedende, werd, door de vriendschap van

{==503==} {>>pagina-aanduiding<<}
den nieuwen Minister, Secretaris, in plaats van Mr. pownal. Dan, zijne verdiensten in het staatkundige vak worden door die in het letterkundige overschenen. Ten jare 1780 ontdekt hebbende, dat er zich een gunstig uitzigt opdeed tot eene heimelijke onderhandeling met den Graaf florida blanca, toen Minister van het Spaansche Hof, begaf hij zich naar de onzijdige Haven van Lisbon met den Abbé hussey, Kapellaan van zijne Katholijke Majesteit. Cumberland's vrouw en twee dochters vergezelden hem op deze reis. Vandaar vertrokken zij naar Aranjuez, waar hij wel ontvangen werd door den eersten Spaanschen Rijksgrooten. Welhaast begonnen zij te werken aan een afzonderlijken Vrede met het Hof van Madrid. Dit werk mislukte geheel, en cumberland keerde naar Engeland terugge, waar hij, in stede van eene voegelijke belooning voor de door hem aangewende pogingen te ontvangen, als vergeten werd.
Bij de ontbinding des Raads van Koophandel vestigde Mr. cumberland zijn verblijf te Tunbridge Wells, waar zijne boeken en pen zijne beste gezellen waren, schoon hij de gezelligheid geenszins aan de boekoefening geheel opofferde. Voor eene wijl, echter, verliet hij dit geliefd verblijf. Hij had nu ten oogmerk, het overige zijner dagen te slijten te Ramsgate, waar eene zijner dochters, die vele jaren gehuwd geweest was met Lord edward bentinck, oom van den tegenwoordigen Hertog van portland, toen woonde. Dan, hij bleef daar niet lang. Tunbridge Wells met al het uitlokkende kwam hem steeds voor den geest; hij keerde derwaarts weder, en betrok een klein verblijf op Mont Sion, juist tegen over het grootere, 't welk hij voorheen bewoonde, en waaraan door den tegenwoordigen eigenaar de naam gegeven was van Cumberlands Huis. Hier bevond hij zich weder in zijn eigen element. Elk voorjaar bragt derwaarts een aantal van de voornaamste familien des Rijks, en 's winters ging hij van tijd tot tijd naar de

{==504==} {>>pagina-aanduiding<<}
stad. Zijnen invloed spreidde hij ten toon in de verkiezing van eenen Ceremoniemeester te dier verlustigingsplaatse. De Vrijwilligers aldaar verkozen hem tot Major-kommandant. Daar derzelver aantal aanmerkelijk toenam, kreeg hij naderhand den titel van Luitenant-kolonel; in die hoedanigheid toog hij aan het hoofd der gewapenden op, met de houding van een oud krijgsman.
Geheel vergat hij intusschen zijne letteroefeningen niet. In zijne vergevorderde jaren stelde hij nu en dan een jeu d'esprit op; ook waagde hij nogmaals voor het Tooneel te schrijven; dan geen zijner latere stukken haalde bij vroegere opstellen. Een ondernomen Tijdschrift had den bedoelden uitslag niet.
Mr. cumberland beliepen in het laatste gedeelte zijns levens verscheidene rampen. Een zijner kleinzonen was tot den zeedienst bestemd en jong aan boord gezonden. Een geringe misslag deed hem eene lijfstraffe ondergaan, niet gewoon aan zeecadetten uitgeoefend te worden; dit smertte den grootvader ten hoogste, te meer, daar de jongeling kort daarop stierf. Hij vorderde en verwierf het houden van een Zeekrijgsraad tegen den Officier, die den jongeling de straffe had opgelegd; doch, schoon hij daarin gelijk kreeg, liet dit geval eene diepe wonde in 's mans geest achter, en maakte hem bij wijlen ongemakkelijk. Zijne meest geliefde dochter was ook verre van gezond; terwijl haar echtgenoot, een Officier, die met lof gediend had, eene doodelijke kwaal in zijne leden omdroeg. Zijne eigene zaken waren verre van in eenen bloeijenden staat te wezen; terwijl zijne laatste lettervruchten dien bijval niet vonden, welken zijne vroegere hadden mogen ontmoeten.
In dezen toestand overleed Mr. cumberland, niet verre van zijne eertijds geliefde woning en van Tunbridge Wells, eene plaats, waaraan hij zoo zeer en zoo lang verknocht geweest was, ten huize van Mr. fry, in het 80ste jaar zijns levens, op den 7 van Bloeimaand des

{==505==} {>>pagina-aanduiding<<}
jaars 1811. Op den 14 dier maand werd hij in Westminster Abdij, niet verre van dryden en addison, begraven. Dr. vincent, Deken van Westminster, sprak, bij het overschot zijns gewezen ouden medescholiers, deze woorden: ‘De Persoon, dien gij hier gereed ziet om ten grave te dalen, is richard cumberland, een Schrijver van geene geringe verdiensten. Zijne schriften waren meest voor het Tooneel bestemd; doch van eene strikte zedeleerende strekking. Dezelve waren niet vrij van misslagen; doch kan men dezelve niets onbeschaafds ten laste leggen. Ze zijn niet opgevuld met eeden, niet met tot wellust prikkelende uitdrukkingen, over welker beiden ik met leedwezen verneem, dat men heden ten dage zoo zeer in opstellen van dien aard te klagen hebbe. Hij schreef veel, en zijne schriften moeten in de hoogste achting gehouden worden, zoo lang men Engelsch zal spreken. Hij merkte het Tooneel aan als eene school van zedenverbetering. Zijne assche is waardig dat ze zich menge met die der beroemde Overledenen, welke ons omringen.
Leest zijne in ondicht opgestelde stukken over den Godsdienst (*); daarin zult gij den waren Christelijken geest ontdekken van den Man, die zijn vertrouwen stelde op onzen Heer en Zaligmaker jezus christus. - God vergeve hem zijne zonden, en neme hem, bij de Opstanding der Regtvaardigen, op in zijne eeuwige Heerlijkheid!’
De Heer cumberland was minder dan middelbaar van grootte. De gezondheid teekende zich op zijn frisch gelaat, tot dat de laatste onaangename levensomstandigheden dezen blos deden verwelken. Gemeenlijk ging hij

{==506==} {>>pagina-aanduiding<<}
in 't zwart of blaauw gekleed, en was er keurig op. In de gezellige verkeering was hij doorgaans leerzaam en van genoegelijk onderhoud.
's Mans nakomelingschap bestond uit vijf kinderen, en zestien kleinkinderen beweenen zijnen dood. Van vier jongelingen, sneuvelden er twee in den dienst huns Vaderlands, en twee leven er nog: een dezer, richard, te Cambridge opgevoed, is Kapitein in den Zeedienst, en de ander Barakmeester. Eene zijner dochters trouwde met den broeder des Hertogs van portland; eene andere werd de vrouw van een man van middelen, en eene derde, bij welke hij woonde, was gehuwd aan een Duitsch Officier.

Over den godsdienst en de zeden der Indous.

(Vervolg en slot van bl. 458.)

Van de kindschheid af wordt den Indianen het denkbeeld ingeprent, dat de wateren der drie groote rivieren, de Ganges, de Kishna en de Indus, de kracht bezitten, om dezulken, die er zich in baden, te reinigen van alle zonden, van alle besmetting der ziele; ook tellen zij onder de zwaarste rampen de verpligting, al ware het siechts voor een korten tijd, om op plaatsen te gaan wonen, verre genoeg van het water dier rivieren gelegen, om van de veelvuldige wasschingen, hun voorgeschreven, zich niet dagelijks te kunnen kwijten. De gedachten latende gaan over de instelling van deze godsdienstige gewoonte, ontdekt men ligt daarin het doel des wetgevers, die, ongetwijfeld, ten oogmerke had, de verhuizingen door dit middel te voorkomen. Inderdaad dient hier aangemerkt te worden, dat in de geheele uitgestrektheid van den Indoustan (onder dezen naam versta ik het geheele land, van het noord naar het zuid strek-
{==507==} {>>pagina-aanduiding<<}
kende tusschen den berg Tibet en kaap Comorin, en van het oost naar het west tusschen den Ganges en den Indus); men moet aanmerken, zeg ik, dat er geene plaats in die uitgebreide landstreek is, alwaar de opgezetenen niet in de gelegenheid zijn, om in eene dezer rivieren zich te kunnen baden. Daarvan kan men overtuigd worden, wanneer men den loop dezer drie rivieren nagaat. De Ganges, die in de gebergten van Tibet zijnen oorsprong heeft, bespoelt, zich in verscheiden takken verdeelende, de koningriken Bengale, Behar, Orixa, nevens de provincien Houde, Bohilcoude, Agra, Delhi en Lahore. De Kishua scheidt Nababie van Carnate en het koningrijk
Golconda, doorstroomt Visapour, en besproeit het binnenste van Decan. De Indus, eindelijk, dient tot grensscheiding voor de provincien van Guzarat, en scheidt den Indoustan van het Perzische rijk.
Zeer eenvoudig is de spijze der Indianen; rijst is er de grondslag van: voor de bewoners van Azie is, bij derzelver maaltijden, de rijst hetzelsde, als voor ons het brood. Melk, eenige planten, met specerijen bereid, een ragout, cary genaamd, bestaande uit saffraan, spaansche peper en kruidnagelen, voldoen aan de spaarzaamheid van hunne tafel. Niet eenerlei is het voedsel voor al de Casten: eenige weinigen slechts onder de lagere Casten hebben het regt om geiten- en schapenvleesch te eten; het gebruik van visch en gevogelte bepaalt zich tot de Rajeputes en Banianen; de Braminen onthouden zich van alle dierlijk voedsel; en de Parias (immers die van den Indoustan) mogen geen vleesch eten dan van dieren, die een natuurlijken dood zijn gestorven: van bier, dat men hen dikmaals in de velden den roofvogelen hun walgelijk voedsel ziet betwisten.
De grootste weelde van dit wellustig volk bestaat in het gebruik van reukwerken en opium. In Europa heeft men geen denkbeeld van de uitwerksels en voordeelen van het laatstgenoemde. Inzonderheid maken er de Indianen gebruik van na het middagmaal, en zijn daaraan ver-
{==508==} {>>pagina-aanduiding<<}
schuldigd eenen verrukkenden slaap, die een uur of twee duurt, welken zij niet om de stelligste genietingen van gelijken duur zouden willen geven. Deze opium wordt bereid uit eene evengelijke hoeveelheid kaneel, muskaat, cardamom en saffraan, die met honig gekneed, en vervolgens tot pillen wordt gerold. Bij eigen ondervinding durf ik verzekeren, dat niets in staat is, een denkbeeld te geven van de zonderlinge en spoedige verandering, welke dit mengsel in de hersenen doet ontstaan, en van de verrukkende vermaken, waarmede het dezelve bedwelmt. Van hier, dat het onder de Indianen, wanneer zij van iemand spreken, met geluksgoederen overladen, een spreekwoord is geworden, dat hij zich met opium voedt. Een der Gezanten, door tipoo, in den jare 1785, naar Frankrijk gezonden, verslag doende van de wijze, op welke hij te Versailles was onthaald, en van de verwonderlijke dingen, welke hij aldaar gezien had, eindigde zijn verhaal met te zeggen, dat men zich van opium moest bedienen, om in andere landen iets dergelijks te zien.
De huizen, niet zeer hoog, zijn volgens een zoo goed als eenerlei model gebouwd, en bestaan uit een vierkant, welks midden wordt beslagen door de binnenplaats. Eene lange galerij, op kunstig gebeitelde kolommen rustende, dient ten middel van gemeenschap voor al de kamers van de eerste verdieping, tot de zenana (woning der vrouwen) bestemd, welke alleen aan de zijde van de binnenplaats, door kleine eironde vensters, licht schept. Niets merkwaardigs vertoonen de vertrekken van binnen: Perzische tapijten, eenig vaatwerk, dienende tot het branden van reukwerken of het uitdampen van rozewater, hetwelk hier in verbazende hoeveelheid gebruikt wordt, kussens en matten; deze zijn de huisgeraden in de woningen der vermogendsten.
De Indianen, zoo eenvoudig binnenshuis, vertoonen al den toestel van weelde en pracht, wanneer zij in het openbaar verschijnen; alsdan onderscheiden zij zich door

{==509==} {>>pagina-aanduiding<<}
den luister van den stoet, het groot getal van bedienden, die hen volgen of vooruitgaan, ieder met de zinnebeelden van het beroep, welk hij bij de hand heeft, de fraaiheid hunner palankijns, de menigte en de schoonheid der handpaarden, de kostbaarheid van het tuig der kameelen en elesanten.
Op de verstandigste beginsels rustten oorspronkelijk in Indie de burgerlijke schikkingen, rakende de verdeeling en de bewaring der eigendommen, en in alles, wat het inwendige burgerlijke bestuur betrof. De wetgever, het algemeene geluk zich ten doelwit stellende, wilde, dat hetzelve het resultaat zijn zoude van het geluk van elke Caste, van elk lid in het bijzonder; maar de veranderingen, ingevoerd door de veroveraars en de overweldigers, voor welke deze rijke gewesten ten allen tijde ter prooije dienden, hebben den geest der oude wetten ongevoelig bedorven, en den eigendom wisselvallig gemaakt, denzelven blootstellende aan de dwingelandij des overwinnaars, althans aan de grilligheid van een gemengd bestuur.
De Indianen zijn de zachtzinnigsten en vredelievendsten onder alle stervelingen; doch deze deugden hebben bij hen haren grond meer in de bondigheid van hun oor deel, dan in de gevoeligheid van hun hart. Eenen mensch zullen zij aan het dreigende gevaar ontrukken, in zijne behoeften zullen zij hem te hulp komen; maar hem vertroosten, of met hem schreijen, zullen zij niet. Over een onherstelbaar ongeluk zich te kwellen, is, in hunne oogen, eene ongeoorlosde zwakheid. De voormalige Zaakverzorger des Konings van Frankrijk te Chandernagor, de Heer richemond, gedurende mijn verblijf in Bengale, was getuige van een voorval, hetwelk ten bewijze dient, dat de leer van het Noodlot in even naauw verband staat met den Godsdienst van brama als met dien van mahomet. Met eenige Indianen zat hij te praten aan den ingang van een dorp, bij het bosch Sundray gelegen, aan een der monden van

{==510==} {>>pagina-aanduiding<<}
den Ganges: eensklaps verschijnt er een verschrikkelijke tijger uit een kreupelbosch, en neemt voor hun oog een jongeling weg, die zich eenige schreden van hen verwijderd had. De Heer richemond, dit ziende, geeft een gil, vat de speer uit de handen van den Piou, die hem verzelde, en vervolgt het schrikdier in het bosch; doch de tijger was met zijne prooi tot in het binnenste van een ondoordringbaar kreupelbosch doorgedrongen; hij kan het spoor niet vinden, en keert met schreijende oogen bij het gezelschap terug. Intusschen hadden de Indianen hunne plaatsen niet verlaten, en zaten bedaard te praten over de te beramen middelen, om het land van verscheurende dieren te zuiveren, waarvan het geplaagd werd. De Europeaan konde zijne verontwaardiging niet bedwingen, en verweet hun, dat zij zich niet bij hem gevoegd hadden, om gezamenlijk te trachten den rampzaligen jongeling te redden. ‘De groote God wilde het aldus,’ gaven zij koelbloedig tot antwoord, ‘en alle onze vereenigde pogingen zouden niet gelukkiger dan de uwe geslaagd zijn.’
Geene andere misdaad wordt, volgens de Indiaansche wetten, met den dood gestraft, dan moord en heiligschennis; en deze strafse is bij hen geene andere, dan het zwaard. De ter dood veroordeelden mogen door vuur, de koord noch vergif gedood worden; rustende dit op het aangenomen gevoelen, dat de boosdoener, wiens bloed op het schavot gestroomd heeft, geene rekenschap behoeft te geven, in een ander leven, van eene misdaad, voor welke hij op de aarde heeft geboet. Minder ergerde de Indianen het onregtvaardige vonnis, over nundcomar geveld door eene Engelsche regtbank, tegen alle de landswetten tot de galg veroordeeld, van wege hunne overtuigdheid van 's mans onschuld, dan ter zake der straffe, welke men hem deed ondergaan.
Het was ingevolge van eene dier onbegrijpelijke tegenstrijdigheden, welke men in de geschiedenis der volken zoo dikmaals ontmoet, dat het barbaarschste gebruik

{==511==} {>>pagina-aanduiding<<}
ontstaan is en nog stand houdt onder de zachtaardigste en meest beschaafde natie; ik heb het oog op de verschrikkelijke gewoonte, welke de Indiaansche vrouwen van de voornaamste Casten noodzaakt, zich levende te verbranden na het overlijden harer mannen. Mij is onbekend, op welk eenen grond eenige hedendaagsche reizigers beweerd hebben, dat deze opofferingen dagelijks zeldzamer worden; maar ik kan verzekeren, dat, gedurende een verblijf van verscheiden jaren aan de oevers van den Ganges, er weinige maanden zijn verloopen, dat er niet eenige tooneelen van dezen aard te mijner kennisse zijn gekomen, en ik zelf eenmaal, om mijn eigen ongeloof te overtuigen, moeds genoeg heb gehad om er getuige van te zijn. Reden heb ik om te gelooven, dat deze akelige anekdote niet onbelangrijk zal geoordeeld worden.
In den jare 1788 bevond ik mij in de volkplanting Chandernagor in Bengale, met den Heer lonchamps, een der beminnelijkste onzer Tooneeldichteren, aan wien ik federt door de naauwste vriendschap verbonden was. Te zamen hadden wij in onzen dienst eenen Daubachy (dus noemt men in Indie den voornaamsten huisbediende, wien de huisselijke uitgaven inzonderheid zijn toevertrouwd.) Deze man, die het in 't hoofd had gekregen Autheur te zijn, besteedde zijne snipperuren aan het schrijven, in Indische verzen, van de geschiedenis der rampzalige weduwen, die tot de heillooze eer van den brandstapel waren toegelaten; en in deze hoedanigheid van doodenbeschrijver, zoo dikmaals er eene plegtigheid van dezen aard in de nabuurschap moest plaats hebben, verzocht hij verlof van ons om zich te mogen verwijderen. Bij zijne tehuiskomst deed hij zijn best om met zoo veel deelneming ons te verhalen, als wij toonden om het aan te hooren, de treurige bijzonderheden, welke hij had opgezameld, en die wij moeite hadden te gelooven, hoe vele en hoe eenstemmig ook de aangevoerde getuigenissen zijn mogten. Zoo geheel onwaarschijnlijk kwam het

{==512==} {>>pagina-aanduiding<<}
ons voor, dat het vooroordeel over alle de wetten der natuur in zoo verre konde zegepralen, dat het de zwakste, de gevoeligste der wezens konde doen besluiten tot het vrijwillig ondergaan van eene schrikwekkende straffe, dat wij door toovermiddelen eene daadzaak zochten te verklaren, tegen welke de rede zich zoo zeer verzet. In het vaste voornemen om niet meer in deze onzekerheid te blijven, namen wij, niet zonder onszelven geweld aan te doen, het besluit om ons met eigen oogen te overtuigen, en tegenwoordig te zijn bij de uitvaart van eenen Bramin van de sekte der Seivias, wien zijne vrouw, negentien jaren oud, zoo als verhaald werd, had gezworen, niet te zullen overleven.
Diensvolgens begaven wij ons, 's morgens ten acht ure van den achttienden Februarij des jaars 1788, onder het geleide van onzen Daubachy, naar eene vlakte aan den oever van den Ganges, niet verre van eene kleine sterkte, Baudel genoemd, tusschen Chandernagor en Chiuzura, eene Hollandsche volkplanting. Eene ontelbare menigte Indianen van allerlei klassen drong te zamen in een halven cirkel rondom den stroom, aan welks oever het lijk des overledenen lag uitgestrekt, omringd van mannen van zijne familie en van eenige biddende Braminen. Een der laatstgenoemden hield in zijne hand een tak, welken hij in het water van den Ganges doopte, en waarmede hij het lijk en de omstanders onophoudelijk besprengde. Op eenigen afstand van daar verhief zich een groote houtstapel, op welken vrouwen in statelijken optogt kruiken met olie gingen uitgieten; terwijl andere zich onledig hielden met het aanvullen van de tusschenruimten van het brandhout met vlasvlokken. Omtrent tien ure verkondigde het gedruisch der speeltuigen de aankomst der jonge weduwe: zij was omringd en werd gevolgd van hare bloedverwanten en slavinnen, die van haar jammeren en kermen de lucht deden weergalmen. Gedragen wordende in eene opene palankijn, en in het kostbaarste gewaad uitgedost, zoude men zich verbeeld hebben, naar de uitdrukking

{==513==} {>>pagina-aanduiding<<}
van verlangen en vreugde, over haar gelaat verspreid, dat zij naar een feest ging; doch haar met meer aandachts beschouwende, bespeurde ik in hare trekken eenige stuipachtige bewegingen, in welke ik de uitwerksels van een bedwelmenden drank meende te herkennen, die haar het gevoel van haren toestand benam. Nadat de stoet aan den Ganges was gekomen, klom zij uit hare palankijn, te midden van de toejuichingen der menigte, en ging zich op de mat nederzetten, op welke het lijk van haren man lag; zij vertoefde aldaar ongeveer een vierendeel uurs, betel kaauwende, en bij tusschenpoozen de woorden Ramma, homam sprekende. Op het steken van eene trompet, welke zich deed hooren, rees zij op, ontdeed haar hoosd, hare voeten en hare armen van de sieraden, met welke zij getooid was, verdeelde dezelve onder de vrouwen, die haar omringden, en gaf bevel, dat haar mans lijk naar den brandstapel zou gedragen worden. Toen het aldaar gelegd was, naderde haar een Bramin, bond haar om den hals een lint, waaraan een klein beeld van koraal hing, en bood haar een tros roode bloemen aan; in het zelfde oogenblik naderde het jonge slagtoffer den Ganges, stak hare voeten en handen daarin, en nam met een vasten tred gang naar de houtmijt, midden door eene rij Braminen, die ruimte voor haar maakte. Thans heerschte er de diepste stilte onder de ontelbare menigte, die de vlakte bedekte. Op den brandstapel gekomen, welken zij zonder iemands hulp beklom, plengde zij olie op haar hoofd, leide zich neder bij het lijk van haren man, hetwelk zij met haren eenen arm omvatte, en, met de andere hand eene fakkel vattende, welke een Bramin haar aanbood, stak zij zelve de vlam in de brandstofsen, welke zij konde bereiken. Het is hier de plaats niet, de angsten te schilderen, welke dit wreede schouwspel ons deed lijden, en de even vruchtelooze als onbedachte pogingen, welke wij aanwendden, om het te verhinderen; ik bepaal mij
tot een verslag der daadzaken, welke onder ons oog zijn voorgevallen. Bambous, op het sein, door

{==514==} {>>pagina-aanduiding<<}
deze heldhaftige vrouwe gegeven, overdwars op haar gesmeten, en door de sterkste mannen bij de einden vastgehouden, verbonden haar eenigermate aan dit bed der smarte, hetwelk voorts door de Braminen aan alle punten werd in brand gestoken. Veelvuldige en verdubbelde trommelslagen, het gedruisch van duizend schelle speeltuigen, en het roepen van een geheel volk waren naauwelijks in staat, het jammeren des slagtoffers te verdooven, hetwelk tot tweemalen toe door ontmenschte mannen in de vlammen werd teruggestooten, aan welke zij, door de geweldigste pogingen, te laat zich trachtte te onttrekken.
Niet weinig heeft men zich vermoeid met gissingen omtrent den oorsprong eener barbaarsche gewoonte, aan de godsdienstige denkbeelden der natie zoo naauw verbonden, dat eene andere oorzaak haar niet kan worden toegewezen Niet minder blijkbaar is het, dat de burgerlijke wetten tot het instandhouden van dezelve krachtdadig hebben medegewerkt. De vrouwen uit de hoogere Casten (de éénige, welke een zoo heilloos voorregt genieten) trouwen, zoodra zij naauwelijks uit de wieg zijn gekomen; en, van nu af aan de verkeering met alle andere mannen, behalve haren echtgenoot, haar verboden zijnde, vormen zij van hem een denkbeeld van volmaaktheid, hetwelk geenerlei gevaarlijke vergelijking in staat is weg te nemen. Niet gebiedende vordert de wet deze offeranden, maar zij verklaart voor eerloos allen, die weigeren dezelve toe te brengen; de weduwe, die haren man overleeft, verliest niet slechts hare regten op hare kinderen, maar wordt tot de laatste diensten vernederd in het huis, alwaar zij voorheen meesteresse was. Geen tweede huwelijk kan zij aangaan; het gebruik van betel is haar verboden, en, van allen erfregt beroofd, flijt zij hare dagen in verachting en oneere. Men voege bij deze reeds zoo krachtige bedenkingen de hulde, welke aan de zoodanigen wordt toegezwaaid, die haar voornemen om te sterven aankondigen, de godsdienstige uitzigten, door welke zij bedwelmd worden, de aangewende middelen

{==515==} {>>pagina-aanduiding<<}
om haren moed te schragen en te versterken; en men zal minder moeite hebben om te begrijpen, dat er onder honderd vrouwen, in deze heillooze keuze tusschen schande en dood geplaatst, naauwelijks ééne wordt gevonden, op welke de natuur over het vooroordeel zegeviert.

De verrassing.

Eene Vertelling.

Ik ken eenen kluizenaar, die, in het binnenste van Marais opgesloten, niet door den regel van st. antonie, of dien van st. bruno, maar door een verouderd flerecijn, niet eens weet, wat er, des zondags, bij het uitgaan van de Vesper, in de Place Royale omgaat. Indien hij niet drie aardige nichtjes bij zich had, al voorlang zouden zijne spraak en zijn gehoor volstrekt overtollige zintuigen voor hem zijn geworden. Maar, wijl jonge meisjes van de jicht niet geplaagd worden, moet men haar eenige vergoeding bezorgen, zoo dikmaals, in weerwil van haarzelve, te moeten t' huis blijven. Hiertoe doet de arme sukkelaar al wat hij kan, door haar iets te vertellen van vroegere oorlogen, waarin zij niet altijd belang stellen, of van galante avonturen, die haar nimmer vervelen. Somtijds treedt de goede oom in de tijden terug, in welke de schoonen, in een gerigtshof der liefde vereenigd, aangaande de neteligste geschillen, vonnissen velden, welke door de ridders meer geëerbiedigd werden, dan die der Parlementen. In dezer voege was het, dat hij, om aan de regterlijke uitspraak zijner beminnelijke nichten werk te verschaffen, onlangs haar een vraagstuk voorstelde, begrepen in de volgende gebeurtenis:

Tom was de zoon van eenen Baronet, eertijds eigenaar van zeer fraaije landgoederen, welke hij, al gaande weg, tegen guinies had verruild, om de eer te verwerven van een der stoutste wedders bij de wedloopen van Newmarket te wezen. De jongeling had zijns vaders rijkdom niet gekend:

{==516==} {>>pagina-aanduiding<<}
met een snaphaan gewapend, na zijne terugkomst van de Universiteit van Cambridge, in het binnenste van het land van Wales, bepaalden zich zijne vermaken bij het gestadig platloopen van het veld, en zijne eerzucht bij het, elken avond, tehuisbrengen van het eene of andere wild. Welhaast, echter, ontsloot zich zijne ziel voor nieuwe gewaarwordingen: nergens anders ontmoette men hem, dan op het binnenpad, hetwelk naar Greenhouse liep. Het eenige overblijfsel was thans deze nederige woning van alle de eigendommen van den Heere pringle, vader der bevallige lucia. Voormaals een der rijkste Bengaalsche handelaars geweest zijnde, werd hij, in de eerste jaren na zijne wederkomst in Engeland, met den luisterrijken naam van Nabab benoemd; naam, eigen aan de gelukkige stervelingen, welke schatten uit den Indostan hebben te huis gebragt. Doch de Fransche kapers, en twintig goede vrienden, erger dan de kapers, vernederden, welhaast, den Nabab tot eenen staat, dat hij het lot der penlikkers benijdde, welke hij verwaardigde zijne gasten te zijn. Ten langen laatste werd hij te rade, in een afgelegen oord zijne getaande fortuin te verbergen.
Wat lucia aangaat, met geene van hare gedachten kon zij in het verledene terugtreden, sints zij het geluk genoot, dagelijks tom te mogen zien. Even goed waren het, welhaast, de twee vaders eens als hunne kinderen.
Reeds was het tijdstip van derzelver vereeniging vastgesteld. Gunstiger tijdstip kon daartoe niet verkozen worden, dan hetgene, waarin de nieuwe verkiezingen tot afgevaardigden in het Parlement eenen ieder zich naar buiten deden begeven, die er slechts een voet lands bezat. Niet verre van Greenhouse lag het aloude Kasteel Dunmore, de wieg en bakermat van een der aanzienlijkste geslachten van het Prinsdom. De tegenwoordige eigenaar, de oude Graaf van northesk, werd aldaar verwacht; zijne zuster arabella was hem derwaarts vooruitgereisd. Naardien het haar, toen zij reeds den ouderdom van tweeënvijftig jaren had bereikt, nog niet had willen gelukken, de fakkel van den God hymen voor haar te zien ontsteken, was Miss arabella, indien men aan de lasterzieke praatjes van jonge vrouwen mogt geloof slaan, er op uit, de strengheid dier Godheid te buigen, door dagelijks nieuwe slagtoffers

{==517==} {>>pagina-aanduiding<<}
aan den voet van derzelver altaren te brengen. Lieden, die het best meenden, vermoedden in haar het hoogstloffelijk ontwerp, door eene onuitputbare gedienstigheid dat verschrikkelijke levensperk eere te willen aandoen, hetwelk de Engelschen aan eene onvergeeflijke spotternij schijnen te willen ter prooije geven, onder den naam van oude-vrijsterschap (old-maidenhood.) De Heer pringle, die, in zijne rijke dagen, de eer had gehad met haar whist te spelen, was een der eersten, die haar gingen verwelkomen; lucia verzelde hem. Na eenige uitroepingen, rakende hare gestalte, houding en gelaat, volgde de geliefde vraag: ‘Wanneer zult gij haar uithuwen?’ De vader aarzelde. ‘Hoe! nog niemand op het oog?’ riep Miss arabella; ‘de hemel zij gedankt! ik neem uwe zaak op mij.’ En, in minder dan tien minuten, had de onvermoeide makelaresse twintig onderscheidene partijen voorgeslagen: een oud-Alderman, die, met een goed kapitaal, eene kwade borst en zes kinderen, zijnen handel had opgegeven; een Zeekapitein, die eene vrouw noodig had, om het bestuur te hebben over eene kleine plantaadje, welke hij voornemens was bij de Tegenvoeters aan te leggen; een Luitenant-kolonel op halve foldij, die een arm, een been en een oog, in den Zevenjarigen Oorlog, had verloren;.... Bij elken naam maakte de Heer pringle eene beweging met het hoofd, welke Miss arabella voor eene dankbetuiging nam. Wanneer lucia op hare lippen beet, om niet te schateren van lagchen, herkende hare hooggeborene beschermster, terwijl zij zelve bloosde, die schroomvallige verlegenheid, welke het bloote denkbeeld van het huwelijk in een maagdelijk hart doet ontstaan.
Intusschen kwam de Graaf van northesk buiten. Reeds des anderen daags was er geen Edelman, twaalf mijlen in het rond, die niet op Dunmore genoodigd werd. Met haar wit gewaad, eene roos en hare zeventien jaren getooid, zette lucia de rijkste ersdochters van het gewest in de schaduw. Miss arabella bood hare jonge vriendin haren hoogedelen broeder aan. Naauwelijks had de Graaf een blik geslagen op lucia's betooverend gelaat, of hij stond onbewegelijk en stom. Eindelijk brak bij het stilzwijgen, met aan zijnen buurman te zeggen: ‘Gij zijt een gelukkig vader, mijnheer

{==518==} {>>pagina-aanduiding<<}
pringle!’ Tom, die achter hem stond, was op het punt om eenen Lord om den hals te vliegen, die zoo wél zag en oordeelde. Doch weldra had hij reden, voor diens goede zuster nog veel levendiger aandoeningen van dankbaarheid op te vatten. In hare hoedanigheid van patrones van alle huwbare meisjes, liet Miss arabella onophoudelijk haar waakzaam oog weiden over den zwerm jonge schoonheden, in dit oogenblik op het Kasteel verzameld. Welhaast bespeurde zij, dat hare begunstigde pupille bestendig verzeld werd van eenen jongeling, die zich niet minder aanprees door zijne zedige houding dan door zijne fraaije gestalte. Spoedig onderging lucia, ter zijde getrokken, eene volledige ondervraging. Haar blozen had alles geopenbaard, eer zij nog haren mond opende. Zij ondervond eene vrij ernstige bestraffing, omdat zij, bij het eerste onderhoud met hare hooggeborene patrones, den staat van haar hart niet terstond voor haar opengelegd had; eene bestraffing, voor het overige, die genoeg verzacht werd door de stellige verzekering, dat er geene maand zou verloopen zijn, of de hand van den beminnelijken tom zou in de hare gelegd worden.
De avond werd met een bal besloten; Miss pringle stelde aldaar natuurlijke bevalligheden ten toon, welke haar geene rust lieten van de bekwaamste dansers. De Graaf van northesk verloor de zwevende lucia geen oogenblik uit het gezigt. Verwonderd over het vermaak, welk hij, voor de eerste maal, op een luidruftig feest genoot, luisterde hij zichzelven in, dat, indien hij vijftien jaren jonger was, hij zich voorzeker zoude aanbieden, met zijn betooverend buurmeisje een Schotschen dans te doen. Zoodra de Heer pringle met zijne dochter was vertrokken, begaf zich de Graaf van northesk vol gedachten naar zijne kamer, aan zijne zuster de zorge overlatende, om zijne plaats te bekleeden in een gezelschap, waarin hij geen vermaak meer vond. Nog peinsachtiger vond hem Miss arabella 's anderendaags morgens, toen hij beneden kwam om met haar te ontbijten. Niets anders dan een enkel goeden morgen konde zij uit hem krijgen; geen woord omtrent het stadsfeest, zelfs geene enkele aanmerking omtrent de vijftien dagbladen, welke hij doorloopen had. Eindelijk

{==519==} {>>pagina-aanduiding<<}
staat hij op, en, nog al zwijgende, begeeft zich naar het Park. Al te ongerust is Miss arabella, om hem niet van verre te volgen. Na eenige oogenblikken ieder afzonderlijk gewandeld te hebben, ontmoeten zij elkander aan het einde van eene laan. Verschrikt deinst de Graaf terug, even als of hij eenen regter had ontmoet, gereed om over hem het doodvonnis te vellen. Doch eensklaps met zijnen schrik lagchende: ‘Luister eens, zuster,’ zegt hij, ‘al wildet gij mij voor een suffer of dweeper houden, ik moet u eene geheime gedachte mededeelen, die mij verstikt. Honderdmaal hebt gij mij hooren zeggen, dat ik vrijer zoude sterven, indien ik niet eene vrouw ontmoette, die, van den eersten dag af dat ik haar zag, mij deed wenschen, haar echtgenoot te worden. Wel nu! die vrouw, welke, in het verloop van dertig jaren, zich niet aan mijne oogen heeft vertoond, heb ik gister gevonden.’ - ‘Ach, mijn lieve broeder! ik weet wat gij zeggen wilt’ roept Miss arabella uit: ‘wie zoude dat anders kunnen zijn dan mijne lucia?’ Verrukt dat zijne meening was gevat, omhelst de Graaf met beide armen zijne zuster; een traan van verteederinge bevochtigt zijne wangen.
‘Maar, tom?’ zeide, van tijd tot tijd, Miss arabella. - ‘Tom, zegt gij? Indien hem het hart welgeplaatst zij, moet hij zich weldra te vrede stellen, ziende zijne lucia zoo hoog verheven. En, daarenboven, kan ik niet ligt gelegenheid vinden om den goeden jongen veel voordeeliger uit te huwen?’
Door deze aanmerkingen gerustgesteld, van ijver blakende op de enkele gedachte van de gewigtige rol, welke zij spelen zoude bij het schoonste en belangrijkste der huwelijken, welke zij ooit gesloten of overlegd had te sluiten, was Miss arabella, reeds vóór het opgaan der zon, naar Greenhouse vertrokken. De goede pringle dacht voor een oogenblik, dat Miss arabella gekomen was om hem den droom te vertellen, dien zij 's nachts te voren had gehad. Toen hij zijne zinnen een weinig verzameld had, konde hij niets anders doen, dan zich in uitroepingen te verdiepen over de uitstekende eer, welke zijne Edelheid zijner dochter en hem wilde aandoen. Het hart eens vaders moet men wat toegeven. Lucia, Gravin, lucia, op het

{==520==} {>>pagina-aanduiding<<}
cercle en aan de speeltafel der Koningin toegelaten, hoe streelend kittelde dat alles zijnen hoogmoed! Misschien dacht hij onwillekeurig aan hemzelven; misschien beschouwde hij zich reeds, als door het gezag zijns doorluchtigen schoonzoons verheven tot den rang der rijkste leden der Oostindische Maatschappij. Lucia werd binnengeroepen: hare verbaasdheid, haar stilzwijgen, hare tranen, dat alles werd voor eene stilzwijgende toestemming opgenomen. Van den armen tom, van haren ouden vader te scheiden, dit beschouwde men als het minste.
Niet eveneens dacht er lucia over. Zoodra Miss arabella was vertrokken, haar twintigmaal hare bekoorlijke kleine zuster noemende, ging zij henen, om zich bij den armen tom, aan het begin der groote laan, te vervoegen. Drie uren, met zuchten en overleggen doorgebragt, werden besloten met het gewone plan, naar Schotland te vlugten, om aldaar te trouwen. Tom bezat een zeer helder verftand: hoewel smoorlijk verliefd, liet hij, in den volgenden nacht, zijne rede hare regten oefenen; deze ried hem, een laatste middel te beproeven. Hij vliegt naar het Kasteel van Dunmore, maakt, bij het lever, zijne opwachting bij den Graaf, en verzoekt om een afzonderlijk gehoor. ‘Milord,’ dus spreekt hij hem aan, ‘gij wilt met een meisje trouwen, hetwelk ik aanbid. Gij kunt haar eenen titel en schatten aanbieden, en ik, ik kan haar niets geven; maar zij bemint mij. Zal uwe edelmoedigheid gedoogen, twee wezens tot ellende te doemen, die geregtigd waren zich gelukkig te achten, voor dat gij onder ons verscheent?’ De Graaf zag hem stijf aan, zonder hem te antwoorden; na eenige oogenblikken zwijgens, gedurende welke tom zijne knieën voelde knikken: ‘Van harte beklaag ik u, jongeling,’ zeide hij eindelijk; ‘maar de opoffering, welke gij van mij begeert, staat niet meer in mijne magt.’ Bij geluk was tom ongewapend; de woede liet hem niet toe, een woord te antwoorden.
Een zwaarder strijd moest hij welhaast verduren. De goede Heer pringle kwam hem, met schreijende oogen, smeeken, dat hij van zijne dochter wilde afzien, en haar niet van het onschatbaar genoegen berooven, de weldoenster van haren vader en van hare kleine broeders te wor-
{==521==} {>>pagina-aanduiding<<}
den. Diep getroffen van de wanhoop eens grijsaards, welken hij gewoon was te eerbiedigen en te beminnen, ontrust door de stem van een naauwgezet geweten, besluit tom, het slagtoffer te worden; hij ontwerpt eenen brief, in welken hij van zijne beminde voor eeuwig afscheid neemt. Hij maakt zich gereed, den onmetelijken oceaan tot een scheidmuur tusschen haar en hemzelven te stellen. Maar het hart van haar, die bemint, en voor de eerste maal bemint, kan het in eene opoffering berusten, welke het als eene beleediging beschouwt? Wanhopig, woedend, verklaart lucia aan haren vader, bereid te zijn om Lord northesk's hand te aanvaarden. Naauwelijks heeft zij deze verschrikkelijke gelofte uitgesproken, of van dezelve wordt den Grave berigt gegeven. Terstond zendt Miss arabella eenen bode naar Londen, om de kamers der aanstaande Gravin te doen gereed maken. In den ijver, die haar bezielt, geeft de oude vrijster uitdrukkelijk bevel, dat haar de familiejuweelen gebragt worden, waarmede hare oudovergrootmoeder was getooid, toen zij Koninginne elizabeth werd voorgesteld; voortaan moesten zij op lucia's voorhoofd pralen.
De onverduldige Miss arabella en zelfs de goede Heer pringle waren van gevoelen, dat men spoed moest maken, met dezen aanval van spijt te baat te nemen, om de jonge maagd tot een onherroepelijk besluit te brengen. Men betoogt haar, dat tom's bedrijf geenen anderen grond konde hebben dan eene volslagene onverschilligheid, of de honendste verachting; en, onder dit gesprek, wordt zij gekapt en gekleed. Miss arabella gaf voor, dat Milord bedroefd en zelfs te onvrede zijn zoude, dat hij niet op het hoofd en aan den hals der aanstaande Gravin alle de edelgesteenten zag, waarmede zij order had, haar met eigen handen te omhangen. Lucia, met gansch andere gedachten dan die van haar toilet onledig, onderwerpt zich aan alles, wat van haar begeerd wordt. Men treedt in de staatsiekoets, waarmede Miss arabella gekomen was, en rijdt naar het Kasteel van Dunmore.
Dan, wat gebeurt? Op eene plaats, alwaar de weg door een zeer digt bosch liep, werd het rijtuig tegengehouden door vier mannen te paard, met de pistool in de hand. Een

{==522==} {>>pagina-aanduiding<<}
van hen verschijnt aan het portier, en, de edelgesteenten ziende, met welke lucia bedekt is, kan hij zijne verrukkingen van blijdschap niet verbergen. Terwijl het lieve meisje, half dood van schrik, haar halssieraad losmaakt, Miss arabella, zich bij de dochter van jephta vergelijkende, Gode hare ziel beveelt, en de Heer pringle zijne geldbeurs en horologie uithaalt: ‘Hemel!’ roept de struikroover, ‘Mijnheer pringle! mijn weldoener!’ en rijdt met lossen teugel henen. De Heer pringle herkent 's mans gelaat; hij herinnert zich, hem eenen dienst gedaan te hebben, toen hij te Londen woonde.
De geheele groote Adel van het Prinsdom Wales was reeds op het Kasteel van Dunmore bijeen, toen de jonge bruid aldaar hare plegtige intrede deed. De schrik, welken zij gevoelde op het zien van haren ouden bruidegom, werd gesteld op rekening van de ontmoeting, welke zij gehad had, en welke Miss arabella eeds tienmaal had verhaald, eer men tot de plegtigheid had plaats genomen. Op 's Graven verzoek, neemt de Notaris het huwelijksverdrag, volkomen in orde gebragt, en begint hardop te lezen. Lucia waggelt op haren stoel; zij staat op het punt van in zwijm te vallen; wanneer de Notaris, na eene tamelijk lange inleiding, als aanstaande echtgenooten noemt... tom belton en Miss lucia pringle! In het zelfde oogenblik gaat de deur van een kabinet open; ijlings vertoont zich een jongeling, en werpt zich aan de voeten van lucia. Zij geeft een gil, slaat hare hand aan hare oogen, meent een spook te zien, en rijst op om te ontvlugten. De Graaf houdt haar terug. ‘Miss pringle,’ zegt hij tot haar, ‘de hemel verhoede, dat ik een geluk aanvaarde, waarin ik het niet in mijne magt zoude hebben u te doen deelen! Ik geef u aan uzelve weder; ik geef u weder aan den echtgenoot, dien uw hart heeft verkozen.’ En eer nog het jonge paar, onbewegelijk van verbaasdheid en blijdschap, een woord konde voortbrengen, ging de Notaris met lezen voort. Tom werd daarin verklaard voor heer van een van's Graven fraaiste landgoederen, en lucia voor eigenares van alle de edelgesteenten, waarmede haar opschik praalde. Miss arabella was eenigzins verstoord, omdat zij niet in het geheim dezer ontknooping was geweest;

{==523==} {>>pagina-aanduiding<<}
doch hare gemelijkheid ging spoedig over, toen haar broeder haar beloofde, dat zij alleen al het ceremonieel der bruiloft zou regelen. Dezelve was luisterrijk, en dit kan niemand vreemd dunken; maar, hetgene meer verwondering verdient, is, dat de jonggetrouwden op dezelve zoo vrolijk waren, alsof het hunne eigen bruiloft niet geweest ware.

‘Hier eindigt mijne vertelling,’ zeide de verhaler tot zijne drie lieve nichten: ‘Thans, juffers, vraag ik u, of gij mij weet te zeggen, wie van allen de edelmoedigste was: de Graaf van northesk, die, op de schoone lucia smoorlijk verliefd, en meester van hare hand geworden, haar aan zijnen medevrijer afstaat, en dien medevrijer met weldaden overlaadt? of de jonge tom, die, verzekerd dat hij bemind werd zoo als hij beminde, zich ballingschap en eeuwige spijt getroost, om geen hinderpaal te zijn tegen lucia's verheffing en het geluk harer geheele familie? of, eindelijk, die zoo kiesche, zoo zeldzame roover, die, uit dankbaarheid, zichzelven ontzegt, de waarde van vijfmaal honderdduizend francs aan diamanten zich toe te eigenen?’
De drie meisjes zagen elkander aan, bloosden, hemden, en antwoordden niet. De oom hernam het woord:
‘De oude wijze,’ zegt hij, ‘van welken ik mijne vertelling heb overgenomen, heeft de vraag aldus beslist: Zij, die aan den ouden Lord den voorrang geven, hebben van den hemel een jaloersch temperament ontvangen; de zulken, die tot de zijde des jeugdigen minnaars overhellen, zijn, ongetwijfeld, verliefden; de gierigaards alleen zullen hunne stem aan den struikroover geven.’





{==524==} {>>pagina-aanduiding<<}

Edwin en Angelina.

Ballade.

(Naar het Engelsch van goldsmith: Turn, gentle Hermit of the dale, etc. etc.)

‘Ach, help me op 't eenzaam pad te regt, 
Gij goede Dalhermiet! 
Naar 't oord, waar ginds dat gastvrij licht 
Zijn blijde stralen schiet. 
 
Ik zwerf verdwaald en hulploos om, 
Met waggelenden schred, 
En 't schijnt, of 't eind'loos heiveld zich 
Verlengt bij elken tred.’ 
 
De kluiz'naar roept: ‘Vertrouw, mijn Zoon, 
Dat heilloos dwaallicht niet! 
Het spooksel lokt u in 't verderf, 
Terwijl het trouwloos vliedt. 
 
Den armen 't gastvrij dak te biên, 
Was steeds mijn liefste taak; 
En, schoon ik weinig geven kan, 
Ik geef het met vermaak. 
 
Kom, de avond valt, keer bij mij in! 
Geniet naar hartelust 
Mijn sober maal, mijn bed van stroo, 
Mijn zegen en de rust. 
 
Ik slagt het hupp'lend geitje niet, 
Dat in de dalen weidt; 
God, die voor mij barmhartig is, 
Leert mij barmhartigheid. 
 
Uit kruiden, die 'k in mijne tas 
Van gindschen heuvel haal, 
En water eener zuivre bron 
Bestaat mijn schuldloos maal. 

{==525==} {>>pagina-aanduiding<<}

Verban dus, Pelgrim, uwe zorg! 
Die zwoegt en zorgt, is dwaas; 
De mensch behoeft niet veel op aard, 
En dat, hoe kort, helaas!’ 
 
Des kluiz'naars rede vloeide zacht, 
Gelijk de dauw op 't gras; 
De vreemdling buigt zich diep en volgt 
Den gullen leidsman ras. 
 
Verscholen in het digtste woud, 
Lag eenzaam 's kluiz'naars stulp, 
Waar de arme buur en zwerveling 
Vaak schuilplaats vond en hulp. 
 
Het nedrig stroodak bergt geen goed, 
Dat sluiting noodig had; 
Een klink slechts schut de kleine deur, 
Waardoor men binnen trad. 
 
Straks, als de tijd der avondrust 
Voor 't moede landvolk naakt, 
Wordt voor den treurigzienden gast 
De disch gereed gemaakt. 
 
De kluiz'naar stookt zijn vuurtjen aan, 
Hij noodigt gul van taal, 
Hij boert en lagcht en kort den tijd 
Met allerlei verhaal. 
 
Zijn poesje deelt met dof gespin 
In 't schuldeloos vermaak, 
Terwijl de krekel tsirpt en piept, 
Bij 't knappend vlamgekraak. 
 
Maar niets verspreidt een straal van vreugd 
In 's vreemdelings gemoed; 
Helaas, het leed verscheurt zijn ziel! 
Hij stort een tranenvloed. 
 
De kluiz'naar, zelf door 't wee vermast, 
Bespeurt die felle smart. 
‘Van waar,’ dus roept hij: ‘arme knaap! 
Dat diep bedrukte hart? 

{==526==} {>>pagina-aanduiding<<}

Zeg, zwerft ge als balling hulploos om, 
Verjaagd van have en goed? 
Bedroog u vriend of minnares, 
Dat gij zoo treuren moet? 
 
Helaas, de goedren der Fortuin 
Zijn ijdle beuz'larij! 
En hij, die aan dat speeltuig hangt, 
Nog beuz'lender dan zij! 
 
En wat is vriendschap? - slechts een klank, 
Een sprookje, een wiegelied! 
Een schaâuw, die eer en rijkdom volgt, 
Maar 's elends tranen vliedt! 
 
En liefde? - mèisjes poppespel, 
Nog minder noemenswaard! 
Zij koestert mooglijk 's tortels nest; 
Waar is zij meer op aard? 
 
Foei, schaam u, knaap! Ban zorg en leed! 
Zweer aan de vrouwen haat!’ 
Hier dekt, terwijl hij 't zegt, een blos 
's Verliefden gasts gelaat. 
 
De kluiz'naar staart verrukt op 't schoon, 
Dat van die wangen straalt, 
Nu gloeit, dan bleek wordt als de verw, 
Waar 's morgens 't Oost meê praalt. 
 
De schuwe blik, de borst die zwoegt, 
't Duidt al ontsteltenis, 
En eensklaps blijkt hem, dat zijn gast 
't Aanminnigst Meisjen is. 
 
‘Ach,’ jammert zij, op 't diepst bedrukt: 
Gena, voor mij, gena! 
Die roekloos, met een schuldig hart, 
Hier voor u, Heilge, sta! 
 
‘Heb deernis met eene arme Maagd, 
Verteerd door liefdegloed, 
Die overal naar ruste jaagt, 
Maar wanhoop slechts ontmoet! 

{==527==} {>>pagina-aanduiding<<}

Mijn Vader woonde bij de Tijn, 
Hij was een magtig Heer, 
Zijn geld en goed was al voor mij, 
Hij had geen kindren meer. 
 
Een drom van minnaars vroeg al ras 
Mij zijner teêrheid af, 
En zwoer mij trouw, en prees het schoon 
Dat hun gevlei mij gaf. 
 
De baatzucht bood mij hart en hand, 
En pochte op rijk gewin; 
Ook Edwin maakte mij het hof, 
Doch hij verzweeg zijn min. 
 
In 't nederigst gewaad gekleed, 
Bezat hij niets op aard; 
Maar deugd en wijsheid was zijn schat, 
Meer dan de grootste waard. 
 
Zoo zuiver ooit een bloesem was, 
Of dauw op 't aardrijk zonk, 
Zoo zuiver was de zachte ziel, 
Die uit zijne oogen blonk. 
 
Wuft, ras verwelkend is het schoon 
Dat dauw en bloesem spreidt, 
Hun schoon was 't zijne, - ach, ik had slechts 
Hun onbestendigheid! 
 
Wat dreef ik met hem ijdel spel, 
Verwaand en trotsch van hart! 
En schoon zijn vuur'ge drist mij trof, 
Ik spotte met zijn smart. 
 
Tot hij, wanhopend door mijn hoon, 
Mij eindelijk ontvlood, 
En in een verre woestenij 
De rust zocht in den dood. 
 
Maar ik, 'k bleef schuld en rouw ten prooi! 
De dood slechts wascht die af! 
Ja, 'k zoek mijn Edwins wildernis 
En leg mij op zijn graf! 

{==528==} {>>pagina-aanduiding<<}

En zink er eenzaam, afgepijnd 
Door wroeging, stervend neer; 
Kon dit mijn Edwin voor mij doen, 
Ik doe het voor hem weer!’ 
 
Hier vliegt de kluiz'naar aan haar borst, 
En roept: ‘Verhoede 't God!’ 
De Maagd ontzet; doch straks herkent 
Zij Edwin..... zalig lot! 
 
‘Ach, Angelina, dierbare, ach 
Mijn Engel!’ gilt hij uit: 
Uw Edwin, de verloorne, is 't zelf, 
Die u in de armen sluit. 
 
‘Ach, aan uw boezem dus geleend, 
Ken ik geen rampspoed meer! 
Zeg, liefste leven, scheidt nu niets 
Ons ooit op aarde weer? 
 
Neen niets! van nu af zijn wij één 
In liefde, in vreugde, in smart; 
De snik, die 't minnend hart u breekt, 
Breekt ook uw Edwins hart!’ 
 
b.h. lulofs. 


Waarheid en fabel.

Zeker Geestelijke in Engeland, wien het min aan geleerdheid dan aan smaak ontbrak, vroeg eenen beroemden Tooneelspeler, wat toch, naar zijn gevoelen, de reden zijn mogt, dat het volk met zooveel drifts en deelnemings liep en luisterde naar eene Tooneelvoorstelling, die toch schier altijd op een fabeltje gegrond was; terwijl dat zelfde volk niet zelden geeuwde of in slaap viel bij eene Kansel-voordragt, wier onderwerp steeds de heiligste waarheid voor zich had. ‘Mijns bedunkens,’ was het snedig antwoord des Tooneelspelers, ‘is de oorzaak hierin te zoeken, dat gijlieden de waarheid voorstelt als of zij eene sabel, wij daarentegen de fabel vertoonen als of zij waarheid ware.’





{==529==} {>>pagina-aanduiding<<}

Mengelwerk.

Vertoog over de vraag, of en in hoe verre de oude geschiedschrijvers door de nieuwere zijn geëvenaard.

Door N.G. van Kampen.

Bij een meer of min naauwkeurig overzigt van een der belangrijkste takken van menschelijke bekwaamheid, de kunst van geschiedschrijven, ontwaart men al ras een hemelsbreed verschil tusschen de wijze, waarop de ouden die kunst beöefenden, en tusschen die, waarop dezelve door de nieuweren behandeld wordt. Welk een onderscheid, b.v., om uit beiden twee uitstekende voorbeelden te noemen, tusschen den naïven herodotus, en den even zoo naïven, doch oneindig min belangwekkenden comines; tusschen den uitvoerigen en tevens schilderachtigen livius, en den niet minder omstandigen, doch van sieraad ontblooten wagenaar! En in dit alles kan men niet ontkennen, dat de roem der meerderheid, ten minste wat de voordragt en alle de sieraden van den stijl betreft, in alle opzigten aan de oude schrijvers toebehoort.
Van waar dit verschil, ten nadeele onzer tijden, in een vak van letterkunde, hetwelk, bij de vorderingen der wijsgeerte, bij de meerdere ondervinding, door een lang verloop van eeuwen geboren, bij de betere kennis der aarde en harer bewoners, bij de naauwere gemeenschap der volken onderling, waardoor ook hunne geschiedenis in een veel helderder licht geplaatst is, en in 't algemeen bij het tegenwoordig ruimere veld der geschiedenis, in stede van te verachteren, zeer aanmerkelijk zou moeten gevorderd

{==530==} {>>pagina-aanduiding<<}
schijnen? Dit te onderzoeken, is een onderwerp van groote ruimte, en hetwelk mij, om het beknopte bestek, niet wel mogelijk zal zijn naar waarde te behandelen.
Sommigen, getroffen door den wegslependen stijl en de zoetvloeijendheid van eenen herodotus of livius, de mannelijke kortheid van thucydides of sallustius, het honigzoete van xenophon, en de diepe menschkunde van tacitus, gevoegd bij het ongemeene belang, hetwelk wij nog in hunne onsterfelijke geschriften stellen, - en dan daar tegen over den droogen stijl, de nietsbeduidende kleinigheden, het eenvormige verhaal stellende, hetwelk zij niet alleen in geschiedschrijvers der middeleeuwen, maar zelfs in latere, betere schrijvers der nieuwere tijden vinden, zijn op het denkbeeld gekomen, dat deze gebreken, gelijk gindsche volmaaktheden, aan den aard der stoffe moesten worden toegeschreven. ‘De nieuwere geschiedenis, zeiden zij, levert weinig voor de verbeelding op, weinige voorvallen, in staat om de ziel des geschiedschrijvers te ontvlammen, en dien gloed in onvergankelijke tafereelen te doen uitstorten. De vaderlandsliefde, de vrijheidszucht, de grootheid van ziel, die levensbeginselen van Athene, Sparta, Rome, waar vindt gij die ergens in de nieuwere geschiedenis, dan misschien tusschen Zwitserlands hemeltorschende bergspitsen, of in Nederlands weleer ondoorwaadbare plassen? Hoe eenvormig, hoe kronijkmatig is alles in de nieuwere geschiedenis, waar om een nietsbeduidend stukje gronds soms een lange oorlog ontstaat, die het betwiste grondgebied eindelijk, het zij aan den vorigen bezitter, het zij aan een' veroveraar toewijst; waar men, om de oorzaak van sommige twisten, door hooge huwelijken ontstaan, te kennen, vaak eene genealogische uitslaande kaart moet bij de hand hebben; waar de verbeterde kunst des oorlogs, door het buskruid ontstaan, alle persoonlijke dapperheid, en met haar elk belang in het lezen van oorlogsverhalen, den doodsteek
geeft; waar een doolhof van lange, vervelende diplomatische spitsvindig-
{==531==} {>>pagina-aanduiding<<}
heden de krachtige, zinrijke beeldspraak van den ouden zoon der natuur vervangt, die of door het toezenden van een' vogel, muis, kikvorsch en vijf pijlen, of door het opnemen en laten vallen van een' tabbaard, of door het trekken van eenen kring in het zand, zijne bedoelingen zigtbaar en bondig te kennen geeft. - Dit alles, roept men uit, zijn zoo vele uiteenloopende redenen, die hier den geschiedschrijver tot een' vervelenden zifter van verborgene oorzaken, of tot een' dorren verhaler, daar tot een' levendigen schilder, of, wat de voordragt betreft, tot een' welsprekenden dramatischen dichter vormen.’
Dan, bij nadere beschouwing zal ons dit gevoelen minder aannemelijk voorkomen. Hier en daar heeft zekerlijk de oude geschiedenis boven vele stukken der nieuwere groote voordeelen. De heidenmoed der ouden, hunne vaderlandsliefde, die altijd voor den geschiedschrijver stof tot schitterende verhalen geeft, steekt, wel is waar, verbazend af bij den slaafschen geest veler hedendaagsche volken; en bij de verhevene belangen, het niet- of al bestaan van gansche staten, (het doelwit veler oorlogen bij het wreede volkenregt der ouden) kan in geschiedkundig belang onmogelijk die minder bloeddorstige staatkunde halen, welke slechts eene of andere voordeelen of bewilligingen, niet den ondergang, van hare partij begeert. Doch twijfelt gij, of de nieuwere geschiedenis stoffe bevatte voor tafereelen van het hoogste belang, waarbij de Peloponnesische oorlog, die van jugurtha, en de zamenzwering van catilina in het niet verdwijnen, ja welke de geheele Romeinsche geschiedenis in gewigt en grootheid naauwelijks evenaart? Ziet dan, behalve de aan wonderen zoo overrijke geschiedenis onzer dagen, ziet de belangrijke worstelingen van het Zwitsersche, van het Nederlandsche gemeenebest tegen de onderdrukking; ziet de langzame ontspruiting van den vrijheidsgeest in Engeland, die eerst, een teeder plantje gelijk, door de verschroeijende hette van het streng gezag der eduards

{==532==} {>>pagina-aanduiding<<}
schier verdord, vervolgens onder de orkanen der York- en Lancastersche burgeroorlogen bijna geknakt, eerst onder den liefelijken dauw van zuivere godsdienstkennis en vrijheid van geweten om hoog wast!
Doch, daar voorbeelden in alle gevallen veel meer afdoen dan redeneringen, zoo hoop ik, door een tijdvak in de nieuwere geschiedenis, een tijdvak, waarvoor de geheele oudheid in belangrijkheid moet zwichten, te kunnen bewijzen, dat de schuld van de onvolkomenheid der nieuwere geschiedschrijvers niet in de stoffe, maar in den vorm hunner werken ligt.
Het door mij bedoelde tijdperk loopt van de helft, of een paar jaren over de helft, der vijftiende, tot even over de helft der zestiende eeuwe, en zag de wereld geheelenal van gedaante veranderen. In het jaar 1452 was het Byzantijnsch-Romeinsche rijk, gelijk een Oostersch praalgebouw, 't welk van rondsomme, behalve het vrouwenvertrek, is ingestort, geheel door strijdbare naburen verzwolgen; de laatste erfgenaam van konstantijn handhaafde zich nog in de stad van zijnen voorzaat en naamgenoot, te midden eener bevende schare van lage en verwijfde wezens, die zich niet schaamden den naam van Grieken bij dien van Romeinen te voeren. Europa, nog gekneld onder de kluisters van het leenregt, en bedekt met de nevelen van het dikste bijgeloof, Europa had eenige rijke en aanzienlijke steden, voornamelijk in Italie, het noordelijk Duitschland en Nederland, doch was nog grootendeels ruw en onbeschaafd; alleen de beöefening der ouden begon door de kimmen te breken; maar niet één volk bezat nog een noemenswaardig begin eener eigene letterkunde. (Dante, petrarca en boccaccio waren slechts glansrijke luchtverschijnsels in Italie geweest, 't welk na hun overlijden met de vorige schaduwen des doods bedekt was.) De pas uitgevondene boekdrukkunst was nog in de kindschheid; nog geen geleerde had zich harer aangetrokken. Frankrijk, pas van de Engelsche ketenen verlost, bloedde nog sterk

{==533==} {>>pagina-aanduiding<<}
aan de wonden des oorlogs; in Duitschland heerschte nog het barbaarsche vuistregt in de volste kracht; Italie werd nog door de overblijfselen der Keizers- en Pausgezinde, Holland door de telkens herlevende Hoeksche en Kabeljaauwsche partijen vaneengereten. In het noorden had de staatkundige margaretha, door het verdrag van Calmar, de kroonen van Denemarken, Noorwegen en Zweden voor eene poos vereenigd; doch deze zwakke band was door telkens herhaalde onlusten tusschen de eerste en laatste dier kroonen reeds verbazend verzwakt. Hongarije had nog zijne eigene, bijzondere Koningen; Rusland zijne Grootvorsten, doch afhankelijk van, en cijnsbaar aan, de Tartaren. De halve maan der Ottomannen was reeds geducht aan 't wassen, en bedreigde weldra het zwakke Konstantinopel tusschen zijne hoornen in te klemmen. In Perzie regeerde de wijze usong; de leer van mahomet, volgens de gezindte van omar, was aldaar de heerschende, en waarborgde den vrede met Perzie's naburen en geloofsgenooten, de Turken ten westen, en de Patanen ten oosten. In Egypte en Syrie heerschten de magtige Mamelukken; op de Barbarijsche kust onafhankelijke volken; in het Spaansche Granada nog de Mooren. Het zuiden van Indie, China, geheel Zuid-Afrika en Amerika, waren nog onbekend aan Europa, en huldigden, nog niet gestoord door gretige, bloeddorstige, maar dappere gelukzoekers, gerust den Profeet van Mecca, of den wijzen
confucius, of de leere van brama, of wel een' drom van meer bloeddorstige Goden. Alleen Venetië drijft, door de tweede hand, koopmanschap met de Indische volken.
Verplaatst u nu van dit tafereel in gedachten eensklaps eene eeuw later, en beschouwt den staat der wereld in het midden der zestiende eeuwe. Konstantinopel is reeds Mahometaansch; de halve maan prijkt op de torenspitsen van St. Sophia, eene der twee hoofdkerken van Christenrijk. De magtige soliman, gelijk eene telkens naderende komeet, bedreigt de Europische wereld;

{==534==} {>>pagina-aanduiding<<}
reeds voor zijn' vader selim zwichtte het rijk der Mamelukken; hij zelf is heer van Arabië; een gedeelte van Perzie ligt vertreden onder zijn' voet; de magtige barbarossa, zijn leensman, heeft de kust van Noord-Afrika onder zijne bescherming geplaatst; Rhodus, de zetel der moedige St. Jans - ridders, was, schoon niet dan na eene stoute verdediging, reeds vroeger voor de kracht zijns arms bezweken; Belgrado, de sleutel van Christenrijk, was in zijne magt; wat zeg ik? tot Weenen zelve waren zijne onverwinnelijke Janitsaren doorgedrongen, bezield door moed en hoop op loon bij den Profeet; Europa trilde van vreeze. In Perzie had, in den aanvang der zestiende eeuwe, ismaël sophi een nieuw stamhuis, te gelijk met de leere van ali, en daardoor een' erfelijken haat tegen de Turken gevestigd; op zijne oostelijke grenzen was het rijk der Patanen verdwenen, en had, in 1501, voor baba-chan, den eersten grooten Mogol, plaats gemaakt. - Slaan wij het oog op Europa; ook daar, welke veranderingen! De nevelen zijn opgeklaard; de zon van heldere kennis en zuiver Christendom bestraalt het gansche noorden; doch de dikke damp van bijgeloof en ketterbrand is opeengepakt in het zuiden. De moedige luther, die held der menschheid; zwingli, zijn waardige mededinger, waagden het, die nevelen te scheuren; reeds hadden beiden den tol aan de natuur betaald, doch hun werk duurt voort in hunne navolgers. Zweden roept, onder den grooten gustavus, tevens vrijheid, onafhankelijkheid en hervorming in; Denemarken, met
Zweden bevredigd, volgt deszelfs voorbeeld. In het noorden van Duitschland heeft de trotsche karel V, zijns ondanks, plegtig de uitoefening der nieuwe leer aan de Luthersche vorsten in het Passausch verdrag (1552) moeten erkennen; in Nederland, het thans bevredigde, onder éénen heer vereenigde, door koophandel schatrijke Nederland, schiet het zaad der hervorming vaste wortelen; Engeland heeft, onder hendrik VIII, Rome afgezworen, on-
{==535==} {>>pagina-aanduiding<<}
der eduard den VI het Protestantendom gehuldigd; ook de helft van Zwitserland heeft zich voor zwingli verklaard; zelfs aan den ingang van Italie belagcht het vrijheidminnend Geneve de naburige bliksems van het Vatikaan. In Duitschland heeft de landvrede, met de instelling van het kamergerigt, het vuistregt vernietigd. In Rusland heeft de moedige iwan I het Tartaarsche juk afgeschud; zijn kleinzoon, iwan II, verovert in 1552 de twee laatste Tartaarsche rijken, die Ruslands veiligheid dreigden, Kasan en Astrakan, en wordt nu op zijne beurt heer over de onderdrukkers zijner vaderen. Ook in Spanje heeft de leer van mahomet, elders zoo zegerijk, een' geduchten knak bekomen; de twee rijken van Kastilie en Arragon, door huwelijk vereenigd, hebben de Mooren uit Granada verdreven, en aan dien kant het kruis tot aan de zuilen van herkules alom doen zegepralen. Nog meer: Spanje en deszelfs nabuur en mededinger, Portugal, hebben
hun gebied uitgestrekt, van waar de zon aan de oosterkimmen rijst, tot waar zij vermoeid in 't westen nederduikt. Één ware held, columbus, heeft, met gevaar zijns levens, voor het ondankbaar Spanje, en voor geheel Europa, eene nieuwe wereld geopend; eene reeks van bovenmenschelijk dappere booswichten betreden zijn voetspoor; 500 gelukzoekers maken zich onder cortez meester van het rijk van Mexico, 't welk dat van darius, door alexander met zijne dertigduizenden veroverd, in uitgestrektheid evenaart, in strijdbaarheid der ingezetenen overtreft; - niet minder moedig, doch laaghartiger van aard, verovert pizarro, schier zonder zwaardslag, het onmetelijke Peru. Kortom, meer dan de helft der nieuwe wereld is omtrent dezen tijd reeds bij de Europeërs bekend; en - ô gruwel aller gruwelen! - meer dan tien millioenen ingezete en zijn door hen vermoord. Op St Domingo's heuvelen wordt het versch gepla te suikerriet besproeid door het bloed des goedaardigen Indiaans; straks door het zweet en de tranen des armen Negers. Het goud,

{==536==} {>>pagina-aanduiding<<}
het zilver vloeijen bij geheele stroomen uit de nieuwe naar de oude wereld, en veranderen de geheele gedaante van Europa en de waarde aller levensbehoeften en veraangenamingen; doch duur wreekt zich de nieuwe wereld aan hare moordenaars; geen Europisch wellusteling kan voortaan meer ongestraft zijne driften botvieren! - Spanje, door Amerika's goud geschraagd, dingt nu onder karel V openlijk naar de algemeene heerschappij, en is op het punt die te verkrijgen, daar zijn broeder ferdinand ook reeds Boheme en Hongarije bestuurt. Intusschen ontdekken de Portugezen de Kaap de Goede Hoop, en den weg ter zee naar Oostindie; hunne gama's, hunne albuquerque's, minder wreed dan de Spanjaarden, zijn niet minder heldhaftig; het zuidelijk Indie met zijne eilanden wordt hun cijnsbaar, de zuidoostkust van Afrika erkent hun gebied; in het Christelijk Abyssinie, in China en Japan dringen hunne zendelingen door; zij haasten zich, de nieuw ontgonnen schatten van kennis aan Europa mede te deelen, en ons werelddeel, overwinnaar der overigen, staat door die overwinning versteld over zijne kleinheid!
Doch niet alleen de aardrijkskunde, ook alle de takken van menschelijke kennis gingen in dat tijdsbestek met reuzenschreden vooruit. De aldussen, frobenius en stephanus, echte geleerden, hebben de boekdrukkunst reeds tot een heerlijk middel doen dienen, om de alom opgedolvene schatten der oudheid aan de bewondering der wereld voor te leggen. De Grieken, uit Konstantinopel verdreven, hebben Europa met de schoonste letterkunde, uit de bron der natuur zelve gepuurd, met Griekenland's meesterstukken, bekend gemaakt In Italie doen laurens van medici en leo X de eeuw van perikles herleven, welke zelfs in het stuk der schilderkunst door het goddelijk genie van eenen angelo, da vinci, raphaël, correggio en titiaan overtroffen wordt. In Frankrijk legt marot den grond tot de poëzij zijner natie.

{==537==} {>>pagina-aanduiding<<}
In Nederland verbreiden de Rhetorijkers wel geenen echten smaak, maar toch liefhebberij, voor de letterkunde. Doch hoe zou ik alle die starren van de eerste grootte kunnen noemen, welke in dit tijdvak verschenen? Erasmus, de vader der gewijde en ongewijde kritiek; thomas morus, de deugdzame geleerde, wat meer is, de deugdzame staatsdienaar, en zoo talloos vele groote mannen, vooral in Italie, voltooijen den roem van dit eeuwig merkwaardige tijdperk, Europa's roem en schande tevens, het begin harer wereldheerschappij en verlichting.
Zoo men in dit zoo wel gedrongen als flaauw en gebrèkkig tafereel, waar de menigte der voorwerpen het geheel misschien slechts verwardelijk doet zien, echter slechts opgemerkt heeft, dat de oude geschiedenis, die ons niets van Amerika, Zuid-Afrika, of China, en bijna niets van Indie leert, onmogelijk in vergelijking kan komen bij eene eeuw, waarin, het vijfde werelddeel uitgezonderd, onze geheele aarde van gedaante veranderde, terwijl de gebeurtenissen zelve van dien aard waren, dat zij tot de verhevenste schilderingen en de belangrijkste voorstellingen ongezochte aanleiding geven, en op de belangen van het menschdom oneindig meer invloeds oefenden, dan eene kibbeling aan de boorden der Middellandsche zee; dan is mijne stelling betoogd, dat niet de stoffe, maar de vorm der oude geschiedenis de nieuwere overtreft. Onderzoeken wij thans, in hoe verre die vorm de voorkeuze verdiene.
Het is ontegenzeggelijk, dat de vorderingen der wijsgeerte sedert een paar eeuwen ook aan den geschiedschrijver groote voordeelen bezorgd hebben. Hume, robertson, gibbon, deze trits Corypheën der geschiedenis in Engeland, hebben ons door hunnen diepen, menschkundigen blik niet slechts de oppervlakte van het veld der geschiedenis rondgeleid, maar ons tevens tot in de verborgenste hoeken van deszelfs grond de oorzaken doen beschouwen dier veelvuldige verschijnselen,

{==538==} {>>pagina-aanduiding<<}
welke wij op dat veld ontwaren. Het moge aangenamer zijn, bij de laatste alléén te vertoeven, het oog in 't veelkleurig gezigt der voorwerpen te laten weiden, buiten kijf is de diepe nasporing der gronden veel nuttiger voor den staatsman, opgeleid tot het bestuur over de volken, en voor den denker, die voedsel voor zijn verstand, niet slechts voor zijn oor en zijne verbeelding, verlangt. In deze zoogenoemde statistische en wijsgeerige overweging der geschiedenis schieten de meeste ouden bij de nieuweren verre te kort. Polybius en tacitus zijn schier alleen meesters in dat vak; en het is merkwaardig, dat polybius, een der oordeelkundigste geschiedschrijvers der oudheid, in den stijl juist tevens een der zwaksten is, en ook daarin zeer nabij de nieuweren komt; een bewijs, zoo 't schijnt, dat eene zeer levendige en zeer grondige voorstelling niet ligtelijk te zamen bestaan kunnen. Ook de staatkundige thucydides geeft ons hier en daar, als ter loops, eenig verslag van den inwendigen toestand der gemeenebesten, wier lotgevallen hij boekt; doch de overige oude geschiedschrijvers, een herodotus, xenophon, livius, zelfs sallustius, munten veel meer uit door hunnen betooverenden stijl, door hunne voordragt, die het oor en de ziel des lezers of toehoorders boeit, en door het belangwekkende hunner voorstellingen, dan wel door die hoofdeigenschap des historieschrijvers, de beschouwing der gebeurtenissen met een kritisch oog. Hoe vele grollen dist ons b.v. herodotus niet op! Men verontschuldigt hem met te zeggen, dat hij dit alles slechts volgens hooren zeggen verhaalt, en voor de waarheid niet instaat; doch hoe kan een oordeelkundig schrijver b.v. van mieren spreken, zoo groot als honden, die in Indie het goud zouden te voorschijn brengen, en dergelijke? Met reden
stooten ons in livius de menigvuldige voorteekenen, die hij, bijna voor elke gebeurtenis van eenig belang, verhaalt, en zijne onoordeelkundige berigten nopens Rome's oudste tijden,

{==539==} {>>pagina-aanduiding<<}
waaromtrent dionysius van halikarnassus, die als schrijver oneindig beneden hem staat, hem als geschiedonderzoeker verre de loef afsteekt.
Dan, wij moeten het bekennen, nog niemand der nieuweren heeft ons, zelfs in grootere zaken, een zoo overgroot belang weten te doen stellen, als de oude geschiedschrijvers in hunne verhalen van gebeurtenissen, in wezenlijk gewigt verre beneden de lotgevallen van het tegenwoordig Europa. Het is hier even als met hunne dichters; de oorlogen der kleine Grieksche staten, die, schoon alle vereenigd, naauwelijks de magt der tegenwoordige Pruissische monarchij (in 1812) zouden uitmaken, zijn hun zoo gewigtig, en worden het ons ook, door de wijze, waarop zij dezelve voordragen, als de krijgsverrigtingen, die in de nieuwere tijden geheel Europa verscheurden. Van jongs af doorbladeren wij, met een telkens vernieuwd genoegen, de voortbrengsels van die geniën, welke hunnen puikdichters de kunst hadden afgeleerd, om de nakomelingschap, gelijk orpheus zijne tijdgenooten, op het geluid hunner toonen in de verbeelding naar Griekenland's zalige gewesten te lokken. Hoe dramatisch is niet hun verhaal! Daar ziet gij drie Perzische rijksgrooten, in den vorm van een kort, gemeenzaam gesprek, de voor en nadeelen der drie regeringsvormen beurtelings bepleiten; daar hoort gij perikles met eene donderstem de gemoederen der Atheners, anders zoo kitteloorig naar vrijheid, verpletten, en leerzaam dáárheen leiden, waar zijne staatkunde wil; of gij voelt u, wanneer hij den lof der eerste verslagenen in den Peloponnesischen oorlog vermeldt, met hem opgetogen en gereed, om ook voor 't vaderland te sterven. Daar ziet gij tienduizend Grieken, dwars door het middelpunt der staten van den grooten Koning heen, zich een' weg huiswaarts banen; elders verwondert gij u over den kleinen oorsprong, den eerst langzamen, dan snellen
aanwas, en het eindelijk zedenbederf des Romeinschen volks, gelijk de Rijn, eerst uit

{==540==} {>>pagina-aanduiding<<}
drie bronnen ontsproten, straks vereenigd, nog als kind door Zwitserland vloeit, dan, na zijnen waterval, met jongelings-, weldra met mannen-kracht Frankrijk van Duitschland scheidt, en zich eindelijk, van alle kanten verzwakt, in een' stilstaanden plas verliest.
Doch het zou partijdig zijn, alle dergelijke belangwekkende, schilderachtige en dichterlijke tafereelen aan de voordragt onzer hedendaagsche geschied schrijvers te willen ontzeggen. Reeds even na de herleving der letteren, toonden guicciardini en davila in Italie, de thou in Frankrijk, herrera en solis in Spanje, en vooral ook onze groote hooft in Nederland, dat de nieuweren de verbeelding en het oor weten te streelen, dat ook zij in de voorwerpen, die zij tot het doel hunner beschrijving kozen, den lezer belang kunnen doen stellen. Ik ken de andere opgenoemde schrijvers niet genoegzaam, om hen met de ouden te vergelijken; dan het is bekend, dat de meesten derzelven livius tot hun modél kozen, en hem in vele opzigten vrij nabij kwamen, schoon, gelijk de geleerde en welsprekende van lennep aanmerkt, het najagen van een modél ons altijd van de oorspronkelijkheid, en daardoor ook van de volmaaktheid, moet verwijderen. Dan hooft, die elken Nederlander behoorde bekend te zijn, koos zich niet den bloemrijken livius, maar den wijsgeerigen, bondigen taciius en den krachtigen thucydides ten voorbeelde; van genen volgde hij de schitterende spreuken, de korte, met éénen trek alles uitdrukkende gezegden, en de ontleding van het menschelijke hart, van dezen deszelfs heerlijke aanspraken (conciones) na. Zoo verre ik weet, is hooft de éénige, die deze aanspraken, op het voetspoor der ouden, ongegedwongen en tevens meesterlijk gebruikt heeft; en, schoon ik mij niet vermeten durf hierin iets te beslissen, daar mijne kennis aan de ouden en mijne oordeelskracht te gering zijn, ik zou bijna
durven stellen, dat hooft,

{==541==} {>>pagina-aanduiding<<}
in eenigen dier aanspraken, zelfs zijne voorbeelden, zoo niet overtroffen, althans geëvenaard heeft.
Wij zagen reeds, dat de vorderingen der wijsgeerte in de zeventiende eeuw aan de manier van geschiedschrijven eene andere rigting gaven. Echter hebben de Abt de st. réal en vertot in het laatst dier eeuwe nog met voordeel het spoor der ouden gedrukt. Hun stijl, schoon minder deftig, is onbegrijpelijk aanvallig, en weet tevens de zaken, en hare oorzaken, bevallig voor te stellen, en schijnbaar grondig op te delven. Dan st. réal is te zeer romanesk, en ofsert aan de sierlijkheid wel eens de waarheid op, (dat zelfde was ook naderhand het geval met voltaire); vertot, daarentegen, tast zelden mis omtrent de daadzaken, maar wel eens omtrent hare beginselen. In latere tijden kwam door de bovengemelde Engelsche trits van geschiedschrijvers, door raynal in Frankrijk, en bij ons door wagenaar, de statistieke manier in zwang; eene manier, die stijl tevens met alle de sieraden eener mannelijke welsprekendheid wist te bekleeden, schoon deze, uit den aard der zake, veel van die van hooft en de oude historieschrijvers verschillen moest. - De slotsom van al het gestelde is dan deze: De oude geschiedenis, op zichzelve geenszins belangrijker dan de nieuwe, wekt meer onze aandacht door de schilderachtige en dramatische voordragt der schrijvers, welken zich de nieuweren, na het herstel der letteren, tot voorbeelden gekozen, doch, zoo men hooft misschien uitzondert, dezelve schaars bereikt hebben; terwijl in de achttiende eeuw eene min onderhoudende, doch meer wijsgeerige manier van geschiedschrijven is in zwang geraakt.
Welke zijn nu, opdat wij dit ten derde onderzoeken, de oorzaken, die de ouden zoo groote verdiensten van stijl, bij zulk eene minderheid in het statistieke der geschiedenis, deden verkrijgen? - Met deze beschouwing zullen wij onze nasporingen besluiten.
In de oudste tijden sprak de mensch, gelijk bekend is,

{==542==} {>>pagina-aanduiding<<}
eene ten uiterste zinnelijke taal. Alle bovennatuurkundige, alle afgetrokkene denkbeelden waren hem vreemd; en, zoo hij al eens een redewezen moest uitdrukken, was het altijd onder een zinnelijk beeld. Van daar de allegorie, de hyperbole, de persoonsverbeelding, die de misschien nog vroegere metaphora in de kindsche taal des menschdoms zijn opgevolgd. Van daar ook, dat de poëzij, dat is, de dichterlijke taal, (niet de maat en het rhythmus, die men zoo ten onregte met ware dichting verwart) gewis ouder is dan het proza, en, bij eene zeer natuurlijke gevolgtrekking, dat het dichterlijkste proza ouder is dan de meer afgetrokkene taal der loutere redenering. Dus zouden wij uit den aard der zake besluiten; de ondervinding bevestigt deze gedachte. Hoe dichterlijk zijn niet de schriften van mozes, (alleen zijne wetten uitgezonderd)! Herodotus, de oudste ongewijde geschiedschrijver, heeft, naar het oordeel der geleerden, eene menigte plaatsen, die eene treffende gelijkvormigheid met homerus verraden; zijn stijl is, naar mate de inhoud het duldt, even naïf, ongekunsteld, en eenvoudig bekoorlijk; hij bemint herhalingen, en voert zijne personen, even als de vader der dichteren, meestal sprekende in. Met den voortgang der beschaving naderde het proza allengs meer tot de taal der redenering. Thucydides heeft nog wel iets van den somberen treurtoon van zijn' tijdgenoot sophokles; terwijl men in xenophon reeds duidelijk de taal der wijsgeerte hoort, die zelfs in de dichtwerken van den gelijktijdig levenden euripides was doorgedrongen. In alle deze geschiedschrijvers worden echter veelal de handelende personen door de schrijvers sprekende ingevoerd; hoewel het opmerkelijk is, dat bij xenophon in zijne
Grieksche geschiedenis, waarschijnlijk het laatste zijner werken, de meergemelde conciones ongelijk zeldzamer zijn. In polybius, den laatsten grooten Griek, straalt de droog-wijsgeerige manier reeds door. Bij de Romeinen vindt gij in sallustius den deftigen, meer

{==543==} {>>pagina-aanduiding<<}
of min duisteren, treurstijl van thucydides weder. Na dien oudsten Romeinschen geschiedschrijver, ontmoet men in cesar de ongekunstelde, maar tevens ten uiterste beschaafde, manier van den man naar de wereld; in livius den bloemrijken, sierlijken stijl van een' man, waardig aan het hof van augustus te leven. Hoe steekt tacitus hierbij af! De ondervinding eener ongelukkige eeuwe, de rampzalige diepten der boosheid van het menschelijke hart, door eenen caligula en nero aan het daglicht vertoond, hadden zijnen geest met eene somberheid vervuld, die alle oogenblikken in de donkere verwen van zijn penseel zigtbaar is. Hij schept, als 't ware, behagen, de menschelijke ziel van de zwartste zijde te vertoonen, en alle de plooijen van een bedorven harte te ontvouwen. Kortom, tacitus is een zedelijk wijsgeer, die ons onderrigt, doch tevens bedroeft.
Zoo zagen wij bij de ouden den natuurlijken loop der dingen; eerst een proza, 't welk aan de poëzij grenst, en zich bij trappen van dezelve verwijdert, tot het zich eindelijk in den stijl der redenerende wijsgeerte oplost. Nu is het een trek in het menschelijke hart, dat alles, wat dichterlijk is, hetzelve meer behaagt, meer wegsleept, dan meer of min dorre redekaveling, die alleen tot het verstand spreekt. Van daar het belang, dat wij in het jeugdige Griekenland boven het verouderde Rome, onder zijne eerste Keizers, stellen. De inhoud toch zoo wel als de voordragt is dáár meer dichterlijk, hier, schoon leerzamer, meer prozaisch.
Op dezelfde wijze is het niet te verwonderen, dat de vroegste vernuften, die, na het herleven der letteren, de geschiedenis ter beöefening kozen, en die zelf in een dichterlijk tijdperk leefden, den sierlijken livius, den schilder van Rome's bekoorlijke, romaneske jeugd, tot hun voorbeeld kozen; te meer, daar de wijsgeerte, menschenkennis en kritiek, waarin die groote schrijver niet uitmunt, ten tijde van de herleving der letteren ook nog in de eerste kindschheid lagen. Naar mate echter de za-
{==544==} {>>pagina-aanduiding<<}
ken meer, dan de woorden en de stijl, het voorwerp der opmerkinge werden, keerde men allengs tot de manier van polybius, of wel tot die van tacitus, terug, en verloor nu aan bevalligheid, hetgeen men aan wezenlijken inhoud en rijkdom van voordeelen voor den staatsman en menschenkenner won. In het noorden, waar het verstand over de verbeeldingskracht heerscht, en wel bepaaldelijk in Britannie, het vaderland der denkers, ontstond deze nieuwe wijze van voorstelling, welke, bij zoo vele voordeelen, toch altijd het bekoorlijke der ouden mist, die in Griekenland en Italie, twee gewesten, waar de verbeelding de denkkracht bestuurt, hunne schitterende tafereelen ontwierpen, en onder hunne latere navolgers meestal Italianen of Spanjaarden telden, geboren onder het zelfde klimaat.
Het voorgestelde wordt nog blijkbaarder, wanneer wij zien, dat hooft, die tusschen de ouden, hunne navolgers, en de hedendaagschen, als 't ware in het midden leefde, van alle de nieuweren, het meest eene schitterende, dichterlijke voorstelling aan kracht van denkbeelden, aan rijkdom van zaken, aan wijze aanmerkingen huwt. Na hem werd de geschiedstijl in ons vaderland hoe langs zoo meer prozaisch; brandt bereikte reeds hooft op verre na niet, en wagenaar schreef geheel volgens de meergemelde statistieke wijze.
Doch behalve de oudheid, en dus meerdere nabijheid aan den dichterlijken stijl, behalve hun zuidelijk klimaat, hadden de Grieken en Romeinen ook in hunne talen voordeelen, die de nieuwere volken nimmer kunnen bereiken. De Grieksche spraak, en de Latijnsche in hare navolging, schoon onvollediger, biedt door haar betooverend rhythmus, hare rijke maat, waar de lange en korte lettergrepen vast bepaald zijn, gelegenheid aan tot het volgen, zelfs in ondicht, eener vaste kadans, van een' zoogenaamden numerus oratorius, waarvan cicero en quinctilianus voor hunne landgenooten zelfs wetten voorschrijven. Gereedelijk voelt men, hoe onmogelijk

{==545==} {>>pagina-aanduiding<<}
een, de harmonie zoo uitnemend bevorderend, taaleigen in spraken kan worden nagebootst, waar een volstrekt gebrek aan rhythmus en maat op het wonderlijke denkbeeld gebragt heeft, om de poezij, door eveneens klinkende lettergrepen op het einde, van proza te onderscheiden. De Italiaansche taal zou misschien nog de meeste aanspraak op dit voorregt kunnen maken, zoo zij voor den deftigen geschiedstijl niet te zacht en verwijfd ware; onze noordsche landen zijn doorgaans te weinig harmonisch, om de taal der verbeelding in de geschiedenis over te brengen; zij zijn daarentegen uitnemend geschikt, om wijsgeetige denkbeelden, afgetrokkene bespiegelingen, of statistische berekeningen, voor te dragen.
Uit het gestelde blijkt dus, mijns erachtens, dat de hedendaagsche geschiedschrijver, vooral in ons land, wel doet, zoo hij zich binnen de palen houde, welke de reeds verouderde beschaving, en zijne daardoor bekoelde verbeelding, welke zijn minder gunstig klimaat, en zijne, voor wijsgeerte en staatsbeschouwingen meer, dan voor schilderingen en aanspraken geschikte taal (één genie als hooft doet hier niets af) hem voorschrijven; en dat hij dus liever, volgens de hedendaags vrij algemeene manier, door verstandige nasporingen, rijkdom aan echte daadzaken, en zuivere kritiek, zijnen lezer zoeke te onderrigten, dan hem door een' dichterlijken stijl, op het voetspoor der ouden, die hij toch nooit zal inhalen, poge weg te slepen.

Eenvoudig geneesmiddel voor den roodeloop.

(Uit het Fransch.)

Voor eenigen tijd ergens een verslag lezende van een werk, handelende, onder andere, over den Roodeloop, herinnerde ik mij de omstandigheid, in welke ik, al eenige jaren verleden, mij bevond. Nevens mijn geheele ge-
{==546==} {>>pagina-aanduiding<<}
zin sukkelde ik aan dat zeer lastig ongemak. Alle aangewende middelen waren vruchteloos; zelfs de artsen, welke ik raadpleegde, wanhoopten aan mijne herstelling, en lieten de beslissing van mijn lot aan de natuur over. In dezen toestand werd het hier onder te meldene middel, door een' mijner vrienden, mij medegedeeld en ernstig aangeprezen. Ik maakte er straks gebruik van, met dat gelukkig gevolg, dat ik, benevens alle de mijnen, binnen zeer weinige dagen genezen was. Door eigen ondervinding van de kracht des geneesmiddels overtuigd, deelde ik het aan allen mede, welke ik wist dat aan dit ellendig ongemak leden; aan mijne zucht om nut te doen aan mijne medemenschen heeft de gelukkige uitslag bestendig beantwoord. Zie hier het zeer eenvoudige voorschrift:

2 doren van versche hoendereijeren.

2 lepelvollen beste boomolie.

4 lepelvollen beste Fransche brandewijn.

Van dit mengsel alle uren een koffijlepel vol.

Plotselijk sterfgeval, op het nemen van een buikzuiverend middel gevolgd.

In November 1811 stierf te D... een Pruissisch beambte in den ouderdom van 40 jaren, twintig minuten na het innemen eener purgatie, welke hem door zijne vrouw uit manna, senebladeren en een zout was gereed gemaakt. De overledene had zelf de middelen gegeven, doch bespeurde bij het innemen, dat er een vreemde smaak aan was. Terstond daarna kreeg hij de hevigste buikpijnen en braakte gedurig, tot dat hij bezweek.
De opening van het lijk vertoonde eene oppervlakkige ontsteking der keel, der maag, en zelfs van een gedeelte der dunne darmen. Het scheikundig onderzoek kon in de uitgebraakte stoffen geen spoor van metaalaardig vergif ontdekken. Het toonde alleen, dat het gebruikte zout

{==547==} {>>pagina-aanduiding<<}
een zeer onzuiver, met koolstofzure potasch vermengd, zuringzout was, waarvan men ook nog stukken vond liggen. De hoeveelheid kan naauwelijks een half once geweest zijn. De overledene gebruikte dit zout waarschijnlijk tot het uitmaken van vlekken, en had het voor Engelsch zout (sal Ebshamense, sulfas magnesiae) aangezien. Men had intusschen tot hiertoe geene blijken, dat het genoemde zout zulke hevige en schadelijke werkingen deed; en het is ook wel mogelijk, dat de gebruikte manna vervalscht, en dat daarin scammoneum, in eene te groote hoeveelheid, geweest zij.
Hoe dit zij, dit geval leert op nieuw, omzigtig te zijn in het gebruiken van geneesmiddelen, die men zelf, zonder ze te kennen koopt en bereidt. Men late dit voor deskundigen over, wanneer men zich en de zijnen aan geen wezenlijk gevaar uit onkunde wil blootstellen.





Beschrijving van het karnaval te Rome.

(Overgenomen uit eenen Brief van den Heer millin, Lid van het Keizerlijke Institut van Frankrijk en van het Legioen van Eer, aan den Heer langlès, Lid van het Institut.)

Rome, 12 Februarij, 1812.

...... Ik verkies een onderwerp, hetwelk geene moeite kost; en echter is het de beschrijving van een drama in acht dagen, uitgevoerd door meer dan vijftigduizend akteurs, waarvan de voornaamste tooneelen onder mijne oogen zijn voorgevallen, waarin ik zelf eene rol gehad heb, en waarvan mijn geest nog steeds doordrongen is. Ik zie u reeds onthutst: want ik heb u zien beven, eer gij nog een Treurspel in drie dagen gelezen hadt, opgesteld door een' man, wiens karakter geest en talent bij de geheele wereld in achting zijn: gij weet, dat de arme

{==548==} {>>pagina-aanduiding<<}
schrijver der Arsacides zelfs zijn zesde bedrijf geen gehoor heeft kunnen doen vinden. En echter weet gij, hoe veel opgangs de Tetralogien der Grieken en de Blijspelen van lopez de vega maakten, welke hunnen held bij zijne geboorte doen optreden, en niet vroeger dan met zijnen dood eindigen, alsmede de historische Treurspelen van shakespeare en den Wallenstein van schiller; ook hebt gij op ons Tooneel den opgang gezien van de geheele historie van den aartsbedrieger figaro, in twee groote Blijspelen en een Melodrama; en gij weet, dat de vervolgen van toegejuichte stukken zoo vele andere vervolgen hebben, dat men zou mogen vreezen, nimmer de regte ontknooping te zullen zien. Waarom zoude u dan een drama in acht dagen zoo vreesselijk kunnen voorkomen? Het getal der akteurs moet u gestadige afwisselingen in de voorstelling doen vermoeden, en u tegen verveling geruststellen. Maar onder het lezen van deze lange voorafspraak wordt gij reeds onverduldig, even als alle liefhebbers van schouwspelen; gij verlangt den titel van het stuk te weten; welnu! hij is: het Karnaval te Rome.
Vrees niet, dat ik tot den oorsprong van het Karnaval zal terugtreden, en onderzoeken, of het van de Saturnalia (der aloude Romeinen) afkomstig zij; gij kent alle de schrijvers, welke over dit onderwerp gehandeld hebben, en gij zult de zonderlingste en keurigste bijzonderheden, hetzelve betreffende, vinden in het werk, het welk de onvermoeide geleerde, de Abt concellieri, onder handen heeft. Ik treed dan ter zake, en bepaal mij bij de beschrijving van het Karnaval van den jare 1812, waarvan ik ooggetuige geweest ben.
Zoodra het kersfeest voorbij is, worden de schouwspelen, al voor lang door zwierige plakschriften van allerlei kleuren aangekondigd, geopend; ondanks de zorge van het bestuur en de kosten van het gouvernement, hebben zij dit jaar niet geschitterd. Het beste in zijne soort was dat van barattini, waarin een groot aan-
{==549==} {>>pagina-aanduiding<<}
tal decoratien en theaterspelen met eene ongeloofelijke vlugheid werd vertoond; en dat der koordedansers, met de zoogenaamde sterkte van Hercules, naar de wijze der Venetianen: ook hoort men aan alle kanten de stem des blaffers, der trompet en het roepen van den Paillas, die de gapers lokken; want zij zijn er te Rome, even als te Parijs, die den geleerden aap verlangen te zien en het keurlijke stuk te bewonderen.
Eer ik van de groote vertooning spreke, over welke ik u wil onderhouden, moet ik u vooraf een denkbeeld geven van het tooneel, op welk dezelve verschijnt, en hoedanig dit tooneel toegesteld zij. Geen uitlander is er, die niet uit boeken en uit gezigten van Rome de vermaarde Piazza del Popolo (volksplein) kent, welke geen reiziger betreedt zonder eene nieuwe gewaarwording te ondervinden op het gezigt van den prachtigen obelisk, die dezelve versiert; deze obelisk, van boven van een kruis voorzien, staat tegenover twee kerken, als het ware om den nieuwsgierigen reiziger te herinneren, dat hij welhaast zien zal het eerwaardigste dat de Oudheid, en het heiligste dat de Godsdienst bevat.
Drie lange straten, die, op Keizerlijken last, nog meer zullen verfraaid worden, nemen, zich van elkander verwijderende, haar begin bij dit plein: zij doorsnijden Rome genoegzaam in deszelfs geheele lengte, de eene aan den kant van den berg Pincius, alwaar eertijds de villa Medicis lag, die bestendig aan de kunsten gewijd blijft, daar dezelve door de Fransche Akademie is ingenomen; de andere loopt langs de rivier, alwaar de Heeren der wereld te scheep gingen om haar wetten te geven. De middelste straat, die de langste is, kan den genen, welke de stad binnentreedt, bij het plein van Venetie brengen; zij zal hem welhaast naar het Kapitool geleiden, gaande voorbij heerlijke paleizen, prachtige kerken en gedenkstukken van verschillende eeuwen.
De Via del Corso (Loopstraat), zijnde de straat, daar ik thans van spreek, ontvangt haren naam van de

{==550==} {>>pagina-aanduiding<<}
soort van schouwspel, hetwelk aldaar aan het volk gegeven wordt bij plegtige gelegenheden. Voormaals hadden deze wedloopen plaats op de vlakte van den berg Testaccio, in de Giulia-straat, in de Borgo straat, en in andere wijken der stad, tot dat paulus de II wilde, dat zij in deze straat zouden gehouden worden, welke toen Via Flaminia genoemd werd. Zij was reeds eene van de druksten der oudheid en met eerebogen versierd, onder welke de Triomfwagens doorreden; een dier bogen, aan marcus aurelius toegewijd, was ten tijde van Paus alexander den VII. nog in wezen; dezelve was bekend bij den naam van Portugeschen boog; het opschrift, hetwelk de plaats aanwijst daar hij stond, vermeldt het beuzelachtige voorwendsel, waarom hij gesloopt werd. Thans is het de verzamelplaats van de geheele stad; naar de beste wijken kan men niet komen, zonder dezelve verscheiden malen over te steken.
Deze straat is als voor het feest van eenen Heilige, of voor eene godsdienstige processie, versierd; alles wijst aan, dat zij getuige zijn zal van deze of gene aanmerkelijke plegtigheid. Met groote stukken rood gestreept damast, omzoomd met gouden galonnen en franjen, althans met een metaal, naar goud gelijkende, zijn de balkons en vensterbanken behangen; vele paleizen hebben van buiten galerijen met glasramen, om het gezigt van de Corso en de Karnavalstooneelen te hebben. Stellaadjen, meer ekonomisch dan hecht, staan aan de straat, rustende op palen; verscheiden rijen stoelen staan voor de paleizen Fiano en Ruspoli. De fraaije straat, met kleine vierkanten van zwart basalt, wordt gereinigd; men leidt aldaar de paarden rond, die naar den prijs zullen dingen, om dezelve aan het gezigt van eene plaats te gewennen, langs welke zij moeten rennen. De kop, de hals en een groot gedeelte van het ligchaam is bedekt met een valdrappa van wit linnen, met linten van onderscheidene kleuren vastgebonden; luchtig schudden zij de witte of kakelbonte pluim, die gemeenlijk hunnen kop ver-
{==551==} {>>pagina-aanduiding<<}
siert; de stalknechten leiden hen langzaam bij den toom rond; zij plaatsen hen op de plaats, van waar zij moeten afrijden, hunnen kop naar de Corso keerende. Zij gewennen hen stil te staan en het sein af te wachten; vervolgens doen zij hen meer of min snel loopen. De dieren, even als de menschen, doen niets zonder eigenbelang; aan het einde der loopbaan wordt de paarden haver aangeboden, en men gewent hen, die plaats als het doel hunner hope te beschouwen. Eene talrijke menigte volgt hen, verneemt naar den naam des eigenaars, oordeelt, bij voorraad, over de sterkte en vlugheid der mededingeren, en maakt reeds gissingen, wie den prijs zullen behalen.
Op donderdag, 30 Januarij, met het aanbreken van den dag, waren reeds de maskenwinkels open; aan derzelver deuren zag men groote leemannen, uitgedost in verschillende kostumen, die te huur waren; reeds zou men deze strooijen mannen voor maskers hebben aangezien. De straat Sint Lorenzo in Lucina was, aan weerskanten, met kooplieden bezet, die, bij het pond, in manden, kleine witte ballen verkoopen, welke men voor suikergoed zou aanzien, en die inderdaad confetti genoemd worden; niets anders is het dan pouzzolana, welk door kalkwater gehaald is. De zwarte kleur, welke deze balktjes, gebroken zijnde, van binnen hebben, versterkt nog de begoocheling. Deze confetti zijn de wapens, van welke ieder gemaskerde zich meer of min overvloedig voorziet, om aan den grappigen strijd, die te volgen staat, deel te nemen.
Een weinig voor twee ure bezet de wacht de Corso, en schaart zich in het gelid, om ongelukken te voorkomen. De meeste gemaskerden houden, volgens de gewoonte van het Romeinsche volk, het middagmaal ten twaalf ure; ten een ure geeft de klok van het Kapitool, die niet slaat dan bij de gewigtigste gelegenheden, het sein om zich ter Maskerata te begeven. De rijtuigen beginnen rond te rijden, en de gemaskerden wande-
{==552==} {>>pagina-aanduiding<<}
len tusschen de twee gelederen; ter wederzijden plaatsen zich de aanschouwers, die bang zijn voor het gedrang, op de stoepen of op de stellaadjen, werwaarts zij gelokt worden door het aanhoudend geschreeuw van luoghi, luoghi avanti, luoghi dobili, luoghi padroni, luoghi; dat is, plaatsen, plaatsen, heeren! goede plaatsen. Wie zou ze allen kunnen tellen, welke deel nemen aan deze groote klucht, door de dwaasheid bestuurd? Den eersten dag was de toeloop vrij aanmerkelijk: op maandag, dingsdag en woensdag van de eerste week was er weinig volk en gedruisch; op donderdag groeide de menigte aan, en tevens het gewoel; op den volgenden maandag en dingsdag was het nog onverbeeldelijk groot: van de vijftigduizend personen, die op de Corso door elkander wemelden, waren meer dan twee derden gemaskerd.
Onmogelijk ware het, eene beschrijving te geven van alle de verscheidenheden, welke de gemaskerden vertoonden. Men zou ze kunnen rangschikken in soorten, volgens de kostumen, welke zij hadden aangenomen; doch ieder had zijn bijzonder karakter: hierom zal ik niet ondernemen, de uitwerkingen te beschrijven, door de onderscheidene groepen voortgebragt; dit is de taak der schilderkunst: ik zal dan met hen doen, zoo als virgilius en dante met de schimmen in de hel gedaan hebben; afzonderlijk zal ik de tooneelen aanwijzen, van welke ik getuige geweest ben, en de kostumen, die mijne opmerking trokken.
Al aanstonds viel mijn oog op de groote menigte Pulcinelli's; zoo wel als ik zijt gij, van der jeugd af, gewoon, dien marionettennar, dien vastenavondkoning te zien, met een dikken buik, die over zijne dijen hangt, en met een bogchel op zijnen rug, even als een berg, en die tot over zijnen nek uitsteekt; zijn gewaad is half blaauw en half rood, welks naden meer of min rijk geborduurd of gegalonneerd zijn. Een ontzaggelijke hoed, met een breeden rand, in de gedaante van een suikerbrood, met een zilveren kant omboord, en met een stuk

{==553==} {>>pagina-aanduiding<<}
vertind glas omgeslagen, dekt zijn hoofd; zijne voeten steken in groote houten klompen, met roode hielen, half bedekt met witte wolle; hij draagt grove kanten lubben; hij praat met een been in den mond, om het door den neus spreken te beter na te bootsen, hetwelk het gevolg zijn moet van zijnen hangenden platneus. Zijn vrolijk en dikwangig aangezigt en zijne groote, ronde, grappige en geestige oogen wekken den lach. Gij meent, dat dit de Romeinsche of liever Napolitaansche Polichinel is; maar gij hebt mis. Pulcinella gelijkt meer naar Maccus, een grappenmaker, welken de oude Romeinen invoerden in de kluchten, Attellanes genoemd: verwonder u daarom niet langer, dat ik er u zoo lang over onderhoud, en dat ik van zijne vrienden ben.
Il vero Pulcinella heeft eene groote onderbroek van witte wolle, een langen rok of tunica van dezelfde stoffe, met wijde mouwen, en vastgemaakt met eenen gordel van zwart leder, of een paardenharen band van dezelfde kleur. Deze rok is met harten van rood laken omboord, welke er op genaaid zijn; beneden is een witte of gekleurde franje; zijn hals is versierd met een linnen kraag, en zijn hoofd gedekt met eene witte wollen muts met lange punten, uitloopende in een vlok van roode wolle; zijn aangezigt is voor drie vierden bedekt met een zwart masker met een grooten spitsen neus. Hij draagt een langen zwarten buffelshoorn, aan een koord aan zijnen gordel hangende; dikwijls neemt hij dien in zijne hand, en ligt begrijpt men, waartoe hij hem gebruikt; hij vertoont dien aan bedrogene minnaars en jaloersche echtgenooten; aan zijne ruwe vrolijkheid moet men de eenigzins vrije gebaren ten beste houden, welke hij zich omtrent de vrouwen veroorloft, en de dubbelzinnigheden, welke aan haar gerigt zijn. Even als alle andere lieden, die eene groote rol in de wereld spelen, vertoont hij somtijds veel verstand; dikmaals, echter, is hij slechts een botterik. Nogtans wettigt hij het spreekwoord niet, dat geen Profeet gezien is in zijn vaderland: want hij is nog in

{==554==} {>>pagina-aanduiding<<}
grooter aanzien te Napels dan te Rome, en zijn bestaan is er luisterrijker. Hoewel zijn geslacht merkelijk vermenigvuldigd is bij de Romeinen, wordt deze vermomming doorgaans aan de laagste klasse van het volk overgelaten; maar, gelijk op het Karnaval het voornaamste oogmerk is zich te vermommen, willen ook wel Hertogen en Prinsen zelve Polichinels worden, en de Corso is er mede bedekt. Meestal loopt Pulcinella in gezelschap met zijns gelijken, of met andere gemaskerden; somtijds is hij alleen van zijne vrouw verzeld, en dit moet wel een zeer mooi paar zijn; doch men moet hier tegen misvatting wel op zijne hoede zijn: want ligt zoude men mijnheer voor mevrouw, en mevrouw voor mijnheer kunnen aanzien; en dit is ook een der vermaken dezer vermomming.
De Harlekein is een der meest algemeene personaadjen, maar tevens der moeijelijksten: want zij vordert, in den hoogsten graad, de ligchaamsbevalligheden, gepaard met de gezwindheid van gestalten en de kunstigheid der bewegingen, of een fijn verstand met een log ligchaam. In de Romeinsche maskerade ontleent de Harlekein zijne bevalligheden niet van den Venetiaanschen Harlekein; hij is even als de onze gekleed, op zijn masker na, hetwelk geen platten, maar een zeer spitsen neus heeft.
Ontelbaar was de familie der Pulcinelli, doch er waren weinige Harlekeins; maar, even als in de wereld, was het getal der gekken (Matti) aanmerkelijk. Op de straten van Parijs ziet gij alle jaren menschen, die te voet gaan, zonder andere vermomming dan een hemd. Meest algemeen is hier dit kostuum, en wordt door het beste gezelschap gedragen, maar met zekere wijzigingen. Een Matto van goeden huize draagt kousen, een pantalon, een witten borstrok, en daarover een fraai, fijn, zeer lang en kunstig geplooid hemd; de vrouwen kunnen, onder die vermomming, zich niet onderscheiden van de mannen. Aldus verschijnen de Matti op de straten in kalessen of in wagens, of zelfs te voet, zich half te bersten zingende, en allen, welke zij ontmoeten, wakker afrossende

{==555==} {>>pagina-aanduiding<<}
met de rol muzijk, welke zij in de hand hebben. Zoo groot is hunne familie, dat men hen overal aantreft, op de stoepen, in rijtuigen en in de vensters. Een wagen was er mede opgevuld, en ieder droeg een papier, de soort van zijne zotheid aanduidende; op den rug van den koetsier las men: Cochiere dei Matti, ‘Koetsier van deze Gekken.’
Deze onderscheidene maskers, die met de natuur geene overeenkomst hebben, zijn inderdaad leelijke en afzigtige wezens; maar hoe likmaals bepaalde zich mijn oog bij een ongeloofelijk getal vrouwen, bekoorlijk door de bevalligheden harer manieren, de vlugheid van haren gang, de levendigheid van haar gesnap, en de fraaiheid van haar gewaad! Eertijds, volgens oude bescheiden, ontmoette men niets anders dan Zanggodinnen en Gratien; de geheele Olympus scheen in de Corso te zijn nedergedaald; heden is dezelve opgevuld met minder aanzienlijke, doch bemmnelijker personaadjen, en die naar onze arme menschelijkheid meer gelijken. Geen voet kan men verzetten, zonder eene dier landelijke vrouwen van Rome te ontmoeten, Ciociare (*) geheeten. Iedere Ciociara is meer of minder rijk gekleed; de eene heeft goud borduursel op een sluweelen rok, en eene andere een weinig klatergoud over eene pij: want het is niet al goud, wat blinkt. Maar de minst kostbaar opgeschikten zijn bijkans allen de mooisten. Voor het overige laat zich haar kostuum beter schilderen dan beschrijven: het crayon van pinelli heeft haar verscheiden reizen gemaald.
De mode, om zich zich en Ciociara te maskeren, nam haar begin ten tijde der Republiek van 1796; doch

{==556==} {>>pagina-aanduiding<<}
eerst in dit jaar is het de mode geworden, de kleedij en de manieren van eene jonge Française van den derden rang aan te nemen, zoo als zij ter markt gaat (Francese alla speza). Bij de Romcinsche vrouwen is dit gebruik niet bekend; zij blijven in hare huizen; de mannen gaan ter markt om levensmiddelen te koopen. Dit jaar krielde de Corso van jonge vrouwen van eene bevallige houding, in een korten witten tabberd gekleed, met een lang zwart voorschoot, en een teenen mand in de hand houdende, waarin salade, provature (*) en broccoli lagen. Onder deze aardige Franzinnetjes liep wel eens een van ligt allooi; jongelingen hadden zich onder haar gemengd, en zij lieten zich bezwaarlijk onderkennen. Maar, te midden van deze beminnelijke groepen, wat al belagchelijk leelijke vrouwen, als mannen verkleed, en afzigtige mannen, die hunne schorre stem niet behoefden te laten hooren om herkend te worden! De verandering van sekse is iets, hetwelk iemand om de dood niet zou begeeren; maar de verwisseling van kleederen, die hen kenmerkt, is een denkbeeld, hetwelk gereedelijkst in de gedachte opkomt, en het is de meest algemeene verkleeding.
Met leedwezen zag ik bevallige Ciociare gearmd loopen met een' Sacripant, dat wil zeggen met een' dier Birbanti, of Napelsche Sbires, (geregtsdienaars) welke men Michelctti noemt. Een Micheletto ziet er altijd uit, alsof hij bereid ware, honderd stokslagen te ontvangen, ondanks de dubbele rij pistolen, welke hij aan zijnen gordel draagt, en den zeer langen stok, welken hij in zijne hand houdt; de verborgen dolk, dien hij evenwel van tijd tot tijd vertoont, schijnt het meest geduchte wapentuig te zijn. Gemeenlijk dragen deze Mi-
{==557==} {>>pagina-aanduiding<<}
cheletti over een gestreepten borstrok, welke eene breede en ruige borst laat zien, een meer- of minder geborduurd vest, met gouddraden knoopen, op Malta gemaakt; om hunnen hals dragen zij een' onachtzaam omgedanen breeden das, versierd met een twintigtal ongemeen breede ringen, eene hulde of prooi van arme meisjes, welke zij verleid en verlaten hebben. Deze snoeshanen dragen een ontzettend grooten hoed, met een gouden of zilveren rand, die hun op één oor staat; het haar is met een zwart net bedekt. Ondanks deze heldhaftige houding, paren zij lafhartigheid met verwaandheid. Zeer veel behagens scheppen de gemeene lieden in deze verkleeding.
Het is eveneens, alsof, in dit tijdstip van algemeene uitzinnigheid, alle gevoel is opgeschort, alle herinneringen slapen; niemand denkt aan zijn huisselijk verdriet, aan zijne bedorvene huishouding, aan de onvermijdelijke onaangenaamheden des levens (*); de arme gedenkt niet aan zijne ellende, en de kranke zelf zoude zijn lijden wel vergeten. Voor van ziekte herstellenden zoude men een groot getal menschen aanzien, gewikkeld in wijde kamerrokken van meer of min kostbare stoffen, geborduurd of omgeboord of zelfs bedekt met goud en zilver; de gemaskerden, welke dit kostuum aannemen, worden op onze Fransche bals uitgejouwd; men roept hun, even als men bazilius deed, toe: gaat naar bed! maar te Rome is de slaaprok eene soort van domino, die, om de ruimte en de fraaiheid der stoffe, niets aanstootelijks

{==558==} {>>pagina-aanduiding<<}
vertoont: het is het kostuum van lieden van zeer goeden huize, en is zelfs door vele vrouwen aangenomen, omdat men in dit gewaad bezwaarlijk kan herkend worden.
De galante tuinlieden en de herders zijn te Rome, even als in Frankrijk, geringe lieden; maar de tuinman heeft zindelijker en beter gemaakte kleederen, eene bevalliger houding, en de tuinvrouwen, die hen verzellen, dragen bloemen, limoenen of oranjeappelen in korven. Wanneer een tuinman eene vrouw op haar balkon ziet staan, neemt hij eene dier bloemen of vruchten, en plaatst dezelve op zijne scaletta; hij ontrolt dezelve, en doet aldus zijne hulde tot de tweede of derde verdieping opklimmen.
In de optelling der gemaskerden moet ik den Cascherino niet vergeten, eene soort van bakkersknecht, in het wit gekleed, die in de eene hand eene flesch, en in de andere een glas houdt; allen, welke hem ontmoeten, biedt hij te drinken aan. Nog moet ik gewag maken van il Conte, die door zijne karikatuur en zijne pruik naar den Quaquero gelijkt; hij is er alleen van onderscheiden door geen masker te dragen. Alleenlijk is zijn aangezigt kakelbont van vermiljoen, en hij draagt een degen op zijde; hij legt er op toe om zich bevallig voor te doen, en hij maakt komplimenten aan de dames met overdrevene en belagchelijke gebaren.
Alle rangen en standen waren ondereen vermengd; nasst den tuinman en den Micheletto stond een dier Caratteristi, eene soort van Buffone caricato (Tooneelkarikatuur), welke men in alle Italiaansche stukken aantreft; zij worden Quaqueri genoemd, hoewel zij niets gemeen hebben met de Kwakers of Bevers, wien men denzelfden naam geeft. Derzelver getal was aanmerkelijk; en hoewel hun karikatuur hetzelfde was, en zij allen een lang geborduurd vest droegen, een zijden kleed, effen of gestikt, zeer lang en wijd, een' grooten haarzak aan eene ontzaggelijke pruik gebonden, even als mascarille en de Marquis tulipano, was er, echter, niet één

{==559==} {>>pagina-aanduiding<<}
onder allen, die naar eenen anderen geleek; elk weet aan zijn kostuum en aan zijne gebaren een onderscheiden karakter te geven; de haarzakken hadden allerlei asmetingen en alierlei kleuren; een heb ik er gezien, die op den knoop van zijne kokarde een ontzettend hoofd van Medusa voerde; doch het is vooral het fatsoen en de stoffe der pruiken, waarin de verscheidenheid de kroon spant en onuitputbaar schijnt. Zij waren plat, gefriseerd, gekruld, opgestoken of gevlokt, met pijpen, hamers of worsten, op het hoosd geplaatst, langs het aangezigt of het achterhoofd nederhangende. Even zeer verschilde het fatsoen als de frisering; zij waren rond, ovaal, vierkant, spherisch of gepunt. Insgelijks was men bedacht geweest, verscheidenheid in de stoffe te brengen, door zich te bedienen van menschen- of paardenhaar, zijde of wolle; niet alleen had men alle natuurlijke kleuren uitgeput, van het ligt- en zilverkleurig blond tot het koerood, maar ook zich bediend van ontleende verwen: rozerood, groen en blaauw waren er gemengeld of bij strepen, plekken, vlokjes en trossen kunstig verspreid; eenigen, eindelijk, waren opregte panassen. Hier zoude men zeggen dat de grenzen geweest waren, binnen welke de kunst en de grilligheid zich moesten bepalen; doch zij waren nog verder gegaan: verscheiden bijvoegsels dienden nog ter uitbreiding van deze misselijke kapsels; want dat zij dezelve versierden, kan men niet zeggen: zij hadden vederbossen, hoornen, vleugelen, molens, en, eindelijk, heb ik er een gezien, die een luchtbol op het hoofd had. Gemeenlijk dragen ook de Quaqueri een zeer grooten bril zonder glazen; meestal is het eene pagnota met gaten, dat wil zeggen, een brood, hebbende de gedaante van een vergrootglas.

(Het vervolg hierna.)


{==560==} {>>pagina-aanduiding<<}

Hendrik de vierde.

(Historische Anecdote.)

Hendrik IV, toen nog maar Koning van Navarre, had te Saint-Maixant eene bijeenkomst met zijne Schoonmoeder catharina de medicis, die, in overeenstemming met hare Dochter, de Koningin margaretha de valois, hem dringend verzocht, d'aubigné van zijn Hof te verbannen; d'aubigné, den bijtenden, dikwijls smaalzuchtigen spotter, wien eene booze luim en dikwijls ijdelheid beheerschte, doch die daarnevens gevoelig, dapper, geestig, regtschapen, en in menig opzigt een man uit duizend was; d'aubigné, die zijnen Heer aanbad en onophoudelijk over hem klaagde, die steeds misnoegd, steeds getrouw, en, wat meer nog dan al het andere zegt, de Vriend des grooten hendriks was.
Gewigtige redenen noodzaakten den Koning, catharina te ontzien; nogtans verzette hij zich. ‘Wat heeft u dan de arme d'aubigné gedaan?’ zeide hij. - ‘Wat hij gedaan heeft!.... satirieke verzen op mij en mijne Dochter heeft hij gemaakt.’... - ‘Satirieke, nu ja, dat spreekt van zelve.’ - ‘Wat zegt gij?’ - ‘Wel, hij kan immers geene andere maken; dit is zijn vak.’ - ‘Eene zonderlinge verontschuldiging!’ - ‘Heeft hij er niet ook op mij gemaakt, en zelfs op eene gunst, die ik hem bewees, op mijn portret, dat ik hem schonk? Als anderen zich in komplimenten verliezen, maakt hij puntdichten. Een andermaal lag hij met laforce in mijne kamer; hij hield mij voor ingeslapen, en zeide half luide: ik was de ondankhaarste mensch onder de zon. Laforce, die hem niet verstond, vroeg, wat hij zeide. Nu nam ik het woord, en herhaalde overluid elke syllabe, die hij gesproken had. Ik joeg hem een' geweldigen schrik aan, doch liet hem met de vrees vrij. Des volgenden morgens bejegende ik hem als gewoonlijk.’ - ‘Hoe kondt gij zulk eene lompheid dulden?’ - ‘Even deze man heeft zoo dikwijls zijn leven voor mij gewaagd!... Liefde en eerbied veranderen geene karakters. Hij is smaadzuchtig, los van tong, maar

{==561==} {>>pagina-aanduiding<<}
hij heeft mij lief.’ - ‘Nu goed; maar ons heeft hij niet lief, en gij behoordet niet te duiden, dat een onderdaan uwe Gemalin en uwe Schoonmoeder beschimpt: in 't kort, ik verlang, dat gij hem bant.’ - ‘Zoo uwe Majesteit het volstrekt wil, zal ik gehoorzamen; doch...’ - ‘Ik bezweer u daarom, ik vorder het van u als eene voldoening.’ - ‘Maar bannen is toch hard; om openhartig te spreken, ik ben geen vriend van bannen. Ware het niet beter, hem eens braaf onder handen te nemen, en dan te vergeven?’ - ‘Vergeven! welke zwakheid!’ - ‘Ik beken, wanneer ik vergeef, volg ik mijne natuurlijke neiging.’ - ‘Gij moet haar leeren wederstaan.....’ - ‘Waarom? om mij van eene ware Koningsvreugde te berooven?’ - ‘Men heerscht niet, zoo men geene vrees weet in te boezemen.’ - ‘Wat baat het heerschen, zoo men geene liefde inboezemt?’ - ‘Kort en goed, slaat gij mijne bede af?’ - Catharina deed deze vraag op eenen bitteren toon en met eene gebiedende mine. Hendrik dacht een oogenblik na; vervolgens voer hij voort: ‘Uw wil, Mevrouw, zal geschieden; morgen zal ik d'aubigné van het Hof verbannen, en hem mijne ongenade openlijk aankondigen.’ - Deze verzekering verrukte de beide Koninginnen. Nadat zij door de warmte harer dankbetuigingen haren geheelen haat tegen d'aubigné getoond hadden, verlieten zij den Koning, en vertrokken nog denzelfden dag van Saint-Maixant.
Des volgenden dags na den eten bejegende hendrik d'aubigné, in tegenwoordigheid van het geheele Hof, met de uiterste gestrengheid. Hij zeide: de beide Koninginnen beklaagden zich over hem; hij gebood hem, het Hof binnen twee dagen te verlaten, en niet eer weer te verschijnen, dan wanneer men hem terugroepen mogt. D'aubigné was verstomd, en na eenige minuten begaf hij zich met verbeten woede heen. Op zijne kamer komende, beval hij zijnen bediende, alles tot zijn vertrek gereed te maken, en wierp zich in een leuningstoel: ‘Zoo zijn de Vorsten!’ zeide hij bij zichzelven; ‘een dwaas, die hun aanhangt!... Nogtans roemt men in dezen zijne goedheid van hart en zijn vast karakter..... Gekheid! hij is als al de rest!... En ik kon hem lief hebben! Nog gisteren

{==562==} {>>pagina-aanduiding<<}
behandelde hij mij zoo vriendelijk, en heden verbant, jaagt hij mij weg, ten aanzien van het gansche Hof!.... En waarom? Omdat twee wijven, die hij niet bemint, die hij veracht, deze onregtvaardigheid van hem gevorderd hebben! Behoorde ik misschien, om mij in zijne gunst staande te houden, den Bartholomeus-nacht en het ergerlijk gedrag zijner Vrouwe te billijken, dat hem onteert?.... Wat heeft hij mij zelf niet al van de eerzucht, van de arglistigheid, van het bijgeloof en de wreedheid zijner Schoonmoeder verteld! Heest hij mij niet vertrouwd, dat hij zijn huwelijk wilde laten ontbinden?.... En evenwel offert hij zijnen getrouwen onderdaan, den man, dien hij zijn' vriend noemde, aan den haat dezer beiden, die zijne vriendinnen niet zijn!..... Neen, hij heeft mij nooit lief gehad! Wie zou het gelooven, dat men achter een zoo openhartig wezen, een zoo open gezigt, zoo vele veinzerij en valschheid verbergen kon!’....
Deze bittere klagten werden door eene boodschap van den Koning gestoord. D'aubigné stond niet weinig verbaasd, als hij bevel kreeg, zich met het vallen van den nacht tot den Koning te begeven; hij was zoo vertoornd, zoo verbitterd, dat hij in dit zonderling bevel niets dan den voorbode eens nieuwen ongeluks dacht te zien; hij meende zelfs, dat men hem van zijne vrijheid berooven wilde, en zijne ijdelheid bragt hem op de gedachte, dat de Koning, uit vrees van opzien te verwekken, vermijdde, hem op lichten dag te laten vatten: hij geraakte in groote verzoeking om te ontvlugten; doch eindelijk nam hij, na lang heen en weer denken, het besluit te gehoorzamen, en meende een heel waagstuk te ondernemen. Ten acht ure wapende hij zich van het hoofd tot de voeten. Behalve zijnen degen, stak hij nog eene sabel en een paar met scherp geladene pistolen bij zich, hulde zich in zijnen wijden mantel, en gaf zich aan zijn noodlot over. Hij ging met snelle schreden naar het Hof. Naauwelijks had hij zich aangemeld, zoo leidde men hem door donkere, enge gangen, welke hij niet kende; hij was alleen met zijnen leidsman, die een diep stilzwijgen in acht nam. Dit geheimvolle voorkomen verwekte hem afgrijzen; duizend verschrikkelijke gedachten, welke hij voor zwarte voorgevoelens hield, werk-
{==563==} {>>pagina-aanduiding<<}
ten op zijne verbeelding zoo geweldig, dat hij meende het geruisch van eenige gewapende mannen te hooren, die op hem afkwamen. Hij hield halt, plaatste zich tegen den muur, en greep eene zijner pistolen: zijn leidsman merkte deze beweging niet; hij meende dat men hem volgde, en zette zijnen weg voort. D'aubigné bleef in zijne krijgshaftige houding alleen, en verwachtte den vermeenden vijand; doch, na eenige minuten niets meer hoorende, schaamde hij zich over zijnen ongegronden schrik, stak zijne plstolen weer in zijnen gordel, en ging zachtjes voort.
Op dit oogenblik kwam zijn leidsman met een licht terug. Aan het einde van den gang sprong eene deur open, en d'aubigné bevond zich in de Koninklijke voorzaal. Men voerde hem nog door eenige vertrekken, en nu betrad hij het kabinet des Monarchs, die hem lagchend en met open armen te gemoet kwam. Alle argwaan van d'aubigné verdween, zoodra hij eenen blik op den goeden Koning wierp, wiens beminnenswaardig gelaat niets dan vertrouwen en eerbied kon inboezemen. ‘Niet waar, mijn vriend,’ zei hendrik, ‘gij meendet wel haast een liefdesavontuur te hebben?’ - ‘ô Ja, Sire, en wel het gelukkigste, dat ik hebben kon; want ik vind uwe Majesteit, wier ongenade mij drukte, met hare geheele goedheid weer.’..... ‘Wel, lieve d'aubigné,’ hernam hendrik, ‘gij hadt toch moeten begrijpen, dat het louter vertooning was. De Koningin-Moeder is tegen u in 't harnas; ik moet haar ten minste voor het oog toegeven, of in openbaren twist met haar komen; dit kan ik thans niet, zonder gevaar voor mij, en gevolgelijk voor al de brave lieden, die zich aan mijn lot vertrouwen. Ik heb derhalve beloofd u te verbannen, en zij kent mij zoo weinig, dat zij van mij verwachten durfde, haar eenen vriend op te offeren! Maar gij, d'aubigné, hebt u toch door deze list niet van het spoor laten brengen?... - “Sire, uw geheele Hof houdt mij voor in ongenade gevallen”... “Waarlijk niet! Rosny, mornay, biron, laforce, lanoue en crillon hebben de waarheid geraden; ik dank hun daarvoor; alzoo hebben zij ons beiden regt gedaan. Uwe diensten beschutten u tegen eene zoodanige behandeling, en ik weet trouwe te beloonen. Iederen avond, mijn vriend, zullen wij elkan-
{==564==} {>>pagina-aanduiding<<}
der zien; gij slaapt hier; met het aanbreken van den dag gaat gij heen; dan
houdt gij u verborgen tot den avond; zoo maakt gij het vijf of zes maanden, en verschijnt dan weer, alsof gij uit verren lande terug kwaamt.”... - “Gij zijt derhalve zeker, dat gij voor vijf of zes maanden niet te velde trekt? want, breekt de oorlog weer uit, zoo zal geene verbanning, zelfs geene waarachtige, mij terughouden, mij op helder lichten dag bij u te voegen. Doch, Sire, wat legt mij dan de Koningin-Moeder te last?” - “Eene zeer groote onvoorzigtigheid, gij hebt vrij van haar gesproken.” - “Zij behoorde mij billijk te verontschuldigen; uwe dienaars, Sire, hebben bij u de gewoonte aangenomen, onbevreesd de waarheid te spreken.” - “Het is in mij geene verdienste, haar zonder toorn aan te hooren; mij kan zij nooit tot oneer strekken. Doch voor slechte Vorsten is zij eene beleediging. Een anderen keer, d'aubigné, wees wijzer; laat catharina in rust; saiyren bewijzen niets, en geloof mij, een eenige ernstige, hartstogtelooze bladzijde der geschiedenis zal haar juister teekenen en erger brandmerken, dan uwe vergiftigste verzen.”
D'aubigné, wien de goedheid des Konings even zoo zeer beschaamde als roerde, was te dezer ure zeer geschikt om eene strafrede te hooren; hij beloofde de poëzij op te geven, hetwelk bij hem zoo veel beteekende, als den bittersten en dikwijls onregtvaardigsten vitlust vaarwel te zeggen. Zijne gelofte was opregt; doch hij moest geen Poëet geweest zijn, zou hij de standvastigheid gehad hebben, dezelve te houden!
D'aubigné sliep in 's Konings vertrek, die hem door zijne vragen over zijne vreesselijke toerusting in de grootste verlegenheid bragt; hij zag zich gedwongen, eene fabel te verzinnen, die de Koning niet verder onderzocht. Het geheim dezer bijeenkomsten en het voorkomen van intrigue, dat er in lag, vermaakten den Vorst en d'aubigné niet weinig; het verhoogde de vriendschap door eene der schoonste bekoringen der liefde. Doch de dagen verstreken voor d'aubigné niet zoo aangenaam als de nachten; hij moest zich verbergen en in de volkomenste eenzaamheid leven. De Koning schreef hem dikwijls kleine briefjes, en zond hem wild van zijne jagt; nogtans kon deze opmerkzaamheid zij-
{==565==} {>>pagina-aanduiding<<}
ne verveling niet verdrijven. Na eene maand vernam hij, dat de Freule de lezey, op welke hij verliefd was, in de nabuurschap aangekomen was, en verkreeg van den Koning verlof, zich voor eenigen tijd te verwijderen.
Hij verscheen in het stadje, waar de Freule zich ophield, als een verbannen hoveling; want hendrik had hem bevolen, zijn geheim geen mensch te openbaren. De Freule de lezey was eene jonge, beminnenswaardige wees, die van eenen naastbestaande en Voogd, den Heer de rochefoucault, afhing. D'aubigné wist nog niet, of hij bemind werd, en bemerkte met groot verdriet, dat hij eenen medeminnaar had, wien zijne jeugd, zijn goede naam, zijn vermogen en zijne bevallige gestalte zeer geducht maakten; het was de schoone dampierre, een nabestaande Neef der Freule. Hij was galant en op pracht gesteld; hij gaf zijner Nicht schitterende feesten. D'aubigné had geen geld, en eenen verbannen wilde men niet borgen; in dezen nood schreef hij aan den Koning, die hem, bij de overzending eener aanzienlijke somme gelds, antwoordde: hij wilde niet, dat zijn medeminnaar hem in galanterie overtrof. D'aubigné gaf een schoon seest; het scheen der Freule de lezey genoegen te doen. Nu verklaarde hij zich zonder achterhoudendheid, en hield bij den Heer de rochefoucault om de hand zijner Pleegdochter aan. Hij werd ronduit afgeslagen. De Voogd antwoordde, dat hij zijn pupilletje nooit aan een' man geven zou, die de ongenade des Konings op eene zoo in het oog loopende en openbare wijze ondergaan had. Bovendien verweet hij d'aubigné zijne onmatige verkwisting: hij ruïneerde zich, zeide hij; zulk eene verkwisting was onzinnig, en zelfs belagchelijk in eenen man, die slechts een zeer matig vermogen bezat, en op de gunsten van het Hof niet meer rekenen mogt.
Misnoegd, jaloersch en somberder dan ooit, wilde d'aubigné met den Voogd en den medeminnaar vechten. Doch, dewijl hij vooraf de gezindheden der Freule volkomen wenschte te kennen, bezorgde hij zich een gesprek met haar. Hij gedroeg zich zeer onstuimig, doordien hij weinig hoop had, en zelfs sedert eenige dagen zeker meende te zijn, dat dampierre de beminde was. Mejuffrouw de

{==566==} {>>pagina-aanduiding<<}
lezey was ontrust door den toon, op welken hij haar om het geheim hares harte vraagde; zag hem star aan, zonder te antwoorden. “Ik versta,” voer d'aubigné voort, “wat dit zwijgen beduidt; ik heb het vermoed; ik ben niet zoo gelukkig, u te behagen.... Slechts schitterende voorregten kunnen u roeren, en die bezit ik niet..... Een lelien- en rozen-gezigt, een zuikerzoet en kruipend bestaan, groote bekwaamheid in muzijk en dans.”... - “Geldt dat dampierre niet?” viel hem de Freule grimlagchende in de rede. - “Uwe scherpzigtigheid verwondert mij niet,” hernam d'aubigné bitter; “men herkent het beeld eens geliefden ligt.” - “Wáár is het, dampierre is knapper dan gij.” - “Lieve God, mijn Freule, ik ontken het immers niet; ik weet, wat meer is, niet, of gij zelve, met alle uwe bekoorlijkheden, hem den prijs der aardigheid en des bloeijenden voorkomens zoudt kunnen betwisten; zoo veel althans weet ik zeer zeker, dat hij u denzelven bezwaarlijk zou afstaan.” - “Zoo ik dampierre bemin, zal het mij althans niemand ten kwade duiden, dat ik eenen jongen man van eene innemende gedaante en een voortreffelijk karakter huwe.” - “Ik van mijnen kant zou nooit een gunstig denkbeeld van eene geestige vrouw koesteren, die een' gek de voorkeur gaf.” - “Zekerlijk heeft dampierre nooit puntdichten of bitse verzen gemaakt; daarom heeft hij ook geene vijanden en is niet gebannen!” - “Dit woord is duizendmaal bitser dan alle verzen, die ik in mijn gansche leven gemaakt heb..... Hoe! gij hebt de wreedheid, mij mijne verbanning, mijn ongeluk te verwijten?” ... - “Ik heb mijne reden..... Zeer zeker vergeef ik u uwe verbanning niet.”... - “Zeer
grootmoedig!” - “Even min vergeef ik u dezen bijtenden, opvliegenden toon, die u bij zoo velen gehaat maakt.”... - “Ha! dat is te veel.”... - “Hoor mij tot aan het einde! Ik wilde u nog zeggen, dat men niet regt bij zijne zinnen moet zijn, om een' zoo trotschen, onaardigen, luimigen man, als gij zijt, te beminnen.” ..... - “Freule, mij dunkt, gij hadt mij kunnen afwijzen, zonder mij met dezen stroom van smaadredenen te overstorten.” - “Ongelukkig wil ik dat niet.”.... - “Hoe!” - “Mijn smaak is zoo bedorven, ik ben zoo dwaas, u den goeden, den minnenswaardigen dampierre voor te trek-
{==567==} {>>pagina-aanduiding<<}
ken.” - Gij spot met mij!’ ... - ‘Gave het de Hemel!’ Bij deze woorden wierp d'aubigné zich der Freule te voet. ‘Ik wed,’ zeide zij, ‘dat gij mijne bekentenis zeer natuurlijk vindt, en dat het in uwe oogen wijders niets is dan eene geregtigheid, welke ik u schuldig was.’ - ‘Neen, neen,’ riep d'aubigné, ‘wat de liefde geeft, moet altijd als eene onschatbare weldaad ontvangen worden.’
D'aubigné's hartstogt werd door de zekerheid, bemind te zijn, nog meer gaande. Intusschen was de Heer de rochefoucault onverbiddelijk, en zijne toestemming nogtans volstrekt noodzakelijk. D'aubigné nam zijne toevlugt wederom tot den Koning; en deze, in plaats van hemzelven te antwoorden, schreef der Freule de lezey eenen ten uiterste vriendelijken brief, waarin hij zeide: dat hij geen vriend had, dien hij meer schatte, meer beminde, dan d'aubigné. De Freule toonde vol vreugde dezen brief aan haren beminden, die van verrukking en dankbaarheid gloeide; want de Koning veroorlofde haar, zijn schrijven haren Voogd mede te deelen. - D'aubigné vertelde in de dronkenschap van zijn geluk een aantal roerende trekken van hendrik's goedheid. Onder andere beleed hij, dat hij eens, in een aanval van ontevredenheid, des Konings Hof verlaten, en hem eenen ten uiterste stouten brief, vol der onregtvaardigste verwijten, geschreven had. ‘Ik pruilde zes maanden,’ voer d'aubigné voort, ‘en daar ik mij hoogst ongelukkig gevoelde, van eenen Vorst, die mij nog steeds dierbaar was, verwijderd te zijn, zoo maakte ik vele schulden, om mijn verdriet te verdooven. Ik was buiten staat te betalen; ik raakte in de gevangenis; ik was nog te kwaad geluimd, om mij tot den Koning te keeren, doch hij kwam mijn ongeval te weten - hij had destijds geen geld; nogtans wilde hij mijne bevrijding geen oogenblik uitstellen; hij verzette zijne juweelen en eenige ringen zijner Gemalin, en betaalde mijne schulden.’
Intusschen bragt de Freule den brief des Konings in triomf aan haren Voogd. Hoe groot was hare verbazing, als, na deszelfs lezing, de Heer de rochefoucault beweerde: het was onmogelijk, dat hendrik, ter gunste van eenen man, dien hij voor weinige weken van zich verbande, zulken brief

{==568==} {>>pagina-aanduiding<<}
zou geschreven hebben; zelfs de sterkheid der uitdrukkingen bevestigde zijne verdenking, en hoe meer hij en de Heer de retz, een ander naastbestaande der Freule, er over nadachten, hoe vaster zij op het denkbeeld bleven hechten, dat de brief verdicht was. D'aubigné, met alle regt verontwaardigd dat men hem voor een bedrieger hield, wilde de Heeren de rochefoucault, de retz en dampierre tot een tweegevecht met hem en twee zijner vrienden uitdagen, die, ofschoon niets te doen hebbende met dezen twist, naar de toenmalige zeden gereed geweest zouden zijn, de eer huns wapenbroeders met hun bloed te handhaven. De Freule zette d'aubigné neer door de verzekering, dat zij binnen acht-en-veertig uren de toestemming hares Voogds onmisbaar te verkrijgen staat maakte. Hierop zond zij in het geheim en in groote haast een Courier naar Saint-Maixant aan den Koning, dien zij van al het voorgevallene onderrigtte. Saint-Maixant was slechts zes Fransche mijlen van haar verblijf verwijderd.
Nog denzelfden dag bragt de Heer de rochefoucault zijne Pleegdochter, om haar van d'aubigné te verwijderen, op een nabijgelegen slot, dat den Heere de retz toebehoorde en op den weg naar een aardig landgoed lag, welk de Heer de rochefoucault voor korten gekocht had, en waar hij het overschot van het schoone jaargetijde wilde doorbrengen. Dampierre deed deze reize mede. Wel had hij, sedert hij de gezindheid der Freule de lezey kende, al zijne aanspraak opgegeven; doch, om niet het voorkomen te hebben, als of hij d'aubigné's toorn vreesde, zette hij zijne bezoeken bij zijne Nicht met verdubbelden ijver voort. Deze bleef slechts een dag bij den Heer de retz. Des volgenden avonds begaf zij zich naar het landgoed van haren Voogd, die, benevens dampierre, haar derwaarts begeleidde. Zij was in de diepste treurigheid verzonken; de bode, dien zij aan den Koning gezonden had, kwam niet terug; zij kreeg geen antwoord, en had berouw van haar vertrouwen. Bevend bedacht zij, dat d'aubigné haar slechts voor twee dagen geduld beloofd had. Reeds waren vier-en-twintig uren verloopen, en zij twijfelde niet, dat hij des volgenden dags, van alle hoop beroofd, de onzalige uitdaging zenden zou.

{==569==} {>>pagina-aanduiding<<}
Bange gemoedsangsten vermeerderden hare bekommering; zij deed zich verwijten, dat zij zonder toestemming van haren Voogd haar woord gegeven had.
De nacht was reeds gevallen, toen de reizigers het landgoed van den Heer de rochefoucault bereikten, en zich niet weinig verwonderden het prachtig verlicht te zien. In het begin meende de Freule, dat het eene galanterie van dampierre of van haren Voogd was; doch deze verzekerde met den opregtsten ijver, dat hij onbekwaam was, zoodanige dwaasheden te begaan, en dampierre verklaarde met gelijke rondheid: daar zij hem liefde weigerde, zou hij zich zoodanig opdringen niet hebben kunnen veroorloven. Steeds grooter werd de verbazing, als men bij de intrede in huis hetzelve heerlijk versierd, met muzijkanten en de voornaamste personen uit de stad en uit het oord aangevuld vond, welke eenstemmig zeiden: zij waren des avonds te voren, uit naam der Freule de lezey, genoodigd geworden. Onbekende werklieden waren van alle kanten toegestroomd, om het huis toe te rusten, en de muzijkanten waren zoo even aangekomen. De Heer de rochefoucault, verzekerd dat d'aubigné de aanrigter van dit kostbare feest was, verwenschte in stiite zijne Pupil, ontving het gezelschap stijf en koud, en kon zijne verlegenheid en zijnen toorn niet verbergen. De Freule was wel onrustig en verlegen; met dat al kon zij niet gelooven, dat een bal en concert voorboden van groot ongeluk waren. Dampierre lachte, spotte, en zette er zich vrolijk toe, om den ganschen nacht te dansen; hij noodigde het gezelschap in de danszaal, wees de dames hare plaatsen aan, en gaf luchtig bevel aan het orchest om te beginnen. Plotseling sprongen de portes - brisées der zaal met groot geruisch open. Een man, in stevels en met eene karwats in de hand, trad binnen; hij was alleen, en had in vollen galop zes Fransche mijlen afgelegd; het was - hendrik de vierde.
Op het gezigt eens zoo hoogen en zoo beminden gasts stond iedereen, deels uit eerbied, deels uit nieuwsgierigheid, op. De Freule de lezey werd rood; eene uitroeping van vreugde ontsnapte haar, en hare oogen geraakten vol tranen. De Heer de rochefoucault schrikte, en naderde den Koning, die hem eenige schreden tegenging, en midden in

{==570==} {>>pagina-aanduiding<<}
de zaal staan bleef. ‘Mijnheer de rochefoucault,’ zeide hij tot hem, ‘ik heb gehoord, dat beleedigende geruchten omtrent d'aubigné uitgestrooid worden; en waar het op de eer eens vriends aankomt, daar doet men bloot zijnen pligt, wanneer men niet sammelt, hem te regtvaardigen. Ik kom, om u te zeggen, dat de brief, dien de Freule de lezey ontvangen heeft, van mij, en wel van mijne eigen hand was. Deze getuigenis wilde ik d'aubigné, in tegenwoordigheid van dit achtenswaardig, schitterend gezelschap, geven, dat enkel en alleen op mijn verzoek hier bijeen gekomen is.’ - Op deze aanspraak, die iedereen met jubelende goedkeuring hoorde, had de Freule grooten lust, zich den onvergelijkelijken Vorst te voet te werpen; doch hij greep thans haren Voogd bij de hand, en verzocht, hem een oogenblik alleen te mogen spreken. Beiden gingen in een zijvertrek. De Heer de rochefoucault, die den voorslag des Konings ried, en hem voorkomen wilde, bood hem terstond de hand zijner Pupil voor d'aubigné aan. Hendrik gedroeg zich jegens hem met zoo vele trouwhartigheid, dat hij zijne verlegenheid geheel deed verdwijnen. De Freule werd geroepen; blozend stamelde zij hare dankbetuigingen, waarop hij haar vertelde, dat hij van haren Courier het plan tot de reize naar dit landgoed vernomen, en hem bij zich gehouden had, om zich van zijne stilzwijgendheid te verzekeren, en hem tot zijnen wegwijzer te gebruiken. Te gelijker tijd had hij in aller ijl de noodige bevelen tot de aanrigting van het feest gegeven, en het verzamelde gezelschap in den naam der Freule de lezey laten noodigen.
Men liet d'aubigné halen, en de bode kreeg bevel, hem de aankomst des Konings te verzwijgen. Ondertusschen keerde men naar de danszaal terug. Hendrik was ten uiterste beminnelijk; de dames betooverde hij door zijne vrolijkheid en galanterie, en de mans door zijne gemeenzaamheid, bijzonder dampierre, die, zijns ongevals reeds getroost, in de algemeene vreugde deelde, en zonder moeite, maar ook zonder verdienste, de rol des edelmodigen speelde. D'aubigné verscheen.... Eene belangrijke gebeurtenis voor het gansche gezelschap. Hij was van verbazing en vreugde bijna neergezonken, toen hij den Koning zag, die, trots zijne stevels, ligt als een vogel met

{==571==} {>>pagina-aanduiding<<}
de Freule de lezey danste. Dronken van genoegen stormde d'aubigné midden door het gezelschap en stortte den Koning te voet. Hendrik, die nog de bevende hand der Freule vasthield, verzocht den Heere de rochefoucault om de vrijheid, haar zijnen vriend d'aubigné te mogen overgeven, terwijl hij dezen op hetzelfde oogenblik van den grond opbeurde en met innige hartelijkheid omarmde. Alle aanwezigen namen deel in het roerend tooneel; hetzelve vervulde alle gemoederen als met een gevoel van aanbidding voor den edelen hendrik. De Koning noodigde het gansche gezelschap op d'aubigné's bruiloft, die hij met de liefdevolste goedheid en met Koninklijke pracht bezorgde. Hij boeide aller harten; de liefde verhief zich boven alle plegtigheden. Men kon slechts zijn' persoon en zijn karakter bewonderen, dat zelfs den glans der Koninklijke waardigheid uitdoofde; en overal sluisterde men elkander met aandoening toe: ‘Zulk een Vorst is waardig vrienden te hebben.’

De kunstlievende danser.

Marcel, die grappig plagt te zeggen: wat al zaken in eene Menuet! was een middelmatig danser in de Opera geweest, maar de bekwaamste dansmeester van Parijs geworden, toen hij, verzwakt van ligchaamskrachten, in eigen persoon zijne kunst niet meer konde oefenen; doch de theorie verstond hij in zoo een hoogen graad, dat hij dezelve met zoo veel gemakkelijkheid en klaarheid ontvouwde, dat het onmogelijk was, die niet in zeer weinige lessen te begrijpen. In het bijzonder gaf hij onderwijs in de statelijke dansen, en in de pligtplegingen bij het verschijnen ten Hove; en, zonder van zijnen grooten armstoel op te staan, aan welken hij door jichtpijnen was geboeid, deed hij, in zijne tegenwoordigheid, zijne leerlingen in werking brengen, hetgene hij hun met de uiterste naauwkeurigheid ontvouwd had, hen zelfs over den geringsten misslag streng berispende. Al eenigen tijd had hij, bij de Regering, om een jaargeld verzocht; Mejuffrouw d'esc..., die, door den krachtdadigen invloed harer familie, hetzelve verkregen had, vervoegde

{==572==} {>>pagina-aanduiding<<}
zich bij hem met zoo veel levendigheids als vreugde, om hem de Akte ter hand te stellen, en gaf hem dezelve over, met geen ander dan het gulhartig inzigt om hem tevens te verrassen en vermaak te doen. Marcel neemt het geschrift aan, en, het verre van zich op den grond werpende: ‘Heb ik u dus geleerd, Mejuffrouw,’ zeide hij, ‘iets te overhandigen? Raap dit papier op, en geef het mij over zoo als het betaamt!’ - Mejuffrouw d'esc..., vernederd door dien toon, welken zij te dezer gelegenheid minder dan ooit konde verwachten, raapte het papier op, met tranen in de oogen, en langde het hem over met zoo veel bevalligheids als zij konde. ‘Zoo is 't wel, Mejuffrouw,’ zeide de dansmeester, ‘zoo is 't wel; ik neem het aan, hoewel uw elleboog niet rond genoeg was, en ik bedank u.’

Trotschheid en fierheid.

De Gravin amelia de boufflers plaagde dikwerf een Engelsch meisje, dat bij hare stiefmoeder inwoonde, en ontving somtijds vrij spijtige antwoorden. ‘Gij zijt wel trotsch, Mejuffrouw!’ zeide de Gravin haar eens. - ‘Gij bedriegt u, Mevrouw! ik ben slechts fier,’ was het antwoord der Engelsche. - ‘Welk onderscheid stelt gij tusschen die twee?’ hernam de Gravin. - ‘De trotschheid, Mevrouw, is aanvallend; de fierheid verdedigend.’

Nijd op den duivel.

Men rekende het eens den vermaarden whitefield, stichter van de gezindte der Methodisten, als een verwijt aan, dat hij, in de plaats van kerkmuzijk, in zijne gemeente eenige zangwijzen had ingevoerd, die bij wereldsche liedjes behoorden, ‘Wel,’ hernam hij, ‘wildet gij dan, dat de Duivel meester bleef van alle mooije wijzen?’


{==573==} {>>pagina-aanduiding<<}

Hollandsche schouwburg (*).

Den veertienden Augustus 1812, heeft de Directie van den Hollandschen Schouwburg het tooneel doen openen met eene vertooning van het treurspel Zaïre.
Voor dat wij tot eene beoordeeling, de uitvoering van gemeld treurspel betreffende, overgaan, rust eene aangename verpligting op ons: wij moeten der Directie onzen welmeenenden dank betuigen voor hare vlijt en werkzaamheid. Waarlijk, zij heeft, gedurende de kortstondige sluiting des Schouwburgs, alles aangewend, wat eenigermate het publiek vermaak konde verschaffen. Orde, versiering der zaal, betere verlichting, gepastere schikking van het Orchest, vermeerdering van bekwame toonkunstenaars in hetzelve; dit alles doet immers den ijver kennen, welke dit nieuw ontloken tooneelbestuur bezielt.
Waarom mogen wij op dezen voet niet voortgaan! waarom moeten wij onze lofspraak verminderen, nu wij de uitvoering van voltaire's Zaïre beoordeelen zullen! Dan, ofschoon de Heer a. snoek de rol van Orosman meesterlijk gespeeld, en ons niets te wenschen gelaten heeft, zijn de overige rollen, in dit treurspel voorkomende, meer of min gebrekkig uitgevoerd. - Juffrouw grevelink duide het ons niet ten kwade, wanneer wij haar betuigen, dat de meerderheid van het publiek meer vuur, meer zielewarmte, meer tragische edelheid, in de door haar vervulde rol van Zaïre, verwachtend en met regt verwachtend is geweest. Wij houden ons echter verzekerd, dat de bekwame kunstenaresse in staat zij, deze hoofdgebreken te doen verdwijnen. Wij zwijgen dus, en berusten gaarne in de hoop, dat deze wenk haar aansporen zal, door meer volmaakte uitvoering, onze bescheidene aanmerkingen in het vervolg te voorkomen.
De Heeren westerman en jelgerhuis hebben

{==574==} {>>pagina-aanduiding<<}
schoone oogenblikken gehad; doch wij hebben eene dikwerf gemaakte aanmerking moeten hernieuwen, namelijk: dat, wanneer deze beide kunstenaars te zamen en scène zijn, zij dan dikwerf de handeling onmanierlijk rekken; ook is het galmende in de stem des Heeren westerman soms hinderlijk. - De Heer van hulst heest ons weder bewijs van goeden wil gegeven: Corasmijn is echter, naar ons gevoelen, zijne rol niet. Een Egyptisch Sultan neemt gewis eenen in leeftijd meer gevorderden en meer geoefenden vertrouweling; dan deze geringe rolverschikking magtigde den Heere kamphuizen intusschen niet, den gebraden haan in den Harem van Orosman te komen spelen, door met een ridderzwaard in de vuist, tegen alle regelen van dramaturgie aan, voor dien Soudan zich te vertoonen; immers hij komt toch maar beleefdelijk eene uitwisseling van krijgsgevangenen daarstellen. Men dringt in eenen Harem zoo maar niet door; en deze door den Heer kamphuizen genomene vrijheid zoude men ligtelijk gasconnade kunnen heeten. Corasmijn werd bij deze gelegenheid door Nerestan zeker voor eenen kamerdienaar, en niet voor den vertrouweling des Sultans aangezien; daar hij hem het bovengemeld noodlottig zwaard in de hand duwde. Corasmijn wist overigens zeker niet, of het was hem mogelijk ontdacht, wie hij in dat oogenblik verbeeldde; anders zoude hij den windmaker denkelijk het zwaard voor de voeten geworpen hebben. Een krijgsgevangen, te midden van een' Harem, die een eersten Staatsminister tot zijn' degendrager, eigener gezag, benoemt.... regt komisch! - Het hindert ons geweldig, eenen zoo jarigen tooneelspeler, als de Heer kamphuizen, dusdanige verwijtingen te moeten doen; maar, waarom bezondigt hij zich tegen den dichter, de geschiedenis en het gezond
verstand?
Van de opgevoerde tooneelstukken, Fridolin, De zilveren Bruiloft, en De twistzieke Broeders, zullen wij niets zeggen. - Vele rollen zijn slecht geleerd geweest: met leedwezen hebben wij, onder andere, de pijnlijke oogenblikken gadegeslagen, id welke het geheugen van den Heere westerman eene drukke en hoorbare ondersteuning van den Sousfleur ontving.
Het zangspel Camille heeft vervolgens gediend tot entrêe voor onze zoo verdienstelijke tooneelkunstenaresse kamp-
{==575==} {>>pagina-aanduiding<<}
huizen. - Wat wij gevoeld, wat wij ondervonden hebben bij de schilderingen van moederlijke teederheid, welke zij zieltreffend ons in Camille voorgesteld heeft, laat zich bezwaarlijk beschrijven. De ondubbelzinnige en geestdriftige toejuiching van het publiek strekke haar tot bewijs harer welgeslaagde poging. Wij erkennen, meer dan eenmaal diep geroerd te zijn geweest door haar natuurlijk spel; vooral bij de meesterlijk gekaraktiseerde duo des derden bedrijfs: Neen, neen, geene moeder, enz.
De scherts opwekkende adams heeft, volgens hare gewoonte, de rol van Laurette allerliefst uitgevoerd; wij besparen tot een volgend artikel onze uitweiding over deze bekwame Actrice.
Ook de verdienstelijke majofski verdient onze hulde: met welke warmte, niet welke jeugdige losheid, heeft hij de rol van Marcelin niet vervuld! hoe juist is zijn aangename zang niet geweest! Hij heeft, onafgebroken, over het geheele eerste bedrijf een bezielend vuur verspreid, dat evenwel de Heeren struik en p. snoeck, blijkens hunne ijskoude wijze van voorstelling, niet heeft kunnen verwarmen. Lorédan en Fabio hebben ons veeleer Ijslanders dan levendige Napolitanen toegeschenen. - Met vermaak hebben wij den Heer neits intusschen als Alberti zien optreden: dat hij voortga zich in zijne volgende rollen meer en meer te oefenen; dat hij den raad van deskundigen niet in den wind sla; dat hij vooral aanhoudend voor zijne stem zorge, en het publiek zal, met herinnering aan vorige dagen, zijne pogingen weten te waarderen. - De Koren, welke merkelijk vermeerderd en verbeterd zijn, hebben zich allerloffelijkst gekweten. - Van het Orchest spreken wij met voordacht niet: mannen, als de Heeren hanssens, freubel, rauppe, scriwaneck, mann, ceulen, merlen, enz. zijn boven onzen lof verheven.
Thans naderen wij de laatste afdeeling van onze tegenwoordige taak. - Nadat de laatste fraaije Arlequinade van den zeer verdienstelijken van well, op nieuw, driemalen vertoond was, heeft het debut van den Heere la chapelle, eersten Elève van de Keizerlijke Akademie en van den beroemden gardel, Balletmeester van den Hollandschen Schouwburg, enz. enz. enz. plaats gehad. Wij hebben met

{==576==} {>>pagina-aanduiding<<}
genoegen dit luchtig voortbrengsel van dien eersten Elève gezien: het kondigt ons eenen in het vak van dans hoogst bekwamen, zeer geoefenden en smaakvollen kunstenaar aan; wij hebben zijne kiesche verdeeling van entrées, solo's, pas, &c. bewonderd, en met het publiek zijne oordeelkundige, schilderachtige schikkingen, groepen, enz. toegejuicht; dan wij hebben tevens naar de intrigue van de bevallige herderin of de standvastige windbuil vergeefs gezocht. Wie toch waren de personen, met deze rollen bedeeld? Opregt: wij weten, tot heden toe, kop noch staart aan dit product te hechten..... ja, wij moeten verklaren, dat ons de titel van Herdersballet, op het zoo breedvoerig aankondigingsbillet des Schouwburgs geplaatst, eenigzins gewaagd voorkomt; de meer zedige benaming van Divertissement ware inderdaad genoegzaam geweest. - Wij verwachten met levendig ongeduld een nieuw bewijs van het vernuft des Heeren la chapelle, en schorten tot dien tijd onze aanmerkingen over zijne bekwaamheid als pantomimist.
Mejuffrouwen polly, matrat, brulé, snoeck, en cambault, de jonge, hebben met de Heeren corniol en greive uitgemunt. Laatstgenoemde heeft in de sierlijke pas-menuet-à cinq met bevalligheid gedanst. - Wij moedigen den Hr. bretel aan, naar meerdere volmaking te dingen, en verwachten alsdan veel van hem.
Het Corps de Ballet, hetwelk mede vermeerderd is, verdient eene loffelijke melding; men kan geen meerder vlijt ten toon spreiden. Sedert een' geruimen tijd had het veel van deszelfs veerkracht verloren. Het verheugt ons dus buitengemeen, dat de Directie ook hierin verbeteringen heeft daargesteld.
Wij hebben den jongen, veelbelovenden van hamme gemist; zijne danseresse was met den Hr. nijs gepaard: misschien heeft eene ongesteldheid hem verhinderd, het feest bij te wonen. Nu, dat hij zich spoedig herstelle, en de plaats herneme, die hem met zoo veel regt toebehoort. De Hr. nijs kan een nuttig figurant zijn; dan met geweld gedurig als Coryphé te willen opkomen, zoude het anders welwillend en bedaard publiek weiligt eenmaal tot zeer gestrenge maatregelen kunnen doen besluiten. Gare!

G......t.


{==577==} {>>pagina-aanduiding<<}

Mengelwerk.

Proeve, over den invloed van natuurlijke en zedelijke oorzaken op 's menschen geest.

(Uit het Engelsch van den Heere g. gregory.)

Een Schrijver, die den verworven roem, mijns bedunkens, meer verschuldigd is aan zijn vernuft, dan aan zijn oordeel, heeft zijne pogingen aangewend, om de wetten, gewoonten en het staatsbestuur der volken af te leiden van den natuurlijken invloed der luchtstreke, ligging en grondsgesteltenisse (*). Dit bespiegelend stelsel kwam al te zeer overeen met den aard zijner landgenooten, om niet, als 't ware, blindelings gevolgd te worden, en ter onderschraging van hetzelve hebben de voorstanders van het Materialismus alhier (in Engeland) veel en wijdloopig geschreven.
De bewijzen voor deze stelling zijn meerendeels ontleend uit de schijnbare uitwerkselen van luchtstreek, dampkring en voedsel op den mensch. Koude, willen deze Schrijvers, trekt de vezelen zamen, maakt ze stijf, en vermindert derzelver gevoeligheid; hitte, in tegendeel, ontspant en verzwakt dezelve, mismaakt de kleur der huid, doet het ligchaam zwak en voor ziekte vatbaar worden. Bij schielijke overgangen van hitte tot koude, of van koude tot hitte, ondervinden wij, dat iets, van

{==578==} {>>pagina-aanduiding<<}
gelijken aard als deze uitwerksels, zich tot de ziel uitstrekt. Een vochtige of drooge dampkring heeft eenen zeer merkbaren invloed op onzen geest; en de veranderingen, daardoor veroorzaakt in de gezondheid onzes ligchaams, brengen nog het hare toe tot den invloed op de verstandelijke vermogens. - De uitwerksels der levenswijze, beweren zij verder, zijn zeer opmerkelijk. Gulzigheid en onmatigheid verstompen niet alleen het verstand en verwoesten onze fijnere aandoeningen; maar bijzondere soorten van voedsel, zelfs met matigheid genuttigd, wil men dat die uitwerking meer dan andere voortbrengen. Zoo heeft men beweerd, dat menschen, die meest van vleesch leven, doorgaans woest en wreed zijn; terwijl de zoodanigen, die voornamelijk moeskruiden eten, van een zachter en min oorlogzuchtigen aard bevonden worden (*).
Ondanks deze schijnbare bewijzen, zijn er redenen, die mij doen overhellen, om dien zoo geheel algemeen werkenden invloed van natuurlijke oorzaken op 's menschen geest in twijfel te trekken, en te gelooven, dat dit, over 't geheel, een zeer onzeker kenmerk van het nationaal karakter oplevert.
In de eerste plaats, weten wij zeer weinig, in hoe verre de ziel met het ligchaam verbonden zij en daarvan afhange. Vast gaat het, dat pijn de aandacht aftrekt, en ziekte het verstand verzwakt; doch wij hebben geen regt om te beweren, dat zwakheid van geest de natuurlijke gezellinne is van eene zwakke ligchaamsgeste tenisse. Eenige der kloekste geesten hebben zeer zwakke ligchamen bewoond, ja geleefd onder den druk van ziekte, pijn en zwakheid (†); terwijl het, aan

{==579==} {>>pagina-aanduiding<<}
den anderen kant, geheel niet vreemd is, weetnieten te ontmoeten van eene rustige en gezonde ligchaamsgesteltenisse. Misschien zal hetgene wij ondervinden, bij overgangen van koude tot hitte, enkel het uitwerksel wezen van eene kortstondige koorts, en zal de geest, zoo ras dezelve bekomen is van den eerslen schok, uit hoofde van de verwantschap, welke dezelve heeft met de zinnen, de gewone bekwaamheden kunnen gebruiken, hoedanig ook de staat des dampkrings moge wezen. Op dezelfde beginselen kan men rede geven van de uitwerkselen der buitensporigheid in eten en drinken, vergezeld gaande door eene soort van ziekte. Maar dat bijzondere soorten van voedsel eenige magt of invloed hebben op den geest, verder dan de zedelijke gevolgen, eene vermeerdering van lichaamsgezondheid vergezellende, is geheel van bewijs ontbloot, en wordt door zoo vele daadzaken wedersproken, dat er zich reden opdoet om te gelooven, dat deze veronderstelling enkel gebouwd is op eene ingebeelde overeenkomst.
Ten tweede. Toegestaan zijnde, dat de ziel in vele opzigten van het ligchaam afhangt, is nogtans het laatste begaafd met een zich schikkend vermogen, en heeft eene geschiktheid om het natuurlijk temperament onder alle luchtstreken te behouden (*). Ik begrijp, dat er geene proeven zijn, dat, terwijl het ligchaam in eenen gezonden staat blijft, de ziel natuurlijkerwijze kan beschadigd worden. Nu geniet de mensch gezondheid en sterkte onder meest alle luchtstreken; schoon het eenigen tijd vereische, om het ligchaam aan verschillende te gewennen.
Ten derde. Het onderscheid der luchtstreke kan alleen wilde volken aandoen: want de uitwerksels kunnen bij beschaafde volken tegengegaan worden; en geschiedt zulks doorgaans. Er zijn middelen, om in heete luchtstreken

{==580==} {>>pagina-aanduiding<<}
de gematigde gesteldheid des ligchaams te bewaren; men houdt daar eene verkoelender levenswijze, meer vruchten en moeskruiden gebruikende, en minder verhittende of sterke dranken, dan in die gewesten, welke meer poolwaarts liggen. (Ik spreek van landen, die langen tijd door het zelfde volksras bewoond zijn: onze Engelsche volkplantingen zijn geene hier voegende voorbeelden; deze zijn van eene te late vestiging, om de zeden des moederlands vaarwel gezegd te hebben.) Aan den anderen kant zijn in koude luchtstreken het gebruik van vuur en eene warme kleeding de plaatsvervangers van een droogen dampkring en eene koesterende zon. Een inwoner van Groot-Brittanje kan, in zijn eigen land, zoo weelderig leven als te Konstantinopel of in Bengale.
Ten vierde. De opgenoemde natuurlijke beginsels kunnen, ten hoogste genomen, alleen aangemerkt worden als voorbereidende oorzaken; zij kunnen geene denkbeelden geven. Nu zijn de denkbeelden, als 't ware, elkanders voortbrengsels. Al onze redenering bestaat in de vergelijking, al onze verbeelding in het zamenparen van denkbeelden. De meestvermogenden der driften, gierigheid en eerzucht, hangen af van deze zamenvoeging der denkbeelden (*), en deze worden gewijzigd door opvoeding en gewoonte. Natuurlijke oorzaken kunnen, uit dezen hoofde, weinig uitwerkings baren op de zeden en gewoonten; zij kunnen alleen de ziel in eenen staat brengen, dat dezelve geschikter is om deze denkbeelden aan te nemen dan andere: maar de eerste uitvindingen, de eerste beginsels van wetenschap, onder een volk ingevoerd, zullen, op welk eene wijze ook daargesteld, dadelijken invloed hebben op den volksaard.
De Heer hume heeft zeer naauwkeurig opgeteld verscheiden treffende voorbeelden, ter bestrijding des stelsels van montesquieu en diens aanhangers. Zoo, bij

{==581==} {>>pagina-aanduiding<<}
voorbeeld, merkt hij op, dat er eene eenparigheid van zeden plaats grijpt door het geheele wijduitgestrekte rijk van China, schoon de luchtstreek grootelijks verandert; terwijl de wetten en gewoonten van kleine, aan elkander grenzende staten van elkander grootelijks en wezenlijk verschillen. De slavernij der schoone sekse is dezelfde in Rusland als onder de warmer luchtstreken van Azië, alleen verschillende zoo als zij gewijzigd wordt door de Mahomethaansche of Christelijke Godsdienstleere. Deze gewoonten, die aangenomen zijn door uitgestrekte landstreken, schijnen blijkbaar door derzelver bewoners van elkander ontleend. - Een niet minder beslissend bewijs is, dat er opmerkenswaardige verscheidenheden plaats grijpen in de zeden van volken, die te gader leven, doch wier bijzondere wetten en gewoonten naauwe verbindtenissen verbieden. Dit blijkt voorbeeldelijk in het verschil tusschen de Turken en de geboren Grieken, die onder hunne heerschappije leven. De Joden zijn eenparig dezelfde, hoe wijd zij ook verstrooid mogen wezen. Een kind, van de ouders afgenomen, zal niets hebben van de bijzondere geaardheid zijner landgenooten. Een Janitsaar is dezelfde, 't zij in Griekenland of in Arabie geboren: en hieruit ontstaan de tot bijzondere beroepen geschikte karakters.
Waren nationaal vernuft en zeden afhankelijk van natuurlijke beginsels, zoo lang het voedsel, de luchtstreek enz. dezelfde bleven, dan mogten wij verwachten, dat de inwoners eens lands dezelsde geaardheid zouden blijven behouden: nogtans zien wij, dat zeer schielijke staatsomwentelingen eene geheele verandering in zeden ten gevolge hebben: en die volken, welke hunne oude burgerlijke inrigting blijven behouden, worden zeldzaam door overvoering naar elders veranderd. De Canadiaan en de Bostoniaan waren bij den vrede des jaars 1763 zoo verschillend als bij de eerste bevolking dier landen. Welk eene gelijkenis, welk eene betrekking hebben de hedendaagsche Gricken met de vrije en beschaafde voorvaderen?

{==582==} {>>pagina-aanduiding<<}
Gelijken de Italianen van dezen tijd op de dappere en grootmoedige Romeinen? Waar zijn de woeste Lombarden te vinden? Waar de Gaulen, de Franken, de vermeesteraars van Rome? Hoe wijdverschillend zijn de zeden der Britten niet geweest vóór en na de vermeestering door de Romeinen, vóór en na den inval der Saksen en de Normansche vaststelling! - Men raadplege de geschiedenis der meeste volken; men zal dergelijke omwentelingen ontwaren.
Wij moeten, derhalve, ter oplossing van het verschijnsel des volkskarakters, naar andere beginsels uitzien. In de eerste plaats, wil ik alle wijze van invloed aan grond en luchtstreek niet ontzeggen; maar die invloed, beweer ik, oefent zich alleen uit door middel eener zedclijke oorzaak. Een vruchtbaar land zal gewis traagheid en weelde kweeken, dewijl er weinig arbeids en vlijtbetoons vereischt wordt om levensonderhoud te bekomen; eene gesteltenis, welke dikwijls een willekeurig landsbestuur ten gevolge heeft. Op gelijke wijze zal een dor en onvruchtbaar land de inwoners tot vlijtbetoon en het uitharden van moeijelijkheden geschikt maken, een geest van verhuizing en koophandel opwekken. Nogtans zijn er, wat de aankweeking der geestvermogens betreft, voordeelen, bijzonder eigen aan beide de opgemelde landsgesteltenissen. Indien de tijdruimte, welke een vruchtbare grond en zachte luchtstreek verschaffen, gunstig is om bespiegelende weetgierigheid te voldoen, zal de onvruchtbaarheid van kouder streken den geest tot uitvinding scherpen, en alle de zielsvermogens tot werkzaamheid oproepen.
Ten tweede. De ligging zal uitwerking baren in de vroegste standen der maatschappije. Eene nabijheid aan de zee doet de inwoners tot handel, gastvrijheid, en gevolgelijk tot zekere mate van beschaafdheid neigen. Binnenlandsche ligging doet de volken doorgaans naijverig en gierig van neiging worden. Het eigenaardig uitwerksel van den arbeid en het bezwaar, waarmede zij hun

{==583==} {>>pagina-aanduiding<<}
levensonderhoud bekomen, wekt hen ten landbouw op. De Germanen zullen, door hun als 't ware in 't midden liggen, dikwijls zich in oorlog gewikkeld vinden. Zij zullen daarom, naar alle waarschijnlijkheid, altoos een krijgshaftig volk blijven; en het gebrek aan koophandel (welke de overtollige handen, of die niet noodig zijn in den akkerbouw, werk verschaft, en alzoo de weelde van andere landen invoert) zal tot dit einde medewerken. Een bergachtig land en lange zomer geven aanleiding tot het herdersleven; lange nachten en opgeslotenheid van plaats noodigen tot denken en letteroefeningen uit.
Plaatselijke omstandigheden zullen ook op de kunsten invloed hebben. De Oostersche bouwtrant (oneigenlijk de Gothische geheeten) is eenparig dezelfde, en volgt de takschietingen der boomen; naardemaal het land waar dezelve de geboorte ontving, overvloed van houtgewas heeft. Der Egyptenaren bouwtrant is van een vaster aard: dewijl er in Egypte weinig houts gevonden wordt, waren alle de voornaamste gebouwen van steen. De drift, om te bouwen, steeg in Egypte, van wege de uitstekendheid der steengroeven daar te lande, tot eene verbazende hoogte op. Koning cleops liet zijne dochter eene hoere worden, opdat dit hoerenloon hem in staat zou stellen tot het bouwen eener piramide: zij verkreeg naderhand genoegzame schatten om zelve eene piramide te stichten (*).
Ten derde. Die gebeurtenissen, welke wij met den naam van toevalligheden bestempelen, onafhankelijk van natuurlijke oorzaken, doen de bijzondere wetten en staatkundige inrigtingen der meeste volken ontstaan De wetten en gewoonten hebben dikmaals geen beter oorsprong dan de grillige opvattingen der eerste grondvesteren; of zij zijn gewijzigd door een ander volk, 't geen, daarop aanval-
{==584==} {>>pagina-aanduiding<<}
lende en overwinnende, eene nieuwe schikking maakt in de staatsgesteltenisse. Een man van vernuft staat op, en krijgt genoegzaam gezag om eenen staat te hervormen; en geschiedt zulks menigmalen in overeenkomst met diens vooropgevatte begrippen. Athene en Lacedemon werden naar zeer verschillende wetten geregeerd, schoon digt aan elkander liggende. Welk eene overeenkomst hadden de wetten van lycurgus met grond of luchtstreke?
Ten vierde. Het invoeren van bijzondere kunsten en wetenschappen moet eene sterke uitwerking gebaard hebben in het vormen van volkszeden en in het wijzigen van volksdriften en najagingen. Een groot vernuft in gunstige tijdsomstandigheden ten tooneele tredende, zal de bijzondere neiging van diens geest van veel gewigts zijn om die zijner landgenooten te bepalen, die eerst hém zullen volgen, en vervolgens elkanderen. Dus hebben de meeste volken eene manier in hunne wetenschap zoo wel, als in hunne kleeding.
Ten vijfde. Ik heb reeds aangeduid, dat koophandel en kunsten de volken van onderscheidene luchtstreken aan elkander gelijker doen worden. Ik voeg er nevens, dat zedelijke oorzaken menigwerf natuurlijke uitwerksels baren. De vordering in handwerkelijke en werktuigelijke kunsten vermindert den arbeid, werkt mede tot het ontkrachten der vlijtige uitvinders, en brengt, met den tijd, traagheid en weelde voort.
Ten zesde. De aard des staatsbestuurs, welke wij gezien hebben dat meestal van toevalligheden afhangt, wordt algemeen erkend, meer dan eenige andere oorzaak, op de volkszeden in te vloeijen. De Gemeenebestregering is gunstig tot het aankweeken van redenaars, staatkundigen en wijsgeeren. Een krijgshaftig volk schept genoegen in schouwspelen, prachtige tentoonstellingen en tooneelvertooningen (*). De volken van In-
{==585==} {>>pagina-aanduiding<<}
dië, die onder het willekeurigst juk gekromd gaan, staan voor de lafhartigste des geheelen aardbodems te boek. De Indiaan heeft niets, 't geen hij zijn eigen kan noemen: zijn veld, zijn vee, zijn schat, zijn gezin, zijn leven staan bloot om alle oogenblikken te worden opgeeischt; hij moet ze overgeven aan den eersten bevelenden dienaar zijns Souvereins, die hem dezelve opzegt. Eene hebbelijke zorgeloosheid en ligtzinnigheid is het gevolg van dezen onbestendigen staat; zijne driften hebben geene gelegenheid om te rijpen en kracht te krijgen; hij durft zijn hart op niets stellen, en moed wordt geboren uit eenige sterke toegenegenheid, welke ons aandrijft om een voorwerp waardig te keuren om er naar te streven, met gevaar van de opoffering van andere genietingen. De man, die geene sterke neigingen, geene vaste verknochtheid heeft, zal nimmer zijn persoon in gevaar stellen; daartoe moet eene beweegreden, daartoe moet een voorwerp wezen, dat voorwerp moge soms ingebeeld zijn; hierin bestaat de geestdrift des moeds. Elk wijsgeer weet, hoe hebbelijkheden worden ingevoerd, en hoe vooroordeelen door navolging aangroeijen. Wanneer, in een of twee gevallen, een man zich in de gelegenheid gevonden heeft om zijn leven weinig te
rekenen, of eene ongevoeligheid voor smart te betoonen, zal dit zijn besluit wederkeeren, zelfs dan, wanneer de beweegreden min gewigtig is. De natuurlijke of liever hebbelijke moed der Engelschen heeft men verheven boven dien der Franschen, en niet zonder grond, indien wij den aard van beider regeringen nagaan (*). De ernsthaftigheid en de

{==586==} {>>pagina-aanduiding<<}
sterke driften der Spanjaarden zijn misschien een overblufsel van die vrije gesteltenis, welke zij voorheen genoten, verhoogd door de geestdrift, welke hen bezielde in den strijd met de Mooren. Gewoonten, wijze van denken, eenmaal vastgesteld, blijven bewaard, eenigen tijd nadat de oorzaken hebben opgehouden te bestaan.
Indien de voornaamste aanmerkingen, in deze Proeve medegedeeld, voor bondig erkend worden, dan volgt, dat zeer weinig van de zeden, de kunsten en de beschaving afhangt van de werking der hoofdstoffen, of de vo rtbrengsels des gronds; en de reden blijkt duidelijk, waarom alle beschaafde volken zoo zeer aan elkander gelijk zijn. Indien, verder, natuurlijke oorzaken zoo sterk kunnen tegengewerkt worden door zedelijke; indien een inwoner van Brittanje niet meer dezelfde is als ten dage des invals van julius caesar, maar van een naakten wilde gehard door het verduren van allerlei weder, veranderd is in een verwijfd inboorling van warmer luchtstreke, en door kunst die zelfde zachtheid van gesteltenisse en levendigheid van geest kan verkrijgen, - zoo volgt, dat voorzigtige wetten en behoorlijke achtgeving der regeringen de zeden der natien kunnen vormen bijkans naar haar welgevallen. Hieruit volgt ook, dat wij, bewust hoe zeer verbetering en deugd van onszelven afhangen, ons niet moeten laten ontmoedigen door hersenschimmige bespiegelingen, maar, wat ook luchtstreek en ligging vermogen, ons beijveren om die volmaaktheid te bereiken, naar welke het onze pligt is te streven.


{==587==} {>>pagina-aanduiding<<}

Geboorte van eene zeer wanschapen vrucht, en beschrijving en afbeelding van dezelve.

Door J.H.J. Wellenbergh, Vroedmeester in 's Hage.

Op den 14den van Bloeimaand 1812, des namiddags ten 3 ure, werd ik verzocht te komen bij de huisvrouw van J.R...., wonende in den Haag. Deze vrouw, oud 30 jaren, was in de 8ste maand harer eerste zwangerheid, en bevond zich, sedert dien morgen, in barenspijnen. Devroedvrouw, welke haar bijstond, gaf te kennen, mijne hulp te hebben ingeroepen uit hoofde der naauwte van het pelvis, alsmede wegens de moeijelijke en slechte positie, in welke het kind zich voordeed. Ik onderzocht, in hoe verre dit een en ander grond hadde, en bevond het volgende: de partes genitales waren droog, eng en rigide: de ruimte van het pelvis scheen mij toe natuurlijk gevormd te zijn, en in het orificium uteri vond ik den regter schouder van het soctus, en wel in de vierde positie van baudelocque, hetwelk gemakkelijk te erkennen was, alzoo het liquor amnios was afgeloopen. De pijnen hadden, na de ontlasting van hetzelve, sints welke nu reeds twee men verloopen waren, opgehouden; en daar er gevolgelijk, zonder vrees voor toevallen, geene indicatien tot het toebrengen eener spoedige hulp aanwezig waren, zoo besloot ik het oogenblik af te wachten, waarop dezelve zich behoorlijk zouden voordoen. - Ten 5 ure had dit plaats, en wel in zoodanige mate, dat ik nu met vertrouwen hare verlossing ondernam. Ik stelde de vrouw omtrent haren staat gerust, vleide haar met eene spoedige bevalling, en, na haar eene positie, in

{==588==} {>>pagina-aanduiding<<}
tegennatuurlijke gevallen voorgeschreven en meest gebruikelijk, te hebben gegeven, bragt ik de regter hand in den uterus, en voerde met dezelve de voetjes van het foetus, welke in de linker zijde lagen, zonder veel moeite naar buiten. Zij gaven mij, door eene blijkbare beweging, kennis van het leven der vrucht. Naauwelijks waren deze geboren, of ik bespeurde een weinig meer moeijelijkheid in den voortgang der geboorte, die echter weldra door eenige vermeerdering mijner pogingen werd weggenomen; doch niet gering was mijne verwondering, toen ik, de funiculus umbilicalis willende gaan onderkennen, dezelve niet aanwezig, maar, op eenen duim afstands van den umbilicus, afgescheurd, en hare plaats ingenomen vond door eenen aanmerkelijken bundel ingewand, die van zelve naar buiten gevoerd werd. Daar er geene haemorrhagia plaats had, (welke men anders in dusdanig geval zeker had moeten veronderstellen) zoo ging ik, zonder overhaasting, en met de vereischte voorzigtigheid, voort in de verdere ontw kkeling van het foetus. Toen ik den linker arm, welke aan de ossa pubis moest beantwoorden, welde degageren, ontwaarde ik, dat deze insgelijks ombrak; het hoofd volgde eindelijk zonder moeite, op de geringste mijner pogingen, alzoo hetzelve geen cranium had. Het kind, hetwelk geheel misvormd was, moest, natuurlijkerwijze, door de beleedigingen, welke dit, zoo weeke en alleen door de huid gedekte, hersengestel in de geboorte ondervond, omkomen, en werd dus dood ter wereld gebragt. De uterus trok zich naar behooren te zamen, en alzoo de placenta geheel los lag en er geen funiculus umbilicalis aan konde bespeurdworden, zoo nam ik dezelve weg, en verzorgde verder de moeder; - en hiermede was deze verlossing, gedurende welke de lijderesse bijna over geene smarten geklaagd had,
binnen den tijd van 8 minuten, op eene voor haar allergelukkigste wijze, ten einde gebragt. - Deze vrouw had zich, gedurende haren zwangeren staat, aanhoudend

{==589==} {>>pagina-aanduiding<<}
in volkomen welstand bevonden, en geene buitengewone physieke of morele aandoeningen, welke men soms als oorzaken van de misvorming harer vrucht zou kunnen opgeven of aanmerken, ondergaan. Hare herstelling was overigens allervoorspoedigst; zoodat ik, ondanks mijne aanmaning, op den zesden dag bevond, dat zij reeds hare kraamkamer verlaten had. - He geen bij deze verlossing voornamelijk opmerkenswaardig is, is de scheuring der funiculus umbilicalis, veroorzaakt door de ongemeene kortheid van dit deel, als hetwelk, gelijk wij naderhand zien zullen, slechts 4 duimen lengte had. Deze doorscheuring kan, te meer daar dezelve van geene bloedstorting verzeld ging, als de heilzaamste gebeurtenis worden aangemerkt; immers zoude deze zoo geheel buitengewone kortheid bij de verlossing zeker zijn miskend geworden, en gevolgelijk, bijaldien de gezegde verdeeling niet, gelijk gezegd is, van zelve geschied ware, zou de omkeering van den uterus, of de losrukking der placenta, daarvan het onafscheidbaar gevolg geweest zijn; - beide toevallen, die de verschrikkelijkste gevolgen, als stuipen en bloedstortingen, met zich voeren, en waarschijnlijk de moeder, op eene ellendige wijze, zouden hebben doen omkomen. Avon (*) deelt ons, te dezen aanzien, een geval mede van eene wending, waarbij hem dekortheid der funiculus umbilicalis door toevallen bekend werd. ‘Dezelve had,’ dus luidt zijn verhaal, ‘de lengte van ¼ Duitsche el: alles ging wél bij de verlossing, tot dat de billen van het kind in de holte van het pelvis daalden, als wanneer de lijderesse over buitengewone pijnen begon te klagen, en bij het verder
voortzetten zijner pogingen, stuipen bekwam, vergezeld van bloedstorting; hij vermoedde eene omslingering der navelstreng, onder-
{==590==} {>>pagina-aanduiding<<}
zocht zulks, en vond eene zeer gespannen en korte streng. Hij bragt hierop, hoewel met veel moeite, eene middelmatige gewone schaar, welker punten met papier omwonden waren, naar binnen, en doorsneed, zoo hoog mogelijk, de streng; waarop het kind zeer spoedig en levend ter wereld kwam.’
Men leert uit deze waarnemingen, van hoe veel gewigt het is, bij eene wending, omtrent de streng opmerkzaam te zijn, en, inge al het bovengezegde verschijnsel zich daarbij voordoet, dadelijk te trachten de reden daarvan op te sporen, en, zoo dezelve in de kortheid der streng bestaat, deze alsdan in tijds door te snijden, of, indien de inbrenging van eenig werktuig ondoenlijk is, gelijk bij mijne waarneming het geval was, deze verdeeling alsdan met de hand te beproeven, ten einde te voorkomen, dat het leven der moeder niet in de waagschaal gesteld worde.

Beschrijving van het soetus.

Het foetus, waarvan ik met moeite bezitter werd, deed ik naar mijne woning brengen, en vond, bij een naauwkeurig onderzoek, hetwelk ik met den Heer Professor de riemer, dien ik ter bezigtiging van hetzelve had uitgenoodigd, ondernam, de navolgende bijzonderheden: Aan het hoofd ontbrak het cranium bijna geheel. De hersenen, welke naar eene homogene zelfstandigheid geleken, vertoonden zich zeer week, met water omringd, en hingen in eenen zak, gevormd door de huid, welke het ontbrekende cranium moest bedekken, op den rug. Er waren noch oogen noch oogkuilen aanwezig; zijnde de plaatsen, daartoe anders door de natuur verordend, alleen door de huid gedekt. Ook bestond er geen neus, en waren de beide opperkaaksbeenderen en onderste sponsbeenderen naakt en naar buiten omgekruld, zoodat dezelve een gespleten palatum uitmaakten. De bovenlip ontbrak almede; doch de onderlip, wangen en kin waren aanwezig, en wel gevormd; gelijk mede de ooren, bij

{==591==} {>>pagina-aanduiding<<}
welke alleen op te merken viel, dat het linker veel hooger geplaatst was dan het regter. Aan de linker zijde van den hals vertoonde zich eene opening, die, als met eenen zoom omtrokken, zich uitstrekte over de linker borstholte, gaande verder door de buiksholte van die zelfde zijde, en eindigende omtrent twee vingerbreedten boven de ossa pubis. Het voorste gedeelte der ribben aan deze zijde, alsmede het sleutel- en borstbeen, ontbraken geheel. De viscera abdominalia waren door de bovengezegde opening zigtbaar naar buiten getreden, in dier voege dat de aesophagus, bedekt door de glandula thymus, zich uitstrekte langs de voorzijde van de borst, over de linker long heen, tot in de maag. Dit ingewand, benevens de lever en milt, lagen geheel buiten den buik, zoo wel als de tractus intestinorum, die eenigermate verward was, en zich verloor, doordien het colon zich in het gesloten gedeelte der buiksholte boog. De navelstreng, die nog voor een gedeelte gehecht was aan de uitwendige bekleedselen, had de lengte van één duim, en maakte, met het overige gedeelte, dat zich aan de placenta bevond, vier duimen uit; hetgeen aanmerkelijk verschilt van de gewone lengte, als welke 20 à 22 duimen inhoudt, en zelfs in enkele gevallen, zoo als door morlanne en anderen is waargenomen, zich wel eens tot de lengte van 5 voeten uitstrekt. De linker arm met deszelfs schouderblad was mede niet aanwezig, en de plaats, waar zich dezelve had moeten bevinden, alleen met huid bedekt. Aan de regter hand waren de duim-, wijs- en middelste vingers allernaauwst vereenigd, en aan hunne basis met elkander als ineengesmolten. De ringvinger, welke ook eene bijzondere gedaante had, was op het eerste kootje als aangezet, en eindigde zeer spits met eenen gepunten nagel, even als die der vogelen. Aan de buitenzijde van dezen vinger
was nog een aanhangsel, hetwelk ook met eenen nagel scheen bedekt te zijn. De partes genitales waren meer dan natuurlijk ontwikkeld, en, het praeputium voor een gedeelte ontbrekende, vertoonde zich de glans;

{==592==} {>>pagina-aanduiding<<}
de testiculi bevonden zich niet in het scrotum. Voor het overige waren de onderste ledematen wel gevormd. Toen wij de borstholte van het pleura ontdaan hadden, vonden wij dat het hart aan de regter zijde gelegen was, met de punt naar de ribben gekeerd. De placenta was, voor eene vrucht van acht maanden, die de gewone grootte had, zeer aanmerkelijk, alzoo hare kleinste diameter 7, en hare grootste 9 duimen inhield.
Het wanschepsel, van hetwelk wij eene beschrijving en afbeelding gegeven hebben, levert ons een nieuw en zigtbaar bewijs op, dat de natuur, steeds zoo wijs en doelmatig, als geregeld en eenvormig in haren loop, echter wel eens haren gewonen weg mist, en in afdwalingen vervalt, die de verwondering tot zich trekken. Vele voorbeelden vindt men van het bestaan van menschelijke en andere wangedrogten aangeteekend, doch niet alle dragen den stempel van waarheid; vele zijn er echter en verwonderenswaardige, aan wier echtheid wij niet behoeven te twijfelen. Ook heeft men slechts de Kabinetten van Natuurlijke Historie te doorloopen, om derzelver bestaan bewaarheid te vinden. Weinige echter zal men er in die allen ontmoeten, waarbij de natuur zulke grove, zigtbare en menigvuldige afwijkingen in een zelfde voorwerp begaan heeft, als wij bij dit foetus hebben waargenomen. Het dacht mij daarom voor den natuurkundige der moeite waardig, er eene beschrijving van te geven, vergezeld van eene naauwkeurige afbeelding, tot aantooning van alle de opmerkelijke bijzonderheden, welke zich, bij het onderzoek, aan ons hebben voorgedaan.
Overigens zullen wij ons hier niet inlaten in eenig onderzoek, nopens de bronnen der krachten, die soms over de eeuwigdurende wetten, welke de natuur zich heeft voorgeschreven, heerschappij voeren, en alzoo de goede orde, naar welke zij alles ten beste bestuurt, verstoren. Of deze moeten gezocht worden in eene sterk getroffene verbeelding der moeder, dan in een gebrek of overvloed van vormingskracht, of wel in andere oorzaken,

{==t.o. 593==} {>>pagina-aanduiding<<}


{== afbeelding 
	
Verklaring der verkleinde afbeelding.



Fig. 1.



A. De zak, door de huid gemaakt, waarin de hersenen en het vocht van den hydro-cephalus zijn opgesloten.

BB. De onderste sponsbeenderen  }  naar buiten omgekruld.

CC. De opperkaaksbeenderen  }  naar buiten omgekruld.

D. Het gespleten verhemelte.

E. De uvula.

F. De tong.

G. Het regter oor, veel lager geplaatst dan het linker.

H. Het begin van de spleet, door de natuur gevormd.

I. De aesophagus, aan de linker zijde van den hals gelegen, en gaande over de linker long.

K. De glandula thymus, welke den aesophagus bedekt.

L. De lever.  }  Alle deze ingewanden waren buiten den buik gelegen.

M. De maag.  }  Alle deze ingewanden waren buiten den buik gelegen.

N. De milt.  }  Alle deze ingewanden waren buiten den buik gelegen.

O. Een klierachtig ingewand, onder de maag. gelegen.  }  Alle deze ingewanden waren buiten den buik gelegen.

PPP. De dunne en dikke darmen.  }  Alle deze ingewanden waren buiten den buik gelegen.

Q. De funiculus umbilicalis, afgescheurd.

R. Het praeputium, hetwelk, voor een gedeelte gemist wordende, de glans doet zien.

S. De misvormde ringvinger.

T. Het aanhangsel, dat zich aan den ringvinger vertoonde.

U. De duim- wijs- en middelste vingers, welke geheel aan elkander gegroeid waren.



Fig. 2.



AA. De opening, door de natuur gevormd, strekkende zich uit van den hals tot omtrent een duim breedte boven de ossa pubis.

BB. De zoom, die de natuurlijke opening omtrekt.

C. De afgesneden aesophagus.

D. De linker long, van het pleura ontdaan, zigtbaar.

E. Het hart, met deszelfs regter oor in de regter borstholte gelegen, met de punt naar de ribben gekeerd.

FF. De nieren.

G. De aorta.

H. Het afgesneden gedeelte van het colon.==} {>>afbeelding<<}
    


{==593==} {>>pagina-aanduiding<<}
kan met geene de minste zekerheid bepaald worden; wij willen alleen, omtrent deze spelingen der natuur, nog aanmerken, dat dezelve zich niet alleen tot het voortreffelijkste en meest zamengestelde schepsel bepalen, maar dat ook van deze afwijkingen de dieren niet zijn uitgesloten; ja, dat dezelve zich dikwijls tot in de eenvoudige en onbezielde gewrochten der nature voordoen, bij welke men, buiten allen twijfel, geene getroffene verbeelding, als oorzaak van deze misvorming, kan veronderstellen.
Wij gelooven deze korte verhandeling niet beter te kunnen besluiten, dan met de navolgende woorden van een van Duitschlands beroemdste Geneeskundigen (*), die van den invloed der verbeelding op de gedaantevorming van het foetus zegt: ‘Menschen! zoekt de oorzaken in bijkomende omstandigheden, in eene tegennatuurlijke drukking, ligging, en gebrek aan toevloed der sappen, en, indien gij wilt, zoekt dezelve liever in de eerste kiem, welke in hare behoorlijke ontwikkeling daartoe genoegzame hindernissen ondervindt, eer zij tot rijpheid komen kan, dan geenszins in de verbeelding.’





{==594==} {>>pagina-aanduiding<<}

Beschrijving van het karnaval te Rome.

In eenen Brief van den Heer Millin aan den Heer langlès.

(Vervolg en slot van bl. 559.)

Wij verwonderen ons, hoe het vernuft der Grieken, in hunne zamenstellingen, 's menschen natuur met die van verscheiden dieren heeft weten te vereenigen. De

{==595==} {>>pagina-aanduiding<<}
Zanggodin van het Karnaval had, dit jaar, dergelijk een mengelmoes ingeblazen. Zij had, wel is waar, geene Centaurussen en Tritons ter baan gebragt; doch dikmaals zag men in eene kales twee menschen voorbijrijden in zijden kleederen en eene dikke das, waarvan de eene een ezels- en de andere een kalkoenshoofd had, de eene een dichtstuk, de andere een muzijkpapier in de hand hield. Ik weet niet, of de zamenvoeging dezer dieren toevallig of voorbedacht was; doch zij konden beschouwd worden als een zinnebeeld, herinnerende, dat onkunde bijkans altijd met verwaandheid hand aan hand gaat.
Alle standen verschenen op dit vrolijk tooneel, en werden er vertoond: de Advokaat las er zijne pleidooijen voor, de Prokureur dikteerde pleitstukken aan zijn' klerk, de Deurwaarder deed er regtsvorderingen, de Toovenaar zeide goed geluk, de Arts gaf zijne voorschriften, de Kwakzalver veilde zijne geneesmiddelen, de Kruidenverkooper verkocht zijne wondkruiden, de Apotheker bood zich ter klistering aan, of stampte in den vijzel. Men zag er bij elkander boeren uit Abruzzo, Frascati en het geheele veld van Rome, dolende Ridders, Sultans, Grieken, visschers, Napolitaansche matrozen, bedelaars, verlamden, blinden, den Scoparo met zijne bezems en risten knoflook belast, de Pifferari met hunne zakpijpen, veedrijvers met een geiten- of lamsvel bedekt, minnen met wassen poppen in de armen: velen dezer gemaskerden droegen opgebakerde katten en honden, die er aldus zeer kluchtig uitzagen. Eene Gouvernante hield eene pop aan den leiband; en dit lieve kind was de vrouw van eenen Facchino (pakdrager) van het Spaansche plein, eene soort van nagemaakt wanschepsel, zeventig jaren oud, hetwelk een vervaarlijken tandeloozen mond opendeed, om pasticcerie te bedelen. Onmogelijk kan ik het getal der eigenschappen bepalen, welke elk verzonnen had: deze droeg eene zeer groote brandende stoklantaarn, zoo als die, waarmede men 's avonds langs de straat gaat; anderen droogen parapluien zonder linnen en taf; eenigen

{==596==} {>>pagina-aanduiding<<}
hielden een ontzaggelijk grooten vergulden hertshoren in zegepraal omhoog; anderen droegen waaijers van zes voeten, waarop geschilderd stonden de wedloop der paarden, het krioel van het Karnaval, en andere onderwerpen, op de gelegenheid slaande.
Niemand kan op de Corso te paard rijden; alle deze gemaskerden zaten op de stoepen, gingen te voet, reden rond in koetsen of kalessen, of vervulden zeer groote wagens: want alle de rijtuigen der stad zijn thans verhuurd en in beweging, en meer of min bezet met gemaskerde of niet gemaskerde lieden. Men zag er niet, als voorheen, mythologische en historische wagens, prachtig beladen met fabelgoden, met helden der geschiedenis en zinnebeeldige wezens; deze heerlijke pantomimen werden, om derzelver goeden smaak en rijkdom, somtijds waardig gekeurd, door bekwame meesters geteekend en in plaat gebragt te worden; en elk verkoos de rol, voor welke hij zich best berekend oordeelde. Doch deze schitterende maskeraden hebben altijd iet ongevalligs; de geest der Romeinen is tot guiterij en zelfs tot schimpen genegen, en dikmaals gebeurde het, dat Pasquin apollo zonder geest vond, venus zonder schoonheid, de Gratien zonder bevalligheden, en jupiter zonder majesteit. Bij wijlen veroorlofde hij zich nog onbescheidener aanmerkingen omtrent de kuischheid van diana en de wijsheid van minerva. Geen andere dan vulcaan was, naar de meening van dien onverbiddelijken bediller, behoorlijk afgebeeld; hij werd altijd gespaard.
Dit jaar heeft men geene mythologische woordenboeken noodig gehad, noch de Iconologie van ripa, om de rol van elke personaadje te verstaan; geen rijtuig had een attribut, maar derzelver verscheidenheden en sieraden leverden eene aangename afwisseling op. Eenige kalessen waren keurlijk versierd met goud- of zilvergazen festonnen; de paarden waren getooid met tuigen met metalen platen, den kop met flodderende panassen overdekt, en klingelende bellen aan den hals. Onder andere viel

{==597==} {>>pagina-aanduiding<<}
mijn oog op eene kales, zoo wel als de paarden, aardig behangen met rozekransen, en opgevuld met maskers in zwarte domino's; vele wagens waren bedekt met laurier-, of met groote citroen- of oranjetakken, natuurlijk met zeer groote vruchten beladen. Eenige kalessen (carrattelles) vertoonden de kluchtigste verzameling: dikmaals zijn de eigenaars alleen ongemaskerd, en de knechts hebben verlof zich te vermommen; gemeenlijk is de koetsier in vrouwengewaad; zijn onbeschoft voorkomen verwekt gelach; welhaast ontmoet die koetsier vrienden, welke hij bij zich doet opzitten. Het zelfde voorregt genieten, op dezen dag, de lakkeijen; elk vermaakt er zich mede, dat zijn rijtuig vol volk is. Ligt kan men denken, dat de toevallige ontmoetingen de misselijkste vereenigingen moeten uitwerken; dikmaals zijn zulke ontmoetingen voorbedacht. Ééne kales werd gemend door een ouden koetsier en Ciociara, met een Romeinschen waterhond tusschen zijne beenen; de knechts zaten binnen-in in groot liverei, en de heeren, en Quaqueri vermomd, stonden achterop.
Niet minder bezienswaardig is het vertoon der stoepen, dan dat op den weg van de Corso. Inzonderheid verzamelen voor het paleis Ruspoli de elegantste vrouwen van het eerste aanzien, maar niet minder die uit de mezzo ceto (den burgerstand), netjes en Ciociara gekleed, of in domino's van verschillende kleuren gewikkeld; drie rijen stoelen zijn aldus bezet, allen vooraf besproken en zeer duur gehuurd; elk dezer gemaskerde schoonen wordt van eenen bloedverwant of vriend verzeld. Het bizarre der kleederen en de verscheidenheid der kleuren doen de aangenaamste uitwerking; de oogslag is inderdaad verrukkelijk.
Wie is in staat, het gewoel te schilderen, hetwelk in eene zoo talrijke verzameling heerscht, in welke ieder bij den anderen onbekend wil zijn? De rijtuigen rijden aaneengeschakeld rond; maar de ruimte is overal zoo bekrompen, dat er weinig plaats voor de voetgangers over-
{==598==} {>>pagina-aanduiding<<}
blijft, die elkander verdringen, en de stoepen zijn met stoelen en stellaadjen bezet. Wel mogen de koetsiers onophoudelijk: a voi d'avanti, si guardino, si guardino d'avanti (op-zij-wat! ruimte! voor-je!) roepen, op eenen toon, die, door zijne gedurige herhalingen, inderdaad komiek wordt; niemand schijnt er naar te luisteren, en echter wijkt een ieder. Het aanhoudend zamenspreken, de schijngeschillen, want dadelijke geschillen vallen er nimmer voor, veroorzaken een verschrikkelijk rumoer; en, in eene zoo groote verwarring, heerscht niet de minste wanorde. De Pasticceri en andere kooplieden vergrooten nog de menigte, en letten alleenlijk op hunne zaken; maar de roepers; confetti! confetti! maken wel het meeste gedruisch.
Wat deze confetti zijn, weet gij; het zijn krijgsbehoeften van eene kluchtige soort, de gezangen van den schrijver van het gevecht der ratten en kikvorschen, en de verzen van tassoni overwaardig. Elk doet er een meer of minder ruimen voorraad van op; alle de vrouwen, die zich op de stoepen geposteerd hebben, dragen een geborduurden zakdoek aan den arm, of een klein verguld of verzilverd korfje, vol confetti; de rijtuigen voeren dezelve in groote menigte in zakken en manden mede. Welhaast zijn deze krijgsbehoeften verbruikt, en worden onophoudelijk aangevuld door de verkoopers, die zich onder de strijdenden mengen, om hen van nieuwe wapenen te voorzien. Deze soort van gevechten, even als alle andere, is aan zekere regels verbonden: de ongemaskerden mogen op elkander niet aanvallen, de livereibedienden mogen niet in de koetsen werpen; maar wie kan, in dit rumoer, de wetten der beschaafdheid doen onderhouden? Het Karnaval maakt alles gelijk, en de strijd is algemeen; in het voorbijrijden doen de rijtuigen onophoudelijk geduchte losbrandingen.
Alle vrouwen dragen zulke lieve maskers, dat men wel zoude wenschen dat het eigen tronien waren; zeer velen, die haar aangezigt bloot hebben, zijn zoo schoon,

{==599==} {>>pagina-aanduiding<<}
dat men haar voor maskers zoude aanzien, gemaakt naar de schilderijen van raphaël en albano. En evenwel, de bevalligheid en de schoonheid vinden geene genade: een Micheletto werpt, zonder mededoogen, een half pond confetti in de oogen vol vuur en wellust der bekoorlijkste Ciociara; een Casquerino bedekt er den sneeuwwitten boezem mede van de vlugste Francese alla speza....
Tot nog toe zijn de kansen gelijk; maar de vervaarlijke wagen der Matti maakt zich gereed en nadert: hoe kan een eenig man in zijne kales hem wederstaan? Verbeeld u een grooten wagen, geheel met wit linnen bekleed; de Matti, die niets te vreezen hebben van de ligte vlekken, door het krijt der confetti veroorzaakt, staan overeind in dezen wagen, welks zijpaneelen hun tot steunsel en verschansing dienen; een groot voordeel tegen hen, die genoodzaakt zijn te blijven zitten. De machine nadert; men zou zeggen dat het een der Elefanten van pyrrhus is, met torens en soldaten beladen. De Matti, rondom met krijgsbehoeften gewapend, doen, even als van een oorlogschip, verschrikkelijke losbrandingen van stuurboord en van bakboord; ongelijk is welhaast het gevecht, en alles schijnt voor hen te moeten wijken.
Intusschen zullen zij welhaast voordeeliger geplaatste kampioenen vinden. De geheele linie van het paleis Ruspoli staat tegen hen op, en ontziet niets om zich van de overwinning te verzekeren; de Matti rijden voorbij als langs een fort of een gewapend schip; zoo verschrikkelijk is de losbranding, dat zij genoodzaakt zijn kamp te geven; doch zij zullen het niet doen, zonder nog eene andere soort van gevecht te wagen: naar het voorbeeld der helden van homerus, stijgen zij af van hunne kar, en gaan den vijand man tegen man bevechten, zoo als ajax en diomedes deden, die echter grooter steenen wierpen dan de confetti zijn. Maar het rondrijden der rijtuigen sleept de kar mede, en

{==600==} {>>pagina-aanduiding<<}
te midden van duizend stemmen, en eener algemeene losbranding, zijn de Matti genoodzaakt, wederom op te zitten. Het slagveld is bezaaid met wapenen, van welke de strijdenden zich bedienen, en de lucht wordt verdonkerd door het witte stof, hetwelk als eene wolk omhoogrijst.
De klok slaat vier; het geschut laat zich aan drie zijden van de Corso hooren; dit is het eerste sein; het verkondigt, dat welhaast elk zijne plaats moet nemen, en dat de rijtuigen henengaan; nu worden de laatste pogingen gedaan, en elk doet zijn best om het overschot zijner krijgsbehoeften te gebruiken. Een vierendeel uurs daarna wordt het tweede sein gegeven, en de Garde noodzaakt de rijtuigen de Corso te verlaten, langs de menigvuldige straten, welke dezelve kruisen. Al de aandacht is nu op den wedloop gevestigd; de wagens rijden langs de zijstraten Babuino en Ripetta, om zich op de plaats te vervoegen, vanwaar elk denzelven moet aanschouwen. Nogmaals valt men op elkander aan in het voorbijrijden; het geschreeuw der plaatsverhuurders verdubbelt; de prijs der plaatsen rijst; allen zijn bezet. Aardig is het, van de balkons, de menigte van elkander verdringende hoofden te beschouwen; de Corso neemt de vertooning van een Amphitheater aan; de zijden zijn geheel bezet; de renbaan alleen is ledig; en van het plein Venetie kan men bijkans de stellaadjen zien, op het Volksplein, voor den grooten Obelisk, opgerigt. Ieder neemt zijne plaats, en de algemeene stilte kondigt eene groote verwachting aan; intusschen wordt deze stilte verscheiden malen afgebroken door schaterend gelach en onmanierlijk geschreeuw. Men verbeeldt zich dat de paarden komen: het zijn arme honden, welken het ongeluk in de renbaan heeft geleid, en die men noodzaakt die geheel af te loopen, hun geene andere wijkplaats dan aan de einden gunnende. Eindelijk rijdt eene bende paardevolk, op een harden draf, de geheele renbaan af, om zeker te

{==601==} {>>pagina-aanduiding<<}
zijn dat dezelve ruim is; bij derzelver wederkomst ter plaatse, van waar zij was afgereden, begint de draverij.
Om van dezelve een onderscheiden denkbeeld te hebben, moet men haar uit de drie punten van de Corso zien; het begin, het midden en het einde. De adjunkt van den Maire en de municipale ambtenaren nemen hunne plaatsen aan het begin, in eene behangen loge, om toe te zien of alles in orde toega: deze plaats, la Mossa genaamd, levert het belangrijkste gezigt op, en die de meeste voorwerpen ter waarneming aanbiedt. Zoo ras het oogenblik is verschenen, brengen stalknechts, Barbereschi genoemd, de paarden: deze Barbereschi worden ondersteund door de Fedeli del Maire, eene soort van stadsdienaars, wier kleeding, bestaande uit lange gele en roode strooken, hen er eveneens als ruitenboer doet uitzien. De paarden worden, volgens den rang, bij het lot getrokken, voor een gespannen touw geplaatst. Zij moeten wel vastgehouden worden, want zij zijn zeer ongeduldig; zij trappelen, schudden den kop, grinniken, en schijnen te verzoeken, dat de baan voor hen geopend worde. Het sein wordt gegeven, het touw valt, de paarden schieten voort, en dikmaals werpt hunne eerste poging de genen, die hen vasthouden, ter aarde.
Aan het einde staan de loges van den Maire en der keurmeesters. Deze plaats heet la Ripresa, als zijnde het punt, vanwaar de paarden worden teruggehaald; voor hen is een kleed gespannen, en nog verder is een tweede, om de paarden tegen te houden, ingeval zij het eerste oversprongen; doch, in weerwil hiervan, hebben de stalknechts nog veel beleid noodig om hen tot staan te brengen, en velen worden overhoop geworpen. De prijs wordt aan den overwinnaar uitgereikt.
De paarden, welke men aldus laat draven, worden Barberi (Barbarijsche) genoemd, van waar zij dan ook mogen komen. Het paard, welk, dit jaar, alleen alle de prijzen heeft behaald, was het kleinste van allen; maar deszelfs vurigheid was ongeloofelijk; het was schier niet

{==602==} {>>pagina-aanduiding<<}
mogelijk, bij de Mossa hetzelve terug te houden; en, alla Ripresa gekomen zijnde, keerde het van zelf zich om bij het kleed, hetwelk aldaar gespannen is; ook was het de gunsteling van het volk geworden, en zoodra men van zijne nieuwe zegepraal was onderrigt, en zelfs toen men het met een reeds zeker voordeel zag voorbijrennen, riep men aan alle zijden: Il cavalluccio ha vinto (het kleine paard heeft den prijs behaald.) Even gelijk allen wezens, die belangrijk worden, wedervaart, werd zijne geschiedenis met honderd trekken vermeerderd.
Straks na de harddraverij begeeft zich elk naar zijn rijtuig, staande in de straat naast aan het balkon, waarop hij gestaan heeft; de andere gemaskerden keeren van daar te voet; een half uur daarna heerscht er de diepste stilte in de Corso; naauwelijks zoude men gelooven, dat in de stad een zoo druk en luidruftig schouwspel had plaats gehad.
Maar de dag van Vastenavond onderscheidt zich door een tooneel, niet minder zonderling dan de anderen. Zoodra de draverij geëindigd is, keert elk naar de Corso terug; gedurende eenige oogenblikken hoort men deze woorden opdeunen: E morto Carnavale! e morto Carnavale! (Karnaval is dood!) welke door elk terstond herhaald worden. Maar een ander tooneel wordt er geopend: duizenden waskaarsjes, moccoli en mocoletti genaamd, worden er ontstoken; elk draagt er een of meer; de balkons schitteren er van; men ziet ze op de stoepen, op de kap der rijtuigen, in de kalessen en wagens. Geen man, kind, vrouw of grijsaard is er, die niet zijn moccolo heeft, en elk zoekt dien van den naast hem staanden uit te blazen, zeggende: Sia ammazzato chi non porta il moccolo! (Hij sterve, die geen waskaars heeft!) Schrik niet van dezen wreeden wensch: het zijn bloote woorden, die niet meer zin of kracht hebben, dan het gewone onderdanige slot onzer brieven laag en kruipende is; ook worden deze woorden honderdmaal op een schertsenden toon herhaald. Hoe menig een gemaskerde

{==603==} {>>pagina-aanduiding<<}
heeft niet tot mij gezegd: Sia ammazzato, il signor cavallier Millin! zonder dat deze uitdrukkingen iet aanstootelijks bevatteden, omdat zij van verpligtende bijnamen verzeld gingen. Een minnaar zegt teederlijk tot zijne beminde: Sia ammazzata, la bella Laura! Ook hoort men jongetjes en meisjes tot hunne geëerbiedigde ouders zeggen: Signor padre, signora madre, sia ammazzato, chi non porta il moccolo! - De moccolo dient ten voorwerp van duizend snakerijen. Men veinst, zijne kaars te willen aansteken, om die desgenen uit te blazen, welke de vriendelijkheid heeft te naderen. Eenige gemaskerden dragen hunne moccoli op lange stokken, en zelfs op takkebossen, om dezelve voor het uitblazen der naastbijstaanden te beveiligen; en het aanhoudende spel dezer lichtjes, die uitgeblazen, aangestoken, omhoog, omlaag gehouden worden en elkander kruisen, is inderdaad zonderling.
Intusschen valt de avond; de Franschen gaan het middagmaal houden; de Italianen van deftige klasse begeven zich naar den schouwburg, en de gemeene lieden loopen naar de herbergen en naar de plaatsen, alwaar onafgebroken open tafel wordt gehouden; het leven schijnt daar een gedurige maaltijd; elk haast zich, bij tijds in de zaal van Aliberti te wezen, aldus genaamd naar den man, welke dezelve gebouwd heeft.
Ik heb reeds gezegd, dat de voornaamste openbare ambtenaars in de laatste dagen van het Karnaval prachtige bals hebben gegeven; de Alibertische zijn publiek; dat van Donderdag begint ten acht ure, en moet vóór middernacht eindigen, om geene inbreuk te maken op den Vrijdag; die aan vasten en gebeden gewijd is; het Zondagsche, daarentegen, mag niet dan na middernacht beginnen, om het godsdienstige bedrijf van den Zondag niet te belemmeren, en dit wordt zeer streng in acht genomen; het Vastenavondbal, eindelijk, begint te zeven ure. Het eerste is zeer talrijk; het Zaturdagsche is bijkans ledig; op het Zondagsche verschijnen inzonderheid

{==604==} {>>pagina-aanduiding<<}
geringe lieden, en op dat van Dingsdag verschijnt iedereen; de toevloed is ontzaggelijk. De zaal is verlicht als de dag, zoo als de Italianen het uitdrukken; dat wil zeggen, dat er, behalve de kroonen, nog vijf, drie of twee kaarsen voor elke loge branden, naar gelang van derzelver rang; en evenwel kost de toegang niet meer dan drie pauls, ongeveer tweeëndertig Fransche stuivers. De zamenvloed is ontelbaar: het is niet, als te Parijs, een ruime kelder, in welken de zwart gemaskerden rondwandelen, als zoo vele rampzalige schimmen, en mannen in jassen en laarzen; bijkans allen zijn gemaskerd, in robes van geborduurde stoffe of in karakteristieke kleederen, hetgeen eene treffende verscheidenheid voorstelt. Er zijn tien danskringen; de Ciociare, de Giardiniere en de Quaqueri, die er optreden, vertoonen, door de vlugheid hunner passen, en het sprekende hunner houding, het vermaak, hetwelk zij genieten. Elke vrouw komt met haren danser, en neemt van geenen anderen de noodiging aan: indien dit geen bewijs zij, het is althans eene verpligtende aanduiding, dat zij met hem alleen zich wil vermaken. De Pulcinelli en de Quaqueri kontrasteren door hunne snakerijen met de overige dansers. De Walse vervangt de Fransche dansen, de Engelsche de Walse; gestadig verwachtte ik den Overtiberschen Saltarello, en niemand heeft dien gedanst: elk opmerkzame moet zich over het verlies van nationale dansen beklagen; het is altijd een gevolg van het verwaarloozen der vaderlandsche zeden; doch ik heb gelegenheid gehad, een' dezer dansen te zien, aan verschillende standen eigen; het was die der Calzolai: elk droeg het bankje, waarop hij al zingende werkt, en deed het snellijk van den eenen
schouder op den anderen overgaan; allen bragten het in een oogenblik en op de maat op zijne plaats, en elk scheen wederom aan zijn werk te gaan; eindelijk vatte men de bankjes op, en men sloeg daarmede op de maat, als met schilden. De schijnbare stilte van huisselijken arbeid en de wanorde der bewegingen maakten een

{==605==} {>>pagina-aanduiding<<}
zeer vermakelijk kontrast uit. Deze dans werd afgebroken door de lange chaines, de ronden, en de farandoles der Quaqueri.
De klok slaat elf: deze luidruftige vreugde loopt op het laatst; de kroonen worden nedergelaten, de kaarsen uitgeblazen, om tijd te geven te vertrekken, en nog een ligt avondmaal te doen vóór de vaste van den volgenden dag. Maar nog eenige vermakelijkheden wachten op de kloeker gewetens, de minder schroomachtige zielen. Alle de trattorie der stad staan open, en twintig banketten noodigen de vrolijke gasten tot de onderscheidene gelagen, die er aangelegd zijn. Aldaar verschijnen de uitgezochtste lekkernijen, de tartuffoli en de gnocchi famosi, met den Florentijnschen wijn, nevens dien van Orvieto en Aleatico. De tijd verloopt in vrolijke gesprekken. Eindelijk slaat de klok drie, en men vertrekt, vermoeid, en rust noodig hebbende.
Maar alle deze dwaasheden worden vervangen van eene ontzagwekkende bedaardheid en stilte; de kerken worden geopend als de bals gesloten worden. Naauwelijks heeft Pulcinella zijn gewaad afgelegd, of hij gaat, in zak en assche, aan den voet der altaren deze zoo belangrijke als ware woorden hooren: Gedenk, dat gij stof zijt, en tot ‘stof zult wederkeeren!’ De kracht der gewoonte verhindert het nadenken over het verbazend verschil tusschen dit bedrijf en dat van gisteren. Nieuwe tooneelen worden er geopend, en hem, dien gij in een Harlekeins gewaad gezien hebt, zult gij welhaast ontmoeten in een haren kleed, met een touw omgord, en besloten in den zak eens boetelings.
Denk, intusschen, niet, mijn Vriend, dat deze godsdienstige bedrijven geene plaats hebben dan na de Karnavalsdagen; integendeel schijnt het vuur der godsvrucht versterkt te worden gedurende dezen tijd der uitzinnigheid. Niet slechts heb ik de vermakelijkheden van de Corso bijgewoond, maar ook de kerken bezocht; hoe vele vrome mannen en bekoorlijke vrouwen heb ik aldaar gevonden, geknield voor aloude Madonna's, wier namen

{==606==} {>>pagina-aanduiding<<}
zoo krachtig zijn, en zoo veel invloeds moeten hebben op aandoenlijke zielen, of ter aarde gebogen voor het crucifix; het Heilige Sacrament wordt er, in een schitterenden luister, ten toon gesteld en aan het volk vertoond, hetwelk deszelfs zegen ontvangt.
In meer dan gewonen toevloed heb ik de Sacconi hunnen eerbied zien betoonen aan het kruis, in het midden van het Coliseum geplant, en maken alle de stations van de Via Crucis, in dat zelfde worstelperk, hetwelk met het bloed der martelaren weleer besproeid werd. Met welk eenen eerbied heb ik de eerwaardige Broeders des Doods beschouwd, die de armen gingen begraven, verlaten na hunnen dood, gelijk zij gedurende hun leven verwaarloosd werden, en de ontzaggelijke stilte der grafsteden opzoeken, terwijl de overige stedelingen door het gedruisch en rumoer van de Corso gelokt werden! ô Mijn Vriend, welk eene stad is Rome! Men spreekt van de historische herinneringen, welke zij opwekt; denken wij aan de opmerkingen, welke alles aldaar doet ontstaan. Te regt zeide winkelman, dat hij er gestadig aan vreemdelingen, gedurende hun gansche leven, nieuwe voorwerpen konde voorstellen; ieder minuut kan men er aan dingen denken, aan welke men nooit gedacht heeft. Ik zie, bij voorbeeld, dat in vele boeken, door verlichte en verstandige mannen geschreven, de draak wordt gestoken met den zak der boetelingen; waarom zouden de boetelingen, op hunne beurt, niet van medelijden lagchen, bij het zien van de maskers van Harlekein of Polichinelle? Eerbiedigen, of ten minste verdragen wij, hetgene wij, over en weder, onze dwaasheden noemen. Boileau heeft aangemerkt, dat elk wijs is in zijne eigen oogen; ja, zegt hij,

Er leeft geen zot zoo groot, die zich niet wel verbaast, 
Dat nog zijn buurman niet in 't Dolhuis werd geplaatst. 






{==607==} {>>pagina-aanduiding<<}

Beschrijving van Moskow.

(Getrokken uit een werk, onder de pers zijnde, en getiteld: Tableau historique, géographique, militaire et moral de l'Empire de Russie.)

Men moet niet verwachten de minste gelijkenis tusschen Moskow en St. Petersburg te zullen vinden. Geene steden gelijken elkander zoo weinig, en Moskow kan slechts met zichzelve vergeleken worden. Zij heeft al de kenmerkende trekken der natie behouden, welker hoofdstad zij was. Een vreemdeling, eensslags naar Petersburg overgevoerd, zal, in sommige wijken, en op het eenvoudig aanzien, geenszins raden, of hij in Rusland dan wel in Holland of Duitschland is; daar hij in tegendeel, in welken hoek van Moskow geplaatst, geen oogenblik zal in twijfel staan. In der daad, aan welk ander dan Rusland kan eene stad toebehooren, die de jammerlijkste ellende naast eene Oostersche luxe ten toon spreidt; die hier ontzaggelijke paleizen, en terstond daarnevens ellendige hutten aanbiedt? Deze contrasten, die door geenen overgang verzacht worden, kunnen zij elders aangetroffen worden, dan in een gebied, waar de welvaart en de vrijheid der natie zijn opgeofferd geworden aan een klein getal van uitverkoren wezens en een enkel bevoorregt ligchaam? In alle hoofdsteden van Europa vindt men de twee uitersten, het gebrek en den rijkdom; maar langs hoe vele trappen moet men niet afdalen, om van het eene tot het andere te geraken? Die hier arm zijn, zijn het bijna altijd door eigen schuld, omdat de vlijt, de arbeid en bekwaamheden elk haren prijs en hare belooning vindt; maar in Rusland is het alzoo niet gelegen: men blijft het geheele leven wat men geboren is; en daar de edelen min talrijk, en de overigen talloos zijn, wordt een paleis door duizend stulpen omringd.

{==608==} {>>pagina-aanduiding<<}

Het voorkomen van Moskow schijnt iederen vreemdeling nieuw en bespottelijk. Deze reusachtige stad is onregelmatig, en breidt zich halvemaanswijze uit. Zij is gebouwd zonder eenigen zweem van plan of eenheid. Hier vindt gij uitgebreide gebouwen, die zoo veel plaats beslaan als sommige binnensteden, dáár kerken en kapellen, naar den meest Gothischen smaak ingerigt, naast slechte houten huizen, en dikwijls open plaatsen, met gras en struiken bedekt. De straten zijn lang en somtijds ruim, maar altijd hoekerig en slecht gesteend; in de voorsteden vindt men er zelfs, welke, even als de openbare wegen, zijn voorzien van balken, waarop men planken legt.
De omtrek van Moskow is grooter dan die van eenige andere stad; zij houdt veertig wersten, dat is tien uren gaans. Hare bevolking beantwoordt niet aan eene zoo groote uitgebreidheid: men schat haar in den zomer op drie, en in den winter op vier maal honderd duizend zielen. Dit verschil komt van daar, dat de Russische Heeren slechts des winters in de stad wonen, en dat zij een goed deel der inwoners met zich voeren, hun gevolg medenemende, hetgeen, gelijk men weet, altijd zeer talrijk is. Het ontstaat bovendien uit het gebruik, dat men in de provincien heeft, om des winters alle zijne bezigheden, alle koop en verkoop in de stad te komen afdoen, uit hoofde der gelegenheid, welke de sledevaart voor de vervoering oplevert.
Er beslaat misschien geene stad, die zoo vele kerken, kapellen en kloosters bezit als Moskow. Allen zijn naar een zelfde model gebouwd; en de kapellen zoo wel als de kerken bestaan uit vijf koepels: de grootste bevindt zich in het midden der vier overigen, die een vierhoek vormen. Deze koepels zijn gedekt met tin, met koper, met blik, en met verschillende kleuren geschilderd, of somtijds verguld; hetgeen de zeldzaamste werking doet, wanneer de zon alle deze koepels volkomenlijk beschijnt.

{==609==} {>>pagina-aanduiding<<}

Moskow is op de wijze der Aziatische steden gebouwd. De verschillende wijken zijn zoo vele kringen, die elkander insluiten.
De eerste wijk is de Kremlin; een naam, afgeleid van het Tartaarsche woord krem of krim, hetgeen vesting beteekent. Zij beslaat het middelpunt der stad en tevens het verhevenste gedeelte; zij vormt een volmaakten driehoek, en wordt bepaald, van den eenen kant, door de Moskua; van den anderen, door de Neglina; en, van den derden, door eenen met schietgaten doorboorden en van ronde en vierkante torens voorzienen muur. De Kremlin bestaat enkel uit paleizen en groote gebouwen. Men merkt er onder andere op het paleis der Czaars; het is een omslagtig gebouw, zaamgesteld uit verscheidene onzamenhangende deelen, van tijd tot tijd aangebouwd, en altijd zonder eenig plan. Deszelfs gevel is lomp, zonder bevalligheid, en bedekt met een aantal kleine vergulden bollen. Men beklimt het paleis langs een grooten steenen trap, die steil en van slechte zamenstelling, maar zeeer beroemd is door den moord der naryskin en verscheidene andere rijksgrooten, door de Strélitsen afgemaakt. De vertrekken zijn klein: geen ander is opmerkenswaardig van wege zijne grootte dan eene audientie-zaal, in welke men voorheen de Ambassadeurs ontving. De kamers zijn ten tijde van peter I hersteld en gemeubeld geworden, maar- men heeft vergeefs beproefd dezelven eenen Souverein waardig te maken. De schatkamer is in der daad het eenige, dat eenige opmerking verdient.
De Kremlin bevat ook het stadshuis, de kerk van Maria hemelvaart, die van St. Michiel en de toren van St. Ivan alwaar men eene klok aantreft, die veertig voet negen duim omtrek heeft, en drieduizend vijfhonderd een en vuftig pouds weegt. Men had er te voren een in een naburig klooster, die twaalfduizend pouds, of vierhon derd tweeëndertig duizend ponden woog. In 1737 viel

{==610==} {>>pagina-aanduiding<<}
zij en zonk in de aarde, waar men ze nog niet weer uit gehaald heeft.
De tweede wijk is de Khitaigorod. Sommige schrijvers, aan wier hoofd zich voltaire bevindt, hebben dit woord vertaald door Chinesche stad; maar het is blijkbaar, dat het ouder is dan de vroegste betrekkingen, die tusschen de Russen en Chinezen bestaan hebben. Men heeft eer reden te denken, dat het van de Tartaren afkomstig zij, vooral wanneer men in aanmerking neemt, dat er in Ukraine en Podolie twee steden zijn, die dezen naam dragen, zonder ooit iets met China te doen gehad te hebben.
De Khitaigorod breidt zich uit tusschen de Moskua en de Neglina, even als de Kremlin, welker muur haar bepaalt van de eene zijde, terwijl zij van den anderen kant door een baksteenen muur ingesloten wordt. Deze wijk is grooter dan de Kremlin, en bevat de drukkerij, de beurs, de universiteit en al de winkels der kooplieden, in eene regte lijn onder bogen geplaatst.
De derde wijk is de Bielgorode, of witte stad; een naam, afkomstig van eenen ouden muur van witte steenen, die haar eertijds omgaf, en van welken men nog eenige sporen ziet. Hij omringt de Kremlin van de eene zijde, en de Khitaigorod van de andere; want deze tweede wijk beperkt de Kremlin niet van alle zijden, maar alleen dat gedeelte, welk niet besproeid wordt door de Moskua en Neglina.
Eindelijk de vierde wijk, die op hare beurt al de anderen insluit, is de Semlainigorode; dat is te zeggen, de aarden stad, dus genoemd naar de aarden bolwerken, die haar omringen. Bovendien zijn er nog de sloboden, of voorsteden, die ten getale van dertig het hoofd opsteken. Ondanks eenige kerken en paleizen, zijn dit wezenlijke dorpen, werwaarts een vreemdeling door zijne zaken nooit geroepen wordt, ten zij somtijds in die men noemt Niemetzka sloboda (Duitsche voorstad), het verblijf der vreemde handwerkslieden.

{==611==} {>>pagina-aanduiding<<}

Moskow wordt besproeid door de Moskua, welke de stad haren naam heeft gegeven. Deze rivier voert geen schip, tenzij gedurende het voorjaar, omdat dan hare wateren gezwollen zijn door het ontdooijen der sneeuw en de winterregens; maar, gedurende het overige van het jaar, kan men er niet dan met vlotten varen. De Neglina en de Jaousa, die zich beide, omtrent het midden van de stad, in de Moskua werpen, zijn slechts twee beekjes, die in den zomer bijna droog zijn.
De straten van Moskow zijn zeer onzindelijk, en het uitwendige der huizen opmerkelijk door de overdaad, den kwaden smaak en het mengsel der sieraden van allerlei soort. Men ziet er niet dan standbeelden, snijwerk, vazen, kransen en zuilen. Dit land wemelt van huizen en paleizen, die waarachtige karikaturen van de Italiaansche bouworde zijn; maar hier wil men deze bij uitsluiting volstrekt verminken, hoewel het luchtgestel zich er tegen verzet; want, schoon Moskow op eene vier graden zuidelijker breedte ligt dan Petersburg, zoo is de koude er bijna even sterk. Er zijn jaren, dat de thermometer van Reaumur dertig a twee-en-dertig graden onder het vriespunt teekende: doorgaans gaat zij de twintig niet te boven. De grootste hitte klimt tot eenen-dertig a tweeëndertig graden. De zomer is veel schooner dan te Petersburg, en gedurende den loop des jaars regent het er veel minder.
De inwoners van Moskow hebben, even als de stad, de nationale trekken behouden; het gemeene volk gelijkt vrij wel naar dat van Petersburg; deszelfs wijze van leven en kleeden verschilt geheel niet van die der boeren; het geheele gezin, even als bij dezen, woont in één vertrek, verwarmd of liever berookt door eene slechte kagchel. Hun voedsel is hetzelfde; het bestaat uit brood, augurkjes, kool, knoslook, vischpastei, en op feestdagen een weinig vleesch; zij drinken sbiten en kwas.
De kooplieden en burgers leven beter en zijn gemakkelijker behuisd; maar bijna allen hebben nog de nationale

{==612==} {>>pagina-aanduiding<<}
kleeding, den baard en Russischen vorm. Slechts een klein deel jonge lieden scheert zich en draagt een frak, tot groote ergernis der lieden van den ouden tijd en van beginselen.
De aanmerkelijkste stand te Moskow is de adel. Hij heeft geen hof te maken; integendeel, men maakt het hem. De Souverein verdonkert er even min, door zijne tegenwoordigheid, aller grootheid, of trekt de algemeene opmerkzaamheid tot zich. De luxe, die men ten toon spreidt, gaat niet verloren: men wordt opgemerkt, genoemd; ook putten zich de ijdelheid en trots uit in pogingen om dergelijke zegepralen weg te dragen. Inderdaad, men heeft moeite om zich te verbeelden, hoe verre de edelen van Moskow de pracht en staatsie drijven. Gelijk aan de oude Satrapen van Azië, hebben zij paleizen, eene hofhouding, en slaven zonder tal. Men kan hier, zonder overdrijving, zeggen, dat men open tafel vindt; maar deze gastvrijheid ontspruit, zoo als wij reeds zeiden, veeleer uit een gevoel van trotschheid dan van menschelijkheid. Dit is zoo waar, dat, indien de gastvrijheid bij de Russen uit het hart kwam, zij eene natiole deugd zou wezen, welke men onder alle standen aantrof, daar zij integendeel slechts door de adelijken wordt uitgeoefend. De boer biedt zijne hulp nimmer aan den reiziger, die zich door eenig toeval opgehouden vindt; hij laat zich tot de minste diensten toe betalen, en zeer duur betalen.






Fragment uit het dichtstuk: De driften.

Aan den Redacteur van het Tijdschrift van Kunsten en Wetenschappen.

Mijn Heer!

Op uw zoo vereerend als vriendelijk verzoek, ontvangt Gij met dezen, ter plaatsing in uw verdienstelijk Maand-
{==613==} {>>pagina-aanduiding<<}
werk, een klein fragment van mijn dichtstuk: De Driften, hetwelk, thans ter perse zijnde, binnen kort bij den Heer Allart zal worden uitgegeven. Moeijelijk was het ondertusschen, uit zoodanig een uitvoerig dichtstuk, dat bijna geene andere verdeeling, dan de onderscheidene zangen, waarin het afgedeeld is, toelaat, eenige regelen te verkiezen. Ik bepaalde mij daarom tot de Episode, voorkomende in den derden, voorasgegaan door een gedeelte van den vierden zang, hetwelk te zamen gevoegd, zoo het mij voorkomt, een geheel kan opleveren. De invloed der driften, zoo op het ontwikkelen en verheffen van onze geestkrachten, als op het echt genot van dit leven, (hetwelk den inhoud dier beide zangen uitmaakt) maakte mij deze vereeniging gemakkelijker, dan ik mij dit in het eerst voorstelde. Met achting heb ik de eer mij te noemen,

Mijn Heer!

UEd. Dw. Dienaar

hendrik harmen klijn.
Amsterdam, 14 Aug. 1812.

Rijs op, verspreid uw kracht, gevoel van 's menschen waarde! 
Schets hier, wat hoog genot die reine lust hem baarde! 
Hoe zelss zijn zinlijkheid zijn' hoogren aanleg toont, 
En d'adel van zijn geest bezielt, verheft en kroont. 
 
Neen, geen verward besef, geen woest geweld der zinnen, 
Geen lust, die komt en vlugt, doet blindlings hem beminnen: 
Hij voelt de ontboeide kracht, die prikling der natuur, 
Maar 't is gelouterd, rein en onuitdoofbaar vuur: 
Dat vuur doorgloeit zijn hart, ontvlamt zijn geestkracht tevens, 
En opent voor den mensch het hoogst genot des levens. 
Aan haar, die zijn gemoed zoo rein, zoo hoog vergast, 
Klemt hij zich onbeperkt en onverstoorbaar vast: 
Ja hier, hier schept de liefde een hooger, eedler wereld, 
Met ongestoord genot voor de eeuwigheid bepareld; 
Door haar is 't, dat deze aarde als 't jeugdig bloembed lacht; 
Zij hult het nedrig stulpje in koninklijke pracht; 
De toekomst is gewenscht, wordt zalig voor hare oogen, 
En de onbegrensbre hoop geeft vleuglen aan haar pogen. 

{==614==} {>>pagina-aanduiding<<}

De vrouw, die zij niet treft, niet met haar kracht bezielt, 
Is 't bloembed, waar de kou' de bloesems heeft vernield. 
Wee! wee den vuigen man, dien zij niet kan doorgloeijen; 
Zijn adem is die wind, die alles doet verschroeijen; 
Geen moeder heeft met vreugd hem onder 't hart getorscht, 
Nooit laafde zij zijn' mond met wellust aan haar borst: 
Maar zalig, zalig hij, die, door haar rein verrukken, 
De schoonste levensbloem met stillen dank mag plukken! 
 
't Ontwiklend meisje voelt een onbekend gemis: 
Hoe! zegt haar 't glas niet reeds dat zij bevallig is? 
De jongling voelt zijn bloed met dubbele aandrift snellen, 
Maar tevens hart en borst in banden zamenknellen; 
Hij nadert, maar met vrees voor 't missen van zijn doel.... 
Het meisje weigert, vlugt, maar met verkropt gevoel; 
En in dien zaalgen strijd, dat wenschen, weigren, haken, 
Mag reeds het schuldloos hart het heil der liefde smaken. 
 
Ja, Vader van 't heelal! wat heil ge ook nederstort, 
't Is door de vrouw alleen, dat de aarde een Eden wordt. 
Die houding, dat gevoel, die onbeschrijfbre trekken, 
Die mond, dat oog, die borst, dat streelend half bedekken, 
Die teedre, zachte vreugd, met kieschheid in 't genot, 
Dat moedig worstlen met de slagen van het lot: 
Dat alles doet het hart van liefde en wellust blaken, 
En reine levensvreugd in al haar volheid smaken: 
De zachte vrouwehand wischt vaak ons 't angstzweet af, 
En 't leven blijft genot, tot aan den rand van 't graf. 
 
ô Kunne! ô schoone roos in 's werelds bloemengaarden! 
Wee hem, die u miskent! - Ja, dubbel wee d'ontaarden, 
Wiens ondoordringbre borst van hoogen lust niet zwelt, 
Als gij, vol rein gevoel, hem aan uw' boezem knelt! 
Gij, gij zijt voor ons hart, wat nooit een vriend kan worden: 
't Is of een grootscher magt, een geest van hoogere orden, 
Die in uw' teedren lach of zachte trekken speelt, 
Ons nu verheft, dan buigt, hier slingert, ginds beveelt. 
Daar zweeft gij vrolijk door dit vlugtig leven henen; 
Gij komt, en 't woest gevoel der zorgen is verdwenen; 
De worstelstrijd der deugd wordt aan uw zijde ligt, 
En reine levensvreugd verbindt zich aan den pligt. 

{==615==} {>>pagina-aanduiding<<}

Nooit heeft hij 't biddende oog ten hemel opgezonden, 
Voor wiens verstompt gevoel geen gade werd gevonden; 
Hij kwijnt, als op een hei het enkle halmpje gras; 
Hij kent geen dankbaarheid, die nimmer vader was. 
Doet enkel blinde lust des jonglings boezem zwoegen? 
Hoe! bloost het meisje slechts door drift naar wulpsch genoegen? 
Neen, dat ontwaakt gevoel, dat in den boezem welt, 
Waardoor het bloed met drift naar 't gloeijend voorhoofd snelt, 
Dat geest en hart ontvlamt, van hoogren lust doet smachten, 
Den weêrstand niet gevoelt, of moedig durft verachten, 
Is van de onwrikbre liefde, en haar geheiligd vuur, 
Het onbedrieglijkst merk, het zegel der natuur. 
 
Ach! heeft dit kort bestaan, hoe nietig ook, ooit waarde, 
Woont nog het waar geluk op deez' bezoedelde aarde, 
't Is daar, waar zich het heil, de wellust van den echt, 
Gelijk een bloemenband, om 't wislend leven vlecht. 
Hier wijkt de ondraagbre last van onontwijkbre zorgen; 
Hier wordt het leven schoon, gelijk een lentemorgen; 
Hier maakt geduld of moed den last des lijdens ligt; 
De eenstemmigheid volvoert, waar de enkle mensch voor zwicht; 
De smart, die 't voorhoofd ploegt, verdubbelt hier 't genoegen; 
De vreugd wordt zaligheid, na doorgeworsteld zwoegen; 
En, altoos kalm en rein gelijk een heldre vliet, 
Zijn liefde, pligt en deugd, het zaligend verschiet. 
 
Hoe zwak is hier uw verw, hoe nietig zijt ge, ô talen! 
Om de onuitdrukbre kracht der liefde ons af te malen! 
ô Wellust, voor wiens heil geen deugd verachtend bloost, 
Die gloeijende ons verbindt en hecht aan gade en kroost; 
Gij, onbeschrijfbre zucht! ô leven van het leven! 
Gij kunt den zwaksten mensch onbuigbre geestkracht geven. 
Waar is hij, wiens gemoed van hoogre vreugd niet zwelt, 
Als hij en gade en kroost aan hart en boezem knelt? 
Hij kent geen ander heil; hij telt, hij ziet geen rampen. 
Daag, onbedwingbaar lot! zijn geestdrift vreest geen kampen: 
't Geldt hier het eenigst heil, dat hem aan 't leven bindt; 
't Is alles, waar zijn hart nog vreugde en wellust vindt. 
En nu de zwakke vrouw? wie kan de geestkracht denken, 
Die gij, onwrikbre liefde! aan 't moederhart kunt schenken? 

{==616==} {>>pagina-aanduiding<<}

Haar kroost is haar 't heelal: 't is uit haar eigen bloed 
Gevormd, geteeld, gekweekt, gelaafd, gedrenkt, gevoed. 
't Is al haar zaligheid, dat dierbaar kroost te minnen. 
Waar is 't verplettrend wee, dat zij niet kan verwinnen? 
Wie is zij, die zichzelv' niet gaarn ten offer geeft? 
't Is voor haar kroost alleen, dat zij bestaat en leeft. 
 
Sicilies vlakte woelt, als de onbetembre golven; 
't Wordt al in d'afgrond, die zijn nacht ontsluit, bedolven; 
Messinaas grondzuil schudt; het hechtst, het sterkst arduin 
Stort als het zwakste riet en wordt een stuivend puin; 
De ontzetbre noodkteet giert langs de omgewoelde straten; 
Vergeefs! 't zinkt alles weg, geen vlugten kan meer baten; 
De vlijt van eeuwen wordt verbrijzeld, omgekeerd, 
En in één' oogenblik tot nietige asch verteerd. 
Schaars mogt het hier, ô liefde! uw kracht en moed gebeuren, 
Zijn reeds bedwelmde prooi het open graf te ontscheuren: 
Maar gij, Emilia! gij werdt den dood ontrukt, 
En juichend hield uw gade u aan zijn hart gedrukt; 
Hij zag geen puin, geen vlam, geen' afgrond, geen verdelgen; 
't Gold hier zijn eenigst heil, 't gold hier zijn gade en telgen; 
Hij rukte, schoon reeds 't graf zijn' schrikbren muil ontsloot, 
En u en 't dierbaar kroost uit de armen van den dood. 
Ge ontwaakt, en ziet uw' gade en dierbre telgen weder, 
Weent, drukt hen aan uw hart, juicht, werpt u dankend neder, 
En vliegt .... maar slaat uw oog verwilderd in het rond. 
‘Mijn zuigling! (gilt gij) God!’ ... de schrik beklemt uw'mond; 
Gij zoekt, gij vindt hem niet; de wanhoop geeft u krachtea; 
De moederliesde alleen kan graf en dood verachten; 
Vergeefs smeekt gade en kroost, en klemt u aan hun hart; 
Gij scheurt u gillend los, het leven wordt hier smart; 
Gij vliegt door puin en vlam langs de opgesparde kolken, 
Schoon de ondoordringbre damp zich zamenpakt tot wolken 
En de afgrond dondrend loeit; gij snelt en zoekt en vindt, 
Reeds worstlend met de vlam, uw eenigst doel, uw kind.... 
Gij grijpt het, - alles schudt, - reeds drukt gij 't in uwe armen, 
En dringt.... maar vindt geen spoor. ‘God! (roept gij) God! erbarmen!’... 
't Is vruchtloos: de aarde scheurt, - 't stort al in d'afgrond neêr: 
Nu klemt ge uw kind aan 't hart, bidt, zinkt, en zijt niet meer! 



{==617==} {>>pagina-aanduiding<<}

De beer.

Eene ware Gebeurtenis.

Een Italiaan te Konstantinopel, die muzijk verstaat, een tijdlang bij tooneelvertooningen in Gezantschapshuizen te Pera den Buffon speelde, en eindelijk geen geld had, denkt een middel uit, om er weer aan te komen.
Hij kent een anderen Italiaan, die te Konstantinopel rondloopt en ook muzijk verstaat; dezen naait hij netjes in eene beerenhuid, rust alles naar behooren toe, stopt werk in den snuit, past oog op oog, en leidt hem aan den ketting door de stad. De Beer danst, doet allerlei kunsten, en - wat de meeste verwondering baart - speelt op het klavier.
De zaak baart opzien; zij komt ter oore van den Grooten Heer, en deze laat den Beer bij zich komen. De Beer doet zijne kunsten, bespeelt het pianoforte, waarbij zijn leidsman hem op de viool accompagneert, zeer goed, en wekt steeds grooter verbazing.
De Groote Heer zegt, den Beer te willen koopen. Men maakt ontschuldigingen, men is verlegen; de Sultan staat er op.
De Italiaan denkt: wat kan men u doen? De ander kan niet terstond spreken, want de snuit is vol werk; ondertusschen krijgt men geld, men maakt zich weg, en - genoeg, het ga zoo als het ga. Hij vraagt 500 piasters, ontvangt ze, en vertrekt.
Nu is de Beer met de Turken alleen. Zij bieden hem eten aan; dat neemt hij niet. Hij zal weer spelen, kunsten maken; doet het eene poos, wil dan niet meer, krijgt slagen, en moet weer. Eindelijk wordt men het moede; hij zal in de menagerie gebragt worden. Een paar Turken krijgen den last, en brengen hem weg.
Hij denkt al lang, hoe dat gaan zal, als hij in de menagerie komt; en ondertusschen - de ander in bezit der volle som, die toch ten minste voor de helft hem toekomt! De oogenblikken zijn kostbaar.
Op eens, midden op straat, besluit hij te ontvlugten. Hij

{==618==} {>>pagina-aanduiding<<}
rigt zich hoog op, strekt den eenen poot naar dien ter regter, den anderen naar dien ter linker zijde uit, bromt tegen dezen en genen; - een Beer moet geweldig sterk zijn; de eerste schrik werkt; zij laten den ketting los; hij is vrij - loopt henen uit al zijne magt.
Een Beer, die regtop op twee beenen daar aan komt loopen, met den ketting rondom zich slaat en gedurig vreesselijk bromt .... mannen, vrouwen en kinderen nemen de vlugt; wie kan, redt zich in de huizen.
Zoo komt hij aan den arm der haven, die diep in de stad ingaat, en over welke hij moet, zoo hij naar Pera wil, waar hij en de ander wonen. Hij loopt naar eene schuit, die daar ligt; de schippers springen van schrik, de een aan land, de ander in het water. De Beer stapt in, grijpt een riem, zet zich neder, en stuurt regt naar Pera over. Men ziet hem met verstommende verbazing na.
Hij landt gelukkig, en zet zijnen weg voort. Maar, door de inspanning bij het roeijen, is een naad aan het achterste der beerenhuid opengegaan, zonder dat hij het weet; een pand van zijn rok is daardoor voor den dag gekomen: men wordt het van verre gewaar; men loopt hem na, haalt hem in, en - de Turken rossen hem duchtig af. Hij bereikt eindelijk met moeite de woning zijns landsmans, doch vindt noch geleider noch geld; heeft ook van beiden nooit weer iets vernomen, schoon hij zijne klagten bij het Oostenrijksch Gezantschap, waaronder toenmaals de ander als Venetiaan behoorde, sormelijk heeft ingebragt.
Dit geval gebeurde voor ongeveer vijf (nu zeven) jaar; de Hoogduitsche verteller heeft het uit den mond eens Konstantinopolitaans gehoord, die den Beer met eigen oogen gezien, en hem en zijnen geleider persoonlijk gekend had.

William Pitt, graaf van Chatham, en een gezant van een der Duitsche hoven.

Hoe zeer Mr. pitt veel te doen vond, als eerste Staatsdienaar, om groote zaken uit te voeren, sloeg hij acht op de kleinigheden, die tot zijnen post betrekking hadden. Hij

{==619==} {>>pagina-aanduiding<<}
hield eene geregelde verstandhouding met alle de Ambassadeurs en Gezanten, en gebruikte de vrijheid om dezen te prijzen of te laken, naar dat zij, zijns oordeels, verdienden. Een Gezant van een der Duitsche Hoven, weder te Londen gekomen, na eenigen tijd, met verlof, naar zijn Vaderland geweest te zijn, maakte zijne opwachting bij den Staatsdienaar. Na eene korte woordwisseling sloeg Mr. pitt zijn dagboek open, zeggende: ‘Hoe komt het, Mr. M...., dat gij sints zoo lang geene berigten hebt medegedeeld?’ - ‘Waarlijk, Sir!’ gaf de Gezant ten antwoord, ‘wij waren allen zoo stil en gerust, dat ik geen nieuws had, der moeite waardig om het u over te brieven.’ - ‘Mijn Heer!’ sprak pitt, ‘dit is juist de reden, waarom gij moest geschreven hebben; het was voor mij noodzakelijk, te weten, dat alles zoo stil en gerust was als gij Verbeter zulks in het vervolg.’

De geheimschrijvers van Paus Clemens XIV.

Zekere Prinses vroeg eens aan Paus clemens XIV, of hij nooit iets van de onbescheidenheid of praatzucht zijner Geheimschrijvers te vreezen had? ‘Nimmer, uwe Doorluchtigheid!’ antwoordde de Paus, ‘ofschoon ik drie Secretarissen hebbe;’ haar te gelijk de drie vingers vertoonende, waarmede hij alles zelf schreef.

Opregt en evenwel dubbelzinnig.

Toen Keizer jozef II. bij al de Besturen in zijne Staten liet vragen, of het aantal der bij dezelve aangestelde personen noodzakelijk ware, dan of hetzelve zou kunnen verminderd worden, gaf de Graaf van esterhazy, als Hongaarsche Kanselier, den Keizer het volgende berigt: ‘Bij mijne Kanselarij is niemand overtolliger dan ik.’


{==620==} {>>pagina-aanduiding<<}

Aardig compliment van Dr. Luther.

Bij gelegenheid der groote bijeenkomst van de Protestantsche Vorsten te Smalkalden, preekte urbanus wegius zoo lang, dat het niet alleen zijnen Vorstelijken en anderen toehoorderen, maar ook aan Dr. luther, zeer verveelde. Na geëindigde Leerrede, nam de laatstgenoemde den praatzieken Redenaar bij de hand, en zeide in gulle opregtheid tot hem: ‘Domine Urbane, hoc neque urbanum, neque regium erat.’

Fragment uit eene Spaansche passiepreek.

In eene oude beschrijving van Spanje vindt men het volgende Fragment uit eene Passiepreek over de Verzoeking van jezus in de Woestijne. ‘De Duivel vertoonde aan onzen Heer verschillende rijken der wereld. Door zijnen verrekijker liet hij Hem Italie, Duitschland en Frankrijk zien; maar ongelukkig verborgen de Pyreneën ons Spanje voor hem. Dit stortte Satanas in wanhoop; want, had hij Spanje met al deszelfs heerlijkheden kunnen vertoonen, dan weer ik waarlijk zelf niet, wat onze Heer wel zou gedaan hebben.’ - Die Geestelijke bezat zeker weinig nationalen hoogmoed!

Hollandsche schouwburg.

De Barbier van Sevilie heeft ons, als naar gewoonte, zeer verlustigd. De Heeren majofski, beynink en zeegers hebben met veel warmte gespeeld. Het zij ons nogtans vergund, den laatstgenoemden eene aanmerking te maken omtrent zijne onduidelijke manier van spreken, die telkens toeneemt, en vele aardige gezegden van Figaro heeft doen verloren gaan. Wij meenen dit gebrek te moeten toeschrijven aan de drift, die hem onder het spelen schijnt te bezielen; dan, ware het niet beter, dat de Heer zeegers, die drift wat matigende, de idéen van den Dichter opvolgde, in plaats van zich met charges op te houden, die, hoewel ze doen lagchen, toch

{==621==} {>>pagina-aanduiding<<}
nimmer de reputatie van een' goeden tooneelspeler kunnen vestigen?
De Heer kamphuizen legt, in de rol van den Graaf Almaviva, eene groote gewoonte van tooneel aan den dag; schoon wij het niet met hem eens zijn, omtrent de onderscheidene karakter-verkiezingen, in gezegde rol voorkomende; dan de smaak is verschillende, en wij begeeren geenszins, dat men zich bij uitsluiting naar de onze voege. Alleen nemen wij de vrijheid, hem te zeggen, dat het ons belagchelijk voorkomt, dat de Paardendoctor van een Spaansch Kavalerijregiment met de veldteekenen van een' Stafofficier prale; namelijk met épauletten, nestel en dragon. Wij gelooven, dat die Heeren alleen een' paardenhoef op den arm dragen; nogtans wij kunnen dwalen. Misschien ook dat de Heer kamphuizen de nieuwe costume van een Spaansch Paardendoctor uit Andaluziën heeft laten komen; en in dit geval mogen wij gaarne zien, dat de Paardendoetoren zich versieren, al ware het dan ook met èpauletten-à-boullions.
Mejuffrouw kamphuizen heeft de Rosine allerliefst uitgevoerd: waarlijk, men kan geene meerdere eenvoudigheid, geene meerdere stekelige, listige slimheid in zich vereenigen. Beaumarchais heeft aan haar, als de Hollandsche Rosine, veel verpligting.
Isigenia in Tauris is meesterlijk uitgevoerd. Hulde inzonderheid aan u, bekwame voedsterling van Melpomene, verdienstelijke snoek! gij hebt den kunstminnaren op nieuw eene schatting van dank opgelegd; de rampen van den wreed vervolgden Orestes, door u zoo treffend afgemaald, hebben ons diep geroerd; ga voort, en verpligt nog lang de liefhebbers van het waarachtig schoon, op u te blijven bogen!
Het strekt ons tot een bijzonder genoegen, Mejuffrouwe grevelink ons compliment over de Ifigenia te maken; zij heeft heerlijke oogenblijkken gehad, en ons de teedere Ifigenia voorgesteld, zoo als wij haar ons verbeelden. Een klein vlekje hechtte zich nogtans op eene der treffendste passages van het derde bedrijf: wij bedoelen het oogenblik, waarin Ifigenia aan Orestes een zeer burgerlijk sus! appliceerde.
De Heer evers heeft zich zeer verdienstelijk van de rol van Pylades gekweten en veel bijval van het publiek genoten. Deze jonge, veelbelovende kunstenaar gevoele, hoe

{==622==} {>>pagina-aanduiding<<}
nuttig het zij, zijne rol wel te kennen; hij zal hierdoor meer en meer slagen.
De Heer jelgerhuis was, naar onze meening, een weinig zwak in de rol van Thoas; dan, bij de tweede vertooning van Ifigenia, die alle kleine vlekken weggenomen heeft, was deze zwakheid verdwenen, en Thoas was toen een geheel ander held!
Wij moeten op nieuw de aandacht der Directie omtrent een misbruik inroepen, dat dagelijks meer veld wint. Waarom toch worden de rollen der vertrouwelingen zoo veronachtzaamd? In Ifigenia hebben wij zeer pijnlijke oogenblikken doorgestaan, gedurende het gebrekkig en onverstaanbaar declameren van de Juffrouwen snoeck en roos. In een treurspel moet men de waarde van het treurspel handhaven: niets is ergerlijker, dan wanneer men door zoodanige gapingen de ware illusie verliest.
Othello, of de Moor van Venetie, is mede voortreffelijk uitgevoerd; bijkans alle de daarin spelende personen hebben blijken van beproefde kunde afgelegd, en gewedijverd om het Publiek eene der meesterlijke vertalingen van onzen met regt betreurden Vaderlandschen Dichter uylenbroek krachtvol voor te stellen. De Heeren snoek, jelgerhuis, rombach en van hulst, hebben, met Mejuffrouwen kamphuizen en sardet, naar eene volmaaktheid gestreefd, die hunnen ijver eer aandoet. Waarom toch moeten wij, met het Publiek, dien lof wederom door eene klagte doen vervangen! Jammer, dit bekennen wij volmondig, regt jammer is het, dat de in de ontknooping zoo veel afdoende rol van den Doge in geheel verkeerde handen gevallen is. De Heer struik, met alle respect voor zijn talent, paradeert in een treurspel, als een eerste treurspelspeler in de rol van drooge Fobbert. Waarom, wij herhalen ernstig onze vraag, waarom zorgt de Directie niet, dat dusdanige kleine, doch interessante rollen, door in het vak bedreven kunstenaars vervuld worden? De Heeren sardet en westerman kunnen zich immers niet onteerd achten, iets tot genoegen van het Publiek bij te brengen, door eene zoo geringe opoffering? Een van deze beide Heeren moest de rol van den Doge op zich genomen hebben. Zoo wij ons

{==623==} {>>pagina-aanduiding<<}
niet bedriegen, heeft de Heer sardet voorleden jaar die rol gespeeld.
Voorgenomen hebbende geene melding van Melodrama's te maken, gaan wij de uitvoering van Het gevaarvol Kasteel, Johanna van Montfaucon, Hariadan Barbarossa, Het Ontzet der Stad Leyden, enz. met stilzwijgen voorbij.
De vertooningen van List tegen List, De Bloedverwanten, De Verwarring, De onechte Zoon, enz. niets buitengewoons opgeleverd hebbende, dan dat eenige rollen bij uitstek slecht geleerd waren, zwijgen wij, om niet in herhaling en vernieuwde beschuldiging te vervallen. De edelmoedige Dragonder verdient eene loffelijke uitzondering.
De Apotheker en de Doctor is goed vertoond, voor zoo veel den zang betreft; in het algemeen hebben wij nimmer zoo veel nonsens gehoord, als gedurende het uitvoeren van dit Zangspel: het meerendeel der rollen was weder niet gekend. De Heer sardet heeft de rol van Sichel met die vrolijkheid gespeeld, waarmede hij hem oorspronkelijk gecreëerd heeft.
Het vernietigd Verdrag heeft veel te wenschen gelaten. Uitgezonderd de Heeren majofski, neits en Mejuffrouw majofski, zijn de overige rollen slecht uitgevoerd, zoo wel in zang als spel. Wij smeeken intusschen den Heer majofski, voortaan meer familiegevoel te koesteren: ons hart heeft gebloed, toen hij zijnen neef Dorlis een' zoo geduchten als wel aangebragten kruijersklap vereerde!
De Volkplanting, daarentegen, heeft algemeene goedkeuring verworven. Dit Zangspel is bij uitstek wel uitgevoerd. Mejuffrouw karels heeft lief gezongen; Mejuffrouw adams heeft aan een' aangenamen zang een vrolijk en dartelend spel gepaard: deze bekwame Actrice behaagt dagelijks meer en meer, en de Directie heeft in haar eene zeer goede aanwinst gedaan. De Heeren neits en majofski hebben veel genoegen door het wel uitvoeren hunner rollen veroorzaakt; de laatstgenoemde heeft, onder andere, zijn groot air meesterlijk gezongen. Ook hebben wij met vermaak gehoord, dat de stem van den Heer neits wederom meer kracht krijgt. Hij ga dus voort, en gedenke steeds ons eerste artikel.
De twee deelen van het Donau-Vrouwtje hebben, als voorheen, den liefhebberen van dusdanige soort van Tooneelgedrogten veel vermaaks verschaft. Het doet ons leed, ver-
{==624==} {>>pagina-aanduiding<<}
dienstelijke mannen als majofski, sardet, rombach, enz. zulke aperijen te zien debiteren. Wij beklagen insgelijks Mejuffrouw kamphuizen, die in beide deze vodden zich zoo afgetobd heeft. Wanneer toch zullen goede tooneelwerken het Publiek eenparig naar den Schouwburg lokken?.... De lieve, kleine freubel, als Lilli, is onverbeterlijk. Welk een veelbelovend kind!
Het eertijds onder de Balletmeesters le boeuf en rochefort bij herhaling gegeven Ballet, De Deserteur, is door den Heer la chapelle opgewarmd en ons als iets nieuws vertoond. Wij schorten alweder ons oordeel over zijne bekwaamheden als Balletmeester op, tot tijd en wijle hij ons iets van zijn eigen maaksel zal geleverd hebben. Wat overigens zijn debut als Montauciel aangaat, wij vermeenen, dat hij met minder winderigheid meer vermaak zou gedaan hebben: als Pantomimist heeft hij het oogenblik, waarin hij Alexis tot den dood bemoedigt en de soldaten smeekt zijnen vriend wel te treffen, geheel veronachtzaamd, ja deerlijk gemist. Over zijne dansbekwaamheden kunnen wij almede tot nog toe geen oordeel vellen; immers passen uit de hornpijp kunnen voor geen tooneeldans gelden. Derhalve.... attendons!
Wij maken Mejuffrouw polly de heus ons compliment: zij is eene voortreffelijke Louize; men kan met geene meerdere warmte liefde, angst en wanhoop afmalen. Wat den Heer corniol aangaat, wij hebben hem beter zien werken. De Heer bretel heeft ons als Bertrand hartelijk doen lagchen; zijne anders voor den dans niet zeer bevallige houding is in dit Ballet regt koddig geweest. Mejuffrouw matrat heeft mede het Publiek zeer wel voldaan, en zich verdienstelijk gekweten. Onder de in dit Ballet voorkomende dansen hebben wij eene menigte anciennes connaissances meenen te herkennen; en wij moeten dus den steller van het aankondigingsbillet des Schouwburgs berispen, daar hij zegt: alle de daarin voorkomende dansen zijn gecomponeerd door den Balletmeester La Chapelle, waaraan wij ernstig twijfelen. Wij voor ons zijn intusschen van gevoelen, dat het de pligt is van een eerzaam Balletmeester, dat hij alle de dansen, in zijne balletten voorkomende, zelf fabricere. Men vijzele toch nimmer dergelijke zaken als eene bijzondere verdienste op!





{==625==} {>>pagina-aanduiding<<}

Mengelwerk.

Gedenkwaardigheden van Socrates, door Xenophon.

(Uit het Grieksch vertaald door jan ten brink, Hoogleeraar te Harderwijk.)

Vierde boek (1), eerste hoofdstuk.

Hoe Socrates den goeden aanleg van jongelingen ontdekte, en diegenen behandelde, die op deze natuurgaven, of op rijkdom, zich veel lieten voorstaan.

Socrates was zoo nuttig in alle zaken en op alle wijzen, dat het elk, die dit overweegt, al heeft hij slechts een middelmatig begrip, duidelijk is, dat niets nuttiger was, dan met socrates te verkeeren, en overal en bij iedere bezigheid bij hem te zijn. Zij toch, die gewoon waren, met hem om te gaan, en zijne lessen aannamen, vonden, zelfs bij zijne afwezigheid, in de gedachten aan hem niet weinig voordeel (2). Want even zeer in scherts, als in ernstige gesprekken, was hij diegenen tot nut, die met hem omgingen. Dikwijls zeide hij, dezen of dien te beminnen: doch het was zigtbaar, dat hij niet op zulken het oog liet vallen, wier ligchaam tot schoonheid, maar wier ziel tot deugd gevormd was. Den natuurlijk goeden aanleg maakte hij op, uit het schielijk leeren van 't geen, waarop zij zich toeleiden; uit het onthouden van 't geen zij geleerd hadden, uit de begeerte naar alle die kundigheden, waardoor men in staat is, zijn eigen huis en den staat wel te besturen, en over het geheel met menschen en menschelijke zaken wel te regt te komen. Wanneer de zoodanigen onderwijs genoten, dan zouden zij, dacht hij,

{==626==} {>>pagina-aanduiding<<}
niet alleen zelve gelukkig zijn, en hun eigen huis wel besturen, maar ook andere menschen en den staat gelukkig kunnen maken. Hij begon echter niet met allen op dezelfde wijze. Dezulken, die hunn' natuurlijken aanleg voor voortreffelijk hielden, en het onderwijs verachtten, leerde hij, dat juist de aanleg, die de beste schijnt, het meest onderwijs noodig heeft. Daartoe toonde hij aan, dat de paarden van de beste geaardheid, moedig en driftig zijnde, de bruikbaarste en beste worden, indien zij van jongs af in toom worden gehouden, doch dat zij, onbetemd blijvende, de onbedwingbaarste en slechtste zijn; dat ook de honden van de beste geaardheid, die de jagt beminnen en op het wild aanvallen, dan, wanneer zij goed afgerigt zijn, de beste en tot de jagt geschiktste worden, doch dat zij, onafgerigt blijvende, ongeschikt, woedend en onbuigzaam zijn: dat desgelijks de menschen van den besten aanleg, daar zij de meeste sterkte van ziel bezitten, en de meeste kracht ter uitvoering van 't geen zij ondernemen, dan, wanneer zij onderwezen zijn en geleerd hebben, 't geen behoort te geschieden, de beste en nuttigste worden, dewijl zij het meeste en grootste goed ten uitvoer brengen; doch dat zij, zonder onderwijs en leering blijvende, de slechtste en schadelijkste worden, dewijl zij, niet wetende te beoordeelen, wat behoort te geschieden, dikwijls tot slechte bedrijven vervallen, en, daar zij fier en driftig zijn, met moeite kunnen bedwongen en terug gehouden worden, en aldus het meeste en grootste kwaad verrigten. De zoodanigen, die op rijkdom trotsch waren, en geen onderwijs meenden noodig te hebben, maar waanden, dat de rijkdom voor hun voldoende zijn zou, om alles, wat zij wilden, ten uitvoer te brengen, en bij de menschen geëerd te worden; dezen bragt hij te regt, door aan te merken, dat het dwaas was, zoo iemand zich inbeeldde, de nuttige en schadelijke dingen te kunnen onderscheiden, zonder dat onderscheid geleerd te hebben; dwaas ook, zoo iemand, dat

{==627==} {>>pagina-aanduiding<<}
onderscheid niet kennende, zich inbeeldde, dat hij, door zijn' rijkdom zich alles, wat hij wilde, aanschaffende, in staat was, nuttige dingen te doen: dat het verder onnoozel was, zoo iemand, zonder in staat te zijn, nuttige dingen te doen, zich inbeeldde, dat hij gelukkig was (3), en zich, 't geen hij voor zijn volgend leven noodig had, volkomen of toereikend bezorgd had; onnoozel ook, zoo iemand zich inbeeldde, dat hij, schoon niets wetende, echter om zijn' rijkdom den naam van een bekwaam man dragen, of, zonder in dien naam te staan (4), eer behalen zou.

Tweede hoofdstuk.

Xenophon toont door het voorbeeld van Euthydemus, hoe Socrates diegenen behandelde, welke zich inbeeldden, alle noodige kundigheden te bezitten, en daarop trotsch waren.

Hoe hij met diegenen, die meenden, dat zij het beste onderwijs genoten hadden, en die zich op hunne wijsheid veel lieten voorstaan, omging, zal ik nu opgeven.
Bemerkende, dat euthydemus, bijgenoemd de schoone, vele schriften van de vermaardste Dichters en sofisten bijeen verzameld had, en zich daardoor niet alleen inbeeldde, zijne tijdgenooten in kennis te overtreffen, maar ook groote hoop koesterde, dat hij allen in welsprekendheid en het behandelen van zaken overtreffen zou; en tevens bespeurende, dat dezelve om zijne jongheid (5) nog niet in de Volks-vergadering verscheen, maar, wanneer hij iets doorgezet wilde hebben, in den winkel van een' der teugelmakers digt bij de markt ging zitten: begaf socrates met eenigen zijner vrienden zich ook derwaarts. Als nu een de vraag voorstelde, of themistocles door den omgang met eenen der wijzen, of door zijn' natuurlijken aanleg, zoo zeer boven zijne medeburgers had uitgemunt, dat de staat de oogen

{==628==} {>>pagina-aanduiding<<}
op hem vestigde, wanneer men een man van bekwaamheid noodig had; zeide socrates, met oogmerk, om euthydemus te treffen (6), dat het onnoozel was, te meenen, dat men in kunsten van geringe waarde, zonder bekwame meesters, niet ervaren kan worden (7), doch dat het opperbestuur van den staat, het allermoeijelijkste werk, de menschen van zelf eigen wordt.
Op een' anderen tijd was euthydemus hier weder tegenwoordig, doch verwijderde zich uit het gezelfschap, om den schijn te ontgaan, dat hij socrates om zijne wijsheid bewonderde. Socrates, dit ziende, zeide: ‘Vrienden! uit hetgeen wij dezen euthydemus zien verrigten, blijkt duidelijk, dat, wanneer hij den vereischten leeftijd zal hebben, en de staat de redenaars uitnoodigen zal, om over eenige zaak het woord te voeren, hij zich niet zal onthouden, van zijn gevoelen uit te brengen. Nu dunkt mij, dat hij, door zich voor den schijn te wachten, van iets van iemand te leeren, zich van eene schoone inleiding zijner redevoeringen voorziet. Ik twijfel niet, of hij zal zijne inleiding aldus inrigten: “Burgers van Athene! ik heb nooit iets van iemand geleerd, noch, wanneer ik hoorde, dat sommigen in de welsprekendheid en het behandelen van zaken ervaren waren, ooit gezocht hen te ontmoeten, noch er mij aan laten gelegen zijn, een' kundig onderwijzer te bekomen: in tegendeel; ik heb aanhoudend geschuwd, niet alleen iets van iemand te leeren, maar zelfs er den schijn van te hebben. Desniettegenstaande zal ik, wat mij van zelf in de gedachten mogt komen, u ter raadgeving voordragen.”’ Eene gelijke inleiding zouden zij kunnen doen hooren, die van den staat den post van geneesheer begeerden: zij toch zouden hunne aanspraak aldus kunnen beginnen: ‘Burgers van Athene! ik heb nooit de geneeskunst van iemand geleerd, noch er werk van gemaakt, eenen der ervarene artsen tot leermeester te bekomen: maar ik heb mij aanhoudend gewacht, niet alleen van de

{==629==} {>>pagina-aanduiding<<}
artsen iets te leeren, maar zelfs den schijn te hebben, van deze kunst geleerd te hebben. Geeft mij echter den post van geneesheer: door proeven op u te nemen, zal ik trachten te leeren.’ - Alle de aanwezenden lachten om deze inleiding.
Als euthydemus vervolgens wel luisterde naar 't geen socrates zeide, maar zich nog wachtte, zelf iets te zeggen, meenende, dat hij zich door zijn stilzwijgen met den schijn van wijsheid bekleedde; zeide socrates, hem hiervan willende terug brengen: ‘Het is wonder, waarom toch zij, die in het spelen op de citer of fluit, of in het paardrijden, of in eenige dergelijke kunst, ervaren wenschen te worden, dat, waarin zij sterkte willen verkrijgen, zoo dikwijls mogelijk is, trachten te doen (8), en niet alleen voor zich zelve, maar ook in tegenwoordigheid van de zoodanigen, die voor de bekwaamste gehouden worden, en dat zij alles doen en verdragen, om niet tegen der zulken uitspraak te handelen, zich verzekerd houdende, dat zij op geene andere wijze tot eenige volmaaktheid zullen komen: terwijl daarentegen sommigen van diegenen, die in de welsprekendheid en in de behandeling der staats-aangelegenheden wenschen sterk te worden, wanen, dat zij zonder voorbereiding en oefening van zelve schielijk de noodige bekwaamheid daartoe zu len verkrijgen. En toch schijnt het laatste zoo veel moeijelijker in de uitvoering, dan het eerste, te zijn, naarmate er van het grooter aantal, 't welk zich met het laatste bezig houdt, minder lieden gevonden worden, die in de uitvoering slagen. Het is dus duidelijk, dat zij, die naar het laatste begeerig zijn, ook meerdere en sterkere oefening noodig hebben, dan zij, die naar het eerste trachten.
Dergelijke gesprekken dan hield socrates in het eerst, wanneer euthydemus tegenwoordig was (9). Doch toen hij bespeurde, dat deze gezetter bleef, en gretiger luisterde, als hij sprak, ging hij eens alleen in den teu-
{==630==} {>>pagina-aanduiding<<}
gelmakers-winkel; en, toen euthydemus zich aan zijne zijde plaatste, zeide hij:
Socrates. Zeg mij, euthydemus! hebt gij inderdaad, gelijk ik hoor, vele schriften van die mannen bijeen verzameld, die den naam van wijzen hebben gehad?
Euthydemus. O ja, socrates! en ik ben nog aan het verzamelen van dezelve, om er zoo veel van te bezitten, als mogelijk is.
Socrates. In waarheid, ik acht u hoog, dewijl gij het bezit van zilver en goud niet boven dat van wijsheid stelt. Het blijkt toch, dat gij van meening zijt, dat zilver en goud de menschen niet beter maken, maar dat de uitspraken der wijzen derzelver bezitters met deugd verrijken.
Euthydemus hoorde dit met genoegen, en dacht, dat socrates hem op den regten weg tot de wijsheid oordeelde te zijn. Socrates, bespeurende, dat hem die lof genoegen gaf, zeide verder:
Socrates. Waarin begeert gij ervaren te worden, euthydemus! dat gij deze schriften verzamelt?
Toen euthydemus zweeg, bedenkende, wat hij antwoorden zou, ging socrates aldus voort:
Socrates. Misschien in de geneeskunst? Want er zijn ook vele geschriften van artsen voorhanden.
Euthydemus. Geenszins.
Socrates. Wilt gij dan een bouwkundige worden? Want ook dit vordert een' man van verstand.
Euthydemus. Ook dat niet.
Socrates. Of wilt gij een bekwaam landmeter worden, gelijk theodorus (10)?
Euthydemus. Ook geen landmeter.
Socrates. Een sterrekundige dan?
Euthydemus. Ook dit niet.
Socrates. Of een opzegger van verzen (11)? Men zegt toch, dat gij ook de verzen van homerus bezit.
Euthydemus. Ik begeer dit in waarheid niet te worden: want ik weet, dat deze lieden de verzen wel

{==631==} {>>pagina-aanduiding<<}
zeer goed van buiten kennen, maar zelve zeer onnoozel zijn.
Socrates. Euthydemus! Staat gij dan naar die deugd, waardoor de menschen bekwaam worden, om bestuurders van den staat, waarnemers hunner huisselijke belangen, en bevelhebbers over het leger te worden, en voor anderen en zich zelven nuttig te zijn?
Euthydemus. Ja, socrates! die deugd begeer ik ten sterkste.
Socrates. Inderdaad, gij begeert de schoonste deugd en de grootste kunst. Zij is die der Koningen, en wordt de koninklijke genoemd. Maar hebt gij wel overwogen, of het mogelijk is, hierin ervaren te worden, zonder regtvaardig te zijn?
Euthydemus. O ja, en [ik ben overtuigd,] dat het zelfs onmogelijk is, zonder regtvaardigheid een goed burger te zijn.
Socrates. Wel nu: hebt gij u die reeds eigen gemaakt?
Euthydemus. Ik denk ten minste, socrates! dat ik mij niet minder regtvaardig betoon, dan iemand anders.
Socrates. Zijn er dan ook werkzaamheden der regtvaardige menschen, gelijk er die der timmerlieden zijn?
Euthydemus. O ja.
Socrates. Zouden, gelijk de timmerlieden hunne werkzaamheden kunnen toonen, zoo ook de regtvaardige menschen de hunne kunnen opgeven?
Euthydemus. Ik zou de werkzaamheden der regtvaardigheid niet kunnen opgeven! - In waarheid: ik kan zelfs die der onregtvaardigheid opnoemen, daar wij die iederen dag, in geen gering aantal, kunnen zien en hooren.
Socrates. Wilt gij dan, dat wij hier eene R, en daar eene O (12) schrijven, en vervolgens, wat ons eene daad van regtvaardigheid voorkomt, bij de R, doch van onregtvaardigheid, bij de O plaatsen?

{==632==} {>>pagina-aanduiding<<}

Euthydemus. Doe zulks, zoo het u noodig schijnt.
Socrates. (na de genoemde letters geschreven te hebben). Is er leugen onder de menschen?
Euthydemus. Ja.
Socrates. Waar zullen wij die plaatsen?
Euthydemus. Ongetwijfeld bij de onregtvaardigheid.
Socrates. Is er bedrog?
Euthydemus. Gewis.
Socrates. Waar zullen wij dat plaatsen?
Euthydemus. Ook dat ongetwijfeld bij de onregtvaardigheid.
Socrates. En schade aan iemand toebrengen?
Euthydemus. Ook dit.
Socrates. En menschen te rooven, om dezelve tot slaven te maken?
Euthydemus. Ook dit.
Socrates. Niets van dit alles, euthydemus! zullen wij derhalve bij de regtvaardigheid voegen?
Euthydemus. Dit zou een grove misslag zijn.
Socrates. Doch hoe? wanneer iemand, tot veldheer gekozen zijnde, eene onregtvaardige en vijandelijke stad in slavernij brengt, zullen wij zeggen, dat zulk een onregtvaardig handelt?
Euthydemus. Neen.
Socrates. Zullen wij niet zeggen, dat hij regtvaardig handelt?
Euthydemus. Voorzeker.
Socrates. Hoe? wanneer hij in het voeren van den oorlog de vijanden bedriegt?
Euthydemus. Ook dit is regtvaardig.
Socrates. Indien hij de bezittingen der vijanden steelt en roost, handelt hij dan niet regtvaardig?
Euthydemus. Gewis. Doch ik meende, dat uwe eerste vragen alleen vrienden betroffen.
Socrates. Alles derhalve, wat wij bij de onregt-
{==633==} {>>pagina-aanduiding<<}
vaardigheid geplaatst hebben, moet ook bij de regtvaardigheid geplaatst worden?
Euthydemus. Het schijnt zoo.
Socrates. Wilt gij dan, dat wij, dit aldus stellende, weder die bepaling maken, dat het regtvaardig is, dergelijke dingen omtrent vijanden te doen, doch onregtvaardig, omtrent vrienden, en dat men omtrent dezen zoo opregt mogelijk zijn moet?
Euthydemus. Zeer goed.
Socrates. Hoe dan? wanneer een veldheer, zijn leger moedeloos ziende, valschelijk voorwendt, dat er bondgenooten in aanmarsch zijn, en door die leugen de moedeloosheid zijner soldaten doet ophouden; waar zullen wij dit bedrog plaatsen?
Euthydemus. Mij dunkt, bij de regtvaardigheid.
Socrates. En wanneer iemand zijn' zoon, die geneesmiddelen noodig heeft, doch dezelve niet innemen wil, door bedrog het geneesmiddel als eene spijze ingeeft, en hem door zulk eene leugen gezond maakt; waar moet dit bedrog geplaatst worden?
Euthydemus. Mij dunkt, ook dit bij het vorige.
Socrates. Maar hoe? wanneer iemand, uit vrees, dat zijn vriend zich uit zwaarmoedigheid van kant zal maken, hem zijn zwaard, of iets anders van dien aard, ontsteelt of ontrooft; waar moet dit geplaatst worden?
Euthydemus. Ongetwijfeld, ook dit bij de regtvaardigheid.
Socrates. Gij zegt dus, dat men ook niet omtrent vrienden in alle dingen opregt behoort te handelen?
Euthydemus. Geenszins behoort men dit te doen: en ik neem dus mijne vorige gezegden terug, indien het geöorloofd is.
Socrates. Dit dient inderdaad veel meer geöorloofd te zijn, dan iets niet regt te bepalen. - Doch, (om ook dit niet onaangeroerd te laten,) welke van diegenen, die hunne vrienden tot derzelver nadeel bedriegen,

{==634==} {>>pagina-aanduiding<<}
is onregtvaardiger, hij, die het willens, of hij, die het onwillens doet?
Euthydemus. Ik vertrouw mijne eigene antwoorden niet meer, socrates! Want al het vorige komt mij nu anders voor, dan in het eerst. Echter zij het gezegd, dat hij, die willens liegt, onregtvaardiger is, dan die het onwillens doet.
Socrates. Dunkt u, dat er een onderwijs en eene wetenschap der regtvaardigheid, even als der letteren, is?
Euthydemus. Ja.
Socrates. Wien houdt gij voor een grooter letterkundige, die willens verkeerd schrijft of leest, of die het onwillens doet?
Euthydemus. Den eersten: want hij zou het ook goed kunnen doen, als hij wilde.
Socrates. Die derhalve willens verkeerd schrijft, is een letterkundige; doch die het onwillens doet, een ongeletterde?
Euthydemus. Dit volgt natuurlijk.
Socrates. Wie van beiden kent de regtvaardigheid, die willens liegt en bedriegt, of die het onwillens doet?
Euthydemus. Ongetwijfeld hij, die het willens doet.
Socrates. Gij zegt dus, dat hij, die de letteren kent, letterkundiger is, dan hij, die ze niet kent?
Euthydemus. Ja.
Socrates. En regtvaardiger, die de regtvaardigheid kent, dan hij, die ze niet kent (13)?
Euthydemus. Dat zeg ik: doch ik weet zelf niet, hoe ik dit zeg.
Socrates. Doch hoe? wanneer iemand de waarheid wil spreken, en echter nooit omtrent dezelfde dingen hetzelfde zegt, maar, denzelfden weg aanwijzende, nu eens naar het Oosten, dan eens naar het Westen wijst, en, dezelfde som optellende, die nu eens grooter, dan eens kleiner maakt; wat dunkt u van zulk eenen?

{==635==} {>>pagina-aanduiding<<}

Euthydemus. Het is in waarheid duidelijk (14), dat hij niet weet, 't geen hij meent te weten.
Socrates. Kent gij menschen, die slaafsch van ziel genoemd worden?
Euthydemus. Ja.
Socrates. Worden zij om hunne kunde of onkunde aldus genoemd?
Euthydemus. Zeker om de laatste.
Socrates. Krijgen zij dan dezen naam, omdat zij in het kopersmeden onkundig zijn?
Euthydemus. Neen.
Socrates. Of in het timmeren?
Euthydemus. Ook niet.
Socrates. Of in het schoenmaken?
Euthydemus. In geen dezer dingen, maar zelfs het tegendeel: want de meesten, die dergelijke zaken verstaan, zijn slaafsch van ziel (15).
Socrates. Dus dragen diegenen dezen naam, die het schoone, goede en regtvaardige niet kennen?
Euthydemus. Zoo dunkt mij.
Socrates. Wij moeten dus, met inspanning van alle krachten, er naar staan, om niet slaafsch van ziel te zijn.
Euthydemus. Bij de Goden! socrates! ik meende, dat ik behoorlijk die wijsbegeerte beoefende, waardoor ik dacht het best in dat alles ervaren te zullen worden, 't welk een' man betaamt te weten, die naar beschaafdheid en deugd begeerig is: doch hoe mismoedig denkt gij dat ik nu ben, daar ik zie, dat ik door alle mijne aangewende moeite nog niet in staat ben, op vragen te antwoorden omtrent dingen, die men vooral behoort te weten, en daar ik geen' anderen weg ken, om tot meerdere volmaaktheid te komen?
Socrates. Zeg mij eens, euthydemus! zijt gij ooit te Delphi geweest?
Euthydemus. Ja, zelfs twee malen.

{==636==} {>>pagina-aanduiding<<}

Socrates. Hebt gij daar niet ergens aan den Tempel geschreven gevonden: ken u zelven?
Euthydemus. Ja.
Socrates. Hebt gij u dan over dit opschrift niet bekommerd, of hebt gij er uwe aandacht op gevestigd, en begonnen te overwegen, wie gij zijt?
Euthydemus. Geenszins: want dit meende ik toch wel te weten. Anders zou ik immers bezwaarlijk iets weten, zoo ik mij zelven niet kende.
Socrates. Dunkt u, dat die zich zelven kent, die alleenlijk weet, welken naam hij draagt? Die een paard koopt, meent niet, dat, 't welk hij kennen wil, regt te kennen, alvorens hij onderzocht heeft, of het al of niet naar den teugel luistert, of het sterk of zwak, vlug of traag is, en of het voor alle overige gebruiken, die men van een paard verwacht, goed of onbekwaam is: moet ook zoo niet hij, die zijne krachten ten aanzien van dat alles, wat van een' mensch verwacht wordt, onderzocht heeft, gerekend worden, zich zelven te kennen?
Euthydemus. Naar uw voorstel oordeel ik, dat hij, die onbewust is van zijne krachten, zich zelven niet kent.
Socrates. Is het niet duidelijk, dat de menschen, door zich zelve te kennen, het meeste goed, doch, door zich zelve niet te kennen, het meeste kwaad ondervinden? Want die zich zelve kennen, weten, wat hun dienstig is, en onderscheiden, 't geen zij kunnen, en niet kunnen: en datgene, wat zij verstaan, doende, verschaffen zij zich het noodige, en genieten voorspoed; doch zich van 't geen zij niet verstaan, onthoudende, begaan zij geene misslagen, en ontwijken ongeluk. Ook zijn zij hierdoor in staat, de overige menschen te beöordeelen, en zich door derzelver dienst het goede te verschaffen, en het kwade te ontwijken. Doch die zich zelve niet kennen, en zich ten aanzien hunner eigene krachten bedriegen, kennen ook even weinig de overige menschen en menschelijke zaken: dus bezitten zij noch kennis van hunne behoeften, noch

{==637==} {>>pagina-aanduiding<<}
van hunne bezigheden, noch van de menschen, met welke zij te doen hebben; maar in dit alles mistastende, worden zij van het goede verstoken, en halen zich het kwade op den hals. Ook slagen zij, die weten, wat zij doen, in hunne ondernemingen, en zijn daardoor in grooten roem en eer: die hun gelijk zijn (16), hebben gaarne met hun te doen; doch die in hunne ondernemingen niet slagen, begeeren, dat zij hun raad mededeelen, en zich hunne belangen aantrekken: op dezen berust hunne hoop op een' goeden uitslag; dezen beminnen zij daarom boven alles. Doch zij, die niet weten, wat zij doen, en, eene verkeerde keuze doende (17), in hunne ondernemingen niet slagen, vinden niet alleen daarin hunne schade en straf, maar worden hierdoor roemloos en belagchelijk, en leven voorts veracht en eerloos. Gij ziet dit aan zulke staten, die, omdat zij hunne krachten niet kennen, met magtigeren den oorlog beginnen. Worden niet sommigen van dezelve verwoest, anderen van hunne vrijheid beroofd?
Euthydemus. Zijt verzekerd, socrates! dat ik het boven alles stel, zich zelven te kennen: doch ik wacht van u, dat gij mij leeren zult, hoe men het beginnen moet, zich zelven te onderzoeken.
Socrates. Gij weet dus in allen geval, wat goed, en wat kwaad is (18)?
Euthydemus. Zeker: want zoo ik zelfs dit niet wist, zou ik nog van minder waarde zijn, dan de slaven.
Socrates. Welaan: geef het mij dan eens op.
Euthydemus. Dat is niet moeijelijk. Vooreerst houde ik de gezondheid zelve voor een goed, en de ziekte voor een kwaad: vervolgens 't geen beide veroorzaakt, als drank, spijs en levensmanier, is, 't geen de gezondheid bevordert, goed, doch, 't geen ziekte verwekt, kwaad.
Socrates. Dan is ook gezondheid en ziekte, wanneer zij iets goeds veroorzaken, goed, doch wanneer het tegendeel er uit ontspruit, kwaad.

{==638==} {>>pagina-aanduiding<<}

Euthydemus. Hoe zou de gezondheid oorzaak van kwaad, en de ziekte die van goed kunnen zijn?
Socrates. Zeker, wanneer sommigen om hunne sterkte deel nemen aan een' krijgs- of zeetogt, die schandelijk of schadelijk uitvalt, of aan vele andere dingen van dien aard, en daar bij omkomen, terwijl anderen om hunne zwakheid te huis en behouden blijven.
Euthydemus. Gij hebt gelijk. Doch gij weet, dat sommigen ook om hunne sterkte in het nuttige deelen, terwijl anderen om hunne zwakheid achterblijven.
Socrates. Daar dus gezondheid en ziekte nu eens voordeel, dan eens nadeel doen, zijn zij even min een goed, als een kwaad.
Euthydemus. In waarheid, zulks schijnt uit deze redenering te volgen. Doch, socrates! de wijsheid ten minste is ontegenstrijdig een goed. Want welk eene zaak zou een wijze niet beter doen, dan een onkundige?
Socrates. Hoe? Hebt gij nooit gehoord, dat dedalus om zijne wijsheid door minos weggevoerd en gedwongen is, hem als slaaf te dienen? dat hij, aldus van vaderland en vrijheid tevens beroofd, getracht heeft, met zijn' zoon te ontvlugten, doch op die vlugt niet alleen zijn' zoon heeft verloren, maar zelf zich niet heeft kunnen redden, dewijl hij, onder de Barbaren vervallen, daar weder slaaf geweest is?
Euthydemus. Zoo luidt het verhaal.
Socrates. Hebt gij nooit het ongeluk van palamedes gehoord? Van dezen toch zingen alle Dichters, dat hij, om zijne wijsheid door ulysses benijd, omgekomen is.
Euthydemus. Ook dit wordt verhaald.
Socrates. En hoe vele anderen denkt gij wel, dat om hunne wijsheid naar den Koning (19) vervoerd, en aldaar tot slaven gemaakt zijn?
Euthydemus. Het geluk, socrates! schijnt buiten tegenspraak een goed te zijn.

{==639==} {>>pagina-aanduiding<<}

Socrates. Zoo slechts niemand het uit zulke dingen zamenstelle, die niet buiten tegenspraak goed zijn.
Euthydemus. Wat van de dingen, die het geluk uitmaken, zou aan tegenspraak onderhevig zijn?
Socrates. Niets, zoo wij er slechts niet schoonheid, of sterkte, of rijkdom, of eer, of iets anders van dien aard, bij rekenen.
Euthydemus. Wij zullen dit echter doen: want hoe zou iemand zonder deze dingen gelukkig kunnen zijn?
Socrates. Dan zullen wij er inderdaad zoodanige dingen bij rekenen, waaruit vele onaangenaamheden voor de menschen ontspruiten. Velen toch worden om hunne schoonheid door zulken, die op schoone voorwerpen verzot zijn, bedorven. Velen ondernemen om hunne sterkte te zware werkzaamheden, en berokkenen zich zware onheilen. Velen worden door hunnen rijkdom verdarteld, of om denzelven belaagd, en storten in het verderf. Velen hebben om hun aanzien en magt in den staat groote rampen ondervonden.
Euthydemus. Nu, indien ik zelfs in het roemen van het geluk mij vergis, dan erken ik, niet eens te weten, wat men van de Goden bidden moet.
Socrates. Doch gij hebt misschien over deze onderwerpen niet nagedacht, dewijl gij voor vast geloofdet, dezelve te kennen. Maar, dewijl gij u voorbereidt, om een' staat, in welken eene volks-regering plaats heeft, te besturen, zoo is het ontwijfelbaar, dat gij weet, wat eene volks-regering is.
Euthydemus. Zeer zeker.
Socrates. Dunkt het u mogelijk te zijn, te weten, wat eene volks-regering is, zonder te weten, wat het volk is?
Euthydemus. Geenszins.
Socrates. Wat verstaat gij dan door het volk?
Euthydemus. De arme Burgers.
Socrates. Weet gij, wie arme Burgers zijn?
Euthydemus. Waarom toch niet?

{==640==} {>>pagina-aanduiding<<}

Socrates. Weet gij dan ook, wie rijke Burgers zijn?
Euthydemus. Even goed.
Socrates. Wie noemt gij dan arme, en wie rijke Burgers?
Euthydemus. Arme noem ik, die niet genoeg hebben, om hunne behoeften te voldoen; rijke, die meer dan het noodige hebben.
Socrates. Hebt gij wel bemerkt, dat sommigen, die zeer weinig bezitten, daaraan niet alleen genoeg hebben, maar er zelfs van opleggen, terwijl groote goederen voor anderen niet toereikende zijn?
Euthydemus. O ja. Ik ken, (gij herinnert mij zulks gelukkig,) ik ken zelfs Koningen, die uit gebrek, even als de armste menschen, tot onregtvaardigheden gedwongen worden.
Socrates. Indien dit zoo is, dan moeten wij de Koningen bij het volk, doch die weinig bezitten, zoo zij huishoudelijk zijn, bij de rijken rekenen.
Euthydemus. Mijn onverstand dwingt mij immers, ook dit toe te stemmen: en ik denk, of het niet het best voor mij zij, te zwijgen; want ik schijn volstrekt niets te weten.
Hij ging dus geheel moedeloos heen, zich zelven verachtende, en zich inderdaad voor een' slaaf houdende. Velen nu van degenen, die door socrates tot die gemoedsgesteldheid gebragt waren, vervoegden zich niet weder bij hem: waarom hij hen voor lafhartigen en luiaards hield. Doch euthydemus geloofde, dat hij op geene andere wijze een bekwaam man zou worden, dan door zoo veel mogelijk met socrates te verkeeren: daarom verliet hij hem nooit, indien hij geene noodzakelijke bezigheid had, en volgde zelfs eenige zijner gewoonten na. Als socrates deze gezindheid in hem bespeurde, bragt hij hem geenszins in de war, maar stelde hem op de eenvoudigste en duidelijkste wijze voor, 't geen hij oordeelde, dat men weten moest, en waarvan hij de betrachting hoogst nuttig keurde.

{==641==} {>>pagina-aanduiding<<}


(1)De vertaling der drie eerste Boeken is te vinden in het Vaderlandsch Magazijn van Wetenschap, Kunst en Smaak. Dat Magazijn met het vijfde Deel, waarvan het laatste Nommer onlangs uitgekomen is, gesloten zijnde, ben ik, om mijne vertaling volledig het licht te doen zien, te rade geworden, dezelve in dit Tijdschrift te plaatsen, hetwelk gunstig is toegestemd.

(2)Weiske en schneider oordeelen, dat deze volzin met het vorige of volgende niet zamenhangt. Mij komt dit anders voor Het nut van de verkeering met socrates was zoo doorslaande, dat zelfs in zijne afwezigheid de herinnering zijner gesprekken degenen, die met hem omgingen, van kwaad terug hield, en tot deugd aanspoorde. Dit, dunkt mij, wil xenophon te kennen geven.

(3)Ik volg met stephanus, morus, schutz, weiske, schneider en lange, de gissing van leunclavius, die de oude lezing οὔτε πραττειν in εὖ τε πραττειν veranderd heeft. Ernesti, door zeune gevolgd, heeft het volgende καὶ, 't welk op τε slaat, niet opgemerkt, of verkeerd begrepen. Zeune vooral is hier van den regten weg af.

(4)Het komt mij ontwijfelbaar voor, dat de ware lezing dezer plaats is, zoo als in sommige Handschriften gevonden wordt, εἶναι δοκῶν. Ik kan anders de woorden niet construëren.

(5)Men meent, dat de ouderdom van dertig jaren vereischt werd, om voor het volk te kunnen optreden. Dit getal van jaren was ten minste noodig, om zitting in den Raad te kunnen nemen. (Vid. Memorab. I 2. 35.)

(6)Ondanks de uitspraak van weiske, die bij mij niet veel afdoet, oordeel ik, met valckenaer (ad h.l.), en met wyttenbach (ad plut. de Ser. Num. Vind. p. 11.) dat deze hier de regte beteekenis van het woord κινεῖν is. Beide de genoemde Geleerden vergelijken er mede het Fransche woord piquer.

(7)Deze plaats is in het oorspronkelijke zeer onzeker van lezing. De oude lezing σπονδαίονς, door reiske en anderen verdedigd, komt mij daarom ongepast voor, dewijl uit de stelling der woorden blijkt, dat niet σπονδαίονς, maar τὰς τέχνας het subject is. De lezing van leunclavius σπονδαίοις, door wels en anderen gevolgd, maakt het lidwoord

{==642==} {>>pagina-aanduiding<<}
volstrekt noodzakelijk. Ik heb aan de woorden dien zin gegeven, dien de gewone lezing oplevert; doch ik geloof, dat er gelezen moet worden τοῖς παιδίοις, of παιδίσκοις, of παιδαρίοις Dan is de zin: dat de jongens (of de slaven) in de kunsten van geringe waarde, zonder bekwame meesters, niet ervaren kunnen worden.

(8)Ik volg de lezing, door ruhnkenius goedgekeurd, en door zeune, schutz, schneider en lange uitgegeven, waarin μὴ voor πειρῶνται weggedaan, en οὐ voor καϑ᾽ ἑαυτοὺς geplaatst wordt. Dat μόνον bij de laatste woorden verstaan moet worden, behoef ik niet aan te merken. (Vid. schaeferum ad L. bos. Ell Gr. v. μόνον, et quos ibi laudat.) Verder beteekent, zoo veel ik weet, συνέχεστατα nooit aanstonds, gelijk ernesti en weiske meenen, (welke beteekenis hier ook min gepast is,) maar zeer dikwijls, aanhoudend.

(9)Waarom ernesti over de lezing dezer plaats twijfel heeft, begrijp ik niet. Ἀκούοντος is hier zoo veel, als παρόντος, 't welk vroeger gelezen wordt, en door mij uitgedrukt is. Moet er verandering plaats hebben, ('t geen ik echter niet noodig acht,) dan is παρόντος de ware lezing.

(10)Een tijdgenoot en leermeester van socrates. (Vid. quos laudat ern. ad h.l.)

(11)Een Rhapsodist. Deze soort van lieden beroemde zich, niet alleen de verzen van homerus van buiten te kennen, maar die ook te kunnen uitleggen, en over allerlei onderwerpen verzen, in de manier van homerus, voor de vuist te kunnen maken en opsnijden. Hieruit blijkt het reeds, hoe lastig zij moesten zijn. Men zie verder valckenaer (ad herodot. v. 67.), ernesti (ad h.l.) en bachius (ad xenoph. Symp. 3 6.)

(12)In het oorspronkelijke zijn dit andere letters, namelijk Δ en Λ.

(13)Zeune teekent aan, dat in de Juntinische uitgave μὴ voor ἐπιστάμενον en niet voor ἐπισταμένου staat. Dan geeft socrates de vorige stelling van euthydemus, dat hij, die willens liegt, onregtvaardiger is, dan die het onwillens doet, omgekeerd weder op, om hem, uit hetgeen hij zoo even omtrent een' letterkundige toegestemd heeft, het tegenstrijdige daarvan te doen gevoelen. Weiske heeft naar deze lezing vertaald. Mij komt echter de andere eenvoudiger voor, en

{==643==} {>>pagina-aanduiding<<}
meer overeenkomstig met hetgeen euthydemus aanstonds zegt. Voorts acht ik het onnoodig, met weiske de spitsvindigheid der redenering van socrates te ontwikkelen. Het was hem hier alleen te doen, om de ingebeelde wijsheid van euthydemus te beschamen.

(14)Hoe ernesti de lezing δειλὸς hebbe kunnen verdragen, weet ik niet.

(15)Niemand zal zich, hoop ik, aan deze Grieksche uitdrukking ergeren.

(16)D.i. eenvoudig: die even zeer, met kennis van hunne krachten en van de menschelijke dingen, hunne ondernemingen beginnen. Noch zeune, noch schutz, heeft hier de ware meening gevat.

(17)Weiske neem αἱρούμενοι verkeerdelijk passive, zu etwas angestellt. Hier wordt alleen gesproken van zulken, die, uit onkunde hunner krachten, in hunne bezigheden eene verkeerde keus doen.

(18)Goed is hier nuttig, kwaad-schadelijk. Doch waarom hebben hier de latere Uitgevers het vraagteeken, 't welk volstrekt noodzakelijk is, weggelaten? In de oude uitgaven is het voorhanden.

(19)Namelijk van Perzie, nu eens alleen en bij uitstekendheid de Koning, dan de groote Koning genoemd.


(Het vervolg hierna)

Iets over den oorsprong der geneeskunst.

De eerste beginselen dier kunsten en wetenschappen, door welker luister wij ons nu omgeven zien, beantwoorden niet aan hare tegenwoordige grootheid. Wij misleiden onszelven, wanneer wij, in de heilige duisternis der oudheid, derzelver wieg aan de voeten der Godheid wanen te zien, en in de eerste leeraars van het menschdom, in de eerste beoefenaars der kunsten, een verhevener geslacht te ontdekken, dan nu de aarde bewoont. Geene Goden en holden, geene vorsten en wetgevers, waren

{==644==} {>>pagina-aanduiding<<}
de eerste uitvinders der kunsten, maar de nood. Het menschelijk geslacht is het behoeftigste van alle aardbewoners, en daarom is het ook het magtigste, het grootste, het verhevenste geworden. Ware de gouden eeuw gebleven, waarvan de dichters droomen, en waarvan men een slaauw afbeeldsel in sommige eilanden ziet, welke door de natuur met den rijksten overvloed zijn gezegend, wij zouden in het menschdom, even als in de bewoners dier lustprieelen, een hoop moedwillige kinderen aantreffen. Door harden nood gedwongen, moet de mensch voordeel leeren trekken van alles, wat hem omringt, en alles op prijs leeren stellen. Doch hierin slaagt hij in 't eerst niet dan gebrekkig; ruw en onvolkomen zijn zijne eerste pogingen. Het zoude onnatuurlijk zijn, indien het anders ware.
De beginselen der verhevenste wetenschappen waren laag en onaanzienlijk, gelijk de bronnen der schoonste stroomen. De kleine beekjes, die aan den voet eens bergs ontspringen, verbergen zich onder de digte struiken, en men hoort alleen hun ruischen. Maar niettemin groeit er de breede stroom uit, die uitgestrekte landstreken doorsnijdt, vruchtbaar maakt en verfraait, die verscheidene volken verbindt, en derzelver rijkdommen wijd en zijd verspreidt.
De geleerden verhalen ons, dat horus de geneeskunst aan isis leerde, dat apollo de krachten der kruiden uitvond, en dat het dankbare menschdom hen daarom tot den rang der Goden verhief. De verdiensten dezer mannen waren groot, maar zij waren de uitvinders niet eener kunst, die met het menschdom geboren werd en opgroeide, die haren oorsprong zoo wel in Kamschatka als in Griekenland, zoowel in de Zuidzee-eilanden als in Egypte had.
Het ligchaam van den ruwen natuurmensch is aan veel meer beleedigingen blootgesteld dan dat van den beschaafden. Het moge onvatbaar zijn voor den schadelijken invloed van weêr en wind; de hevigheid der hartstog en, de ruwheid der levenswijze geven gelegenheid genoeg voor

{==645==} {>>pagina-aanduiding<<}
allerlei uitwendige beleedigingen. Nimmer bijna zijn deze zonder pijn; en de smart is de eerste aandoening, welke den mensch hulp en verligting doet zoeken. Bijna alle wilde volken bedekken de gewonde of pijnlijke plaatse met kruiden; en er was slechts eene geringe opmerkzaamheid toe noodig, om te zien, dat het eene kruid meer leniging toebragt dan het andere. Op zulk eene wijze ontstond bij elke ruwe horde eene verzameling van heelkruiden, wier heilzame krachten door overlevering in het geheugen bewaard bleven. Inwendige ziekten ontstaan bij zulke volken zelden dan op overmatige verhitting, of uit overlading met spijs en drank. Rust en onthouding, waartoe de natuur ons dan zelve aanzet, zijn genoegzaam om die ongesteldheden te verdrijven.
Er zijn, zelfs onder de onbeschaafdste horden, altijd menschen, welke boven de anderen in geestvermogens uitmunten; en dit voorregt verschaft den bezitter een overheerschend gezag boven zijne makkers, hetwelk hij meer en meer zoekt te handhaven en uit te breiden, daar het in 't algemeen den menschelijken hoogmoed streelt, zijne medemenschen te leiden. Daartoe grijpt hij alle middelen aan; en van alle is er geen zoo magtig als het bijgeloof. De onwetende, de argelooze natuurmensch ziet in alles, wat hem vreemd of ontzettend voorkomt, eene magtige hand, die straft en beloont; overal vindt zijne verbeelding eene Godheid, voor welke hij bevend neêrbuigt. Hoe ligt kan de sluwe grijsaard, wien jaren en ondervinding de menschen leerden kennen, en dien zij met eerbied en ontzag beschouwen, van die kinderachtige vreeze gebruik maken, om zijn gezag te vestigen! Zij vertoonen zich dan voor het volk, als in een nader verband met die schrikverwekkende Goden staande, en geven aan dat voorgeven eenen schijn, door een ingetogen en afgezonderd leven, door vreemde en ontzettende plegtigheden, door waarzeggerijen en tooverijen. Zoo ontstond de kaste der priesteren, afgezonderd van het overige volk. Bij alle volken was dezelve ééns de voornaamste, en zelfs

{==646==} {>>pagina-aanduiding<<}
traden uit haar midden regenten voor het volk op. Ook zij waren ééns in het uitsluitend bezit der geneeskunst, en zijn het nog bij vele volken. Daar de bijgeloovigen de ziekten, welke hen overvielen, als eene straf der Godheid aanmerkten, konden zij ook geene genezing dan in de verzoening der Godheid vinden; en door wie kon dezelve anders geschieden, dan door de priesters? Deze deden nu allerhande offers, wasschingen en andere plegtigheden, doch lieten echter ook niet na de krachten der kruiden en andere geneesmiddelen te beproeven. En daar hunne ingetogene, stille levenswijze hun voor de beschouwing en navorsching der natuur tijd en geschiktheid gaven; daar de menigvuldige kranken, die zij behandelden, bij die beschouwing de ondervinding voegden, is het geen wonder, dat zij eindelijk de geneeskracht van vele kruiden, de behoorlijke behandeling van vele ziekten leerden. Deze wetenschap deelden zij, als een heilig geheim, alleen den ingewijden mede, en bewaarden dus voor zich en voor hunne nakomelingschap een krachtigen steun van hun gezag. Op die wijze beoefenden de Egyptische priesters de geneeskunst. Zoo zijn ook de Bramins in Hindostan, de Schamans in de Zuidzee-eilanden, de Jongleurs in Amerika, tevens priesters en geneesmeesters; ja zelfs bij de Israëliten behoorde deze kunst tot de werkzaamheid der priesterlijke orde, en vervolgens tot die der profeten.
Ook bij de Grieken, aan welken Europa hare beschaving verschuldigd is, en van welken dus ook grootendeels onze geneeskunst afstamt, was zij eerst een erfgoed van bijzondere priesterlijke geslachten, en bleef zij dat gedurende vele eeuwen. Het waren vooral de priesters van eskulaap, die als de God der Geneeskunst vereerd werd, welke als geneesmeesters optraden. In de tempelen van dien God te Epidaurus, te Cos, te Cnidus, te Rhodus, waren inrigtingen om zieken op te nemen, welke daar ter genezing hunner kwalen kwamen. De Godheid verscheen hun dan in den droom, meest in de gedaante eener

{==647==} {>>pagina-aanduiding<<}
dikkoppige slange, en openbaarde hun het middel hunner genezing. Het spreekt van zelfs, dat een gelukkige uitslag den God, een ongelukkige alleen der goddeloosheid van den kranke geweten wierd. Maar, hetgeen den eersten grondslag leide eener redelijke geneeskunst, was de verpligting, waarin elke kranke was, om zijne ziekte, en het middel zijner genezing, op zoogenaamde danktasels (tabulae votivae) te doen schrijven; deze werden in den tempel opgehangen, en uit dezelve kon men de heilzame werking en krachten der aangewende geneesmiddelen beoordeelen. Het is waar, dikwijls wendden de priesters, in verborgene of ongeneeslijke kwalen, ongerijmde middelen aan, waarop dan somwijlen toevallig de genezing volgde; en ook van deze werd een dergelijke tafel of plaat opgehangen: maar de priesters, de eenigen, die de geneeskunst oefenden en den ingewijden leerden, namen zich wel in acht, dergelijke gevallen als rigtsnoer te volgen, in het behandelen der kranken. De ondervinding van eeuwen, ondertusschen, hier bijeen gezameld, leverde den opmerkzamen denker stof genoeg, om de geneeskunst op vaster beginselen te gronden. Het was uit zulk eene bron, dat hippocrates, die tot zulk een priestergeslacht behoorde, gedeeltelijk zijne geneeskundige kennis putte.
Op deze wijze werd de kennis van de verschijnselen en het beloop der ziekten vooral gevestigd: doch hoe zijn de krachten der geneesmiddelen bekend geworden? In het begin gebruikte men niet dan zeer eenvoudige middelen, wier vermogen men gedeeltelijk door de waarneming van hetgene den zieke nuttig of schadelijk was, gedeeltelijk door den natuurlijken en opgevolgden lust van de zieken tot dezelve, gedeeltelijk door een bloot toeval, leerde kennen. De gewone spijs of drank, die de zieke, gedurende zijne ongesteldheid, gebruikte, moest somtijds een voordeelig, somtijds een nadeelig gevolg hebben, en daaruit kon men tot de schadelijkheid of nuttigheid van dezelve besluiten. Zoo zag men, dat het drin-
{==648==} {>>pagina-aanduiding<<}
ken van koud water, in een hevig zijdewee of eene andere ontstekingachtige ziekte, de toevallen verergerde, terwijl het in andere heete koortsen verdragen wierd. Zoo zag men gewis, na het gebruik van andere spijzen of dranken, of een buikloop, of een hevig zweet, of eenige andere zigtbare ontlasting volgen, welke nu eens verligting, dan weder verergering der kwaal na zich sleepte. Het geheugen bewaarde deze waarnemingen en maakte er, bij gelegenheid, gebruik van; want niets is den mensch zoo eigen, als zijnen medemensch te raden, vooral in ziekten. Zelfs verhalen de geschiedschrijvers, dat, in Assyrië, de zieken langs de openbare wegen werden ten toon gesteld, en dat elk der voorbijgangeren verpligt was, naar den aard der kwaal te vernemen, om, indien hij zich kon herinneren, óf zelf eene dergelijke ongesteldheid gehad te hebben, óf anderen er aan te hebben zien lijden, het middel op te geven, waardoor toen de genezing werd te weeg gebragt.
Doch de ziekte zelve brengt niet zelden haar geneesmiddel mede, óf door de hevige bewegingen, waardoor de bedorven sappen uitgejaagd worden, óf ook door den onweerstaanbaren trek der kranken tot hetgene hun heilzaam is. Hiertoe behoort de onleschbare dorst der koortszieken, de trek tot zuur in rotkoortsen; en men heeft velen gezien, die, door de vreemdste lusten gedreven, eene onverwachte genezing hunner kwaal vonden. Bij ruwe menschen is deze drift natuurlijk heviger, en wordt dezelve ook eerder opgevolgd; en het is ligt te begrijpen, dat dergelijke wenken der natuur niet altijd onopgemerkt zijn verloren gegaan.
Zelfs het toeval leerde wel eens een geneesmiddel kennen. Een ijlhoofdige stoot zich het hoofd, zoo dat er eene neusbloeding volgt, welke hem verligt en de kracht der ziekte breekt; het verlies van bloed blijkt dus hier weldadig te zijn. Men vond op een slagveld eenige nog gave lijken op scordium liggen, terwijl de overige reeds verteerd waren; en zoo werd men met de bederfwerende

{==649==} {>>pagina-aanduiding<<}
kracht dier plant bekend. De natuurmensch, oplettender dan wij op hetgene dagelijks onder zijne oogen voorvalt, moet ook dagelijks, indien hij slechts een weinig opmerkzaam is, zulke ontdekkingen doen. Zoo kan bij ook uit het gebruik, hetwelk zieke of gewonde dieren van deze of gene plant maken, derzelver heilzame kracht leeren kennen. Zoo wil men, dat de oudste Grieksche arts melampus de kracht van den nieswortel, als een hevig braakmiddel, van de schapen geleerd hebbe. Vele vertelsels, welke aristoteles, plinius en aelianus hieromtrent mededeelen, verdienen echter geen geloof Zoo zoude het rivierpaard ons de aderlating, de vogel Ibis het zetten van lavementen geleerd hebben. Wij moeten altijd bedenken, dat wij de ongesteldheden der dieren, waarin zij het een of ander kruid uit instinkt zoeken, dikwijls in het geheel niet kennen, en dus ook ten opzigte van de gevolgen geen besluit kunnen trekken. Daar evenwel de herdersvolken veel vertrouwelijker met hunne beesten omgaan dan wij, kunnen zij hier welligt veel geleerd hebben, hetgene ons thans verborgen blijft. Er behoort eene zekere oorspronkelijke eenvoudigheid toe, om de natuur gade te slaan.
Wij zien dus, hoe onaanzienlijk de beginselen der geneeskunst waren. Nimmer bereikte zij in China of Egypte of Indië eene aanmerkelijke hoogte, omdat zij daar altijd aan vastgestelde wetten verbonden was, en door menschen beoefend werd, welke geen belang altoos hadden om haar uit te breiden of te verbeteren. Zelfs was het den Egyptische priesteren op doodstraf verboden, in het behandelen der ziekten, af te wijken van die regelen, welke in de overoude schriften van hermes gevonden werden. Maar in Griekenland werden alle de stralen der verlichting van het Oosten als in één brandpunt verzameld, en van daar verspreidden zij zich met verdubbelde kracht over de geheele beschaafde wereld. De tempels van eskulaap werden scholen der geneeskunde, die met elkander wedijverden; en de groote mannen, die, vooral

{==650==} {>>pagina-aanduiding<<}
uit het geslacht der Herakliden, te Cos opstonden, leerden dáár de geheimen der kunst op eene meer vrije en wijsgeerige wijze, en verspreidden, door hunne reizen, en door de werken, welke zij in het licht gaven, de geneeskundige verlichting alomme. Even als andere wetenschappen en kunsten, zoo ontving Europa ook de geneeskunst van de Grieken, hoewel haar bakermat zoowel in óns midden gevonden wordt, als bij alle andere volken; maar, bij gebrek van opkweeking, is die plant vergaan, en nu bloeit een vreemd gewas in hare plaatse. De slang van Epidaurus werd niet alleen te Rome, maar overal, de genezende Genius.

J.V.




Fragment uit eenen brief, geschreven op een in het laatst van dezen zomer gedaan reisje in de Rijnstreken, door Mr. R.H. Lulofs.

...... Des namiddags beklommen wij den Leeuwenberg. Gij weet, dit is de hoogste der Zevenbergen, wiens kruin zich bijna tweeduizend voeten boven den Rijn verheft. Te Königswinter, op den regter oever, slapten wij uit de zoogenaamde waterdiligence, waarmede wij dezen dag van Coblentz hier henen gevaren waren, aan land, voorzagen ons in de herberg van eenigen Franschen brandewijn, om van denzelven, na de vermoeijing des klimmens, eenen hartelijken teug te kunnen nemen, kochten ook een paar broodjes, namen eenen knaap mede tot gids, en begonnen ijverig den togt in de hoogte. Onze weg liep eerst eenen geruimen tijd langs den oever des Rijns door bloeijende wijngaarden, welke in rijken overvloed met de milde gaven des Vreugdebrengers prijkten. Jammer maar, dat hier nog geen liefelijk snarenspel

{==651==} {>>pagina-aanduiding<<}
klonk en liederen ter eere van Vader Lyaeus ten hemel stegen; om het wat prosaischer uit te drukken, jammer maar, dat de druiven nog niet rijp waren, en dat derzelver kleur dat oranjegeel miste, welk den tijd van het plukken aanduidt. Langs den voet der Drakenrots gaande, welke van alle de Zevenbergen het naaste aan den grijzen Rijn het steile hoofd in de wolken heft, staarden wij andermaal met verbazing op die vervaarlijke rotsklompen, welke derzelver bovenste gedeelte uitmaken, en waarop in trotsche majesteit de ruïnen van een voormalig ridderslot verstrooid liggen. Schaars tiert plant en struikgewas op deze hoogte; doch met weligen bloei breidde wat lager onder de rotsen de wijnstok zijne kronkelende ranken uit, en koesterde zijne zwellende trossen in de zonnestralen, welke, door en tusschen de steenen teruggekaatst en zaamgeperst, eenen verdubbelden stovenden gloed verspreidden. Tot Rondorf, een kwartiertje van Königswinter, bleef ons voetpad gelyk en effen; doch nu lieten wij dit laatstgenoemde dorp en den Rijnoever regts liggen. Onze weg, ter linker zijde tusschen de bergen voortkronkelende, verhief zich allengskens, en werd telkens oneffener en moeijelijker; maar ook telkens vertoonden zich schooner, stouter, heerlijker gezigten aan ons verrukt oog. Omgeven van alle kanten door de hemelhooge Zevenbergen, die in verschillende rigtingen en gedaanten voor ons, om ons, achter ons de fiere kruinen naar de wolken verhieven; omringd door het dezelve allerwegen bedekkende houtgewas, waardoor somwijlen de wind met een dof suizen fluisterde; bespat telkens door de aan onze zijde van de bergen afbruisende beken, die somwijlen in diepe kloven het bespiedend oog te eenemaal ontdoken; tusschenbeiden bij het omzien verrast door het lagchend gezigt op den Rijn en deszelfs bloeijende oevers; telkens bekoord door de welige grasbeemden, die hier en daar hun fluweelen tapijt langs de bergen uitbreidden; gestreeld door den lieselijken geur, die van alle
kanten uit

{==652==} {>>pagina-aanduiding<<}
het gemaaide gras omhoog steeg, dat hier en daar door den bezigen landman met moeite langs de steile paden naar zijne stulp vervoerd werd; verrukt, weggesleept door dit alles, wat konden wij anders doen dan genieten, met volle, met ruime teugen uit den vreugdebeker der Natuur drinken? wat anders, dan ons baden in den welluststroom, dien dezelve allerwegen voor onze zinnen deed vloeijen? En gaarne zult gij gelooven, lieve Vriend, dat wij den soms moeijelijken weg, onze bij het klimmen hij gende borst en het telkens uitberstende zweet vergaten, dat met groote droppels van ons aangezigt rolde. Ik zeg, den soms moeijelijken weg; want over het algemeen anders vonden wij het beklimmen des Leeuwenbergs veel gemakkelijker, dan dat der Drakenrots, waarop wij voor een veertien dagen geweest zijn. Het is waar, men behoeft veel minder tijd om op den laatstgenoemden dan op den eersten berg te komen, doch de weg is op ver na zoo steil niet en vermoeit dus hierdoor veel minder.
Dan weder ter zake. Toen wij reeds meer dan de helft der hoogte bereikt hadden, troffen wij eene tamelijk uitgestrekte vlakte aan, die zich over den berg uitstrekte en hellende her- en derwaarts afliep. Wij zagen hier welig koorn, dat met zijne verschillende lichtgroene en goudgele verwen een bekoorlijk contrast vormde met het anders overal de bergen bedekkende donkere struikgewas. Ook een eenvoudige boerenstulp verraadde hier het verblijf van menschen, waaraan wij tevens door eenige huppelende geitjes en een paar met schellen voorziene roodkleurige koeijen herinnerd werden. Gulle vriendelijkheid en openhartig voorkomen kenschetsten de bewoners der hut, welke wij even binnentraden, en deden ons de onzindelijkheid en het havelooze over het hoofd zien, dat anders in dezelve heerschte. En voor zoo ver gij moreele uitwerkselen aan physische oorzaken wilt toeschrijven, zoo schrijf het der hooge berglucht toe, dat wij hij deze lieden die hebzucht niet aantroffen, welke zoo dikwijls anders bij den landman gevonden wordt.

{==653==} {>>pagina-aanduiding<<}
Met moeite toch konden wij hun bij onze terugkomst een paar kleine geldstukjes opdringen, voor het bewaren van een onzer kleedingstukken, welk wij zoo lang bij hen gelaten hadden. - Van het overheerlijk gezigt, lagchend, schoon, stout en verheven tevens, dat zich hier ons aanbood, wil ik niet eens spreken. Ach, om hetzelve zou ik bijna het lot dezer lieden benijd hebben, had mij niet het eenzame des oords, en het afgescheidene van het overige gedeelte der zamenleving, weder met de lagere streken verzoend.
Onze weg liep van hier door digt houtgewas naar boven, dat zich in eene onafzienbare en bedwelmende diepte langs den berg uitstrekte, en waarvan het opeengepakte loof een eerwaardig duister verspreidde. Ik herinnerde mij schiller's fraaije uitdrukkingen:

Mich umfängt ambrosische Nacht; in duftende Kühlung 
Nimmt ein prächtiges Dach schattender Buchen mich ein; 
In des Waldes Geheimniss entflicht mir auf einmal die Landschaft, 
Und ein mystischer Pfad leitet mich steigend empor. 
Nur verstohlen durchdringt der Zweige laubigtes Gitter 
Sparsames Licht, und es blickt lachend das Blaue herein. 

Eindelijk bevonden wij ons op den top des Leeuwenbergs, te midden der ruïnen van het voormalige slot, die in sombere trotschheid op denzelven verstrooid liggen. Ach, konde ik u thans de gewaarwordingen beschrijven, die mij hier bestormden! doch waar vond ik eene veder, hiertoe geschikt? - Geheel andere gevoelens nog, dan die ik voor eenigen tijd op de Drakenrots ontwaarde, schoten als bliksemstralen door mijne ziel - alles was veel somberder, veel verhevener, veel stouter, gelijk alles op dezen berg een veel stouter, somberder, droefgeestiger voorkomen heeft, dan op den laatstgenoemden. Dáár zweeft nog menig lagchend beeld van het tegenwoordige voor onze ziel; hier wekt alles

{==654==} {>>pagina-aanduiding<<}
in dezelve de sombere herinnering aan vervlogene tijden op, en alles staat gehuld in den donkeren sluijer van het voorledene. Op de Drakenrots heeft men van rondsom een onbelemmerd uitzigt - de bouwval ligt daar ruim en open in de lucht; geen houtgewas, ten minste geen houtgewas van eene aanmerkelijke hoogte, werpt zijne schaduwen op denzelven; onbelemmerd verspreiden daar de zonnestralen hun vriendelijk licht en hunne vrolijkheid tevens. Op den Leeuwenberg, integendeel, vormen vrij hooge en zware boomen een heilig duister, waarin voor het grootste gedeelte de puinen op deszelfs kruin gehuld liggen, en dat zoo treffend overeenstemt met die donkerheid, waarin voor de nakomelingschap vervlogene eeuwen gesluijerd zijn. Voor de ontroerde verbeelding treden hier, uit de schaduwen, schimmen der vorige tijden te voorschijn; het oor waant in het gesuis der winden, die daar zoo eenzaam en treurig door de toppen der beuken en het klimop des bouwvals ruischen, haar gefluister te hooren; het oog, door het goochelspel der lichtstralen misleid, die door het loofgewelf breken, waant hare zwevende gedaanten te aanschouwen, en eene kille huivering sluipt door alle leden.
Maak echter uit het u thans geschrevene niet op, mijn Vriend, dat men op den Leeuwenberg volstrekt geen uitzigt heeft. Hierin zoudt gij u te eenemaal bedriegen. Op den hoogsten top, en wanneer men zich door hazelaren, wilde rozenstruiken, wilde appelboomen en dergelijk struikgewas meer, eenen weg gebaand heeft, heeft men zelfs een uitstekend fraai gezigt, en naar de tegenovergestelde zijde van den Rijn een veel uitgestrekter verschiet, dan men op de Drakenrots kan ontwaren. Het gezigt, echter, naar den Rijnkant zelven is door het overal omhoog schietend struikgewas veel meer belemmerd, dan op den zoo even genoemden berg, waaraan ook de verdere afstand des Leeuwenbergs van den oever het zijne toebrengt. - Ja, hoe klein deze rivier met hare welige oevers, dorpen, eilanden en wijnbergen zich thans aan

{==655==} {>>pagina-aanduiding<<}
ons vertoonde! hoe men, door het bedrogen oog misleid, als wanen zoude zonder moeite van den oever op de in het midden liggende eilanden en van daar op den tegenoverliggenden boord te kunnen springen! welke nietsbeduidende kaartenhuisjes de op den vloed zeilende schuiten en schepen schenen, waarop geen menschen schier meer te onderkennen waren! hoe de aan de westzijde langs de oevers zich uitstrekkende bergen thans als zoo vele heuvels voor ons lagen, waarover de blik in een ver verschiet henen zag! hoe klein de hier tegenoverliggende Godesberg, waarop wij voor eenigen tijd zulk een heerlijk gezigt hadden, ons voorkwam! welke smalle, nietsbeduidende strookjes de zoo even gemelde in den Rijn hier liggende eilanden Nonnenwerth en Grafenwerth, met het op het eerstgenoemde derzelve liggende klooster, vormden! En echter rekent men, dat Nonnenwerth over de honderd, Grafenwerth zestig morgen groot is. Met verrukking herinner ik mij nog dit overheerlijk schouwspel, en met verrukking tevens doordringt mij andermaal een fier gevoel bij de gedachte, dat de Mensch op zulk eene hoogte zich eene woning stichtte, van waar hij eenen gebiedenden blik op de in de diepte liggende velden en heuvelen slaan konde, en, boven het gewoel der wereld en den magteloozen haat zijner vijanden verheven, met dien haat en met het gewoel der wereld konde spotten; den adelaar gelijk, die van uit zijn rotsen-nest met verachting op het in de laagte tjilpend en krassend pluimgedierte nederziet. - Doch wat spreek ik van gevoelens en aandoeningen, die u, zoo gij deze oorden zelf niet bezoekt, steeds een raadsel zullen blijven! Liever wil ik u nog een woord over de geschiedenis des Leeuwenbergs zeggen, waar gij mogelijk nog wel iets van zult willen hooren. Vooraf, echter, moet ik u nog melden, dat een regenbui ons uitzigt op den Leeuwenberg eenigermate verduisterde, en de scherpe koude niet weinig vermeerderde, die hier heerschte, en die ons dubbel scherp voorkwam, daar wij in het volle zweet
hier aankwamen.

{==656==} {>>pagina-aanduiding<<}
De regen, echter, en de laaghangende wolken verschaften ons het fraaije schouwspel van eenen regenboog, gedeeltelijk onder onze voeten.
De Leeuwenberg is, gelijk ik u reeds gezegd heb, de hoogste van alle Zevenbergen; zijnde die bergen, welke zich op den regter Rijnoever, en wel tegenwoordig op het Bergsche grondgebied, niet ver van het eind des zoogenaamden Rijndals, naar de wolken verhefsen, en welker getal, de kleinere bergtoppen niet medegerekend, zeven beloopt. Men berekent de hoogte des Leeuwenbergs op 1896 Rijnlandsche voeten; zijnde hij dus nog 69 voeten hooger dan de zoogenaamde Olijfberg, welke 1827 Rijnlandsche voeten telt. Waarom deze berg de Leeuwenberg genaamd worde, kan ik u niet zeggen; want over het geheel ligt alles, wat tot deszelfs oude geschiedenis betrekking heeft, zeer in het duister. De bouwval, die deszelfs top bedekt, en die niets meer dan eene verzameling van hier en daar staande, uit geweldige steenklompen gevormde muurbrokken oplevert, (waaraan weinig bijzonders meer te zien is) is misschien de overblijfsels van een kasteel, dat reeds in de vierde eeuw hier door Keizer Valentinianus gesticht werd, gelijk deze op meer der Zevenbergen dergelijke vestingen aangelegd heeft. Denkelijk had dit plaats te gelijker tijd toen het aan den voet der Zevenbergen liggend steedje Königswinter zijnen oorsprong nam; een steedje, dat echter, naar men zegt, eigenlijk in de vijfde eeuw zijnen naam ontving, bij gelegenheid dat een Frankisch Koning zich gedurende den winter hier eenigen tijd ophield, nadat hij de Romeinen van daar verdreven had. Hiernaar zoude het Hyberno Regium of Hyberna Regia genoemd zijn. - Voor het overige schijnt het vrij zeker, dat de door de Romeinen op de Zevenbergen gestichte kasteelen in de twaalfde eeuw geheel in puin verzonken lagen. Op de Drakenrots schijnt echter na dien tijd nog een ridderslot gestaan te hebben, dat door Keizer Hendrik de V te gelijker tijd met dat op den Wolkenberg en voorts het tegenover liggende

{==657==} {>>pagina-aanduiding<<}
Rolands Eck verwoest is, en waarvan het geslacht in de zestiende eeuw is uitgestorven. Of echter ook op den Leeuwenberg, na de verwoesting van de Romeinsche sterkte, een ridderlijk slot gestaan hebbe, heb ik niet kunnen ontwaren; maar, het zeer oud aanzien des bouwvals in aanmerking nemende, zoude ik dit voor het naaste niet denken.
Ziedaar, mijn Vriend, wat ik u hiervan zeggen kan, en waarmede ik thans de pen nederlegge. Spoediger daalden wij den berg af, dan wij denzelven beklommen hadden, te meer daar de voor eenige oogenblikken sterker wordende regen ons met verdubbelde schreden deed voortijlen. - Vaarwel!

Levensbeschrijving van Valentine Jamerai Duval.

(Hoofdzakelijk ontleend uit diens zonderlingen Mans eigene schriften.)

Valentine jamerai duval werd te Artonai, in Champagne, in den jare 1695, geboren. Hij verloor zijnen vader, die in dat kleine dorp een arm arbeider was, toen hij tien jaren bereikt had. Huipeloos zat de weduwe, met een kinderrijk huisgezin, op een' tijd, dat oorlog en honger Frankrijk deerlijk teisterden.
In armoede geboren en opgevoed, was de jonge duval, van zijne vroegste kindschheid af, aan een werkzaam leven, en tevens aan het doorstaan van velerlei behoefte, gewend. Ellende, wel verre van zijne levendigheid te verdooven, scheen veeleer te strekken, om dien mannenmoed, welken hij tot zijns levens einde behield, te ontwikkelen. Lezen had hij geleerd, toen hij, twaalf jaren bereikt hebbende, in dienst trad bij een' landman op zijne geboorteplaats, die hem zijn gevogelte deed oppassen. De eentoonigheid van dit bedrijf streed geheelenal met de levendigheid van zijnen aard, schoon hij reeds in dien staat middel vond om zijn lot te verzachten; alle de jongens van het dorp mogten hem bij uitstek lijden;

{==658==} {>>pagina-aanduiding<<}
hij was altoos de voorste in hunne spelen; hij vond nieuwe uit, en, terwijl hij zichzelven vermaakte, verspreidde hij vreugd en blijdschap in den geheelen kring zijner speelmakkeren.
Bij den aanvange van den zeer strengen winter des jaars 1709, ver iet duval zijne geboorteplaats, en trok naar Lotharingen: dan hij was niet verre op weg, of de koude beving hem, en tevens kreeg hij de kinderziekte. Doodelijk zou zulks voor hem geweest zijn, had de menschlievendheid van eenen armen schaapherder, in den omtrek van het dorp Monglat, hem geene schuilplaats in den schapenstal bezorgd, waar hij eene zeer onaangename ligging had en het schraalst mogelijke voedsel. Uit dezen jammerlijken toestand werd hij verlost door de liesdevolle bezorging van eenen geestelijken in dien omtrek. De oppassing, welke hij ontving, en de sterkte zijner gesteltenisse, deden hem spoedig herstellen, en hij verliet zijnen weldoener, ten einde zijnen weg te vervolgen naar Clezantine, een dorp, op de grenzen van Lotharingen gelegen, waar hij in dienst bij eenen schaapherder trad. Twee jaren bleef hij daar.
Die levenswijze smaakte hem niet langer. Hij toog op weg. Toevallig kwam hij bij de Hermitage van La Rochette, nabij Deneuvre, aan den voet van het Vosgesche gebergte. De kluizenaar, onder den naam van palemon bekend, nam hem aan, deelde met hem den landarbeid, en onderrigtte hem in die levenswijze.
Dan, duval bleef niet lang te La Rochette. Hij zag zich genoodzaakt zijne plaats in te ruimen aan een' kluizenaar, die naar broeder palemon gezonden was: deze gaf hem nogtans, te zijner vertroostinge, een' brief van voorschrijving aan den kluizenaar van St. Anna, op eenigen afstand van La Rochette, en eene halve mijl van Luneville. Genoodzaakt zijn vorig verblijf te verlaten, trok onze zwerver door de stad Luneville, welke de eerste stad was, ooit door hem gezien. Hij kwam ten jare 1713 in de Hermitage van St. Anna. Vier kluizenaars, daar wonende, ontvingen hem vriendelijk. Hier werd hem het oppassen van zes koeijen toevertrouwd; welke beesten, met eenig omgelegen land en een' kleinen tuin, dezen lieden niet alleen levensonderhoud verschaften, maar ook in staat stelden om eenige liefdegisten te doen.

{==659==} {>>pagina-aanduiding<<}

Op zekeren dag, dat duval, naar gewoonte, bezig was om vogelnesten te zoeken, en strikken ter vogelvangst te spannen, ten einde eenig geld te bekomen om boeken en kaarten te koopen, bemerkt hij op een' boom in het woud eene groote wilde kat, die eene zeer fraaije huid had; dit wekt zijne begeerte, om dit dier magtig te worden, ten sterkste op. Hij besluit, hoe het ook mogt gaan, hetzelve te vangen. Hij klimt in den boom. De kat, om hem te ontvlugten, loopt naar het uiterste der takken; hij snijdt een' derzelven af, om daarmede de kat te slaan; doch de kat ontwijkt den slag, springt op den grond, en maakt zich weg Onze jager, vreezende zijne prooi te zullen verliezen, springt desgelijks uit den boom, zet de kat na, met dien uitslag, dat het ingehaalde dier, op het punt van gevat te zullen worden, schuilplaats zoekt in het gat van een' hollen boom. Duval verdubbelt zijne pogingen, en werkt met zijn' stok naar den bodem der openinge, tot dat de kat, zich zeer in het naauw bevindende, uit die wijkplaats te voorschijn springt, en het weder zou ontvlugt zijn, ware het niet, dat haar vervolger in den sprong haar gevat had, en zijn uiterste best deed, om het dier knijpende te smoren. De kat wordt woedende; den kop nog vrij hebbende, hecht zij zich in het haar van duval, teffens de eene wonde na de andere bijtende. Hij laat echter zijne prool niet los, en, ondanks de geweldige smart, welke hij gevoelt, trekt hij de kat zoo geweldig bij de pooten, dat deze het vel van zijn aangezigt afscheurt. Hierop flingert hij haar zoo sterk tegen een' boom, dat zij den geest geeft. Verheugd over deze zegepraal, bindt hij de prooi aan zijn' stok, en keert naar huis. De kluizenaars, hem geheelenal met bloed overdekt ziende, verschrikken zeer; dan hij roept met de grootste bedaardheid: ‘Het beteekent niets; wasch mijn hoofd met warmen wijn, en het zal wel overgaan.’ Daarop de kat vertoonende, zegt hij: ‘Ziet
daar mijne belooning!’ - Niets kan misschien het vast en besluitvol karakter beter afschilderen, dan zijn gedrag in deze kleine ontmoeting.
Duval's ijver in de jagt, en de voordeelen, welke hij daardoor verkreeg, hadden hem reeds in staat gesteld, om zich eenige boeken, tot verzadiging van zijnen leeslust, te verschaffen; wanneer eene onvoorziene gebeurtenis de-
{==660==} {>>pagina-aanduiding<<}
zelve met verscheidene werken van aangelegenheid vermeerderde. Op zekeren dag in het bosch wandelende, en de afgevallene bladeren voor zijne voeten wegschuivende, vond hij een gouden zegel met drie zijden. Den volgenden dag begaf hij zich naar Luneville, en verzocht den geestelijken, om na de preek af te kondigen, dat de persoon, die een' zegelring verloren had, zich bij hem kon vervoegen, om denzelven weder te krijgen.
Eenige weken waren verloopen, toen een man, te paard gezeten, aan de deur klopte, en verzocht, den jongen in de Hermitage te mogen spreken. Duval kwam. ‘Gij hebt,’ zeide die vreemdeling, ‘een' zegelring gevonden?’ - ‘Ja, Mijnheer!’ - ‘Zeer goed; gij hebt mij denzelven over te geven, want het is de mijne.’ - ‘Zoo haastig niet! Om mij te overtuigen van 't geen gij zegt, moet ik u verzoeken, mij vooraf de blazoenen op te geven.’ - ‘Jongman! spot gij met mij? Zeker is de wapenkunde uw vak niet!’ (*) - ‘Dat moge zijn zoo het wil, ik verzeker u, dat gij, zonder zulks, den ring niet zult bekomen.’ De Heer, verwonderd over den beslissenden toon, op welken de jongeling sprak, deed hem verscheidene vragen over velerlei onderwerpen, en bevond, dat hij op alles zeer gepast antwoordde; hij gaf daarop te verstaan, wat er op stond, en schonk hem twee Iouis d'or tot eene belooning. Dan, begeerig om nader kennis met dien jongen knaap te maken, deed hij hem beloven, op elken heiligen dag bij hem te komen ontbijten. Duval nam dit stipt waar, en ontving bij elk bezoek eene kroon, of zes livres.
De edelmoedigheid van den Heere forster hield eenparig stand, zoolang deze zich te Lotharingen onthield (†). Bij die giste in geld voegde hij zijne verstandige raadgevingen wegens de keuze der boeken en kaarten, welke de vlijtige lezer zou aankoopen. De bevlijtiging van duval,

{==661==} {>>pagina-aanduiding<<}
dus ondersteund, deed hem groote vorderingen maken, en de kennis, welke hij opdeed, was veelvuldig en verscheiden.
Het aantal zijner boeken was, van tijd tot tijd, vermeerderd, en tot vierhonderd opgeklommen. Zijne kleeding bleef volstrekt dezelfde. Des zomers droeg hij een' ruwen wollen rok, en des winters een' dikkeren van dezelfde stoffe, en een paar holsblokken, of houten schoenen. Noch zijne veelvuldige bezoeken te Luneville, en de weelde, welke hij daar zag heerschen, noch het gemak en de tijdruimte, welke hij begon te genieten, konden hem bewegen om van zijne eens aangenomene eenvoudigheid af te gaan. Hij zou zichzelven van onregt beschuldigd hebben, indien hij iets van 't geen hem gegeven was, of hij gewonnen had, tot iets anders besteed hadde, dan om zijne zucht tot boeken en boekoefening te voldoen. Ten hoogste zuinig in alles, wat tot zijne lijfs- en levensbehoeften behoorde, was hij rijkelijk in de uitgave van alles, wat tot vermeerdering van knndigheden behoorde: de andere onthoudingen kostten hem niets.
Naar mate hij echter een' wijder kring van kundigheden begon te beschrijven, werd teffens die zijner denkbeelden uitgestrekter; hij begon de geringheid van zijnen levenstand te beseffen, en in hem ontwaakte eene begeerte om denzelven te veranderen. Van dat oogenblik af bekroop hem eene heimelijke ongerustheid in zijne cel, die hem verzelde op zijne wandelingen, en niet afliet bij hem op te komen in 't midden zijner letteroefeningen.
Op zekeren dag aan den voet van een' boom, in deze gepeinzen verdiept, nederzittende, omringd met eenige landkaarten, op welke hij het oog gevestigd hield, werd hij op het onverwachtst aangesproken door een' Heer, die met eene houding van verbaasdheid vroeg, ‘wat hij deed.’ - ‘Ik oefen mij in de Aardrijkskunde.’ - ‘Verstaat gij er iets van?’ - ‘Voorzeker; ik houd mij alleen bezig met hetgene ik nog niet weet.’ - ‘En waar zoekt gij naar?’ - ‘Naar den kortsten weg om te Quebec te komen.’ - ‘En met welk een oogmerk?’ - ‘Om derwaarts te gaan, en mijne studien op de Universiteit te dier stede voort te zetten.’ (*) - ‘Waartoe dat? Waarom naar het einde der

{==662==} {>>pagina-aanduiding<<}
wereld te gaan? Er zijn Universiteiten rondsom u, veel beter dan die van Quebec, en, indien het u eenig genoegen geve, zal ik er u eene aanwijzen.’
Onder dit gesprek vond hij zich omringd door een' ganschen stoet, en met name door de jonge Prinsen van Lotharingen, leopoid clement en franciscus, (naderhand Keizer) die, op de jagt zijnde met den Graaf de vidampiere en den Baron de pfutschner, hunne Gouverneurs, toevallig zoo diep in het woud van St. Anna waren doorgedrongen. De Graaf de vidampiere, die met duval gesproken had, een weinig van den weg afgedwaald zijnde, ontmoette bij toeval onzen letterminnaar, en, terwijl hij met hem het bovengemelde gesprek hield, vervoegden zich de overigen des Hofgezins bij hem, nieuwsgierig naar het onderwerp dezes gespreks. Zoo ras zij des onderrigt waren, deden zij duval verscheidene vragen, welke hij alle met veel stiptheids en gezond verstands beantwoordde; geen enkele reis raakte hij van zijn stuk. De Heeren de vidampiere en de pfutschner stelden hem eindelijk voor, zijne letteroefeningen geregeld in het Collegie der Jesuiten te Pont-à-Mousson voort te zetten. Duval, al het gewigt dezes voorstels gevoelende, verzocht, zich eenigen tijd daarop te mogen bedenken; vooraf verklarende, dat hij nimmer van zijne vrijheid wilde afzien, en dat hij deze plaats van afzonderinge niet zou verlaten, eer hij verzekering bekomen had, dat deze kostbaarste gift der nature geen geweld zou worden aangedaan. Te dezen aanzien stelden zij zijne vreeze gerust; en de Baron de pfutschner beloofde, dat hij binnen korten tijd zich weder bij hem zou vervoegen. - Deze gelukkige ontmoeting viel voor den 18den Mei des jaars 1717. Duval had toen zijn twee-en-twintigste jaar bereikt, en het liep in het vierde zijns verblijfs bij de Hermiten van St. Anna.
De Baron hield woord, en keerde na verloop van weinige dagen weder, met berigt, dat de Hertog leopold

{==663==} {>>pagina-aanduiding<<}
van Lotharingen hem zijne bescherming verleende, en hem de middelen zou verschaffen om zijne letteroefeningen te voltrekken. Hij verzocht hem daarop, mede te gaan naar het Hof van Luneville. Onze jonge kluizenaar voelde eene sterke gehechtheid aan zijne cel. Gelukkige dagen had hij daar doorgebragt, en een' schat van kundigheden opgedaan. Echter besloot hij, die te verlaten, en met tranen in de oogen vervoegde hij zich in het rijtuig des Barons de pfutschner.
Bij zijne aankomst te Luneville, werd hij aan den Hertog voorgesteld, die hem, omringd van een talrijk Hofgezin, ontving: de vreemdheid des gevals had velen doen verschijnen. Op al de vragen, hem voorgesteld, antwoordde hij zonder haperen of eenige bedeesdheid te betoonen, hoe zeer nieuw het tooneel was, waarop hij verscheen, en het karakter, 't welk hij had vol te houden. Eenige Dames van het Hof bevonden zich bij deze eerste voorstelling: zij gaven hare verwondering te kennen over de zonderlinge witheid zijner tanden. Zijn antwoord was: ‘Wat vreemds is daarin? Het is iets, dat ik gemeen heb met alle honden.’ - De Hertog, wel voldaan over de blijken van kunde en de ongemaakte naïviteit der antwoorden, herhaalde de belofte van zijne bescherming, en droeg aan den Baron de pfutschner de zorge op, om hem in het Collegie van Pont-à Mousson te bestellen. Er werd last gegeven, om zijne boeken, en wat hij verder bezat, derwaarts te bezorgen. Hij kreeg andere kleederen, en de verzekering van een jaargeld.
De gezette geneigdheid van duval tot de letteroefeningen, vergezeld en versterkt door het verlangen, om aan de oogmerken zijns doorluchtigen Beschermheers te beantwoorden, spoorde hem aan, om, van dit oogenblik af, zijne vlijt te verdubbelen. Bijzonder lag hij zich toe op de Geschiedenis, de Aardrijkskunde, en de Oudheden. In elk dezer vakken trof hij overvloedig onderwijs aan bij zijne nieuwe leermeesters.
Het zinend leven, waaraan hij zich geheel overgaf, niet, gelijk voorheen, afgewisseld door veelvuldigen ligchaamsarbeid en beweging, werkte onvermijdelijk op zijne gesteltenisse. Zijne vochten, verhit door onaflatenden arbeid, veroorzaakten eene verwildering van verbeelding. In

{==664==} {>>pagina-aanduiding<<}
dezen toestand ontstak het oog van eene jeugdige schoonheid in zijnen boezem, op het onverwachtst, eene sterke liefdevlam. Afgemat door de herhaalde bestrijdingen van deze allersterkste der menschelijke driften, las hij op zekeren dag in st. hieronymus, dat dulle-kervel een onfeilbaar middel tegen de liefde was (*). Ingenomen met deze belangrijke ontdekking, wist hij eene goede hoeveelheid van die plant te verkrijgen, en at de dulle-kervel met salade. Deze onvoorzigtigheid kostte hem bijkans het leven: want het vergif, in zijn bloed ingedrongen, stortte hem in eene gewaarlijke ziekte, welker heillooze gevolgen hij langen tijd daarna gevoelde. Dan, hoe zeer verzwakt zijne gezondheid mogt wezen, zette hij zijne letteroefeningen voort: onafscheidelijk aan zijne boeken gehecht, verliet hij dezelve eukel, om eens ruim adem te halen in de velden en bosschen. Deze eenzame wandelingen herriepen voor zijnen geest het vorig herderlijk leven: de herinneringen daarvan waren hem zoo hoogst dierbaar, dat zij, tot het laatst zijns levens, zijne geliefste uitspanningen opleverden.
Even als voorheen, schiep hij veel vermaak in vogels en visschen te vangen. Opgemerkt hebbende, dat er zich aal onthield in het water, langs den muur van het klooster loopende, bedacht hij een vond om dien te vangen. Hij liet een riet door eene glasruit van het venster in zijne slaapkamer gaan, 't welk hij op een steunpunt volmaakt in 't evenwigt zette Aan het eene einde was eene lijn met een' hoek vastgemaakt; het andere had gemeenschap met eene schel ter zijde van zijne bedstede; zoo dat, wanneer in den nacht een aal aan het aas beet, de overhelling van het riet de schel deed gaan en hem ontwaken. Op zekeren nacht, het geluid van de bel hoorende, sprong hij ten bedde uit, liep naar het venster, en trok de koord op; dan kon dezelve bezwaarlijk naar boven krijgen, van wege de zwaarte. Het bleek een zeer groote aal te zijn, die, op het oogenblik dat hij denzelven boven en in het venster haalde,

{==665==} {>>pagina-aanduiding<<}
zijne handen ontkwam en weg geraakte. Na lang en vruchteloos zoeken, hoorde hij een geweldig leven in de bakkerij, die beneden zijne kamer was. De aal, eene opening tusschen de vloerplanken gevonden hebbende, was gevallen in den trog, waar de bakker bezig was met deeg te bereiden. Deze, verschrikt door het gezigt van dit dier, 't welk zich in allerlei bogten wrong, en de vrees het voorwerp zeer vergrootende, verbeeldde zich, dat hij den Duivel zag in de gedaante eener slange. Hij verliet de bakkerij, en schreeuwde zoo erbarmelijk, dat het gejammer zich door geheel het klooster verspreidde. De eerwaardige vaders kwamen, op het gerucht, van alle zijden toeschieten; eenigen waren door vrees bevangen, terwijl anderen te vergeess de oorzaak eener zoo zonderlinge gebeurtenisse poogden te ontdekken, en, ware dezelve niet opgeklaard door duval, het stuk zou een onoplosbaar raadsel gebleven zijn.
Twee jaren bleef duval in dit klooster, en maakte, door zijn onaflatend vlijtbetoon, zulke verbazende vorderingen, dat de Hertog, om zulks te beloonen, en hem in staat te stellen tot het opdoen van nog meer kennisse, hem vergunde, omtrent het jaar 1718, eene reis naar Parijs te doen.
Op deze reis ontving duval eene menigte van nieuwe kundigheden, bij een volk, zoo beschaafd, als gereed ter mededeelinge. Hij zette zijne reis voort door de Nederlanden en Holland, en keerde ten jare 1719 te Luneville weder.
Hertog leopold benoemde hem, bij zijne wederkomst, tot Boekbewaarder en tot Hoogleeraar in de Geschiedenissen op de Akademie van Luneville. Schoon ten Hove gehuisvest en onderhouden, behield hij echter eene volkomene vrijheid: de Hertog ontsloeg hem zelfs van de verpligting, om de anders vastgestelde opwachtingen te maken; alleen behield hij zich voor, 's geleerden gezelschap nu en dan te mogen genieten, bovenal wanneer hij door ongesteldheid zijne kamer moest houden.
Duval werd dus de bestendige gezelschapsvriend zijns Meesters, en ontving, van tijd tot tijd, geene geringe geldige belooning, als eene vergoeding, gelijk de Prins het

{==666==} {>>pagina-aanduiding<<}
uitdrukte, voor de opoffering, hem gedaan door eenen man, gewoon zijne uren zoo zorgvuldig uit te koopen als naarstig te besteden. - Het ontslag van Hofplegtigheden ging zoo verre, dat, schoon hij zijn verblijf hield in kamers naast die van de Prinses van Lotharingen, naderhand aan den Koning van Sardinie gehuwd, hij nimmer in dezelve trad. De éénige gemeenschap, welke hij met de Prinses hield, was door het venster, uit hetwelk hij de boeken, welke zij verlangde te lezen, haar toereikte, en die weder van haar langs denzelfden weg ontving.
In dezer voege geheel van alle stoornis ontheven, en steeds zijne letteroefeningen met onvermoeide vlijt voortzettende, ving bij tevens zijne lessen over de Geschiedenissen en Oudheden aan; deze namen zeer op, en werden bijgewoond door vele Engelschen, door het Hof van Luneville en den roem van duval derwaarts gelokt. Onder zijne toehoorders bevond zich de zoo beroemd geworden Lord chatham; en duval, het zoo zeer onderscheidende van dien jongen Heer opmerkende, en inzonderheid diens sterke en heldere stem, voorspelde meer dan eens de groote rol, welke deze eenmaal op het tooneel der wereld zou spelen.
De ruime gisten van het grootste gedeelte zijner kweekelingen, gevoegd bij de hem hebbelijke spaarzaamheid, stelden hem eerlang in staat om zijne dankbaarheid te betoonen aan zijne weldoeners, de Hermiten van St. Anna. Hij vormde het plan, om die Hermitage, de wieg en bakermat zijns geluks, te herbouwen, en daaraan zijn vergaderd geld te besteden. Een voegelijk vierkant gebouw van steen, met pannen gedekt; eene kapel, die de eene zijde uitmaakte, geheel omringd met uitgebreide velden, tot het planten van wijngaarden en het telen van graan; een moes- en vruchtboomentuin; eene boomkweekerij van de beste en voordeeligste boomen, maakten het plan zijns edelmoedigen aanlegs uit. In het volvoeren van hetzelve besteedde duval, van tijd tot tijd, 30,000 livres. Zulks bezorgde dan den Hermiten een gemakkelijk verblijf en genoegzame inkomsten om onafhankelijk te leven.
Duval's beginsels van weldadigheid en menschlievendheid wekten hem op, om die inrigting nuttig voor het algemeen te maken. Uitdrukkelijk beval hij dezen kloosterlingen, om

{==667==} {>>pagina-aanduiding<<}
voor niet, drie mijlen in den omtrek, zoodanige boomen uit hunne kweekerij te bezorgen, als mogten gevraagd worden, en zonder onderscheid, wie dezelve verlangde. Zij waren ook verpligt te gaan en te planten, waar men zulks begeerde, zonder dat zij daarvoor iets mogten vragen, noch zelfs te eten blijven, of het moest zijn op een' te grooten afstand van het klooster, om tot het middagmaal derwaarts te gaan.
De nuttigheid van dusdanig eene inrigting stelde die kloosterlingen in staat om der nabuurschappe nieuwe voordeelen te bezorgen. Duval, niet te vrede met op die wijze ruimte en gemak aan die kleine maatschappij bezorgd te hebben, liet niet af te letten op de bestendige en stipte naleving der door hem voorgeschrevene regelen. Zelfs zijn volgend veeljarig verblijf in Italie, en vervolgens te Weenen, maakte geene verandering hoegenaamd. De Schrijver van dit Levensberigt zag, korten tijd vóór 's mans dood, brieven van broeder zozyme, den oudsten der Hermiten van St. Anna, die in zijnen stijl rekenschap gaf van zijne verrigtingen, en van den wijsgeer duval, bij nieuwe raadgevingen, ook versche blijken van weldadigheid ontving.
Duval had, in dezer voege zijnen tijd verdeelende tusschen zijne letterbezigheden en oppertoevoorzigt over de Hermitage van St. Anna, vele jaren in volmaakt genoegen gesleten, wanneer zijn geluk schielijk gestoord werd door eene weinig verwachte gebeurtenis. Hertog leopold stierf ten jare 1738, en diens zoon, Prins franciscus, veswisselde het Hertogdom Lotharingen voor het Groothertogdom Toscanen. Koning stanislaus, de nieuwe bezitter van Lotharingen, drong, op eene zeer ernstige wijze, bij duval aan, om den post van Hoogleeraar op de Akademie van Luneville te blijven bekleeden; doch zijne verknochtheid aan zijne voorgaande weldoeners liet hem niet toe, aan dusdanige voorslagen het oor te leenen. Hij trok naar Florence, waar hij Opper-opzigter van de Boekerij bleef, hem geheel toevertrouwd.
Ondanks de aanlokkende schoonheden der Italiaansche luchtstreke, bleef Lotharingen, hem om zoo vele redenen dierbaar, steeds het voorwerp van zijn verlangen. 's Mans droefheid werd niet weinig vermeerderd, daar hij zich gescheiden vond van den jongen Hertog franciscus, wiens huwelijk met

{==668==} {>>pagina-aanduiding<<}
de Erfprinsesse van het Huis van Oostenrijk hem naar Weenen deed vertrekken. Naar deze Hofstad vervoegde zich duval, voor de eerste keer ten jare 1743, om dien Prins te begroeten. Na een verblijf van negen maanden, keerde hij weder naar Florence, waar hij zijnen tijd verdeelde tusschen de letteroefeningen en het bearbeiden van een' kleinen tuin, en in verscheidene opeenvolgende togten naar Rome en Napels. Het was in eerstgemelde stad, dat hij de overblijfsels opzocht en bezigtigde van dat wijduitgestrekte rijk, welks geschiedenis hem, zoo ten volle bekend was: dit deed zijne vroegere zucht voor de oudheidkennis op nieuw ontwaken. De Penningkunde, waarover hij te Luneville reeds lessen gegeven had, werd thans eene zijner geliefdste bezigheden, en boezemde hem het verlangen in, om een kabinet van oude medailles te verzamelen. In dit werk was hij bijkans geheel onledig, wanneer Keizer franciscus het plan beraamde, om een dergelijk kabinet van oude en hedendaagsche medailles aan te leggen, en er bij te voegen eene verzameling van alle munten, toen, in onderscheidene deelen der wereld, gangbaar. Te dezen einde ontbood hij duval naar Weenen, in den jare 1748, en vertrouwde aan hem het toevoorzigt.
Duval hing geen oogenblik in twijfel, om eene aanbieding, zoo overeenstemmende met zijne neiging en met zijne genegenheid voor dien Vorst, te aanvaarden; terwijl zulks teffens zou kunnen dienen om de diepe droefheid te verzetten, welke hem had aangegrepen, sints den dood van den Heer de varinge, zijn vriend en lotgenoot te Lotharingen. Hij had dezen man genomen uit den werkwinkel van een' slotenmaker bij Hertog leopold, waar hij dezen vond met euclides in de hand. Hij maakte zeer groote vorderingen in het vak der wiskunde, en kreeg eene plaats in de Akademie van Luneville. Zij gingen vervolgens te zamen naar Fiorence, waar zij in de naauwste vriendschap leefden, tot dat de dood hen scheidde. - Duval betreurde langen tijd het verlies van zijnen vriend, en, niet te vrede met te zijner gedachtenisse een gedenkteeken opgerigt te hebben, stelde hij eene alleenspraak op wegens dit sterfgeval, die onder de losse stukjes van zijne pen gevonden wordt.
(Het vervolg en slot bij de naaste gelegenheid.)





{==669==} {>>pagina-aanduiding<<}

Fragmenten, Rusland betreffende.

(Ontleend uit de Travels into Norway, Denmark, and Russia, by a. swinton, Esq.)

Petersburg.

Petersburg, met al deszelfs statelijke paleizen en vergulden koepels, ligt in het midden eens wouds, zoo wild en woest als een eenig in het Noorden. Het vertoont eene verwonderlijke schilderij van hetgeen vermogen en genie kunnen tot stand brengen. Onashankelijk van kunst, is de Newa deszelfs eenig sieraad; een doodsch, zandig, vlak land, bedekt met kreupelhout, omringt het van allen kant; eenige weinige ellendige hutten, op hetzelve opgeslagen, voltooijen het tooneel. De groote peter zag niet naar de schoonste, maar naar de geschiktste plaats voor de bouwing zijner hoofdstad: zijn doel was alleen handel. Petersburg is de marktplaats voor zee-, Moskow voor land-handel. -
De stad Petersburg is niet verwardelijk door elkander gesmeten; zij breidt zich uit gelijk de vlerken van haren Keizerlijken adelaar. Het aanzienlijkste gedeelte staat op het vaste land en op de zuidelijke oevers van de rivier de Newa; het tweede deel bestaat uit hetgeen men Oud-Petersburg noemt, en is gelegen op verscheiden eilanden naar de noordelijke oevers; het derde op Wilhelms-eiland, midden in den Newa-stroom, tusschen de twee anderen. Deze prachtige rivier, het geheel in haren loop hebbende omvat, stort zich uit in de golf van Finland, oumiddellijk beneden de stad. De oude stad, oorspronkelijk op één eiland gebouwd, dat derzelver naam draagt, strekt zich thans over verscheiden kleinere uit; zij is zeer onregelmatig aangelegd, en bestaat voornamelijk uit houten huizen: hier echter vindt men de eerste voorwerpen, die de aandacht tot zich trekken - de Citadel, in welke is de Kathedraal- of hoofdkerk, een fraai bouwwerk, met zijn vergulden naald en torentjes, wier flikkerende grootheid het oog op eenen aanmerkelijken alstand treft, en de geheiligde plaats aanwijst, waar de overblijfselen van peter I, en zijne Keizerin, de

{==670==} {>>pagina-aanduiding<<}
Lijflandsche dorpelinge catharina, rusten. Dit is het Russische Mecca. -
Van Oud-Petersburg komt men, langs eene schipbrug, op Wilhelms-eiland. Op de noordzijde, en regt tegen over de oude stad, zijn de kaaijen der kooplieden, de Bank, het Konvooi en de pakhuizen. In de rivier, tusschen Oud-Petersburg en Wilhelms-eiland, liggen al de vaartuigen, die de voortbrengsels van Rusland afvoeren naar Kroonstad in de grootere zeeschepen, die Petersburg niet kunnen naderen, het kanaal aan den mond der riviere eng en ondiep zijnde. Op dezelfde wijze brengen de schuiten alle ingevoerde goederen van Kroonstad aan, dezelve aan het Konvooi lossende, om den impost te verzekeren. De zuidzijde van Wilhelms-eiland ligt regt tegen over de nieuwe stad; en hier vertoont zich eene prachtige rij van huizen, onder welke zijn de Keizerlijke Akademien en het Museum. De Keizerlijke Akademie der Wetenschappen is een groot gebouw, en rijkelijk begiftigd tot deszelfs onderhoud.
Het Museum ligt op de hoogste en oostelijke punt van Wilhelms-eiland, tegen over het Keizerlijk paleis, op het vaste land, ten zuiden, en de Citadel ten noorden. De westpunt van dit eiland reikt tot aan den mond der Newa. Het Museum is een klein pakhuis, bevattende stalen der onderscheidene voortbrengsels van het rijk. Dit wereld-gebied levert een Museum op zichzelve; evenwel zijn geene kosten gespaard om de verzameling met allerlei belangrijk voortbrengsel van andere landen te voltooijen. Hier vinden de natuuronderzoeker en de koopman een gelijk vermaak: de een ziet, met verrukking, de goud-, zilver- en lood-aderen in den oorspronkelijken erts; de ander berekent, hoe veel een honderd pond gewigts aan zuiver metaal zal opbrengen. Het Kadetten-korps of de Akademie van Oorlog, voorheen het paleis van Prins menzikoff, ligt tusschen de Akademie der Wetenschappen en het Museum. Het is de kweekschool van jonge krijgslieden, de zoons van den grooten en kleinen adel; en uit deze kweekschool van Mars worden de officiers voor de armée genomen. Het paleis van Prins menzikoff werd tot deszelfs tegenwoordig gebruik ingerigt door Graaf munich. Er zijn een aantal gebouwen aan verbonden, tot gerijf der jonge heeren.
Uitgezonderd deze rij van gebouwen op de boorden van

{==671==} {>>pagina-aanduiding<<}
de Newa, en nog eene straat, bestaat dit gansche kwartier der stad uit houten huizen: deze zijn zeer regelmatig gebouwd, in straten, elkander met regte hoeken snijdende: grachten loopen langs het midden dier straten; doch, ten gevolge der effene vlakheid van den grond, bederft het water in dezelven, gedurende de zomerhitte, en wordt schadelijk.
Eene schipbrug gaat over de Newa, tegen over het Kadetten-korps, vormende eene gemeense op van Wilhelms-eiland met het groote kwartier der stad op het vaste land. Langs deze brug wandelende, ziet men van voren het ridderlijke standbeeld van peter I, hetgeen op den tegenoverzijdschen oever der riviere is opgerigt; het paard, op den top van eene rots majestuens overeind staande en met de voorpooten als in de lucht krabbende.... het schijnt te weten, wie hem berijdt: ‘Het riekt den strijd van ver; zijn snuiven baart ontzetting.’ Rondom het standbeeld bevinden zich altijd ettelijke Russen, vergezeld van eenen levensberigter. Men kan, zonder eenige kennis der tale, uit de gebaren van den redenaar en zijner toehoorders opmaken, wanneer hij de nederlaag te Narva, of de overwinning te Pultowa vermeldt. Zij voegen er in hunne redevoeringen bij, dat peter stond op deze zelfde rots, welke nu zijn beeld draagt, toen hij de Zweedsche armée van het slagveld zag vlugten.
Aan de regterhand van het standbeeld, en ten oosten, vindt men de Admiraliteit en de open plaatsen rondom het Dok, en onmiddellijk voorbij dezelven het Keizerlijk paleis. Op dit oogenblik (Maart 1790) staan twee oorlogschepen van den eersten rang, onder de ramen van het paleis, op stapel. Van de naald van de Admiraliteit loopen al de straten, als stralen uit het middelpunt van eenen cirkel, uit. De voornaamste straat is de rij van gebouwen, welke op de Newa uitziet, tot eene uitgestrektheid van tusschen de drie en vier Engelsche mijlen: de oever, op dezelfde lengte, is geplaveid met granietsteen, hebbende eenen ringmuur, en een voetpad van dezelfde stof. Aan de uiteinden dezer schoone straat, de groote Million genaamd, en die, den loop der Newa volgende, een' zeer grooten stompen hoek vormt, is een kanaal gegraven dwars door het land, den grondslag van dezen hoek uitmakende, en de stad op het

{==672==} {>>pagina-aanduiding<<}
vaste land naar het zuiden omringende; zoodat dit kwartier geheel is ingesloten, door de Newa van de eene zijde, en dat kanaal van de andere, langs eene uitgestrektheid van over de acht mijlen; de geheele oever is met granietsteen bestraat, hebbende graniet-steenen ringmuren of ijzeren Ieuningen. Over deze kanalen zijn ophaalbruggen aangelegd, insgelijks van granietsteen gebouwd. Het kwartier, buiten dit kanaal gelegen, mag de voorstad heeten: de huizen zijn meestal van hout, daar de huizen binnen het kanaal meestal van gebakken steen, gepleisterd en met allerlei kleuren beschilderd zijn. Geen houten huis wordt toegelaten herbouwd te worden binnen het kanaal, dan van steen; en de nieuwe zal welhaast de oude stad ter poorten uit drijven. Tusschen deze nieuwerwetsche gebouwen, steken de Russische kerken overal hare aloude torentjes op. De Russen houden den vorm van den omtrek hunner kerken even zoo heilig, als de vormen van hunnen godsdienst daar binnen. De daken zijn gedekt met tin, en verscheidene derzelven verguld.
Er zijn in Petersburg drie Keizerlijke paleizen. Het paleis naast de Admiraliteit, waarin Hare Keizerlijke Majesteit (catharina II) resideert, is een prachtig gebouw van overpleisterden baksteen, en aan hetzelve hecht zich eene lange reeks van gebouwen, op de Newa uitziende, die het bijzonder Tooneel van het Hof insluiten. - Het marmeren paleis is opgetrokken van den steen, die het dezen naam geeft. De Architect heeft, hetgeen het achterste had behooren te zijn, tot den voorgevel gemaakt van dit schoone gebouw, dat zichzelv' over zijne houding schijnt te schamen. - Het derde is het zomerpaleis, van zwaar hout gemaakt, en echter het regelmatigste en bevalligste. Het is geplaatst in de zomertuinen, op de oevers van de rivier, en vormt inderdaad een aangenaam verblijf.
De Russische edelen, en zelfs de middel-rangen, zijn buitensporig in de pracht hunner huizen. In den Aziatischen stijl, zijn ze allen in vierkanten gebouwd; eene open plaats in het midden, waartoe een ingang door eene wijde poort. Met dezen smaak is vermengd de Grieksche en Italiaansche; en Corinthische, Ionische en andere sieraden zijn maar al te dikwijls opgehoopt op het gemeene bouwfel van

{==673==} {>>pagina-aanduiding<<}
baksteen en pleister. Het zou beter zijn, hunne huizen in eenen eenvoudiger stijl op te trekken; en de geringer uitgaaf zou de bezitters in staat stellen, dezelven béter te onderhouden. Niets ziet er zoo misselijk opgeschikt uit als een Corinthisch lijstwerk van pleister en vervallen. De nieuwe kerk naast het ridderlijk standbeeld wordt opgetrokken van het fijnst Siberisch marmer, en zal een der kostbaarste en schoonste gebouwen der wereld zijn. - Het paleis naast de Admiraliteit is gelegen op de punt van den hoek, welken de rivier vormt; en hier rolt de Newa hare golven rondom het verblijf van haren Souverein. Van deze plaats heeft men het grootscht mogelijk uitzigt: voor u, aan de andere zijde der riviere, is de oude stad, met hare Citadel en gouden naald; de huizen omringd of afgewisseld met bosschen. Wilhelms-eiland biedt een ander gezigt, van eene verschillende natuur: een bosch van masten, opgerigt vlak tegen over de straten: ter linker en regter hand is de groote Million, waar ieder huis van smaakvolle bouworde en bewoond is door den voornaamsten Russischen adel en heeren. De Admiraliteits - dokplaatsen breken deze prachtige straat af: zij begint weer ter linker hand, en ten westen van het ridderlijk standbeeld bij het raadhuis. Deze dokplaatsen zullen welhaast opgeruimd worden, en Kroonstad, eene voegzamer gelegenheid, daartoe ingerigt. De opening van het paleis tot het ridderlijk standbeeld en raadhuis zal aangevuld worden met gebouwen, en de groote Million zal dan eene aanhoudende reeks van smaak en luister zijn.

Kroonstad.

Van de Baltische zee aan den oorsprong der Finlandsche golf komende, ziet gij voor u een klein, laag eiland, ten deele bedekt met bosschen, en aan het oosteinde de stad en sterkten van Kroonstad. Regt regen over dezelve en den ingang der haven, naar het zuiden, op een vierde mijls afstands, ligt de fortres Kroonslot, gebouwd op eene bank in zee. De grondslagen der fortres zijn verscheidene voeten onder water. Het kanaal, van Kroonstad naar de open golf voerende, is zeer naauw, hetgeen deszelfs sterkte uit-
{==674==} {>>pagina-aanduiding<<}
maakt. Eenige weinige schepen van linie zouden het tegen eene veel sterker magt kunnen verdedigen.
De haven van Kroonstad wordt gevormd door houten en steenen hoofden, halfmaansgewijze voortloopende van den vasten grond des eilands: deze steenen dienen te gelijker tijd als bolwerken, en zijn beplant met een aantal zwaar geschut. De haven is verdeeld in drie groote afdeelingen: de meest westelijke is voor koopvaardijschepen, die in rijen naast elkander liggen, aan boven het water uitstekende palen vastgemeerd. De midden- en oostelijke afdeelingen zijn voor de Russische vloot geschikt. Van de middelhaven loopt een kanaal naar het midden van de stad, waar de Admiraliteit en dokplaatsen zijn aangelegd. De boorden van dit kanaal zijn bezoomd met graniet, en de dokken en hoofden zullen insgelijks omzet worden met dezelfde duurzame en schoone stof. De fortres Kroonslot is geheel uit de granietgroeven gehaald.
De Russen zijn uit noodzakelijkheid prachtig in hunne openbare gebouwen: zij hebben geene andere stof voor zoodanige werken dan marmer, graniet en jaspis. Hunne paleizen zijn gebouwd van de twee eersten, en de binnenzijden zijn beschoten met agaat, jaspis en lazuur. Siberië levert eenen overvloed van kostbare steenen, en stelt de Russische Monarchen in staat, in luister te wedijveren met die Indiaansche Vorsten, het verhaal van wier pracht naar een' roman gelijkt.
De Admiraliteit zal ieder gemak bevatten voor de officiers bij dezelve gebruikt wordende, zoo wel als barakken voor de officiers der vloot te Kroonstad liggende, die te allen tijd kamers en andere noodwendigheden, voor rekening van het gouvernement, hebben. Het geheel zal een der volkomenste en schoonste werken dezer eeuwe zijn. -
De stad Kroonstad is vrij regelmatig aangelegd, maar bestaat meest uit houten huizen. Uitgezonderd eenige weinige gebouwen voor de receptie der officieren van het gouvernement, en voor de zeekadets, bezit zij geen ander sieraad dan hare haven. De verwijdering der Admiraliteit van Petersburg is in ieder opzigt noodzakelijk, om belang en sierlijkheid aan dit Russisch Plymouth bij te zetten. -
De Finlandsche golf trekt zich zamen beneden Kroonstad,

{==675==} {>>pagina-aanduiding<<}
sluitende langzamerhand in een halfrond, naar deze haven en Petersburg gekeerd. De breedte der golf bij Kroonstad is omtrent vijftien mijlen, van den Carelischen tot den Ingermanlandschen oever. De eerste, ten noorden, biedt aan het gezigt niet dan donkere bosschen: Ingermanland, ten zuiden, is trotschelijk versierd met de paleizen Oranienbaum, Peterhof en Strelina, en een aantal verblijven van den adel.
Oranienbaum ligt regt tegen over Kroonstad. Ik stapte in eene der booten, die hier over voeren: de winden vulden onze zeilen: de roetachtige wolken, aan den westelijken gezigteinder, dreigden eenen spoedigen storm De schippers trokken sterk aan den riem, om het land te winnen, voor hij ons bereikte. Wij waren juist de haven van Oranienbaum binnen gevaren, toen de orkaan rondom onze hoofden loeide. Eenige booten waren op dat oogenblik op den overtogt naar Kroonstad; zij waren door de onstuimige zee en de donkere lucht niet te zien, en ik bleef in schrikvolle onzekerheid omtrent het lot der passagiers.
Het paleis Oranienbaum ligt op eenen rijzenden grond: de stad spreidt zich uit op den oever, nader aan zee; en de haven is op eene mijl afstands van beiden, doch heeft gemeenschap met haar, door middel van een kanaal, hetwelk tot den ingang van het park van het paleis reikt. - Dit paleis bestaat uit verschillende gebouwen, door galerijen aaneen verbonden. Van deszelfs top heeft men een treffelijk gezigt van den Oceaan met schepen bedekt, van Kroonstad en Petersburg. Het behoorde oorspronkelijk aan den beroemden menzikoff. De vertrekken zijn net, maar geven geen denkbeeld van een vorstelijk verblijf. De tuinen zijn klein, en in den oud-Hollandschen stijl: in dezelven is echter eene schoone plas, waar verscheidene lustjagten liggen. De rijzende gronden en wouden op alle zijden van dit meer geven hetzelve het aanzien eener scheepsreede door het land ingesloten, en gij ziet rond om te ontdekken, waar het met de zee gemeenschap hebbe.
De stad Oranienbaum is eene verzameling van houten huizen, en bevat niets, der aandacht van eenen reiziger waardig. -
Het paleis Peterhof, den naam van deszelfs grooten stichter dragende, ligt op eenen rijzenden grond, de tuinen zich

{==676==} {>>pagina-aanduiding<<}
uitstrekkende van het paleis tot den oever der zee. Het is een lang, smal gebouw, schoon voor den tijd, waarin het gesticht werd, sierlijk. Het bevat slechts ééne rij van vertrekken, maar dezen zijn fraai en grootsch. De tuinen zijn in den zelfden smaak met de overigen. -
Ik kwam de diamant-molens te zien. Herwaarts worden gebragt de edele gesteenten, in Siberië en elders gevonden.
Nabij Peterhof, en in het midden van een bosch, is een tuin, in den nieuwen Engelschen smaak aangelegd - eene waarlijk aangename plek; en, wanneer men de natuurlijke vlakheid van den grond overweegt, is het verbazend, wat kunst en smaak gedaan hebben, om haar te volmaken. Hier zijn flingerende beekjes, watervallen, over met mos bewassen rotsen springende, antieke bruggen, tempels, ruïnen en stulpen. -
Te Peterhof begint de sierlijke weg, boven gemeld, en loopt voort van dit paleis tot aan de poorten der hoofdstad. De werst-palen zijn van zuilen graniet of marmer. De weg is zoo effen als een kaatsbaan: de afstand van Petersburg is zesen-twintig wersten, of achttien mijlen. Strelina-paleis ligt negen wersten van Peterhof, en zeventien van de hoofdstad.

De noordsche winter.

Men heeft gezegd, dat de Noordsche winter het beste saizoen is voor de vervoering van koopmanschappen, van wege de onafgebroken effenheid der wegen over bevrozen land en water. Dit is in zoo ver waar; het bespoedigt de vervoering der goederen in sleden, van binnenlandsche streken naar de voornaamste steden, aan meren en rivieren gelegen, om in den zomer te water verzonden te worden naar de voorname handelplaatsen, als Petersburg, Archangel en Riga: doch de goederen zouden naar deze laatstgemelde havens, op eenen afstand van een of twee duizend mijlen, hoe effen ook de weg ware, te lande niet kunnen vervoerd worden, zonder de prijzen tot eene verbazende hoogte te doen stijgen. Het is alleen te scheep, dat de Russische handel met der daad kan gaande blijven. Petersburg wordt des winters te lande van voorraad voorzien; niet omdat de vervoering te lande goedkooper of gemakkelijker is dan die te water in den zomer; maar omdat

{==677==} {>>pagina-aanduiding<<}
de eetbare waren in geen ander saizoen veilig kunnen worden aangebragt. Een levend stuk vee kan geenszins ter markt gebragt worden voor dezelfde kosten, als geslagen en ingemaakt ter plaatse waar het gemest werd; en, behalve de reiskosten, zou het levend vee voedsel, bij deszelfs aankomst, vereischen. Geslagt zijnde, is koud weder het eenige saizoen, in een land waar de zomer zoo warm is, om de rompen versch ter markt te voeren, zoo wel, als om ze te zouten, en, tot voorraad voor het zomersche gebruik, in de kelders van afgelegen steden te brengen. Wild en visch in het bijzonder kan op geene andere wijze versch worden aangevoerd, van eenen afstand van vele honderd mijlen, dan in den bevrozen staat. Ik behoef er slechts bij te voegen, dat visch hier het voornaamste voedsel uitmaakt. De bevrozen markt te Petersburg is eene vreemdigheid, Rusland alleen eigen. Zij wordt niet gehouden op de rivier, maar in een der groote magazijnen of vierkanten in de voorsteden. Hier vindt gij eene zeer uitgebreide schilderij van dood leven .... eene soort van opstanding der viervoetige dieren. De boeren, die de verzameling aan de inwoners verkoopen, stellen de doode schepsels, van hunne huiden beroofd, op derzelver pooten, en in verschillende houdingen. De vreemdeling beschouwt er ook met verwondering eene tallooze verscheidenheid der gevederde schepping. Inderdaad een uitgebreid zoölogisch of dierkundig kabinet! Iedere kleur, met welke natuur de gepluimde bewoners van lucht en aarde gewoon is uit te rusten, ligt gestrooid rondom de voeten van den tirannischen mensch.
Dit magazijn van verkoop in het groot voorziet de overige winkels in de stad, waar het ossevleesch wordt neêrgehouwen en bij de kleinste gedeelten verkocht. De visch, van eene grootte van naauwelijks twee duim lengte, tot den keurigen zalm en steur van drie tot vijf voet, ligt opgestapeld in bevrozen hoopen.

Zielengrootheid in eene verachtelijke vrouw.

Somtijds levert de geschiedenis van het menschelijk hart ons onverklaarbare trekken op. Men heeft volslagene booswich-
{==678==} {>>pagina-aanduiding<<}
ten, en zelfs door weelde en wellust, zoo 't scheen, ontzenuwde wezens, in hunnen dood eene grootheid van ziel zien ten toon spreiden, waarbij de glans der cato's en brutussen taant. Bekend is het geval van den verwijfden Keizer otho, die, na eene nederlaag, die ligt nog te herstellen was, liever door eenen vrijwilligen dood het plengen van burgerbloed verkoos te stuiten. Een pendant tot deze gebeurtenis, misschien nog sterker dan deze, levert de volgende Anecdote:
De Gravin du barry, berucht als de laatste en verachtelijkste maîtresse en titre van lodewijk XV, werd in de stormen der omwenteling mede in de gevangenis geworpen, of, hetgeen toen hetzelfde was, ter dood gedoemd. Op den 8 December 1793 vond een Iersch Priester middel, haar in de gevangenis der Conciergerie te bezoeken, en beloofde haar te redden, indien zij hem zekere som kon verschaffen, ten einde de cipiers om te koopen en de reiskosten goed te maken. Zij vroeg, of hij niet twee personen kon redden? Het antwoord was, dat zijn plan hem gebood, zich tot één te bepalen. ‘Nu,’ zeide de Gravin, ‘dan zal ik u eene aanwijzing op mijn' Bankier voor die som geven; maar ik zou liever zien, dat de Hertogin de mortemart den dood ontkwam, dan ik. Zij is dáár en dáár te Calais op een' zolder verborgen; hier is een briefje op mijn' Bankier; haast u toch, dat zij in veiligheid kome!’ Na eenige vergeefsche pogingen van den Priester, om haar over te halen, dat zij liever zelve den dood mogt ontgaan, nam hij het briefje, ontving het geld, ging naar Calais, verloste de Hertogin de mortemart uit hare schuilplaats, kleedde haar als eene gemeene vrouw, en reisde met haar onder den arm het land door, zeggende, dat hij een goed constitutioneel Priester, en met deze vrouw getrouwd was. Men riep overal bravo! en liet hem door. Dus kwam hij, door de Fransche legers heen, te Ostende, en stak met zijne reisgenoote naar Londen over, alwaar de Heer dutens, die dit geval verhaalt, (Dutensiana, Paris 1806.) haar zelf gezien heeft.
De Gravin du barry werd geguillotineerd.


{==679==} {>>pagina-aanduiding<<}

Geweldige liefde.

In het Graafschap Hamps, in Engeland, was zekere Predikants-dochter genoodzaakt, na haars vaders dood, een bestaan als kamenier bij eene oude vriendin harer moeder te zoeken. Zij had de beste opvoeding genoten, was bevallig, verstandig, en vooral ingetogen. Daar haar Heer en Mevrouw, buiten haar, slechts éénen lijfknecht hielden, had emilia, (zoo heette het meisje) die doorgaans thee moest voordienen, dikwerf gelegenheid, een' jongen, vrij rijken Edelman te zien, die de vriend van het huis was. Zij werd ongevoelig verliefd; en toen, bij de ontdekking diens noodlottigen hartstogts, de rede haar gebood, dezelve tegen te gaan, was het reeds te laat, en hare gezondheid begon onder dien hevigen tweestrijd geweldig te lijden. Hare meesteres, die haar hartelijk lief had, deed vergeefs alle pogingen om haar te herstellen; eene verwijdering op het land bij eene vriendin werkte wel voor eenigen tijd, maar de grond der kwaal werd niet weggenomen, en begon bij hare terugkeering, op het gezigt van den beminden jongman, met nieuwe hevigheid te werken. Nogtans besloot zij, liever te sterven, dan zich te verraden; en deze dwang bragt haar op den rand van het graf. De Artsen verklaarden, daar zij in het ligchaam geen' grond voor de kwaal konden vinden, dat die in de ziel moest huisvesten, en dat zij werkelijk in gevaar was. Met vernieuwden aandrang bad hare meesteres het ongelukkige meisje, haar toch dit geheim niet te verbergen, met bijvoeging dat zij alles zou doen om haar, zoo mogelijk, te redden, haar tevens, in geval van hardnekkig stilzwijgen, het dringend gevaar voorstellende. Getroffen door deze teederheid, bekende emilia haar geheim, en onderwierp zich gewillig aan den dood, die al haar lijden zou eindigen. Hare Mevrouw raadpleegde nu haar' man over het geval, en beiden besloten den jongman te polsen. Allengs vonden zij, dat de verdiensten van emilia hem niet
ontsnapt waren; en nu verzochten zij hem, medelijden met haren toestand te hebben. Hij wilde haar zien, begon een gesprek met haar, betuigde zijn verlangen naar hare herstelling, en verklaarde zelfs, dat hij,

{==680==} {>>pagina-aanduiding<<}
in dat geval, zich gelukkig zoude achten, haar te huwen. Mij huwen! zeide zij; zag hem aan; rigtte de armen opwaarts mij huwen!... en gaf den geest.




Het geluk.


Wat poogt ge, sterveling, vermetel? 
Wat klaagt ge, morrende, om uw lot? 
En hoont op zijnen heil'gen zetel 
Den heil'gen, vlekkeloozen God? 
Waartoe dat zwoegen, zuchten, hijgen? 
Wat wenscht - wat zoekt gij te verkrijgen? 
't Geluk, dat altijd heerlijk schijnt? 
Gij tr cht een luchtbel na te jagen; 
Gij grijpt .... en ach! gij durft het wagen 
De hooge Godheid aan te klagen, 
Wanneer die bel in damp verdwijnt! 
 
Hoe! de Eeuw'ge, die door lout're goedheid 
Aan u het aanzijn schonk uit niet; 
Die bronnen, vol verheven zoetheid, 
Weldadig voor u stroomen liet; 
Die onuitputbaar is in liefde; 
Wiens vaderhand, wanneer ze griefde, 
Ook balsem aanbood voor de pijn; 
Die vreugde en droefheid wijslijk mengelt, 
Door lijden harten zamenstrengelt, 
En hier voor de eeuwigheid verengelt.... 
Zou 't voorwerp van uw klagten zijn! 
 
Bloos! ken Hem nader, die de wereld 
Met de eêlste gaven rijk bestrooit; 
Die 't prachtig firmament beperelt, 
En 't Oost met blinkend purper tooit; 
Die geur'ge bloemen, vruchtb're kruiden, 
Bewasemt door den gloed van 't Zuiden, 
En 't Zuid door Zefirs adem koelt; 
Van wien we, ondankb're stervelingen, 
Ontelb're zaligheên ontvingen, 
En, boven al die zegeningen, 
Een hart, dat zijn geluk gevoelt. 

{==681==} {>>pagina-aanduiding<<}

Dat hart is meer dan goud en schatten, 
Dan koningskroon en schepter waard; 
't Kan werelden in zich bevatten, 
En 't gloeit nog op het puin der aard. 
Wanneer u rafaëls vermogen 
Of haydn's kunst hield opgetogen, 
Als vondel u een Godheid scheen,... 
Als liefde en vriendschap u doen blaken, 
En de aarde tot een' hemel maken.... 
Wat zaligheid gij dan moogt smaken, 
Dank, sterveling, 't uw hart alleen! 
 
Wat mort gij? Zink in 't stof ter neder! 
En bloos, en kniel, en stamer.... God! 
Ja! God is Vader! goed en teeder! 
Bid aan! bid aan! rust in uw lot! 
Leer stil gelijk een kind te zwijgen, 
Opdat ge een harte moogt verkrijgen, 
Dat altijd zegt: 't is wél gedaan! 
Wil u geheel d'Algoedheid wijden! 
Dan zult ge u als een kind verblijden, 
En danken onder 't grievendst lijden; 
Want lijden zelfs brengt zegen aan. 
 
Poog, sterv'ling, dan niet door te dringen 
Naar 't geen voor u in nev'len ligt! 
Noch in uw' waan het lot te dwingen, 
Welks loop de hoogste wijsheid rigt! 
Wil naar geene ijd'le schaduw haken! 
Geniet! er is zoo veel te smaken; - 
Schep u geene ingebeelde smart! 
Zoek nimmer schatten op te delven, 
Geene eer in weidsche praalgewelven! 
Maar zoek, maar vind het in u-zelven! 
't Geluk woont in uw eigen hart. 
 
spandaw. 







{==682==} {>>pagina-aanduiding<<}

Hollandsche schouwburg.

September, October, 1812.

De Min in het Lazarushuis is dit jaar op eene geheel vreemde wijze vertoond: alle de oude beproefde dienaars en dienaressen van thalia hebben zich zien vervangen door zeer jeugdige en in het vak van tooneelspelen bijna gansch vreemde kweekelingen. Dit heeft noodwendig een nieuw en misselijk geheel veroorzaakt, dat den ouden tooneelminnaren niet zeer amusant is voorgekomen. Wij moeten, hoe ongaarne ook, ons bij hunne verklaarde meening voegen, en openlijk bekennen, te gelooven, dat de schim van focquenbroch, zoo zij bij de laatste vertooningen van zijne Min hebbe geadsisteerd, hoogst verontwaardigd en bedrukt den gewijden kunsttempel zal hebben verlaten. De hemel beware ook elken liefhebber, zich veroordeeld te zien, een dusdanig spektakel weder bij te wonen!.... Apollo zal gewisselijk de vermetelen, die dit oude Hollandsche Blijspel, en vooral het vijfde Bedrijf, zoo verminkt hebben, ter neder bliksemen, zoo zij zich ooit weder aan dergelijk vergrijp mogten schuldig maken.
De Parodiën, welke als tusschenspellen gediend hebben, waren: Abuzar, De Keukenhelden, en Een Wisjewasje uit het Huwelijksleven (boertige navolging van Menschenhaat en Berouw.) De laatste heeft hartelijk doen lagchen. De Heeren van well, als Eulalia, en p. snorck, als Gravinne van Winterzee, hebben, door hun aardig en koddig spel, zich bijzonder onderscheiden.
De Speler is, volgens gewoonte, voortreffelijk uitgevoerd, en heeft niets te wenschen gelaten.
Aballino!.... De Heer kamphuizen heeft deze rol zoo meesterlijk uitgevoerd, dat men hem eene kroon heeft toegeworpen. Dank zij den fijne tooneelkenners toegebragt, die hem geroepen en gehuldigd hebben! Wij zelven zijn door zijn spelen zóó betooverd geweest, dat wij niets dan hem gezien, niets dan hem gehoord hebben; hetgeen noodwendig met zich brengt, dat wij thans geen breedvoeriger verslag, de verdere uitvoering van dit stuk betreffende, kun-
{==683==} {>>pagina-aanduiding<<}
nen geven. Wij zullen zorgen, in het vervolg ons niet meer zóó te laten wegslepen!....
De Broeders op den toets, Clementine en Desormes, Clemence en Waldemar, De Wildzang, Siegfried van Lindenberg, enz. zijn bij het publiek zoo wel bekend, dat wij omtrent de opvoering der gemelde stukken alleenlijk aanstippen, dat het ons is toegeschenen, dat er in deze afgeloopene maand meer geheel in het geven der stukken heeft plaats gehad, en over het algemeen de rollen beter gekend zijn geweest. De Wildzang, onder andere, is goed en met veel warmte gespeeld. Waarom de Heer beynink, als Swalbe in den Siegfried van Lindenberg, bij het lezen der publicatie, een' toon aangenomen heeft, meermalen op den kansel gebezigd, kunnen wij niet bevroeden. Is het spotzucht geweest? dan beklagen wij zijne zedekundige grondbeginselen; - of zucht tot behagen? dan heeft hij zijn doel deerlijk gemist, want geen mensch heeft hem kunnen verstaan. Hij verschuile zich niet achter een gering handklappen, dat op het oogenblik, dat wij aanhalen, hem te beurt viel. De achtingwaardige kunstenaar bloost over dusdanige toejuichingen.
Omasis is over het geheel goed gespeeld. De Heeren snoek en westerman begrijpen volkomen de rollen van Jozef en Jakob, en verdienen allen lof. Mejuffrouw grevelink doet de haar toegekende rol gelden, zooveel mogelijk is; dan zij kan weinig roem van dezelve oogsten, dewijl zij, door den oorspronkelijken Dichter zelven, veronachtzaamd is. Mejuffrouw kamphuizen heeft allerliefst de rol van Benjamin vervuld; men kan niet beter de zuive re zeden der vroegere wereld afschetsen, noch dezelve aan eerbiediger kinderliefde paren. Eéne aanmerking duide zij ons echter niet ten kwade: was het hoofdsiersel van Benjamin niet een weinig te vrouwelijk? wij meenen ja; de jonge Israëliten spreidden voorzeker meerdere mannelijke achtbaarheid ten toon. - De eer van deze vertooning, nogtans, komt, onzes oordeels, den Heere jelgerhuis toe. Heerlijk, heerlijk heeft hij ons den Simeon vertoond: gelaat, houding, spraak, alles maalde ons den door gewetensangst gemartelden mensch af. Bij de algemeene toejuiching, hem dien avond ten deel gevallen, heden de onze te voegen, is

{==684==} {>>pagina-aanduiding<<}
voor ons eene zeer aangename verpligting, van welke wij ons volgaarne kwijten. Het zoogenaamde accessoire in Omasis is door de Directie mede zeer wel in acht genomen: de opkomst van Jakob en zijne zonen was aartsvaderlijk en plegtig. De vertrouwde van Almaïs alleen scheen ons niet zeer juist in kleeding toe, en stelde meer eene marchande de modes dan eene bewoonster van Egypte voor.
Eindelijk hebben wij dan onze groote tooneelkunstenaresse wattier-ziesenis weder mogen bewonderen! Semiramis heeft de loopbaan ontsloten, op welke wij hopen, dat deze in haar vak éénige en onnavolgbare vrouw, eene reeks van jaren, tot roem van Hollands Schouwtooneel, den kunstminnaar die genoegens bestendig mag doen smaken, welke hij sints eenen zoo geruimen tijd heeft moeten missen.
Hoe meesterlijk is Semiramis ons niet voorgesteld! - Ook de Heeren snoek en jelgerhuis hebben zich van de kunstrollen, met welke zij belast waren, wel gekweten; en de Heer westerman, alhoewel hij hier en daar ons te koud is voorgekomen, heeft mede schoone passages gehad. Mejuffrouw grevelink heeft veel vuur ten toon gespreid. In het vierde Bedrijf nogtans, door eene te groote drift bezield, heeft zij het tooneel met Ninias niet genoeg doen uitkomen; zijnde hare declamatie alstoen eenigzins onduidelijk geweest. Wij bedoelen:

‘Mijn liefde sprak; wat kan mij verder dierbaar wezen? 
Diens vastgestelde wet bevat geen duisterheid; 
Zij is de orakelstem, die mij onseilbaar leidt. 
Hoe! Ninias herleeft? wel! laat hem herwaarts treden;’ enz. enz. 

Deze aanmerking belge haar niet Wij zien met meer genoegen haar, en elk ander, door te veel vuur weggesleept, dan dat te weinig zielewarmte de handeling doet kwijnen.
Amelia, of de Hertog van Foix, is op verre na zoo goed niet opgevoerd. Wij willen (en dit zij eens voor altijd gezegd) zoo min mogelijk de eigenliefde van verdienstelijke fujetten kwetsen, en, volgens dat grondbeginsel handelende,

{==685==} {>>pagina-aanduiding<<}
en uit bijzondere achting voor beproefde verdiensten, vergenoegen wij ons, den kunstenaar, wien men het kwalijk slagen der laatste vertooning van Amelia meerendeels te wijten heeft, alleen een' vriendelijken wenk te geven. Hij denke aan dezen regel van gresset:

‘Evitons un fardeau qui doit me surcharger.’ 

Beverley is een beter lot te beurt gevallen; ofschoon de vier eerste Bedrijven meest koel gespeeld, en mede zeer koel bij het publiek ontvangen zijn; hetwelk wij alleen den Heere steenbergen toeschrijven. Welke poëzij!... Wij moeten bekennen, dat er regt koddige verzen in dit Treurspel gevonden worden; b.v. (en er loopen nog veel misselijker uitdrukkingen onder) het gezegde van de zuster van Beverley: ‘Ik zoek gesprek met u.’ - Wij bewonderen desgelijks de bedaardheid, waarmede Beverley, nadat hij zijne dosis arsenicum of iets dergelijks gebruikt heeft, zijne wanhopige familie heel familiair toeduwt: ‘'k Heb mij te veel gehaast.’ - Hoe de vertooners van dit stuk met deze verzen te regt gekomen zijn, laat zich niet gemakkelijk bevroeden; zware studie alleen kan zulk barbarismus in het hoofd prenten.
Het vijfde Bedrijf van den Beverley is deftig vertoond: de Heer snoek was Beverley; zijn sterven heeft op ons een' diepen indruk gemaakt, ofschoon het ons een weinig te ijsselijk is voorgekomen. Ook heeft, naar onze meening, de lieve kleine Freubel meer kwaad dan goed aan het sluittafereel gedaan. Kinderen, wanneer zij eene bestudeerde houding aannemen, doen de illusie verdwijnen. Men late de natuur werken; deze dwaalt nimmer.
Hamlet is uitmuntend opgevoerd; alle de daarin spelende kunstenaars en kunstenaressen hebben op nieuw bewijzen van beproefde kunde afgelegd; wij maken allen een welverdiend en hartelijk compliment; waarlijk, men kan, zonder onregtvaardig te zijn, geen meerder emsemble verlangen. Deze vertooning is ook op eene wijze ontvangen en toegejuicht geworden, die Amstels kunstlievend publiek in allen opzigte eer aandoet.
Asschepoester is ook nog eens een paar maal komen kijken.

{==686==} {>>pagina-aanduiding<<}
Dit niet onaardig Zangspel, hetwelk anders ook met een gewenscht ensemble uitgevoerd wordt, heeft ditmaal eenen nieuwen Ramir gehad, die het evengemeld ensemble danig in de pruimen geholpen heeft. De Heer struik moest, onzes bedunkens, zijn hof maar niet meer aan Euterpe maken; zij schijnt in het geheel niet met hem op te hebben; hij is en blijft bij haar l'amant malheureux. Mejuffrouw kamphuizen heeft haar Tambourin-solo nimmer zoo fraai gedanst als gedurende deze twee laatste representatiën.
De Minnehandel door de Vensters heeft nog al redelijk bevallen. Van het stuk zelve spreken wij liefst niet; het is ons magtig verward voorgekomen: deze verwarring kan nogtans, voor liefhebbers van zoodanige stukken, zijne aardige zijde hebben, wanneer men onverward speelt. Wij zullen tot eene nadere vertooning onze beoordeeling staken, wanneer wij hopen, het stuk zelve beter te begrijpen; hiertoe roepen wij de hulp van de Heeren neits en struik in; want, indien dezen niet duidelijker phraseren, moeten wij, nolens volens, daarvan afzien. De Heeren majofski, rombach en van well, Mejuffrouwen majofski en adams hebben alles gedaan, wat men van hunnen bekenden ijver kan verwachten. - De koren waren gekend, en de decoratie was uitmuntend.
Adolf en Clara heeft tot debut gediend van den Heere van hanswijk. Over het algemeen heeft hij ons wel voldaan, en wij gelooven, dat, met meerdere en wel dagelijksche oefening in den zang, hij door den tijd den Schouwbarg nuttig zal kunnen worden. Hij bezit reeds eene groote verdienste, namelijk die eener zuivere dictie. Mejuffrouw kamphuizen is zeer aardig in de rol van Clara. Wij hebben, wat den zang dezer Opera aangaat, onder andere opgemerkt, dat de schoone quatuor zeer slecht gezongen is.
Eindelijk heeft de zwangere berg eene muis, en wel eene muis van de kleinste soort, gebaard! dat wil zeggen, eindelijk heeft de Balletmeester, de Heer la chapelle, ons een stukje van zijn savoir-faire laten zien, door ons Venus gewroken door haren Zoon, of een Dag der Liefde, te vertoonen. Het lust ons, den liefhebberen, die de representatie niet hebben bijgewoond, een kort verslag van dit zoogenaamd anacreon tisch baliet-pantomime, en tevens van den indruk te ge-
{==687==} {>>pagina-aanduiding<<}
ven, dien de voorstelling op ons gevoel gemaakt heeft. Zij kunnen daarna zelve oordeel vellen, en hetzelve, des verkiezende, met de toejuichingen paren, die het kunstgewrocht des Heeren la chapelle, bij deszelfs einde, zoo eenstemmig en piepend vergezeld hebben.
Nadat eene lange, vrij droomige en weinig beteekenende ouverture gespeeld is, gaat de voorhang op, en laat een zwaar bezet arcadisch landschap zien; het beeld van Venus staat op schildwacht ter linkerzijde van het tooneel, terwijl Pan de surveillance ter regterzijde uitoefent en de Godin der Schoonheid niet onaardig aangrijnst. Het is nacht: de maan schijnt in het laatste kwartier, en haast zich met zulk eenen geaccelereerden marsch door het luchtruim henen, dat men, in minder dan vier maten muzijk, haar uit het oog verliest. Mercurius, en wel een regt benaauwde Mercurius, daalt met eenen onbegrijpelijken spoed neder, ontmoet Cupido toevallig bij zijn arrivement, en maakt, tot inleiding, een aantal onbegrijpelijke lazzis. Cupido zegt hem, hoewel wij sterk twijfelen of de anders slimme jongen hem versta, een zeer beleefd vaarwel; waarop Mercurius holder de bolder weer, en wel in de schuinte, de lucht insnijdt. Eene bende Arcadiërs verschijnt met pijl en boog, salueert Pan op eene zeer nederige wijze, danst wat in het rond, en gaat vervolgens op de jagt. Nu komen de meisjes; deze brengen haren goeden morgen aan Venus, springen zoo wat herom, en gaan den hort op, daar zij de naderende jagers vernemen. De jagende schaaphoeders verschijnen. Eenige parkietjes vliegen met den staart omhoog, tegen alle regelen der vliegkunst aan, door de lucht. De jagers doen hunne pijlen links in de hoogte snorren, en, ô wonder!.... de parkietjes tuimelen, apparent van den weerstuit, aan de regter zijde neder. Corniol, die het bolletje van dat jagende zootje schijnt, treft een' veelkleurigen vogel; dan, met denzelven opkomende, ten einde het publiek van zijne jagt-dexteriteit te
overtuigen, is de bonte luchtbewoner in eene oude zwarte kip herschapen! Thans verschijnt eene Arcadische schoone. Deze, volgens gewoonte, offert aan Venus. Onze behendige jager, die, van wege het nederleggen der zwarte kip, het regt meent te hebben, ieder naar zijne hand te stellen, speelt een weinig den beest, en sleurt de schoone naar Pan, maar ja wel! Cupido

{==688==} {>>pagina-aanduiding<<}
komt tijdig op, en geeft den armen Pan, die van den Prins geen kwaad weet, zulk een' duchtigen stomp met een zijner pijlen onder den neus, dat hij in stukken raakt; blijvende alleen het onderdeel van Pan, tot ergernis van alle anti-panisten, in statu ut ante bellum. Hij dringt vervolgens den jager met zijne schoone naar Venus, kruipt achter het beeld, doet hetzelve retrogaderen, stelt zich in de plaats van hetzelve, vereenigt de gelieven, doet de achteruitgeschoven Venus haren stand hernemen, en vertrekt daarop met Mercurius, die hem met zijn lucht-carricle expresselijk komt afhalen. Men danst; het wordt op nieuw donker; de maan verschijnt, en wel met den vorigen spoed; de vrienden schijnen elkander een wel te rusten, buurman! aangename nachtrust, buurvrouw te wenschen, waarbij wij ons hartelijk slaapt wel! voegen, en - het ballet is uit.
Wat nu den in dit ballet voorkomenden dans aangaat, dezelve heeft niets bijzonder behagelijks voor den aanschouwer. Eene pas deux, door den Heer bretel en Mejuffrouw matrat gedanst, verdient nogtans uitzondering. Onze zeer verdienstelijke eerste Danseuse, Mejuffrouw polly de heus, heeft ons op eene oude, eigene, zeer bevallige pas deux vergaat, in welke de Heer corniol mede zeer fraai gedanst heeft. - De muzijk van dit ballet is ook zeer weinig beteekenende.
De familie köbler, die bij aanhoudendheid het publiek het grootst genoegen verschaft, en de toejuiching, waarmede men hare talenten ontvangen heeft, ten volle verdient, is juist van pas gekomen, om in den aanstaanden balletten-nood te voorzien; dan, met dit alles, blijft de toekomst in dezen hoogst duister. - Espérons!


{==689==} {>>pagina-aanduiding<<}

Mengelwerk.

Leerrede van F.A. Krummacher, ter voorbereiding van het Kersfeest.

Wanneer wij weder bijeenkomen, dan vieren wij het heilige Kersfeest. Ik kan het op uw gelaat lezen, dat gij u daarover verheugt. Verheugt u vrijelijk; want het is eene vreugde in den Heere. Ik verheug mij met u. En, alhoewel ik het reeds bijna vijftig jaren met u gevierd heb, zoo is het mij echter telkens zoo nieuw en vrolijk, alsof ik het voor de eerste maal vierde. ô, Mijne geliefde Vrienden, wat is het schoon, dat wij zulke vreugdefeesten hebben, op welke wij gemeenschappelijk vergaderen, en levendig ondervinden, dat wij allen broeders en zusters, allen kinderen van éénen Vader zijn! ô, Hoe goed en liefelijk is 't, dat broeders eendrachtig zamenwonen! Als de kostelijke balsem, die van Aärons hoofd nedervloeit op zijne kleederen, - als de dauw, die van Hermon afvloeit op de bergen van Sion. Want aldaar gebiedt de Heer zegen en leven altoos en eeuwiglijk.
God zij geloofd en gedankt, dat wij zulke feesten hebben, op welke wij het stof der aarde afschudden, met gezalfde vrolijke hoofden ons oprigten, en naar den hemel staren. - En is het niet, alsof zelfs de natuur met ons feestvierde? Als de adem des Heeren de aarde verjongt, als de lente in het land terugkeert, en de natuur uit haren winterslaap ontwaakt, dan vieren wij het feest des Verrezenen, en het op nieuw groeijende duizendvoudige leven der schepping viert het met ons. Als boomen en kruiden in bloei staan, en overal schoonheid en liefelijke geuren ons de bevruchtende kracht der stille schepping verkondigen en

{==690==} {>>pagina-aanduiding<<}
haren zegen beloven, dan is het het heilige Pinkster feest, het feest van den Heiligen Geest - van licht en waarheid. En welhaast vieren wij nu den oorsprong van dat goddelijk licht, den gewijden nacht, in welken de Heiland geboren werd. Dezen vieren wij in het duistere jaargetijde, waarin de nacht over den dag heerscht, en waarin wij naar het aangename licht verlangen. Heden hebben wij den kortsten dag des geheelen jaars; maar wij hebben met denzelven ook de hoop, dat voortaan met elken dag de duisternis minder worden zal. Het is, alsof de natuur door de duisternis de gaaf van het licht voor ons wilde verhoogen. Ons heilig Kersfeest valt in in het begin van het nieuwe licht. Het is een vriendelijk feest van het morgenrood en van het liefelijk licht. Daarom mogen wij wel blijde zijn, wanneer wij van het Kersfeest hooren, en elkander tot eene vrolijke viering opwekken.
Dit was het waarachtige licht, hetwelk verlicht een iegelijk mensche komende in de wereld.

evang. van joannes, I:9.
De H. Apostel, die deze woorden sprak, moet geen gewoon man zijn geweest. Het kwam mij somwijlen in heilige oogenblikken voor, alsof ik hem voor mij zag staan. Hij verscheen mij dan, - hoe zal ik het uitdrukken? - als een aanbrekende meimorgen. Op zijn aangezigt kracht en liefde. - Eens weigerde een dorp in Samarië, den Meester te ontvangen. Toen wilde Joannes, dat vuur van den hemel vallen en dat dorp verteren zou. Ook in dezen zijnen blinden ijver bevalt hij mij. Kracht en liefde waren in zijne schoone ziel nog niet vereenigd, maar weldra vloeiden zij in elkander. Toen werd hij de jongeling, dien de Meester lief had, de Jonathan des Zoons van David. Toen rustte hij aan den boezem zijnes goddelijken Meesters, en stond onder zijn kruis, en hoorde uit den mond van

{==691==} {>>pagina-aanduiding<<}
den stervenden deze broederlijke woorden: Zie, dat is uwe Moeder! - Deze man nu schreef ook een Evangelie van Jezus Christus. Ook hier verschijnt hij als dezelfde bijzondere man vol vuur en liefde. Deze goddelijke vlam brandt helder op in zijne borst, zoodra hij aanvangt te schrijven. Hij kan niet terstond beginnen met het rustig en stil verhaal. Hij weet niet, hoe hij beginnen zal. Hemel en aarde verdwijnen voor hem, bij het staren op den geliefden Heiligen, van welken hij zou spreken. Zijne geschiedenis verzet zich tegen hem. Zij wil een lofzang worden. Hij moet zichzelven bedwingen. Hij zal van Jezus verhalen. Hij zoekt in de geschiedenis van den vorigen tijd, maar vindt niet, waarmede hij zijne geschiedenis kan vergelijken. Niets, dan de schepping der wereld, waarmede de heilige geschiedverhalen beginnen. Zoo begint hij dan ook: In den beginne.... ‘In den beginne was het woord.’ De heerlijkste, de onwaardeerbaarste woorden, die de mensch vermag uit te spreken, zweven hem voor den geest: God, het Woord, het Leven, het Licht! Hij neemt ze, om het hoogste en heerlijkste uit te drukken, dat in zijne ziel en in zijne liefde leeft en zweeft. En zoo kampt hij met zijne gewaarwordingen en met de menschelijke spraak. De geschiedenis kampt met den lofzang, tot dat de eerste allengskens overwint, en Joannes, de verkondiger en getuige, te voorschijn treedt met meer andere jongeren, en eindelijk ook Jezus in zijne goddelijke en menschelijke gedaante. Ach, mijne Geliefden, stond Joannes hier in mijne plaatse, en zat ik met ulieden onder den leerstoel! Konde ik u het geheele Evangelie voorlezen, en wij het dan met die gewaarwording aanhooren, waarmede het geschreven werd! Maar ik kan u slechts woorden geven. Zoo willen wij dan het woordje licht nemen, en daarover, op onze menschelijke wijze, in eenvoudigheid des harte, iets zeggen, om ons tot de verschijning des Heilands, als een
licht, voor te bereiden.

{==692==} {>>pagina-aanduiding<<}

Mij dunkt het woord licht klinkt reeds liefelijk, gelijk het woord donkerheid een somberen klank heeft. ‘Daar zij licht, en daar was licht.’ Het is het eerste, dat God, bij de schepping der zinnelijke wereld, voortbragt. Het is ook het fijnste en edelste, dat de zinnenwereld heeft; ja zonder hetzelve kon de gansche zinnenwereld zijn noch bestaan. Het licht was de eersteling des scheppenden Vaders; alzoo is het ook het edelste, het zuiverste van alle geschapene dingen. Daarom heet ook het kleed Gods licht; ja Joannes noemt God zelf een licht. - Al wat goed is, is helder en licht; al wat boos is, donker en duister. Daarom koos Joannes met regt het liefelijke, het vrolijke licht tot eene gelijkenis en beeld van de vrolijke en heerlijke verschijning van Jezus Christus op aarde. Let eens op hetgene ik u daarover wil mededeelen.
‘Het woord,’ zegt onze Apostel, ‘het woord, dat bij God, ja dat God was, werd mensch en woonde onder ons, en wij hebben zijne heerlijkheid aanschouwd, eene heerlijkheid als des eeniggeborenen van den Vader, vol van genade en waarheid.’ Dit onbegrijpelijk hooge en verhevene der verschijning en openbaring van God in Jezus Christus, hoe konde het waardiger en heerlijker aangeduid worden, dan door de vergelijking met het licht? Geliefde Vrienden, laat ons, in ootmoed, der waarheid de eere geven, en van harte bekennen, dat wij eigenlijk niets weten; dat wij zelfs dát niet verstaan en kennen, wat wij dagelijks met onze oogen voor ons zien. Ik wil u op uwe velden voeren, mijne lieve landlieden, wat geschiedt daar? Gij legt het zaadkoren in de aarde, en begeeft u van daar. Het doode korentje begint te leven, werpt het bekleedsel af, en komt met een roodachtig puntje te voorschijn. Spoedig daarop brengt het de groene blaadjes, uit de blaadjes den halm, en aan den halm de volle aren voort. Wie van u kan mij zeggen, hoe dit geschiede, en hoe het vergaande tarwenkoren nieuw leven en eene nieuwe wereld van korens voortbrengt?

{==693==} {>>pagina-aanduiding<<}
Komt in uwe hoven! Ziet, een doornstruik brengt de schoonste roos te voorschijn. Wie van u kan mij zeggen, hoe die struik ontvangt en in staat is te geven hetgene hij toch niet heeft? Ja zeker, wij begrijpen naauwelijks een vonkje van het verborgen, stille werken en scheppen des Vaders, van wien alle goede en volkomene gaven afdalen.
Boven alles komt mij het licht als iets wonderbaars en zonderlings voor; waarom ook de H. Schrift zoo zeer op hetzelve roemt. Elken morgen wordt het voor ons op nieuw geboren uit het morgenrood. Dan stroomt het om ons als eene zee, en elk wezen leeft en zweeft in deszelfs vriendelijke golven. ‘Maar wie kan de plaatse noemen, daar het verblijft? Wie kan deszelfs grenzen bepalen, en het pad naar deszelfs woning bemerken?’ Wie is er bij tegenwoordig geweest, toen de Schepper daarmede de zon als met een gewaad omhulde, en de maan en de sterren daarmede bekleedde? Wie kan verhalen, hoe het oog het licht inzuigt, en de geest door deszelfs stralen gewaar wordt, wat buiten hem voorvalt? Indien aldus reeds de uiterlijke zigtbare dingen voor ons bedekt en met geheimenissen omhuld zijn, hoe zal het dan zijn met datgene, dat veel hooger en ondoorgrondelijker is dan al het zigtbare, - met het onzigtbare goddelijke! Ziet maar zelven in uw eigen binnenste. Zegt mij, welk is het inwendige licht, dat den mensch verlicht? Wat is de geest, die in u denkt, gevoelt en wil? die in één oogenblik, als op de vleugelen van het morgenrood, van de aarde ten hemel, en van den hemel ter aarde zweeft? Welke is de band, die den geest en het ligchaam, deze tegenovergestelde, zich onderling wederstrevende medgezellen, zoo onafscheidbaar met elkander verbindt? Wie heeft het geweten in uzelven tot regter gesteld? Welke is de gedaante van dezen strengen regter? en waar staat zijn zetel in het binnenste heiligdom van dezen tempel? - Ook dit alles zijn lichtstralen in den mensch; en daarom zijn wij van goddelijk

{==694==} {>>pagina-aanduiding<<}
geslacht. Maar het licht zelve is voor ons onbegrijpelijk; ja, het is onzigtbaar. Wij zien immers niet het licht zelve; maar bij het licht en door het licht zien wij. Hoe willen wij dan Hem, den eeuwigen oorsprong des lichts, en het licht dat van den Vader uitging en onder ons woonde, hoe willen wij het kennen bij de schemering van ons verstand? Moet niet het kleinere licht door het grootere overschenen worden en verdwijnen? Laat ons dan ootmoedig zijn! De ootmoed brengt ons tot gelooven; en het geloof is ook hier reeds een aanschouwen, een wandelen in het licht.
Niet alleen het onbegrijpelijke en geheimzinnige in de verschijning van 's werelds Heiland geeft Joannes met deze gelijkenis en uitdrukking te kennen. Het licht is de band tusschen hemel en aarde. Als de aarde nog woest en ledig was, en duisternis overde diepte zweefde, kwam het licht het eerst tot haar neder en omarmde haar. Toen werd de aarde een kind des hemels, en werd opgenomen in de hemelsche reijen, en verheugde zich met de morgensterren. Licht is de overgang van de ligchaamstot de geesten-wereld. Het is een goddelijke stroom, die door alle hemelen en door geheel het geschapene vloeit. God zelf wordt de vader des lichts genoemd. Hij woont in hetzelve. Zijn kleed is licht. Omscheen niet de helderheid des Heeren de herders in het veld, toen de Heiland geboren werd? Blonk niet zijn kleed, in het heilige oogenblik der verheerlijking, van bovenaardsch licht? Straalde niet het graf van den Verrezenen? Ja, het geloof aan God is als een schitterende licht stroom, die in onze ziele valt, en langs welken de geest, als langs eene ladder van Jakob, ten hemel op en neder stijgt! De goddelijke liefde, wat is zij anders, dan een oog der ziele, dat uit den oorsprong des lichts, als eene zon, de stralen in zich verzamelt, en dezelve wederom uitgiet? Is niet de hoop gelijk aan dien stroom van licht, die op Stephanus nederstraalde en hem den hemel opende, toen de woede van hen, voor welken hij bad, zijn hoofd

{==695==} {>>pagina-aanduiding<<}
vaneen deed splijten? - Dus is het licht een waardig beeld, eene gelijkenis van al wat goddelijk is. Hoe veel te meer mag dan de verschijning van Hem een licht genoemd worden, die van den hemel op aarde kwam, om, als middelaar tusschen God en de menschen, de aarde met den hemel op het naauwste te verzoenen en te vereenigen; - Hij, die, als het afschijnsel van God, deszelfs heerlijkheid en liefde, deszelfs heiligheid en goedheid, in eene menschelijke gestalte en op eene menschelijke wijze, vertoonde, en van zichzelven zeggen kon: ‘Ik en de Vader zijn één!’
Het licht verdrijft de duisternis. Zoo ook de verschijning van den Heiland der wereld het donkere der toenmalige tijden. Duisternis bedekte het aardrijk en donkerheid de volken. De menschheid bestond, vóór de verschijning van Jezus Chrïstus, uit twee deelen; uit zulken, namelijk, die God had uitverkoren, om het hoogste kleinood van den mensch, het geloof aan eenen levenden God en zijne openbaringen, te bewaren, en daardoor het zout der aarde te worden, het Israëlitische volk; en uit zulken, welken God hunne eigene paden had laten bewandelen, de Heidensche wereld. Beide deelen waren door vijandschap van elkander gescheiden, en beide deelen bevonden zich in het duister. Bij het eerste volk was eene, hetzelve bijzonder eigene, vermenging van licht en schaduw. Er vloeiden tot hen stralen genoeg uit de oude openbaringen, en bovenal uit de heerlijke lessen der profeten; maar de geest, die dat licht moest opvangen, was vervlogen. De voorschriften van de wet der plegtigheden, welke ten oogmerk had het kleinood van het hoogere geloof te bewaren, hield het volk voor dat kleinood zelve. De plegtigheden hield men voor godsvereering, het ligchaam voor den geest. Op zulk eene wijze kon het licht niet door de beletselen heendringen. Het volk zat in donkerheid en schaduw. Slechts eenigen, de edelen des volks, stonden in de schemering. Zij zagen, dat er ééns een helder licht zou opgaan, en verwachtten den

{==696==} {>>pagina-aanduiding<<}
dag des Heeren. Het woord van den heiligen ziener had ook in hen den heiligen geest, den geest der voorspelling, ontvonkt. Zulk een waar Israëliet was de grijze Simeon. Hij verlangde, den dag des Heeren, het licht der wereld, te aanschouwen. En, het werd hem toegestaan.
Het andere deel der menschheid, de Heidensche wereld, had de openbaringen van God verloren, en was zijne eigene wegen gewandeld; en deze hadden hen in diepe duisternis gevoerd. Afgoderij en derzelver onafscheidbare gezellinnen, leugen, bijgeloof, ongeloof en zedeloosheid, hadden het hoogste toppunt bereikt. Maar er waren ook edelen onder hen, in welken het licht met de duisternis kampte. En in dezen verwekte het donkere, dat over hen verspreid lag, verlangen naar het licht; en ook voor hen brak, in de verschijning van den Heiland der wereld, het morgenrood aan.
Zoo scheurde op Sion het voorhangsel, hetgeen den Eeuwigen moest verbergen. De lichtbenemende beletselen van de uiterlijke wet en van den dienst der plegtigheden vervielen. Het licht der waarheid werd vrij, en maakte de menschen vrij. Ongeloof en bijgeloof verdwenen. De vereering van God in geest en waarheid begon. De edele menschheid was niet meer in Joden- en Heidendom verdeeld. Één licht vereenigde hen tot ééne kudde, tot één geloof, tot ééne hoop, tot dezelfde liefde; gelijk, bij het doorbreken des dageraads, zich alle menschen in één licht en leven verheugen. Er werd niet meer gesproken van één afgezonderd volk van God; maar van een koningrijk van God, den hemelschen Vader, opgerigt door den Zoon, verlicht door den Heiligen Geest, hetgeen voor alle volken der wereld openstaat. De edelste gemoederen van alle volken waren gewonnen voor het hemelsche rijk des lichts, en voor het verbond Gods.
Zacht en aangenaam was de werking en voortplanting van dit geestelijke licht. Want, op eene gewelddadige wijze te werken, strijdt tegen de geaardheid des lichts.

{==697==} {>>pagina-aanduiding<<}
Het verdelgt niet; het geeft leven: maar zelfs ook de magt der helle kan het licht niet verdelgen. Uit het oosten heeft het zich uitgebreid tot ons, en tot de zonen van het noorden en westen. Ontelbaar zijn deszelfs zegeningen en uitwerkselen. Maar deze staan nog niet opgeteekend in de geschiedenissen der menschen; even weinig als de uitwerkselen en de zegeningen van het licht der zonne in de boeken der natuurkundigen kunnen blootgelegd worden. Want het wandelt in eenvoudigheid en ootmoed. Zoo bestaat ook de kracht van het Evangelie in eenvoudigheid.
Doch niet alleen verdrijft het licht de duisternis; maar ook verlicht, verheft, verheugt het den mensch. Wie uwer weet niet, hoe de aanbrekende dag, de opgaande zon, het ligchaam en den geest met bijzondere gewaarwordingen doorstroomt? Wanneer men vóór het krieken van den dag is uitgegaan, en het nu allengskens begint te schemeren, en het gebergte en het bosch en de velden te voorschijn komen, en weldra de dageraad alles met een' purpergloed bekleedt, en de zon opgaat; is het dan niet in onzen boezem, alsof de wereld, en ook de mensch, van nieuws geschapen ware? Is het niet, alsof men vleugelen kreeg, en van de aarde opwaarts moest? - Zulk een verheven en vervrolijkend licht is ook de verschijning van den Heiland der wereld.
Door de zending van den Zoon van God treedt de geheele menschheid in hare helderste klaarheid te voorschijn, gelijk onze akkers en bergen in den glans van het hemelsche licht des dageraads en der opgaande zonne verhelderd verschijnen. Hij daalde van den hemel neder, Hij, de onuitsprekelijke, en woonde onder ons, en wandelde onder ons in menschelijke gestalte en gebaren, zag met menschelijke oogen, sprak met menschelijke lippen .... Vrienden! broeders! zusters! van waar zal ik woorden ontleenen? Ziet Hem, den heiligen, den onuitsprekelijken, het afschijnsel Gods, aan ons hoofd. Verheugt u en juicht! Wij zijn van goddelijk geslacht, kin-
{==698==} {>>pagina-aanduiding<<}
deren des lichts, kinderen der eeuwige liefde, des eeuwigen Vaders, broeders en zusters des goddelijken Zoons, tempelen des Heiligen Geests.
En wanneer deze stroom van hemelsch licht onze harten vervult, dan is geboren worden, het burgerregt van het hemelsch koningrijk ontvangen. Leven, voor de oogen des Vaders naar onze eeuwige woning wandelen. Lijden, het aardsche bloesemstof afwerpen, opdat de hemelsche vrucht in ons tot rijpheid kome. Sterven, het verwelkelijke afleggen, opdat het onverwelkelijke toeneme. Zoo wordt, in dit rijk des lichts, alles, wat licht is in den mensch, verhoogt en nader gebragt aan den oorsprong des lichts. Wij zijn kinderen des lichts. Wij noemen Hem, die hemel en aarde vervult, niet meer alleen den Heer der Heerscharen, maar den lieven Vader. Wij bevatten Hem niet door schoolsche spitsvindigheid en aardsche wijsheid, maar door kinderlijk geloof. Gelijk in het hart van een kind, zoo woont ook in onze harten een zachte straal, die ons beveelt, Hem Abba Vader te noemen. En dit geloof verwekt dan de liefde. In het rijk des lichts wordt van geen wet gesproken; maar, gelijk een boom in den zonneschijn van zelve zijne groene kruin omhoog heft en bloesem en vrucht voortbrengt, zoo brengt ook de zoon des lichts, het kind van het goddelijk Vader-rijk, in stillen ootmoed en vreugde, het geloof en de liefde voort.
Welaan, lieve kinderen! naardien wij dan het licht hebben, zoo laat ons ook in het licht wandelen, als kinderen des lichts, en niet der duisternis. Zoo laat dan eens ieders aangezigt blinken van vreugde, dat wij des lichts deelachtig zijn geworden. Het vrolijke schijnsel, hetwelk ons in onze harten gegeven is, moet ook uit onze oogen, van onze lippen stralen, in liefde, zachtmoedigheid en vriendelijkheid. - Weldra zullen wij het aanvallige kind in zijne kribbe zien liggen. Wie het licht niet lief heeft, en in wiens hart nog duisternis en donkerheid woont, die kan zich over dat kind niet verheu-
{==699==} {>>pagina-aanduiding<<}
gen. Dan hij, die ongeregtigheid werkt, haat het licht, en komt niet tot hetzelve. Maak Gij het daarom, ô lieve hemelsche Vader! regt helder in onze harten. Verban elke schaduw, die het zachte licht van uwen geest in ons verduistert. Maak, dat wij zijn mogen als de groenende boomen, die zich over het licht verheugen, en met opgerigten hoofde de bloeijende takken uitstrekken, en liefelijke geuren om zich verspreiden, en vele vruchten in stilte voortbrengen. Maak, dat wij zijn mogen als de onschuldige kinderen, in wier harten het zoo klaar en stil is, en die het licht liefhebben. ô! Geef ons het kinderlijk geloof, hetgeen U vrolijk Abba noemt. Geef ons de vrolijke hoop, die de armen vertrouwelijk tot U omhoog heft, en in stille rust voor U wandelt. Geef ons de zoete liefde, welke ons altoos nader met U den Vader, en met den liefdevollen, dien Gij gezonden hebt, vereenigt. ô! Laat geloof, hoop en liefde onze harten verlichten, opdat ons dat feest, hetgeen wij weldra vieren, een feest van licht en vreugde zijn moge. Amen!





Aanmerkingen van Dr. Albers, te Bremen, aangaande het nieuwe middel tegen den croup (*).

(Medegedeeld door f. van der breggen, cz. Med. Doct. te Amsterdam.)

De Commissie voorspelt, zoo wel uit de proeven, door den Schrijver der bekroonde Verhandelinge over den Croup aangehaald, als uit die, welke door eenigen harer Leden onlangs met het middel genomen zijn, dat men zich gelukkige uitwerkingen van hetzelve beloven mag. - Wel

{==700==} {>>pagina-aanduiding<<}
verre nu van deze proefnemingen af te raden, daar ik, helaas! uit eigene ondervinding weet, dat men, bij de tegenwoordige door mij en anderen als doelmatig beschouwde geneeswijze, niet alle kinderen uit deze verschrikkelijke ziekte kan redden; daar ik nog korteling zoo ongelukkig was, twee kinderen van ééne moeder binnen acht dagen aan dezelve te verliezen: zoo kan ik echter, tot hiertoe ten minste, van het gelukkig gevolg, dat ik bij negen andere kinderen sedert drie maanden van dezelve zag, onmogelijk tot een uitsluitend gebruik van dit middel besluiten, en zal daarom vooraf bedaard de verdere onderzoekingen van anderen daaromtrent afwachten; waarbij ik des te grootere voorzigtigheid aanbeveel, daar in de laatste jaren zoo vele kinderen de slagtoffers van ruwe, onvoorzigtige proeven bij deze ziekte geworden zijn. Ik zal verder de punten opgeven, die, volgens mijne overtuiging, noodzakelijk zijn, om deze proeven niet alleen op eene zoo veel mogelijk onschuldige, maar waarschijnlijk zelfs heilzame wijze in het werk te stellen. Vooraf, echter, zij het mij vergund, mijne gedachten aangaande dit middel als specificum op te geven. - Als zoodanig kan ik het onmogelijk bij deze ziekte beschouwen, daar, gelijk de Commissie zelve ook reeds aanmerkt, zich dit met de juiste voorstelling eener ziekte volstrekt niet laat vereenigen, welke onder zoo vele gedaanten en verbindingen voorkomt, en zelfs zeer dikwijls eene zeer verschillende behandeling vordert. Dán zelfs, wanneer wij ook de aanwending van dit middel alleen tot die gevallen wilden beperken, waarin de Croup alleen, zonder verbinding met andere ziekten, verschijnt, geloof ik niet, dat het bij allen als specificum zou gelden; en wel op volgende gronden:
Er zijn gevallen, die zoodanig met verstikking gepaard gaan, dat alleen snelle en krachtige bloedaftappingen hier hulp kunnen verschaffen. Al wie gelegenheid had deze verschrikkelijke toevallen waar te nemen, zal voorzeker niet de langzame werking van eenige greinen van het Sul-
{==701==} {>>pagina-aanduiding<<}
fure de Potasse afwachten, maar tot het lancet of de bloedzuigers toevlugt nemen, om den ongeduldigen kleinen oogenblikkelijke verligting te verschaffen. Zou de Schrijver dezer Prijsverhandelinge wel immer in zulke gevallen van zijn specificum zeggen kunnen, hetgeen cheyne zoo juist van het aderlaten zegt: ‘Wanneer het aderlaten reeds bij het eerste ontstaan eens aanvals verrigt wordt, dan is de verligting dikwijls oogenblikkelijk; naauwelijks kan men gelooven, hetzelfde kind gemakkelijk te zien ademhalen, dat nog geene tien minuten te voren stuiptrekkend lucht schepte.’ Ook mijn raad stemt daarom met dien der geachte Commissie overeen, dat in die gevallen, waar de Croup met ontsteking vergezeld gaat, de voorzigtigheid vordert, dat de Zwavellever niet eerder aangewend worde, dan nadat men eerst deze toevallen door de gewone middelen heeft tegengegaan. Wijders is het beloop der geheele ziekte dikwijls te snel, dan dat het middel binnen zoo korten tijd zou kunnen werken. Thans, terwijl ik dit schrijve, ben ik zoo ongelukkig, een zesjarig meisje te verliezen, dat slechts 36 uren aan deze ziekte leed. Het werd 's nachts omstreeks 2 ure aangevallen, en 's morgens ten 10 ure braakte het reeds, bij hevige misselijkheid, als het gevolg van een sterk braakmiddel, een stuk plastische, stolbare wei van eene cilindervormige gedaante en anderhalven duim lengte. Gesteld nu eens, dit kind had reeds 's nachts, bij het eerste oogenblik der ziekte, tot 10 greinen van het Sulfure de Potasse bekomen, dan laat ik aan het oordeel van anderen over, om te beslissen, of het wel waarschijnlijk zij,
dat deze zoo snelle vorming van de vaste, cilindervormige, stolbare wei daardoor had kunnen belet worden? Aannemelijker, daarentegen, komt het mij, volgens eigene en anderer ondervinding, voor, dat het braakmiddel en de bloedontlastingen dit zouden kunnen bewerken. Hoezeer ik reeds vermoedde, dat het eerste begin der ziekte door de meeste Geneesheeren niet vroeg genoeg bepaald werd, hetgeen ik ook zoo overtuigend in een onlangs uitgeko-
{==702==} {>>pagina-aanduiding<<}
men Fransch geschrift bespeure, en daarom de duur des loops van dezelve niet altijd bepaald wordt; zoo ontbreekt het evenwel zeker aan geene enkele gevallen, waar kinders binnen 12 of 18 uren het slagtoffer van den Croup werden: en zouden nu dezen, vraag ik andermaal, door 12 tot 20 greinen van het Sulfure alcaline kunnen gered worden? Eindelijk zijn toch de geneesaanwijzingen in alle tijdstippen der ziekte niet dezelfde, en hoedanig deze door een en hetzelfde middel kunnen bereikt worden, blijft mij iets volstrekt onverklaarbaars. Der Commissie schijnt dit insgelijks niet duidelijk (*). Zal nu, ondanks deze twijfeling, het middel als specificum bij den Croup gebruikt worden, zoo wensche ik slechts, dat de verwachting daarbij minder zal worden bedrogen, dan tot hiertoe door zoo vele andere geschied is! Wat prijzen rush, hamilton, autenrieth en vele anderen niet den Calomel? Wat zegt daarentegen archer van de Senega? waaromtrent hij zoo onvoorzigtig vaststelt, dat deze in het tijdvak, waar zich het vlies in de luchtpijp begint te vormen, nimmer hare hulp ontzeggen zal? En evenwel heb ik, helaas! beide deze middelen zoo dikwijls en zoo krachtig, ook bij het reeds vermelde meisje, te vergeefs aangewend.
Thans wil ik beproeven, de punten te bepalen, welke, naar mijne meening, noodig zijn waar te nemen, wanneer de aanwending van dit middel voor de menschheid van heilzame gevolgen zijn zal:
1) Men late het geheele denkbeeld van een specificum bij hetzelve varen; hetwelk geen Geneesheer moeijelijk vallen zal, die de vereischte kennis van deze ziekte bezit. Zoo min een denkend Geneesheer van een specificum bij eene longziekte droomen zal, even weinig kan hij zulks hier: dezelfde gronden, die het daar verbieden, hebben ook hier plaats.

{==703==} {>>pagina-aanduiding<<}

2) Men bedenke, dat een middel, als specificum beschouwd, zonder eenige waarde zijn kan; terwijl het zich, in verbinding met andere middelen, welligt bijzonder heilzaam betoont. Deze middelen zijn hier de volgende: Bloedontlastingen, Spaansche-vliegen, Kamfer en Moschus, welke ik eenigermate op volgende wijze met het gebruik van het Sulfure de Potasse zou verbinden:
A. Begint de ziekte dadelijk met grootere hevigheid, zoodat ieder oogenblik verstikking te vreezen staat, dan verzuime men niet, de snelle en toereikend sterke bloedontlastingen, benevens krachtig werkende braakmiddelen, toe te dienen; en dan eerst beginne men met de aanwending van het Sulfure de Potasse. In die gevallen, waar op den eersten dag de ziekte het kenmerk of het karakter eener synocha tamelijk beslissend behield, zou ik alleen dit middel toedienen; daarbij echter te gelijk tot het gebruik der Kamfer overgaan, wanneer dezelve het tegenovergesteld karakter aannam. Naderhand, wanneer de teekenen der zwakte zich steeds duidelijker openbaarden, of zigtbare toevallen van krampen vertoonden, mag men den voortreffelijken Moschus niet sparen. Ook een afkooksel van den Senega-wortel, in verbinding met de zoo even genoemde middelen, zou ik daar, waar de ten uiterste moeijelijke ademhaling, benevens andere teekenen, eene sterke uitstorting van stolbare stoffe hoogstwaarschijnlijk maken, even zorgvuldig bezigen, als het onvermijdelijk noodig gebruik van mostaardpappen en spaansche-vliegen, in die oogenblikken der ziekte, waar zij anders aangewend worden.
B. Vertoont zich de ziekte, in den beginne, alleen met heeschheid en den karakteristieken toon van den hoest, zonder moeijelijke ademhaling en zonder hevige koortsverschijnselen, dan rade ik evenwel het gebruik van een sterkwerkend braakmiddel aan; daar de ervaring leert, dat het juist in deze gevallen zich het hulprijkste vertoont, en dat de ziekte hier zeer dikwijls onder den verkeerden Engelschen naam van Spurious-Croup gelukkig behan-
{==704==} {>>pagina-aanduiding<<}
deld wordt, welke, zonder deze vroegere aanwending van het braakmiddel, den Arts tot zijn' schrik zou geleerd hebben, dat zijn vijand wezenlijker zijn kon dan hij vermoedde. Na het braakmiddel geve men nu het Sulfure de Potasse, en blijve met het enkel gebruik van hetzelve, zoo lang zich geene moeijelijke ademhaling of koortsachtige toevallen voordoen, aanhouden. Zoodra deze echter zich vertoonen, verzuime men niet, tot bloedzuigers over te gaan; in 't kort, alle middelen te gelijk met het Sulfure de Potasse aan te wenden, welke ik te voren opgenoemd heb. Wordt het middel nu op deze wijze aangewend, dan ontbeer ik in mijne anders gewone handel- of geneeswijze hoofdzakelijk slechts twee middelen; namelijk, den Calomel en de Kermes miner. Van den eersten moet ik nog altijd herhalen, hetgeen ik reeds vroeger bij andere gelegenheden gezegd heb; namelijk, dat ik aan denzelven dien onbepaalden lof niet kan toezwaaijen, dien hij van anderen verkregen heeft; waarmede de ervaringen van Dr. olbers overeenstemmen, die dit middel zoo ten uiterste zeldzaam bezigt, en evenwel zeker met het meestmogelijke geluk deze ziekte behandelt. Verdere proefnemingen moeten ons leeren, of de Kermes miner., zoo als ik vermoede, niet gelijktijdig met dit middel te gebruiken zij, gelijk hetzelve ook door het Sulfure de Potasse welligt genoegzaam vergoed wordt.
Met al het vertrouwen, dat ik op mijne kunst, over 't algemeen, bezit, met alle achting voor de ijverige pogingen van zoo vele denkende Geneesheeren, bij welken het hoogste belang voor deze ziekte, door de voor de menschheid zeker weldadige prijsvraag, is opgewekt, ben ik evenwel stellig overtuigd, dat nimmer de tijd zal geboren worden, waarin men, wat de genezing betreft, van het Sulfure de Potasse meer dan van het grootste aantal andere middelen spreken zal; zelfs dán niet, wanneer artsen, ouders en nabestaanden der kinderen, de vroegere verschijnselen der ziekte beter zullen leeren kennen; in welk tijdverloop dezelve van de zijde des Geneesheers

{==705==} {>>pagina-aanduiding<<}
slechts met eenige zekerheid kan behandeld worden. Zoodra, namelijk, het voortbrengsel der ziekte zich in eene aanmerkelijke hoeveelheid vormt, vordert de Natuur dikwijls middelen en wegen ter genezing, welke welligt geheel buiten den werkkring des Geneesheers gelegen zijn. Gelukkig mag hij zich dan rekenen, wanneer het hem gelukt, de dreigendste verschijnselen des gevaars weg te nemen; en hierin zijn wij ten minste niet geheel arm, hoezeer wij onze hoop, helaas! zeer dikwijls, welligt in de meeste gevallen, bedrogen vinden.
Ik heb dikwijls met leedwezen bemerkt, dat deze en soortgelijke openlijke verklaringen, over het algemeen, de waarde der onderzoekingen omtrent deze belangrijke ziekte verminderen, niet slechts bij particulieren, maar ook bij Geneesheeren, wien daardoor de aard en wijze, hoe zij zich over het verlies van eenen zieken troosten kunnen, gelijkgeldende zijn moet. Maar juist omdat dit bij mij het geval niet is, nam ik reeds vroeger den Croup tot onderwerp mijner nasporingen; waarbij ik mijn verblijf in Engeland en Schotland, en vooral de vriendschap van mijnen Ambtgenoot olbers, niet vergeten mag, wien ik zoo vele leerzame aanmerkingen te danken heb. Hoe vele geleerden hebben zich juist met zulke ziekten bezig gehouden, die in de meeste gevallen de kunst trotseerden! Kan dan de hooge waarde der nieuwere geschriften van eenen corvisart, burn, parry, meckel, brera en anderen daardoor verminderd worden, dat derzelver onderwerp de ongeneeslijkste ziekten van het hart betreft? Zal dan de nakomeling de namen van eenen pinel en reil met mindere achting noemen, omdat door hunne voorslagen ter betere behandeling der krankzinnigen niet alle gekken verstandig zijn geworden? - Ik besluit daarom met den wensch, dat deze ziekte, de Croup, nog steeds het onderwerp der voorzeker vruchtbare onderzoekingen van denkende Geneesheeren blijven moge, vooral van hen, die zich onlangs met dezelve hebben bezig gehouden, waaronder

{==706==} {>>pagina-aanduiding<<}
voorzeker mannen gevonden worden, die ik altijd zal trachten te bewijzen, dat ik er roem op drage, geschiktheid te bezitten om de waardij van hunnen arbeid te kunnen erkennen.

Bremen, Maart 1812.

Levensbeschrijving van Valentine Jamerai Duval.

(Vervolg en slot van bl. 668.)

Duval werd, bij zijne komst te Weenen, in het paleis, niet verre van den Keizer, gehuisvest, die den Baron de pfutschner, duval's oude vriend, met de zorge belastte om hem aan zijne eigen tafel te ontvangen, en niets werd verzuimd, 't welk men dacht dat hem genoegen zou kunnen schenken. Niets bragt hem in een' staat van afhankelijkheid. Duval vervoegde zich verscheiden keeren in de week bij den Vorst, om de naamlijst te vervaardigen en te bewerken der rijke verzameling van medailles en munten, welke tot heden het kabinet van het Keizerlijk paleis te Weenen uitmaken.
Onze wijsgeer bevond zich te meermalen in een zeer gemeenzaam onderhoud met den Keizer, waarin de Keizerin-Koningin dikwijls deel nam, betuigende groot genoegen te vinden in de gesprekken van duval, wiens zonderlinge en hem eigene invallen haar behaagden. Dewijl het doorgaans na den maaltijd was, dat hij zijne opwachting bij den Keizer maakte, verliet hij hem eens zeer spoedig, zonder af te wachten dat hij zijn afscheid ontving. ‘Waar gaat gij heen?’ zeide de Vorst. - ‘Om gabrieli te hooren zingen, Sire!’ - ‘Maar zij zingt zoo slecht.’ - ‘Ik verzoek uwe Majesteit, dit stilletjes te zeggen.’ - ‘Waarom mag ik het niet hardop zeggen?’ - ‘Omdat zulks van gevolg is voor uwe

{==707==} {>>pagina-aanduiding<<}
Majesteit: al de wereld zou u gelooven, en dat zou niemand willen.’ - De Abbé marcy (*), die bij dit onderhoud tegenwoordig was, zeide tot hem, bij het henengaan uit de kamer: ‘Weet gij wel, dat gij daar zoo even den Keizer de waarheid voluit gezegd hebt?’ - ‘Zoo veel te beter,’ hernam duval; ‘hij zal er voordeel van trekken.’
Deze openhartigheid was een hoofdtrek in zijn karakter; nooit wilde hij zich met de hovelingen gelijk stellen, en daarom werd hij van zijne Vorstelijke begunstigers te hooger geacht. Van deze hoogachting strekte ten doorstralenden blijke, dat hij ten jare 1751 benoemd werd tot opvoeder van den Aartshertog jozef, naderhand Keizer. Maar dezen post, hoe streelend voor de eigenliefde, nam duval niet aan. Desniettemin behield hij de genegenheid van den Keizer en Keizerin.
De Vorst en Vorstinne wisten, dat duval een groot liefhebber van fruit was, en hij ontving, van tijd tot tijd, de zeldzaamste vruchten uit den Keizerlijken tuin. - Een vreemdeling, een' brief voor hem hebbende, zocht langen tijd te vergeefs naar zijn verblijf; in 't einde iemand ontmoetende, vroeg hij dezen, waar de Heer duval zich onthield. De onbekende antwoordde: ‘Hier heen! Ik zal u bij hem brengen.’ Na veel omloopens, kwamen zij eindelijk aan de deur; deze geopend zijnde, riep de geleider: ‘Duval! ik breng u iemand.’ Onze philolosooph keek in 't rond, en zag, tot zijne groote ver-
{==708==} {>>pagina-aanduiding<<}
baasdheid, den Keizer; nog meer stond de vreemdeling versteld, bemerkende dat de Keizer zijn wegwijzer geweest was.
Bij gelegenheid van een Karnaval, wedde de Keizer, die zeer veel op had met zijne eigene bekwaamheid, om te ontdekken, wie onder elk masker school, met de Keizerin, die gezegd had op het bal aan iemand haar' arm te zullen geven, dien hij niet zou herkennen. Duval, die nimmer op een bal geweest was, werd verzocht bij de staatsdames der Keizerinne te komen. Hij poogde zich te verschoonen van op het bal te gaan, zich beroepende op zijne ongeschiktheid en onkunde van 't geen bij zoodanige gelegenheden moet in acht genomen worden; dan hij moest het opgeven: na vermomd te zijn, werd hij bij de Keizerin ingeleid. Hare Majesteit gaf hem haar' arm en zeide, op een' vrolijken toon, onder andere, terwijl zij naar de balzaal gingen: ‘Nu, duval! ik hoop, dat gij ten minste eene menuet met mij zult dansen?’ - ‘Ik, uwe Majesteit! ik, die in mijn bosch niets geleerd heb dan buitelen?’ - Dit antwoord deed de Keizerin lagchen. Onmiddellijk daarop bevonden zij zich in de balzaal. De Keizer, vol van zijne weddingschap, was er reeds; hij deed alles, om dezelve te winnen; dan, hij kon den gemaskerden niet ontdekken. Na twee uren daar doorgebragt te hebben, kreeg duval vrijheid om te mogen vertrekken. Het vermommingsgewaad, met de aandoeningen, welke hij in een zoo vreemd gezelschap ondergaan had, hadden hem zeer verhit; en, henen gaande zonder mantel of overrok, vatte hij eene zware koude, welke, gelijk hij het aardig uitdrukte, hem bewaard had voor het gevaar van trotsch te zijn op de onderscheidende eere, hem betoond.
Bij geheel het Keizerlijk gezin was hij geacht: dan zijne zedigheid hield hem op zulk eenen afstand, dat hij niet naauwkeurig de veelvuldige personen, daartoe behoorende, op het eerste oogenblik, onderscheiden kende. De oudste der Aartshertoginnen ging hem, op zekeren tijd,

{==709==} {>>pagina-aanduiding<<}
voorbij, zonder dat hij blijk gaf van haar te bemerken. De Roomsch-Koning, haar volgende, bespeurde duval's afgetrokken- en onoplettendheid, en vroeg hem, of hij deze dame kende? - ‘Neen!’ - ‘Ik verwonder mij daarover niet,’ zeide de Aartshertog grimlagchende; ‘mijne zusters zijn geene Antiquiteiten!’
Als een wijsgeer, in den striktsten zin van die benaming, leefde duval, te midden der weelde en menschelijke grootheid, met eene volslagen boersche eenvoudigheid, in den minsten graad niet afwijkende van zijn oorspronkelijk plan, en zijne stille kamer bleef steeds bij hem de voorkeuze behouden. Van alle personen ten hove zag hij het meest Mademoiselle de guttenberg, eerste kamerjuffer van de Keizerin. In haar ontwaarde hij eene edelheid van ziel, een geoefend verstand en een weldadig hart, steeds gereed om medelijden te hebben en te betoonen met lijdende menschen. Een karakter, zoo volkomen eigenaardig met het zijne, boezemde hem een onbepaald vertrouwen in. Hij ging haar niet alleen geregeld bezoeken, maar hield, wanneer zij niet ten hove was, met haar veelvuldige briefwisseling. Vele dier brieven zijn, na duval's dood, door hem in orde geschikt, gevonden.
Daar zijne gezondheid, door het sterk bevlijtigen op letteroefeningen, zeer verzwakt was, werd hem, ter herstelling, het doen eener tweede reize aangeraden. Hij keerde weder naar Frankrijk, en kwam, ten jare 1752, voor de tweede maal te Parijs, waar hij vele mannen van verdiensten aantrof, gereed om hem te verpligten en zijn verblijf aldaar aangenaam te maken. De Abbé lenglet du fresnoy, de Heer du fresne d'aubigny, de Abbé barthelemy, de Heer duclos, en Mad. de graffigny, maakten het gezelschap uit, waarin hij het meeste kwam. - Hij onderhield zijne briefwisseling met Mad. de guttenberg, en, 't geen in hem hoogst zonderling was, hij nam den stijl van een petit-maître aan; hij schreef haar nooit dan op rozenkleurig papier.

{==710==} {>>pagina-aanduiding<<}
De losse verscheidenheid van stijl, welken hij voerde uit die hoofdstad des vermaaks, schilderde als 't ware af de vermeende gedaantewisseling, welke hij in begrippen en zeden aldaar had ondergaan. Dit gaf veel genoegen aan zijne bekenden te Weenen, die zijn karakter, zoo weinig tot boerten overhellende, kenden.
Bij zijne terugreize trok duval door Artonai; het dorp, waar hij geboren was. Hij kocht de vaderlijke hut, welke eene zijner zusters uit armoede had moeten verkoopen, weder in: kort daarna deed hij dezelve geheel slechten, en een goed huis op die eigenste plaats bouwen; dit gaf hij het dorp ten geschenke, tot eene woning, waar de schoolmeester voor niet moest huisvesten. - In een vlek, niet verre van Artonai gelegen, vond hij, dat geen put was; hij liet er, ten behoeve der inwoneren, een graven. - Van Artonai vertrok hij naar St. Joseph de Messin; eene hermitage, omtrent twee mijlen van Nancy gelegen, voorheen gebouwd door broeder michaël, den stichter van St. Anna. Het kwam hem voor, dat dit armoedig gebouw kwalijk voegde bij de schoonheid van het oord, waarin het stond: daarenboven had de oude monnik, die het bewoonde, hem de eerste beginsels van schrijven en rekenen geleerd. Hij deed die woning herbouwen en versieren: het opschrift van de kapel der hermitage wijst zulks uit.
Eindelijk te Weenen wedergekeerd, nam hij zijne vorige levenswijze weder aan. Zijn' tijd verdeelde hij tusschen zijne boeken en een' kleinen kring van uitgelezen vrienden. Mad. de guttenberg deelde zeer in zijne vriendschap; hij ging haar dikwijls zien; altoos zat hij met haar in dezelfde loge in den Keizerlijken schouwburg, welken hij geregeld bezocht. Aldaar trof hij eene jongejuffrouw aan, eene vreemdelinge, die beminnelijk en innemend was, doch geen Hoogduitsch sprak. Deze, duval Fransch hoorende spreken, vroeg hem naar deze en gene personen van de Keizerlijke familie, die haar

{==711==} {>>pagina-aanduiding<<}
onbekend waren. Duval voldeed zeer verpligtend aan hare nieuwsgierigheid, en zocht voorts het gesprek met haar levendig te houden, waarover zij zoo wel voldaan was, dat zij telkens, wanneer zij vervolgens in den schouwburg kwam, zorg droeg om in dezelfde loge te komen. Onderling vertrouwen werd hieruit geboren. Duval leerde den naam der dame kennen (*), en gaf haar den zijnen op. Deze zamenvoeging, het bloot uitwerksel van toeval, werd welhaast een band van hoogachting en vriendschap. De dame, die bij persoonlijke aanvalligheden verstandelijke bekwaamheden voegde en een uitstekend karakter, verschafte duval veel genoegen. Te dezer oorzake kweekte hij de verkeering aan, en bezocht haar herhaalde keeren aan het hotél van Rusland. Zij gaf ook van hare zijde blijk van de voldoening, welke zij in den ommegang met duval vond, door de veelvuldige bezoeken, welke zij bij hem afleide in het Keizerlijk kabinet van medailles. Bij haar vertrek naar Petersburg beloofde zij, hem te zullen schrijven. De briefwisseling, welke in den jare 1762 aanving, duurde tot den dood van duval, ten jare 1775.
De sterkte van duval's ligchaamsgesteltenisse, door veel bewegings doorgaans onderhouden, had hem negenen-zeventig jaren doen bereiken, zonder de zwakheden des ouderdoms op eene zeer merkbare wijze te gevoelen. Zijn voorkomen kenmerkte vastheid; alleen beefde hij eenigzins, 't welk het gevolg was van een' val. Op zijn tachtigste jaar werd hij door het graveel aangetast; eene kwaal, welke hem bijkans ten grave sleepte. Staande dit nijpende ongemak, betoonde hij, hoe veel ware wijsgeerte een mensch boven anderen schenkt. Eene prooi van de felste pijn, en gedreigd een slagtoffer daar-
{==712==} {>>pagina-aanduiding<<}
van te zullen worden, liet hij den moed niet zakken, of zijne standvastigheid overweldigen. Zijne tegenwoordigheid van geest bleef hem steeds bij. Wanneer de geneesheeren hem te kennen gaven, hoe weinig er voor hem te hopen overschoot, gaf hij ten antwoord: ‘Mijne Heeren! dit vonnis heb ik wel uit uwen mond verwacht. Ik ben in uwe oogen des doods schuldig, omdat ik mijn tachtigste jaar bereikt heb, en het is regtmatig, dat ik veroordeeld worde.’ - Hierop verzocht hij, dat een procureur mogt komen om zijn' uitersten wil op te maken, waarvan hij sints lange een ontwerp gemaakt en in zijne portefeuille bewaard had. Dit opmaken geschiedde in zijne tegenwoordigheid. Ik werd geroepen om de lezing te aanhooren en als getuige te teekenen. Na eene hartroerende spraakwending tot god, verklaarde hij tot zijnen eenigen erfgenaam den Heer verott, zijn' ouden vriend en opvolger in het opzigterschap van het Keizerlijk muntkabinet. Hij maakte ook het inkomen van twaalfduizend florijnen, welke hij in de bank geplaatst had, aan drie arme jongedochters van Weenen, die hetzelve jaarlijks zouden ontvangen. Bij het lezen van dit artikel, zag hij mij sterk aan, en zeide lagchende: ‘Hoor nu! heb ik u niet menigmaal gezegd, dat ik iets voor de lieve meisjes in mijn testament zou doen? Doch hiervan moet
mijn Bibi (*) de eer hebben. Zij is het, die dit denkbeeld in mij heeft doen ontstaan.’ - Bij deze erfmakingen voegde hij er eene aan eene weduwe, ten wier huize hij zijn jaargeld na den dood des Barons de pfutschner ontvangen had; en nog twee andere, eene aan zijn' ouden knecht, en eene andere aan een door hem van de straat opgenomen kind.

{==713==} {>>pagina-aanduiding<<}

Ondanks de uitspraak der geneesheeren, ontrukte een gelukkige keer der kwale, en de zorgvuldige oppassing, welke de Keizerin-Koningin hem toeschikte, duval uit de kaken des doods: dan hij vond zich zeer verzwakt door het geweld der kwale, waarvan de oorzaak stand hield; eene volkomene herstelling was onmogelijk. Altoos vatte hij nieuwen moed, en riep de levendigheid zijner gesteltenisse te hulp, zoodat hij de pen weder opvatte en eenigen zijner vrienden ging zien.
Men vleide zich, dat hij nog eene wijl zou leven; doch deze hoop werd welhaast verijdeld. Omtrent het einde van den herfst des volgenden jaars, weigerde de maag, die lang ongesteld geweest was, volstrekt alle spijsvertering; eene koorts greep hem aan, en, zijne krachten van dag tot dag afnemende, dacht hij op zijn zeer nabij zijnde levenseinde. De groote zwakheid verhinderde hem overeinde in het bedde te zitten; nogtans ontving hij, met genoegen, eenigen zijner geliefdste vrienden, welke hij, naar gewoonte, op eene gulle wijze onderhield.
Ik bezocht hem, weinige dagen voór zijnen dood, en zag, dat hij een boek in de hand had. Ik vroeg hem, wat hij las. ‘Het dichtstuk van den Heer de st. lambert op de jaargetijden,’ zeide hij, en voegde er onmiddellijk nevens: ‘Gij zult u verwonderen, een stervend man met het lezen van dit werk bezig te vinden. Ik beken, dat een of ander godsdienstig boek beter aan iemand in mijn toestand zou voegen; maar, genoeg door smarte nedergedrukt, zou ik niet in staat zijn, om lezen, 't geen inspanning vordert, uit te houden: daarom laat ik het na. Daarenboven heb ik genoeg mijnen staat overwogen, en een onpartijdig overzigt genomen van de wijze, waarop ik mijn leven besteed heb, en bevonden, dat mijne oogmerken altoos regtmatig en billijk geweest zijn: en, wat onwillige dwalingen betreft, onvermijdelijk voor den zwakken mensch, ik weet, dat god

{==714==} {>>pagina-aanduiding<<}
dezelve zal vergeven, en berust, zonder vreeze, op zijne genade.’ - Deze volmaakte bedaardheid van geest, de gezellinne alleen van braafheid en deugd, bleef hem bij tot aan zijn' jongsten snik, dien hij gaf op den 3den van Slagtmaand des jaars 1775, in het een-en-tachtigste jaar zijns ouderdoms.
Duval was van meer dan middelbare lengte; zijne gelaatstrekken waren geregeld, en teekenden zijn vrij en rustig karakter. Zijne oogen waren vol vuurs; zijn voorhoofd, diep gefronsd boven de wenkbraauwen, zette aan zijn voorkomen iets strengs bij, 't welk op het eerste gezigt mogt bedriegen, doch onder het spreken verzacht werd door de helderheid van zijne stem, die, met zachte wendingen, teffens de aandoenlijkheid en zachtheid van zijn hart te verstaan gaf. Zijn gang was lomp, en hij bewoog zijne voeten volmaakt als een landman. Nimmer had hij zich toegelegd op die vlugge en bevallige houding, welke de natuur te hulpe komt, en een voorkomen doet aannemen, hetwelk te dikwijls de plaats van wezenlijke verdiensten bekleedt. Gehecht aan zijne landelijke zeden, zorgde hij geheel niet voor uitwendig fraai voorkomen. 's Mans geheele kleeding kwam overeen met dezen smaak voor het eenvoudige. Een ronde, niet net opgemaakte pruik, een donkerbruin kleed, gemeen linnengoed, zwarte wollen kousen, vrij dikke schoenen met ijzeren gespen, was zijne kleeding het geheele jaar. Van zijne vroegste jeugd af gewend zich naar de regelen van het volstrekt noodige te gedragen, versmaadde hij alles, wat naar het volgen der mode zweemde. Nooit maakte hij eenige verandering. Zijn kleed had steeds dezelfde gedaante en kleur.
Zijn huisraad was even eenvoudig; in niets was eenig blijk van weelde of gemak te bespeuren. Zijn bedde was onachtzaam opgemaakt; zijne stoelen waren met matte zittingen; eenig oud aardewerk stond op planken, zoo ook zijn verder huisraad, 't geen weinig te beduiden had; linnen gordijnen bedekten zijne boeken.

{==715==} {>>pagina-aanduiding<<}

Eén knecht, grijs in zijnen dienst geworden, paste hem op. Dan, er was veeleer eene wederzijdsche dienstbetooning, dan het verschil tusschen heer en knecht, te bespeuren. Niet in staat om te bevelen, of iets met gezag van zijnen medemensch te vorderen, waren zijne bevelen minzame aanmaningen, en weinig in getal. Hij schiep vermaak in zichzelven te helpen, en vorderde geene hulp, dan in gevallen van de hoogste noodzakelijkheid. Gewoon 's nachts alleen te zijn, zond hij zijn' knecht 's avonds naar diens vrouw. Hij maakte zijn eigen avondeten gereed. Hij vond den meesten smaak in dien eigen toebereiden maaltijd, en zoo met een enkel vriend te eten. Dikwijls heb ik hem, te dier gelegenheid, hooren zeggen, dat niets hem zijne jeugd zoo krachtdadig voor den geest opriep, en hem zijn' verlaten staat zoo levendig herinnerde, als wanneer hij dus zijne eigene behoeften bezorgde.
Duval was gewoon vroeg naar bed te gaan en vroeg 's morgens op te staan. Deze gewoonte, gelijk aan die zijns herderlijken levens, gaf hem veel tijds te zijner beschikkinge: dezen besteedde hij naarstig in het uitbreiden zijner kundigheden: de gewijde en ongewijde geschiedenis, de natuurlijke historie, de zedelijke wijsgeerte, en de oudheden, maakten de hoofdvoorwerpen zijner bevlijtiginge uit. Zijne boekerij, schoon niet uitgestrekt, bestond in de uitgezochtste werken: hij hield er geene, dan die hij gebruikte. - Niemand dorstte ooit sterker naar kennis. Eene vlugge en vaardige bevatting, gepaard met een vast geheugen, maakte hem de opzameling van kundigheden gemakkelijk. Deels, zeker, was hij waarschijnlijk die krachtvolle begaafdheden verschuldigd aan de hindernissen, waarmede hij in den aanvange zoo zeer te worstelen had. Genoodzaakt zichzelven eenen weg te banen door de duisternissen der onkunde, en niet in staat om te wandelen, moest hij, als 't ware, kruipen; en hierdoor gewende zijn geest tot het doen der krachtdadigste pogingen: dit maakte denzelven werk-
{==716==} {>>pagina-aanduiding<<}
zaam, doordringend en vast. Hij kreeg de gewoonte, om met orde te werk te gaan in zijne naspeuringen der waarheid, om klare en onderscheidende denkbeelden van elk ding te vormen, dezelve zamen te voegen, en eindelijk tot vaste grondbeginselen te brengen. Niet verslaafd aan zijne eens gevormde begrippen, luisterde hij gaarne naar de redenen, die anderen voor een verschillend gevoelen bijbragten, en hield zich alleen onwrikbaar vast aan zoodanige waarheden, welke hem, na veelvuldig onderzoek, onomstootelijk voorkwamen.
Die edele onpartijdigheid en overweging van waar- en valschheid was bij duval het gevolg van dat vast en rustig karakter, 't welk hij betoonde in de wijsgeerte, en bovenal hem geleidde in het belangrijk stuk van den godsdienst. Het valt zeer ligt te begrijpen, dat een man, die, van zijne vroegste jeugd af, in het veld de uitgestrektheid des hemels beschouwde, en van die beschouwing opklom tot het Opperwezen, 't welk het heelal gemaakt heeft en bestuurt, van dat wezen de verhevenste begrippen vormde. In dezer voege van de eerste en zuiverste beginselen der natuurlijke godgeleerdheid uitgaande, erkende hij in de openbaringen niets, dan 't geen daarmede zamenstemde. Alle zijne godsdienstverrigtingen waren volgens zijn eigen voorschrift. Een geslagen vijand van geestdrijverij en bijgeloof, bepaalde hij het wezenlijke van de pligten eens goeden Christens tot liefde en die onderlinge verdraagzaamheid, welke de eene mensch aan den anderen moet betoonen. De eenvoudigheid van de vroegste Christenkerk maakte dikwijls de stoffe zijns gespreks en van zijn bejammeren over dit verval uit. Hij was gewoon te zeggen: ‘De Christenen, ten tijde der Apostelen, waren vreemdelingen in het twisten; maar kenden, wat het was, god en de naasten lief te hebben!’
Tot deze grondwet bragt hij den waren geest van den godsdienst. Vandaar wilde hij, dat de kerk verschil van begrippen zou gehengen, en dat dit verschil geene aanleiding zou geven tot scheuring of partijschap. De zoo-
{==717==} {>>pagina-aanduiding<<}
genaamde regtzinnigheid, de moeder van onverdraagzaamheid en vervolging, had, zijns achtens, den menschdomme meer ramps gebrouwen, dan alle hunne wanbegrippen te zamen genomen. Deze zouden, naar zijn oordeel, nooit zoo vele verwoestingen aangerigt, noch zich zoo wijd en verre uitgebreid hebben, had men ze niet steeds zoeken tegen te gaan, en ten koste van de vrijheid des gewetens; eene magt, welke het niemand vrijstaat over een' ander' uit te oefenen. Ten hoogste wraakte hij, ingevolge hiervan, de gewelddadigheden en bloedtooneelen, waarvan de geschiedenis van Europa zoo vol is. Hij stortte de vurigste wenschen uit voor de verlichte wijsgeerte, welker voortgang, zijns oordeels, alleen het menschdom kon genezen van die droeve afwijking en dat dolle moorden der menschen, wegens derzelver eeuwige behoudenis. - Zulke grondregels spreiden de uitmuntendheid en goedheid van duval's karakter ten toone.
Duval, een kweekeling der nature, werd nooit door het zedenbederf aangetast; eene kwaal, te midden der maatschappije zoo bezwaarlijk te ontwijken. In zijne hermitage, te midden der hermiten en van zijne boeken, levende, liet hij zich nooit ter zijde aftrekken door den vloed van kwade voorbeelden; hij bewaarde die schuldeloosheid van harte, welke meestal, in eene gemengde verkeering, verloren gaat. Binnen den engen kring zijner behoeften, en bevrijd van verveling, door de bezigheden, welke hij zichzelven verschafte, kwamen geene van di gevaarvolle indrukken, welke de weelde en de bedorvenheid der steden in menigte doen geboren worden, zijne zinnen of verbeelding bestormen. En, toen hij eindelijk, twee-en-twintig jaren bereikt hebbende, die afgezonderde woonplaats verliet, was hebbelijkheid reeds der rede te hulp gekomen, en hij was op geene verandering in zijne eens aangevangene levenswijze bedacht, of daarvoor bevreesd.
Zoo wijs als gematigd in alle zijne begeerten, zocht hij werk en uitspanning. Spaarzaam was hij op zijnen tijd; hij zocht weinig kennissen, en vermijdde, te mid-
{==718==} {>>pagina-aanduiding<<}
den van de woelingen eens grooten hofs, den omgang met de grooten; hij beoefende, zonder gemaaktheid, de deugden, niet dikwijls gevonden bij, en veel min gevorderd van de zoodanigen, die in soortgelijke omstandigheden als de zijne leefden. Spaarzaam, eenvoudig en zedig, versmaadde hij de dwaasheden der menschen, en alle die schitterende beuzelingen, welke een zoo belangrijk voorkomen bij de meesten hebben.
Een geslagen vijand der weelde, en zich bepalende tot het volstrekt noodzakelijke, was hij zeker van overvloed. Steeds was hij bezig met de ongelukkigen te vertroosten: want de harde beproevingen, welke hij in zijne jeugd had ondergaan, wel verre van zijn hart te verharden, maakten hem gevoeliger voor de rampen van anderen. Het was, derhalve, hem een dienst doen, wanneer men hem gelegenheid verschafte om aan waardige voorwerpen weldadigheid te betoonen. Zonder hier verder te gewagen van de edelmoedige wijze, op welke hij met de hermiten van St. Anna te werk ging, is het genoeg hier aan te merken, dat ongeluk een genoegzame eisch was om zijne deelneming op te wekken, zelfs in zoo verre, dat het hem ter gunstbetooning bewoog aan lieden, die het tegenbeeld van hem mogten genoemd worden. - Vond hij zich in de voorwerpen van zijn gunstbetoon bedrogen, hij troostte zich met de bedenking, dat het beter ware tien keeren op die wijze mis te tasten, dan éénmaal de gelegenheid om waarlijk goed te doen te laten voorbijgaan. Ondanks zijne loffelijke bedrijven en mededeelzaamheid, die hij met geen schaarsche hand bewees, stelde het goed beheer zijner inkomsten hem in staat om iets over te houden. Verbazend is het, dat hij, met een inkomen van omtrent tweeduizend florijnen, bij zijnen dood meer dan twintigduizend florijnen naliet, waarover hij op bovengemelde wijze beschikte, welke zijn hart eere aandeed.
Als menschenvriend was hij zeer gehecht aan allen, die menschengeluk bevorderden; met diepe verachting zag

{==719==} {>>pagina-aanduiding<<}
hij allen aan, die de goede orde en het geluk der maarschappije verstoorden. Laster en vleijerij waren, onder de heerschende gebreken, die, welke hij het meest verfoeide; en hij betoonde, zoo veel in zijn vermogen was, steeds zijn' afkeer en gevoeligheid wegens die twee geesels der zamenlevinge. Een hoveling had, ten nadeele van een' ander', een valsch verslag bij de Keizerin-Koningin uitgebragt; hij bestrafte hem deswege in een' scherpgeschreven brief, waarvan het slot was: ‘Gij ziet, Mijnheer, uit alles, wat ik geschreven heb, dat ik niet de onderdanigste, maar de opregtste van uwe dienaren ben.’
Indien duval een' afkeer had van vleijerij, wilde hij echter niet, dat eene regtmatige erkentenisse aan ware verdiensten zou onthouden worden. Hij-zelf was daarvoor niet ongevoelig: dan nimmer week hij af van die zedigheid, en dat edel vertrouwen op zijne eigene sterkte, welke hem tot zoo hoog een' trap van volmaaktheid opvoerden. De opregtheid en braafheid in zijne handelingen werd niet zelden met dubbelhartigheid en bedrog beloond: dit deed hem eene, anders hem niet eigene, omzigtigheid aannemen. Het was hem hebbelijk eigen geworden, zorgvuldig onderzoek te doen naar de personen, met welken hij iets aanving; doch, eenmaal vertrouwen op hen gesteld hebbende, was hij in zijne genegenheid en vriendschap onveranderlijk.
Met de daad, om alles binnen den omtrek van weinige woorden te besluiten, zonder vergrooting mag gezegd worden, dat duval een was van die zeldzame menschen, die bij een juist verstand, bij een redevermogen door oefening versterkt, bij diepe en uitgebreide geleerdheid, gevoelens en deugden voegde, welke hem dierbaar behooren te maken bij het menschdom, aan 't welk het misschien alleen haperde, dat hij zich te veel bepaalde tot de eenzaamheid zijns boekvertreks, om meer af te doen en meer invloeds te hebben op de geluksbevordering zijner medemenschen.





{==720==} {>>pagina-aanduiding<<}

Fragmenten, Rusland betreffende.

Riga.

Ik behoef u niet te zeggen, dat deze de hoofdstad is van Lijfland. Zij ligt aan de rivier de Dwina, ruim drie mijlen van derzelver mond.
De oevers van de Dwina, en het land op beide zijden, tot tien en zelfs twintig mijlen van zee, zijn niet dan zandige vlakten, bedekt met schrale struiken en kreupelhout. Aan den ingang van de Dwina is de forteres Bulderow, en een klein stadje van houten huizen, voornamelijk bewoond door werkvolk, op de werven der kooplieden gebruikt wordende, van lootsen en kroeghouders. Hier liggen de groote schepen om hunne ladingen in te nemen; andere kleinere vaartuigen varen de rivier op, tot de verschillende werven nabij Riga. De belangrijke artikels van hennep, vlas, teer, talk, huiden, graan, tabak, enz. enz. worden in schuiten aangebragt uit de verschillende provinciën en koningrijken aan de Dwina gelegen, welke alzoo den rijkdom dezes uitgebreiden rijks in de magazijnen der kooplieden voeren.
Er liggen nog een aantal schepen in de rivier, wier boezem in den zomer bedekt is met een bosch van masten, versierende de omgelegen doodsche gezigten. Ziedaar de bekoorlijkheden van den handel, de betooveringen van nijverheid en vertier!
Ik begaf mij op een karretje naar de hoofdstad van Lijfland. Onze weg loopt door eene woestijn: op vele plaatsen is geen enkele struik kreupelhout te ontdekken - eene eenige zee van zand. De torens van Riga rigten onzen koers, en, wat meer naderende, vertoonen weinige boomen en huizen eenige teekens van vasten grond en leven.
Wij kwamen aan in de voorstad, gelegen op de zuidelijke oevers van de rivier, en met de stad, op de noordzijde, verbonden door eene drijvende brug van balken. De wallen van Riga worden op sommige plaatsen bespoeld door de Dwina, welke derzelver beste verdediging is ten zuiden; en van de landzijde is zij uitnemend versterkt.
Riga moet beschouwd worden als eene sterkte, en als eene

{==721==} {>>pagina-aanduiding<<}
handelstad; in geen ander opzigt bevat zij iets aanmerkenswaardigs De eerste gedachte, die iemand bijvalt, bij het binnenkomen der stad, is, dat de huizen, zoo wel als de bewoners, zich binnen de wallen gedrongen hebben, om bescherming. De straten zijn naauw en morsig; de huizen, weinigen uitgezonderd, zijn oud, en van slecht voorkomen. De to ens en kerken alleen bewaren eene houding van aloude pracht.
Lijfland, als een deel van Scandinavie, was lang een twistappel tusschen de Russen, Zweden en Deenen, die, bij beurten, de oevers der Baltische zee met bloed overstroomd, en zich ware zonen van odin getoond hebben. De schatbare provincien van Carelië, Ingermanland, Esthland en Lijfland, stootende tegen de Finlandsche golf, zijn nu in gerust bezit van de eerste dezer mogendheden, en dienen als kaaijen ter scheping der voortbrengselen van het wereldgebied, achter dezelven gelegen: en, ten einde deze kaaijen te verzekeren, welke Rusland aan de rampen van karel XII van Zweden heeft te danken, bouwde peter I eene nieuwe hoofdstad aan den mond der Newa. -
Riga is geene groote stad. Ik meen, dat hare bewoners op twaalf duizend geschat worden, waarvan vier vijfde Duitschers zijn, de rest Engelschen, Zweden, Franschen en andere natiën. De voorstad bevat nagenoeg even zoo vele inwoners, en derzelver getal groeit dagelijks door Russen, die handel zoeken Zij is ook de wijkplaats, in den winter, der Lijflandsche edelen en heeren, en in dat saizoen bestaat er eene zeer beschaafde en aangename verkeering.
Vóór de regering van alexis michaelowitz, den vader van peter den grooten, had Rusland weinig gemeenschap met het overige Europa, en was inderdaad bijna geheel een Aziatische staat. Novogorod, eene landstad, gelegen niet verre van Riga, op de grenzen van het Moskovisch gebied, klom, door derzelver bijzonder gelukkige ligging, en in spijt der onwetendheid van het despotisme, al zeer vroeg tot den rang op van eene der Hanze-steden. Zij was het middelpunt, niet alleen van den Russischen, maar van den Indischen handel. Hare rijkdom en grootheid gaven aanleiding tot een spreekwoord: ‘Niets kan grooter zijn dan god en Novogorod!’

{==722==} {>>pagina-aanduiding<<}

Tot deze markt kwamen kooplieden bij hoopen uit elken hoek van Europa. De omwentelingen, veroorzaakt door de oneenigheden der Russische prinsen, die elkander het gebied betwistten, zoo wel als de ontdekking van den weg naar Indie langs de Kaap de Goede Hoop, wierpen Novogorod overstaag; en de verovering van Carelië, Ingermanland en Lijfland door de Russen, in de vorige eeuw, voltooide derzelver vernietiging, door geschiktere handelplaatsen aan den mond der Newa en Dwina te verschaffen.
Archangel, liggende aan de Witte zee, had lang te voren aan Rusland behoord. Het was slechts een gering visschersdorp, en, ingesloten door de bevroren Noordzee, scheen het elke poging te verbieden, om handelsbetrekkingen met vreemde natiën te onderhouden. De Russen, zonder eenige kennis van de zeevaart, dachten nooit aan Archangel. Onder de regering van elizabeth van Engeland, en johannes II van Rusland, werd een klein eskader, onder bevel van den Kommandeur willoughby, door het Engelsche gouvernement uitgerust, om ontdekkingen in het Noorden te doen. Des Kommandeurs schip, met alwat aan boord was, verging op deze ruwe breedte: slechts één schip van het eskader werd, na met schrikkelijke stormen geworsteld te hebben, bij toeval in de baai van Archangel gedreven. De Russen beschouwden deze nieuw aangekomenen als afkomstig uit eene andere wereld. Het gerucht kwam welhaast tot Czaar johannes te Moskow, die order gaf, dat men de officiers voor hem zou brengen, opdat hij in persoon mogt onderzoeken, van welk gedeelte van aarde of zee zij gekomen waren.
Kapitein chancellor, de bevelhebber, had bij zich den last van zijnen Souverein, in verschillende talen geschreven. De Czaar was welhaast voldaan; en ten gevolge van gesprekken, welke tusschen den Czaar en de Engelschen, met behulp van vreemdelingen te Moskow, voorvielen, trof het denkbeeld, om eene onmiddellijke gemeenschap met Engeland te openen, het eerst de Russische natie. Archangel werd sedert jaarlijks door Engelsche schepen en kooplieden bezocht. Johannes hield briefwisseling met derzelver Souvereinen; en, zorgvuldig om deze vroegste schemering van buitenlandschen handel aan te moedigen, welke nooit te voren regtstreeks

{==723==} {>>pagina-aanduiding<<}
door de Russen gedreven was, stond hij ongewone voorregten aan deze nieuwe bondgenooten toe.
De vreemde kooplieden of zaakgelastigden te Novogorod, welke nog het hoofd ophield, naijverig op dit nieuw kanaal van handel, deden alwat zij konden, om den Keizer te ontraden van zoodanig gedrag jegens de Engelschen, doch zonder gevolg. Archangel wies in handel en rijkdom. De Russen, trotsch op dezen nieuwen weg, drongen met hunne koopwaren naar Archangel, en de Engelschen verkozen liever de Russische voortbrengsels uit deze haven, hoe gevaarlijk ook de togt ware, te vervoeren, dan zich de betaling te getroosten der hoogere prijzen, hun door de factoors van Novogorod en andere Hanze-steden gevergd, die met den Russischen, zoo wel als meest elken anderen handel, monopolie dreven. Aldus, den eersten dageraad van de Engelsche verbindtenis met Rusland gedurig verhelderende, beide natiën derzelver gewigt gevoelende, kwamen zij met gelijke bereidvaardigheid tot verbonden van vriendschap. Engeland vond la Rusland eene verbindtenis, welke haar spoedig bragt tot meerderheid over de Hanze-steden, welke niet alleen groot waren in handel, maar ook in zeemagt. Rusland immers levert den Britten de meest gezochte artikels - bouwstoffen om hunne zeemagt geducht te maken voor heel de wereld.
Alexis, de opvolger van iwan, en vader van peter I, onderhield deze vriendelijke betrekking, door elizabeth en iwan II begonnen. Karel I hield briefwisseling met alexis; en deze gemeenzame onderhandeling gaf aanleiding tot eene opregte persoonlijke genegenheid, zoo zelden tusschen Koningen gevonden! Na den moord van den ongelukkigen karel, weken een aantal Schotten naar Rusland; en van hier worden eene menigte Schotsche toenamen, onder de hoogere Russische standen, tot op dezen dag aangetroffen.
Deze uitgewekenen begaven zich meest in den krijgsdienst, en droegen, door hunne kunde, beide van krijgs- en handel-zaken, grootelijks bij tot vergrooting van het gebied, dat hun eene wijkplaats verleend had. Het is waarschijnlijk, dat zij alexis op het denkbeeld bragten om zijne aanspraak op de provincien aan de Baltische zee te doen

{==724==} {>>pagina-aanduiding<<}
gelden. Men kan niet veronderstellen, dat eene natie, pas eenige regtstreeksche gemeenschap met vreemde natiën beginnende, een juist begrip kon hebben van de stappen, welke ter uitbreiding van haren handel vereischt werden. Bovendien was de zwarigheid, welke men moest te boven komen, bij de overwinning van zoo schatbare provincien op de Zweden, in bezit van een wel-ingerigt leger en eene sterke vloot, - provincien, van wier behoud het waarachtig bestaan der Zweden afhing, - zelfs in bespiegeling niet te overwinnen, dan door menschen, wier kennis van de zegeningen des handels, en de gelukkige ligging van deze landen, inzag, dat alles door Rusland er op gezet moest worden, om zich aan te schaffen, wat alleen in staat was, haar tot eene zee- en handel-mogendheid te maken. Rusland had dikwijls te voren deze provincien te harer beschikking zien liggen; doch het gebrek aan deze kennis van den handel maakte haar onverschillig omtrent de heerschappij over landen, in geenen deele zoo vruchtbaar als de uitgebreide gewesten, alreeds onder haar gebied. Zelfs peter de groote had weinig kennis van de werktuigen, die den handel aan den gang helpen en staande houden. Hij had noodig, dat deze stof hem duidelijk ontvouwd werd, vóór hij zijn leven en kroon waagde in zoo gevaarlijk eene onderneming, in welke hij niet alleen de geregelde krijgsmagt van eene oude en dappere natie met eenen hoop boeren had te overwinnen, maar ook nog een verschrikkelijker bolwerk, den afkeer van wilde gemoederen van beschaving en handel, had te boven te streven. - - Peter I bouwde zijne nieuwe hoofdstad op den ondergang van Zweden!
(Wij voegen hier ditmaal nog nevens een kort, doch naauwkeurig berigt van de stad Smolensko, te dezen dage in ons land meer genoemd dan ooit.)

Smolensko.

Deze stad is misschien eene der zonderlingste in de wereld. Dezelve is gelegen aan de oevers van den Dnieper, en strekt zich uit over twee bergen en de tusschenbeiden gelegene vallei. Muren, van dertig voeten hoog en vijftien voeten dik, omringen de stad; zij zijn deels van gehouwen, deels van gebakken steen opgehaald, en beslaan zeven wersten in den

{==725==} {>>pagina-aanduiding<<}
omtrek. Op deze wallen staan torens, drie verdiepingen hoog; behalve deze, die op de hoeken geplaatst zijn, vindt men andere van mindere hoogte. Deze wallen zijn omringd door eene diepe gracht, hebben een' bedekten weg enz. Op alle de hoogten zijn redouten, naar de tegenwoordige vestingbouwkunde aangelegd.
In Smolensko zijn verre de meeste huizen van hout en een weinig beter dan hutten, en slechts ééne verdieping hoog; eenige weinige zijn hooger en van beter bouwtrant: men noemt ze, in onderscheiding van de andere, paleizen!
De stad is in de geheele lengte verdeeld door eene regte straat van steen; de andere loopen in 't rond, en zijn met balken gevloerd. De hoofdkerk staat op eene verhevenheid, van waar men een gezigt over de geheele stad heeft.
Het beurtelings rijzen en dalen der wallen, door de oneffenheid van den grond; de Gothische bouwtrant der hooge torens, welke boven de boomen uitsteken, die de huizen voor het gezigt bedekken; de tuinen, de weilanden, de korenvelden binnen de muren, maken, het een met het ander zamengenomen, een der zonderlingste en schilderachtigste gezigten vol verscheidenheids uit, welke men ergens van dien aard kan aantreffen.
Ondanks de groote uitgestrektheid der stad, telt men er slechts omtrent 4000 inwoners. Men heeft er geene manusacturen; dan men drijft een' kleinen handel met Dantzig, Riga en de Ukraine, in linnen, hennep, honig, wasch, leder en pelterijen.

De geschiedenis van Elenora.

Een waarschuwend Voorval.

De ziel van elenora was zoo zuiver, als haar gelaat en ligchaamsgestalte schoon. Onschuld zag haar ten ooge uit; zedigheid blonk door in haar voorkomen: dit alles zamengevoegd drukte het zegel der deugd op die hoogst beminnenswaardige jonge Dame.
Op den eigen dag dat elenora het levenslicht aan-
{==726==} {>>pagina-aanduiding<<}
schouwde, werd zij van hare moeder beroofd: het uur harer geboorte ging zwanger van een der grootste onheilen, voor welke dit leven blootstaat.
De opvoeding van elenora werd het éénig voorwerp van haars vaders zorge. Hij was een Heer van middelen, en had zeer veel gelezen; hij kende de boeken beter dan de menschen, en oordeelde over anderen naar den maatstaf zijner eigene braafheid. De vader van elenora ging voor een Philosooph; den Godsdienst had hij oppervlakkig onderzocht, en voorbarig besloten, dat alle Godsdienst loutere staatkunde was. Zijns oordeels, was zedelijkheid alleen de breede grondslag van geluk in deze en de toekomende wereld.
Elenora was door haren vader geleerd, dat de hoogste waardij der deugd bestond in de gemakkelijkheid, de nuttigheid en het vermaak van hare betrachting; dat de deugd de bron zoo wel als kweekster was van alle menschelijke geneugten, en dat de regels, door dezelve voorgeschreven, juist en daarom bestendig waren; dat zij de deugd om hare eigen zaak moest volgen. Hij bragt haar op in de uitoefening van alle goede werken; zij was een zegen voor de nabuurschap, waar zij met haren vader woonde; oud en jong zagen haar aan als een zeer navolgenswaardig voorbeeld. Elenora had zich zeer geoefend, onder het geleide van haren vader, in de beoefening der oude Heidensche wijsgeeren; zij kende dezer begrippen, en was geene vreemdelinge in die der wijsgeeren van onzen tijd, inzonderheid de besten: dan zij was geheel onkundig in de leer der Openbaring.
Een student had, in de vacantie, niet verre van het buiten, waar elenora met haren vader woonde, een' optrek genomen. Welhaast kreeg hij kennis aan den ouden Heer, en bij hem eene gemeenzame verkeering.
Melvil had een mannelijk voorkomen en een doordringend oog. Deze voordeelen van gelaat en houding gingen gepaard met die bevalligheden, welke men aan dans- en scherm-meester verschuldigd is. Hij had daarenboven gereisd, was zeer ver in de muzijk gevorderd, en sprak het Fransch en Italiaansch vlug. In de beschaafde letteren en we-
{==727==} {>>pagina-aanduiding<<}
tenschappen waren zijne vorderingen groot. Met één woord, hij was een Heer naar de wereld.
Ongelukkig voor elenora, was melvil, even als haar vader, een Philosooph; maar helaas! hij bezat noch Godsdienst, noch zedelijkheid. Elenora's vader had beginsels van eerlijkheid en menschlievendheid; melvil derfde beide.
Veelvuldige geschilvoeringen hadden plaats tusschen den ouden Heer en melvil. Elenora woonde ze bij, en werd dikwijls verzocht, uitspraak te doen over het betwiste stuk. Zij kon niet begrijpen waarom, maar zij gevoelde eene neiging om ten voordeele van melvil te beslissen, zelfs wanneer haar oordeel zeide, haren vader gelijk te moeten geven - dit was Natuur. In de verkeering met melvil vond elenora bijzonder genoegen - ook dit was Natuur.
De helderheid en opgeruimdheid van hart werd nu voor 't eerst beneveld en gestoord door ongewone aandoeningen. Deze woelden in haar hart en schitterden in hare oogen. Haar uitzigt en de toon van hare stem namen iets vurigs aan. Zij, die voorheen nooit den spiegel raadpleegde, dan om zich te kleeden, nam nu dit glas meermalen te bate, om iets behagelijks te leeren aannemen - hier wrocht Natuur weder. Elenora deed alles om de aandacht van melvil te trekken, en leide zich toe op al wat haar welgevallig kon maken in zijne oogen.
Melvil was een snoodaard: hij had de vrouwen leeren kennen; hij zag de werking van elenora's drift, en besloot de aandrift zijner zinnelijkheid op te volgen, schoon dit op haar bederf mogt te staan komen. Hij verdubbelde zijne bezoeken, ging hare zwakheden na, en bediende er zich van: hij bezorgde haar zulke boeken, als het hart op den toon der gevoeligheid stemmen; en welhaast was Liefde het éénig onderwerp der gesprekken met elenora. Alle de bekorende denkbeelden van die vervoerende drift drukte hij haar hart diep in, en maakte zichzelven het voorwerp van hare vurigste wenschen, eer hij verklaarde dat zij het voorwerp was van de zijne. Elenora ontving die verklaring vol verrukking. Eeden van wederzijdsche trouwe werden gezworen.
Arme elenora! zij had geen' Godsdienst - zij be-
{==728==} {>>pagina-aanduiding<<}
zat niets om hare deugd te onderschragen tegen de aanvallen van Natuur en Kunst, dan hare Philosophie. Natuur had bezit van haar hart genomen, en melvil voerde daar het bevel. Op een' ongelukkigen avond, elenora's Philosophie niet op de wacht zijnde, gaf Natuur de vesting over, en de deugd werd uitgedreven!
Melvil keerde weder naar de Hoogeschool, en liet elenora in eenen staat, natuurlijk te wachten. Korten tijd daarna vernam zij melvil's voltrokken huwelijk. Met de uiterste ontsteltenis berigtte zij nu haren vader haren toestand. De vader van elenora zocht troost in zijne Philosophie - doch te vergeefs; en, geenen Godsdienst in deze ure van beproeving bezittende, stierf hij van hartzeer. Elenora overleefde haren vader slechts korten tijd: verdriet knaagde de bloem haars levens af, eer eene maand, na 's vaders dood, verstreken was.




Winterzang.


Schud het loover, strenge winter! 
Door uw' rijm en stormen af; 
Roof den lieven krans van bloemen, 
Dien natuur de lente gaf; 
Strem den loop van 't murmlend beekje; 
Stol de breede waterbaan, 
En voer sneeuw, in donkre buijen, 
Uit het buldrend noorden aan: 
Wie u somber noemen moog', 
Gij zijt vrolijk in mijn oog. 
 
't Lisplend windje suiz' niet langer; 
't Lenteluchtje streele ons niet; 
Filomele kweel' geen toontje, 
En de raaf slechts krass' haar lied; 
Honger moge ook 't muschje drijven, 
Als het aan mijn venster klaagt, 
En een enkel tafelkruimpje 
Van den mensch, zijn' vijand, vraagt: 

{==729==} {>>pagina-aanduiding<<}

Winter! wie u vloeken moog', 
Gij zijt zegen in mijn oog. 
 
't Aardrijk, uitgeput door 't baren, 
Sluit' voor korten tijd zijn' schoot: 
Het bewaart de kiem van 't leven, 
Schoon ook dor en schijnbaar dood. 
Schiet de zon nu flaauwer stralen 
Uit haar' lagen winterstand: 
Koestrend deksel, zachte stoving 
Is de blanke sneeuw voor 't land. 
Winter! wie u vloeken moog', 
Gij zijt dierbaar in mijn oog. 
 
Vliegt dan, vlokken! vult de dalen 
Op de vleuglen van den storm; 
Hecht u, deeltjes! zoo verscheiden 
En zoo kunstig in uw' vorm; 
Hul, natuur! u ook in dampen, 
En verleng den valen nacht: 
ô, Uw sluimren is ontwikkling, 
En uw rust herstellingskracht. 
Wie u, winter! vloeken moog', 
Gij zijt leven in mijn oog. 
 
Stervling! dat geen groen u streele 
In 't saizoen zoo norsch en ruw: 
Ook het winterveld heeft luister, 
Goddelijke pracht voor u. 
Kegels, die, als bloemfestoenen, 
Hangen aan 't ontbladerd woud, 
En, op helder witte kleeden, 
Vonken van smaragd en goud: 
Winter! wie u vloeken moog', 
Gij zijt vorstlijk in mijn oog. 
 
Huivring waaije u aan van buiten: 
Lente heerscht in 't stroomend bloed, 
En gij stookt de zomerhitte 
Door den reinen liefdegloed. 

{==730==} {>>pagina-aanduiding<<}

Bloemen moog' de koude rooven, 
Of verniel' de noorden wind: 
Lenterozen bloeijen schooner 
Op de wangen van uw kind. 
Winter! wie u vloeken moog', 
Gij zijt zegen in mijn oog. 
 
Wezen! dat de wondre vlokken 
Over berg en velden strooit, 
Dan, met uitgezochte kleuren, 
't Bruidskleed van de lente tooit; 
Mogt het bij de winterkonde, 
Bij den warmen zonneschijn, 
Altijd dankbaar voor uw liefde, 
In mijn' boezem zomer zijn! 
Wat uw hand ook schenken moog', 
't Is een weldaad in mijn oog. 
 
h. van loghem. 


Voltaire en Chesterfield.

Lord chesterfield, zich in Frankrijk bevindende, kwam in een zeer groot gezelschap, waar ook voltaire verscheen. Deze, ziende hoe chesterfield steeds het oog op de Dames gevestigd hield, stelde hem de vraag voor: ‘Mylord! gij zijt de man om in dit geval regt te oordeelen: ik bid u, wie zijn de schoonste, de Engelsche of de Fransche Dames?’ - ‘Op mijn woord,’ antwoordde zijne Lordschap, met zijne gewone tegenwoordigheid van geest, ‘ik ben geen kenner van Schilderijen.’
Voltaire, eenigen tijd daarna te Londen in een groot gezelschap ingeleid, waar zich Lord chesterfield bevond, werd aangesproken en aan de praat gehouden door eene Dame, boven alle andere zwaar geblanket. Chesterfield kwam naar hem toe, en tikte hem op den schouder, zeggende: ‘Mijn Heer! laat u niet vangen!’ De geestige voltaire voerde hem te gemoete: ‘Mylord! ik vrees genomen te zullen worden door een Engelschen Kaper onder Fransche Vlag.’






{==731==} {>>pagina-aanduiding<<}

Hollandsche schouwburg.

October, November, 1812.

Wij hebben met bevreemding en ongenoegen de wijze gadegeslagen, op welke het Treurspel Gaston en Bayard vertoond is. Nimmer hebben wij eene zoo bijna algemeene afwijking van den geest des Dichters opgemerkt. Men zegge niet, zoo als ons nu reeds is voorgekomen, dat de roede onzer kritiek de feilen van eenigen onzer tooneelkunstenaren te zacht, die van anderen te gestreng tuchtigt, dat wij bevooroordeeld, ingenomen en partijdig zijn; wij herhalen het, men zegge zulks niet, dewijl het eene, door onze reeds gegevene kritieken zelve bewezene, onregtvaardigheid is. Wij hebben ons plegtig voorgenomen, onpartijdig, ernstig, of ook luimig, de ons voorkomende tooneelfeilen onbeschroomd aan te tasten, geene bijzondere vriendschap, zoo die al eens mogt bestaan, gehoor te geven, en alles, wat naar persoonlijke beleediging mogt gelijken, te vermijden. De gevoelens, ten Zangberg met No. 13 gequoteerd, zijn en blijven ons eeuwig vreemd. En hiermede punctum!
Gaston en Bayard, nu, is, over het algemeen, slecht opgevoerd. De Heer a. snoek, die anders de rol van Bayard zoo schitterend doet uitkomen, heeft deze keer daarin op verre na zoo goed niet kunnen slagen; en wij hebben met smart de bange oogenblikken gezien, welke de kundige man heeft doorgestaan, toen hij, zich omringd ziende van Avagaro, Gaston, Altemoro enz., niet wist, welken Heiligen hij zich zoude aanbevelen. Deze oogenblikken alleen regtvaardigen reeds zijn spel van dien avond in onze oogen; ofschoon wij hem, als Directeur, de aanmerking moeten maken, dat het ons voorkomt, dat de Directie gedurende de repetitiën moest beoordeelen, of de stukken voor eene behoorlijke opvoering vatbaar waren. Wel is waar, dat Gaston en Bayard sedert jaren een stuk van het repertoire is: maar dan is immers de misslag nog grooter?
Wij wenschen den Heere jelgerhuis van harte geluk, dat hem geen ader in het hoofd gesprongen is, en dat zijne spraak- en lucht-organen nog altijd in zulk een' bla-
{==732==} {>>pagina-aanduiding<<}
kenden welstand zich bevinden. Wij waren, bij zijne laatste aftrede als Avogaro, in eene doodelijke ongerustheid, dat hij zich misschien mogt overschreeuwd hebben. Wij veronderstellen (diamétralement) dat zulk eene stem de uitgestrektheid van tien bataillons, in sront geplaatst, kommanderen kan. Men beöordeele dus, welk eene speel-kracht den Heere jelgerhuis dien avond bezield hebbe: eere zij Avogaro-Stentor!
Gaston is ons mede niet als den Held voorgekomen, gelijk mézérai, Frankrijks getrouwste Geschiedschrijver, ons hem afmaalt; en ofschoon wij het met de eigene gezegden van den Heere kamphuizen volkomen ééns zijn, dat het Treurspel zijn vak niet is, moeten wij hem toch de aanmerking maken, dat hij Gaston voormaals beter gespeeld heeft. Ook hebben wij den regel:
‘Ik heb de hoofsche pracht mijn leger uitgedreven,’



niet in verband kunnen brengen met het sierlijk kostuum van held Gaston. Wij vragen den Heere kamphuizen nederig om verschooning; maar Gaston, gekwikt en geslikt met een' witten sluijer met zilveren franje, met kant gestikte ridderlaarsjes aan, en dat van eenen gesorceerden marsch komende, is ons niet als orthodox krijgsman toegeschenen.
Altemoro heeft ons mede niet voldaan. Deze listige Napolitaan wordt door den Heer van hulst in het geheel niet begrepen. Het altoos lagchend gelaat en de koelbloedige onverschilligheid, waarmede hij de handeling opneemt, verschillen oneindig met de taal, die hij voert. Zijne vooruitstekende armen en tot ontvangst gereede handen zijn mede hinderlijk; en daar het nu somtijds wel gebeurt, dat de drift van zijnen medespeler, dit niet ontdekkende, hem in de handen slaat, in plaats van die met geestdrift aan te vatten, draait het, helaas! op een zoogenaamd handjeplak uit, dat regt koddig in een Treurspel klinkt!
Mejuffrouw grevelink, als Euphemia, de Heeren rombach en westerman, als Urbino en de Grijsaard, hebben het meeste ensemble opgeleverd. Fraal heeft Mejuffrouw grevelink van de klaus: ‘Stoot toe, herneem’ enz. zich gekweten.

{==733==} {>>pagina-aanduiding<<}

Wij zijn onzen dank aan Mejuffrouw kamphuizen over het spelen van Elfride verschuldigd. Voortreffelijk heeft deze bekwame vrouw die moeijelijke rol vervuld; en vooral is het derde bedrijf uitmuntend door haar gespeeld. - Bij de vertooning van dit stuk kwamen ons echter herinneringen en vergelijkingen te voren, die ons het voorheen deden betreuren.
Mahomet, hoe ongelukkig dit stuk ten allen tijde bij ons publiek is geweest, heeft ons meer genoegen verschaft, dan het straks beschouwde Treurspel Gaston en Bayard. Mahomet is eene van die rollen, welke het meest de reputatie van den Heere a. snoek vestigen. Hoe diep doordacht is zijne studie in deze rol! Men neme den Dichter in de hand, en trachte het minste nonsens te ontdekken! Ziedaar de proef, door ons bij de laatste vertooning van Mahomet genomen, en die zóó wel is uitgevallen, dat wij, den verdienstelijken man onze hulde toezwaaijende, hem ten zelfden tijde met de wijze wilden bekend maken, die gediend heeft om zijn talent te toetsen.
Palmire is mede eene der rollen, die de meeste eere doen aan Mejuffrouw grevelink; en zij heeft ditmaal bij uitstek geijverd, om er al de nuances van te doen uitkomen. Meesterlijk was de passage: 'k Bezwijk... ô smartlijk oogenblik!’ enz.
De Heer evers heeft mede zeer schoone oogenblikken gehad. Studie, namelijk theorie en praktijk, zal hem van grooten dienst zijn. Hij gedenke, dat hij het tijdstip voor zich heeft, zich te verheffen, of - op eene middelbare hoogte te blijven staan.
De Heer jelgerhuis was Zopir. Wij hebben de dikwerf gemaakte aanmerking moeten vernieuwen, dat hij deze rol te slepende speelt, en, ofschoon in het vijfde tooneel des vierden bedrijfs diep gewond wordende, in plaats van te verzwakken, meer en meer in kracht toeneemt. Vader hilverdink ontving den dolksteek, volgens idée van den Dichter, bij het altaar: waarom nu de Heer jelgerhuis hiertoe een apart kabinetje verkiest, weten wij niet. - De Heer hanswijk vervulde, als debut-rol, Omar. Het Treurspel schijnt zijne zaak niet.
Meropé heeft eene allezins lofwaardige uitvoering genoten.

{==734==} {>>pagina-aanduiding<<}
Onze Hollandsche melpomene heeft ons weder geheelenal onze tragische tegenspoeden doen vergeten, en Meropé daargesteld, zoo als voltaire haar schilderde. Wij hebben ons dien avond regt zien vergasten. Jammer, dat dit thans zoo schaars gebeure!
De Heer evers heeft, als Egistus, zich in de drie eerste bedrijven zeer goed gekweten; in de vierde en vijfde is hij minder en zwak geworden. Wij hebben opgemerkt, dat andere tooneelspelers, even als hij, van het oogenblik ‘sta op, Vorstin!’ enz. als verlamd werden, zoodra zij ontdekten, dat zij van alcides afstamden, hetgeen hun nogtans nieuwe veerkracht schenken moest. De Heer a. snoek kwam eertijds deze klip gelukkig te boven. Wij herhalen dus: studie! en spreken daarom niet eens van de Malabaarsche Weduwe. - à Bon entendeur demi mot!
Mejuffrouw grevelink heeft de rol van Ismene op eene waardige wijze vervuld. Haar verhaal in het vijfde bedrijf vooral is allergelukkigst geweest. - De Heeren rombach en westerman verdienen mede loffelijke vermelding, als Narbas en Euricles.
Natuur en Pligt verliest telkens meer en meer. Wij herinneren ons den tijd, dat dit stuk meesterlijk vertoond werd. Mejuffrouw grevelink duide ons niet ten kwade, dat wij in dit stuk meer waardigheid, meer usage de société van haar verlangd hebben.
De Neef van Guadeloupe is een van die gelukkige stukken, die, door alle tooneelomwentelingen heen, eene goede verdeeling en uitvoering zijn te beurt gevallen. Hartelijk hebben wij de laatste vertooning toegejuicht.
De Burgemeester en De Vrouw naar de Wereld zullen wij laten rusten. Gedoogde ons bestek, naar eisch over deze beiden, en vooral over het laatste stuk, uit te weiden, waarlijk er kwam niet veel van te regt!
Gesner en De Verzoening zijn een beter lot te beurt gevallen. Lisimon en Gesner hebben ons weder een weinig bevredigd. De Heer majofski is onverbeterlijk in den Lisimon, en den Heer westerman ziet men in den Gesner altijd met genoegen.
De Dood van Rolla! .... Van dit stuk zullen wij niets zeggen: de mortuis nil nisi bene!
De Brieventasch is meesterlijk en met een verwonderlijk

{==735==} {>>pagina-aanduiding<<}
ensemble uitgevoerd. Wij zijn, in de eerste plaats, de Heeren de quack en fallée verpligt, dat zij den Schouwburg zulk een lief, zedelijk en vrolijk Tooneelspel bezorgd hebben, (waarlijk geen alledaagsch geschenk!) en, in de tweede, huldigen wij met vermaak alle de personen, die zoo treffelijk medegewerkt hebben tot het welslagen dezer opvoering.
Montoni. - Waarom dit stuk op het repertoire blijft, kunnen wij niet bevroeden. Wij merken het aan, als beneden onze kritiek. Het weinig ensemble, dat er overigens bij de laatste vertooning heeft plaats gehad, bragt het zijne toe, om het nog ondragelijker te maken. In het tweede bedrijf heeft het ons zeer gehinderd, dat Mejuffrouw freubel, op het oogenblik dat zij met hare meesteresse den toren outvlugtte, met ter zijde stelling van de achting, welke zij het publiek verschuldigd is, heeft kunnen goedvinden, buurpraatjes tusschen de schermen te houden, en redelijk hard te meesmuilen. Een minder toegevend auditorium zoude haar hier wel eens haar pater peccavi hebben kunnen laten bidden.
Er is 200 weinig toe noodig, is ons als een zeer aardig Blijspel voorgekomen. De Heer rombach, als Doctor Pratle, heeft ons hartelijk de lever doen schudden; ofschoon de wartaal, door den Heer van hulst in dit stuk uitgesproken, onzen lachlust niet weinig getemperd heeft.
De Heer kamphuizen heeft in dit stuk de rol van een' verminkten Kolonel gespeeld. Wij hebben hem nimmer zoo aardig eene rol zien verminken als deze.
Mejuffrouwen grevelink, freubel en adams hebben de karakters, die zij voorstelden, volkomen wel vervuld. Mejuffrouw grevelink scheen, bij de eerste vertooning van dit Blijspel, een weinig verstrooid: nu, een brief wordt wel eens meer vergeten.
De Vrouwenhater heeft een glansrijk onthaal genoten. Dit stukje is allervoortreffelijkst gespeeld. De Heeren majofski en rombach, benevens Mejuffrouw kamphuizen, hebben op nieuw bewijs van hunne beproefde talenten gegeven, en alles bijgebragt, om dit bevallig stukje, ware het mogelijk, nog behagelijker voor te doen. De Decoratie was fraai. Jammer, dat wij de coupletten, in deze Vaudeville voorkomende, ook niet fraai kunnen noemen! Opregt:

{==736==} {>>pagina-aanduiding<<}
de vertaling van bouilly's Haine aux Femmes is ons allezins gebrekkig voorgekomen; haar ontbreekt geheelenal le sel attique, eene eerste verdienste van dusdanige soort van tooneelstukken.
De Savoyaards hebben ons wel bevallen. De Heer neits heeft, onder andere, het air van den Dorpsheer fraai gezongen. - Blaize en Babet is mede goed uitgevoerd. Mejuffrouw kamphuizen is eene allerliefste Babet, en wij zien altijd met vernieuwd genoegen onze achtenswaardige Actrice sardet in de rol van Alix.
De Tooverfluit is twee malen opgevoerd: dan wij verklaren, dat noch de eerste, noch de laatste representatie ons eenigzins bevallen heeft. Nimmer hebben wij zulk een gekraai in apollo's Tempel gehoord! En wij komen er ruiterlijk voor uit, dat niemand vrij is geweest van valschen zang (*); dat er geen verband in het spelen is geweest, en dat wij gelooven, dat, na zulk eene verminkte opvoering, mozart's zwanenzang voor de zangzieke Amsterdamsche wereld insgelijks overleden is. Wij hebben met verwondering gezien, dat de Heer rombach, (den Papageno voorstellende, die wij vermeenden een kind der ruwe natuur te zijn,) trots het beste saletrekeltje, zijn collation met alle verwijfde wellevendheid genuttigd heeft: hoe zorgvuldig heeft hij van vork en mes zich bediend! hoe attent heeft hij zijn glas gereinigd! hoe voorzigtig heeft hij zich telkens met het servet den mond geveegd! hoe ... - Arme elmenreich! gij wist van alle deze kleine bienséances niet; maar gij waart een betere zoon der natuur!

Nieuwe Balletten verwachten wij met smart, ongeduld en nieuwsgierigheid. Intusschen hebben wij regtstreeks geen stof tot klagen; dewijl Albabo, (een geheel eigen Hollandsch product van den bekwamen kunstenaar greive,) afwisselend met de laatste Arlequinade des Heeren van well, ons menig aangenaam oogenblik verschaft.


{==737==} {>>pagina-aanduiding<<}

Mengelwerk.

De philosophie van den ouden heer Hanseau.

Niet verre van een dier groote vlekken, alwaar rijke familien uit de stad gewoon zijn, het schoonste gedeelte van het jaar op hunne lusthuizen te vertoeven, had een tachtigjarige Grijsaard, sints vele jaren, zijn verblijf genomen. Zijne eenvoudige maar gemakkelijke woning lag op eenen heuvel, aan welks voet eene heerlijke vallei zich uitstrekte, om welke te verfraaijen de Natuur hare vlijt, met welgevallen, opzettelijk scheen besteed te hebben. Zijne huishouding bestond uit eenen knecht en eene meid, beiden reeds bejaard. Bij geenen anderen naam was hij bekend, dan dien van Mijnheer hanseau; maar men luisterde elkander in het oor, dat hij, om onbekend te blijven, en zich te onttrekken aan het aanzoek zijner familie, die hem wel gaarne bij haar wilde hebben, zijnen naam had veranderd; en zoo algemeen erkend werd zijne braafheid, dat iedereen het zich tot eenen pligt rekende, zijn geheim te eerbiedigen.
Voor het overige hield hij geenerlei briefwisseling, welke omtrent het land zijner geboorte eenig vermoeden zou hebben kunnen doen opvatten. Geene andere brieven ontving hij, dan die zijne inkomsten betroffen, voortkomende van uitstaande penningen; en deze inkomsten waren toereikende, zoo wel tot zijn bestaan, als tot den onderstand, welken hij rijkelijk, doch met oordeel, uitdeelde onder de ongelukkigen van zijne buurt, welke hij daarenboven zorgvuldig van goeden raad diende. Zijne manieren, wijders, zijne houding, zijn omgang, alles openbaarde in hem den man van rang, die in de aanzienlijkste gezelschappen gemeenzaam had verkeerd. Eenige uitdrukkingen, die hem ontvallen waren,

{==738==} {>>pagina-aanduiding<<}
schenen zelfs aan te kondigen, dat hij een vrij aanzienlijken post in het krijgswezen bekleed, en in zijne jeugd gevaren had. In het algemeen zag men in hem den man, die veel gelezen, veel gezien, veel gehoord, en inzonderheid veel gedacht had.
Zijne hooge jaren, wier last hij levendig begon te voelen, gepaard met zijne natuurlijke zucht voor de eenzaamheid, hadden hem doen besluiten, zelden van huis te gaan, om zijne buren te bezoeken. Maar in vergoeding daarvan, naardien zijne woning op een voegzamen afstand van het vlek lag, om, na eene wandeling, tot rustplaats te dienen, vermaakten zijne buren zich in het genot van zijnen omgang, in welken altijd iets te leeren viel. Ouden, jongen, vaders, moeders, kinderen, onderwijzers zelfs, allen hadden onzen beminnelijken grijsaard lief. Van hier, dat, zoo dra het goed weêr was, de jonge kweekelingen wedijverden, om tot hunnen gouverneur te zeggen: ‘Is 't niet zoo, Mijnheer, dat wij van daag den goeden Heer hanseau zullen bezoeken?’ Want het woord goede ging altijd zijnen naam vooraf. En wanneer het antwoord was: ‘Ja zeker, mijne kinderen, zullen wij er gaan, wanneer gij uwen pligt betracht, en uwe lessen wel zult hebben opgezeid,’ ô! hoe deed dan elk zijn best, en hoe vlug ging alles van de hand!
Op zekeren dag - maar ook, welk een dag! - was 't het schoonste weêr van de wereld, en men zou gezegd hebben, dat de Natuur het tijdstip vierde, waarin het plantenrijk het toppunt der volkomenheid bereikt heeft; op zulk een' dag gingen alle onze veldelingen, alsof zij te zamen waren afgesproken, straks na het middagmaal van huis, om zich naar de gewone verzamelplaats te begeven. Deze verzamelplaats was een aloude Eikeboom, die, niet verre van het huis van onzen goeden grijsaard, alléén der verwoestingen des tijds, en der nog meer vernielende menschen-hand, was ontkomen. Aldaar verhief hij zijne kruin als een gedenkteeken, welks oorsprong, waarschijnlijk,

{==739==} {>>pagina-aanduiding<<}
zich verloor in vroegere tijden, in welke deze plek gronds tot eenig bosch behoorde. Rondom dezen eikeboom, op eenen afstand van twee voeten, had kasper (dus heette des grijsaards knecht) eene plek van gevlochten mandewerk afgeschut, en die met welgedroogd en vast mos gevuld; dit diende alzoo tot eene zeer gemakkelijke zitplaats. Insgelijks waren er zitplaatsen, ter regter en ter linker zijde, in de gedaante van banken. Op deze ronde zitplaats was de Heer hanseau gewoon zich neder te zetten, om zich te verlustigen met het uitzigt over de schoone vallei, die voor hem lag.
Maar de vergadering is reeds in aantogt. De voorste groep, bemerkt hebbende, dat de goede oude man gerust sliep, leunende tegen zijnen boom, bleef van verre staan, uit vrees van hem te zullen wakker maken, en wenkte de anderen om zachtjes te naderen. Men bleef diensvolgens rondom hem staan, zoo stil als mogelijk was. Hij sliep nog eenige oogenblikken; thans eensklaps zijne oogen openende, en getroffen van het schouwspel, welk zich onmiddellijk aan hem vertoonde: ‘ô! Mijne vrienden,’ riep hij, ‘wie zou mij zulk een streelend ontwaken beloofd hebben? Weest allen welkom! Ik had mij hier nedergezet, om de schoonheid dezer vallei en den luister der Nature te beschouwen. Van daar hadden, even als in mijne jeugd, mijne overdenkingen getracht eene hooger vlugt te nemen, en zich te verheffen boven hetgene onze zintuigen kunnen gewaar worden. Doch welhaast hebben mijne krachten mij begeven, en ben ik van vermoeidheid ingeslapen. Waarlijk, een zoo schoone dag konde ligt iemand spijt doen gevoelen, dat zijn vertrek uit deze wereld zoo kort aanstaande is. Maar, laat ons daaraan niet twijfelen, zoo dra onze ziel van den last zal ontheven zijn, welke haar gestadig verbonden houdt aan de oppervlakte van onzen aardbol, zal zij opstijgen in die gewesten, welke ons verstand alleen tegenwoordig kan bereiken, en de Feuwigheid doorbrengen in de bewondering van de onmetelijk-
{==740==} {>>pagina-aanduiding<<}
heid van wonderen, en van daar opklimmen tot de beschouwing van het oneindige Wezen, hetwelk van dezelve de maker is.
Maar voor zoo verre wij allen hier bijeen zijn, zal ik mij van deze gelegenheid bedienen, om u, voor dat ik u voor altijd verlaat, het resultaat mijner overdenkingen, gedurende mijn veeljarig leven, mede te deelen, hetwelk, misschien, zijne nuttigheid zal hebben, inzonderheid voor dit jeugdige geslacht, hetwelk bestemd is om het mijne in deze wereld te vervangen.’ - Op deze woorden nam elk zijne plaats, de oudsten op de banken van mos, en de jongsten op het gras, allen in de diepste stilte; en de goede Heer hanseau ving in dezer voege aan:
‘Laten wij ons niet vleijen, mijne vrienden, dat het in 's menschen magt staat, in hoedanig eenen stand hij zich geplaatst vinde, in eenigerlei opzigt de groote gebeurtenissen dezer wereld te besturen; deze zijn het, integendeel, welke hem, zijns ondanks, en buiten zijn weten, wegslepen. Elk onzer is, om zoo te spreken, verbonden aan een der kleine raderen, die dit onmetelijk werktuig zamenstellen, en die zelve door grootere raderen in beweging gebragt worden. Zoo lang wij ons door die beweging laten medevoeren, welke de Natuur zelve ons tracht mede te deelen, bevinden wij ons op den waren weg des grootsten geluks, tot het genot waarvan wij hier beneden zijn geroepen. Indien wij, integendeel, er ons van verwijderen, kan het niet uitblijven, of wij zullen door de naaste raderen verbrijzeld worden.
Niet anders, derhalve, moeten wij dit leven beschouwen, dan als eene reis, welke wij over eene zee, vol stroomen, doen. Elk bootje, om zoo te spreken, wordt door eenen eigen' stroom voortgesleept; en, diensvolgens, zullen wij, in deze scheepvaart, geene riemen behoeven te gebruiken. Want tot niets anders zouden zij kunnen dienen, dan om tegen den stroom op te roeijen, of ons van den voorgeschreven koers te verwijderen; en

{==741==} {>>pagina-aanduiding<<}
geene dezer twee maatregelen zoude ons voordeel doen. Wat de versnelling der beweging aangaat, zouden zij ook overtollig zijn; als zijnde er niemand onder ons, die dezelve niet reeds snel genoeg vindt.
Deze koers is, in de orde der tijden, afgebakend, door eene volgreeks van gebeurtenissen, tot welke elk van ons behoort; en, deze taak ons opleggende, heeft de Natuur, als eene goede moeder, ons van alles voorzien, wat noodig is om er ons voegzaam door te helpen: iets, hetwelk geene plaats meer heeft, zoodra wij ons van die loopstreek verwijderen. Niets anders doen wij alsdan, dan dwalen zonder een bepaald oogmerk, met gevaar van ieder oogenblik tegen eenigen hinderpaal te botsen, en, in het einde, op eene of andere klip te verbrijzelen.
Maar daar wij nimmer van moeten afgaan, is het roer, zoo wel om altijd in onze loopstreek te blijven, als wij dezelve hebben leeren kennen, als om het ontmoeten van verdwaalde bootjes te vermijden, die altijd de meerderheid uitmaken; dat wil zeggen, dat eene der voornaamste deugden, om in deze wereld gelukkig te leven, is de Voorzigtigheid, die alleen ons behoedt voor het volgen van kwade voorbeelden, en ons te laten vervoeren door schadelijken raad, verleiding, en alles, wat onze driften vleit. Maar hoe komen wij tot de kennis van de ware loopstreek, welke de Natuur ons indrukt? Op deze wijze. Vooreerst moet dezelve niet in onze neigingen gezocht worden; te naauw zijn dezelve met onze driften verbonden; en de eerste regel, om dit onderzoek met een' goeden uitslag aan te vangen, is, dezelven het zwijgen op te leggen, en haar, zoo veel mogelijk, aan de Rede te onderwerpen: dit zal ons terugbrengen tot de twee andere, door de aloude wijsgeren zoo hoog geprezene, hoofddeugden; te weten, den Moed en de Matigheid.
Zoo ras gij, mijne vrienden, door deze drie hulpmiddelen eens zult versterkt zijn, valt het overige ge-
{==742==} {>>pagina-aanduiding<<}
makkelijk; en zie hier het beginsel, hetwelk mij altijd meest geschikt heeft geschenen, om ons den weg te leeren kennen, welken de Natuur ons heeft voorgeschreven. Het is, vast overtuigd te zijn, dat dezelve ons wordt aangekondigd door gebeurtenissen, welke in geenerlei maniere van ons afhangen, en zelfs ons schijnen tegen te werken. Althans zijn wij verzekerd, dat onze driften alsdan in deze keuze niets zullen afdoen; en daarenboven schijnt alles ons aan te duiden, dat dusdanige gebeurtenissen in verband staan met de algemeene vereeniging der bewegingen, die het groote geheel wijzigen; en, diensvolgens, dat zij instemmen met de bedoelingen der Nature. Dit alleenlijk, laten wij er niet aan twijfelen, was de Geleigeest van socrates; en, zoo als gij ziet, elk van ons heeft den zijnen. Maar die goede wijsgeer ging zorgvuldig met denzelven te rade; en dit is hetgene wij ongelukkig verzuimen.
Inderdaad, volgen wij hem gedurende den ganschen loop zijns levens, vooral in het oogenblik zijner veroordeeling; wij zien hem ten doele aan de beschuldigingen van twee deugnieten, die hem aanklagen bij eene regtbank, zoo verachtelijk als zijzelve. Wat doet socrates? Hij zegt tot zichzelven: “Zie daar eene gebeurtenis, welke in volkomen verband staat met oorzaken, die buiten mij geplaatst zijn, en op welke ik in het geheel geenen invloed kan hebben. Het is, derhalve, eene der zulken, die verbonden zijn aan de algemeene huishouding van het heelal, en die den weg aanwijzen, welken de Natuur voor mij gebaand heeft: laat ons denzelven moedig afloopen. Maar wat eischt hier de Voorzigtigheid van mij, en wat veroorloft zij mij? Met waarheid en rondborstigheid de onregtvaardige beschuldiging te keer te gaan, welke mijne vijanden tegen mij inbrengen.” En, inderdaad, zijne verdediging was een pronkstuk van regtschapenheid. Zijne onschuld is niet twijfelachtig; maar zijne ware misdaad, in de oogen dier schelmen, is zijne deugd zelve;

{==743==} {>>pagina-aanduiding<<}
en het plan was bij voorraad beraamd, niet om hem te verhooren, maar om hem te veroordeelen.
Thans komen zijne vrienden bij hem aanhouden, zijner gevangenisse te ontvlugten, met belofte van hem daartoe te zullen behulpzaam zijn, en, tot aan het einde zijns levens, een ruim bestaan te bezorgen. Van nieuws raadpleegt socrates zijnen Geest, die hem herinnert, dat deze veroordeeling desgelijks eene dier gebeurtenissen was, die niet van hem afhingen; dat, diensvolgens, dezelve een der aangestipte punten zijner loopbane was, en hij zich dit moest laten welgevallen; dat hij inderdaad konde ontvlugten, maar dat hij daardoor de wetten van zijn land zoude schenden; wetten, onder wier gebied hij altijd had geleefd, en welke zijn lang en bestendig verblijf te Athene bewees dat hij vrijwillig had aangekleefd, naardien het aan hem stond, zich daarvan te ontslaan, door zich elders te vestigen. Nu kan het niet in het plan der Natuur, dat wil zeggen, van den oppermagtigen Bestuurder van dit groote geheel, valle, dat men ongetrouw worde aan zijne grondbeginsels. Ik konde derhalve, zoo besloot hij, hun aanzoek niet inwilligen, dan door af te wijken van den weg, door de Natuur mij voorgeschreven, en, gevolgelijk, zonder gevaar te loopen van ongelukkiger te worden, dan ik zijn zoude door hier mijnen loop te voleindigen. En na deze redenering dronk deze waarlijk verwonderlijke man bedaard het vergif, dat hem in de haven zoude brengen.
Doorluchtig, mijne vrienden, is het voorbeeld, welk ik daar aanhaal; zeer geschikt is het, gewisselijk, om u te overtuigen van de waarheid van het beginsel, welk ik op den voorgrond heb geplaatst. Gaarne wenschte ik, u er zoo vast van te kunnen overtuigen, als ik zelf er van overtuigd ben, na eene langdurige en bestendige ondervinding. Want veel goeds en kwaads heb ik, gedurende den loop mijns levens, ondervonden; ook moet ik bekennen, in mijne jeugd van mijnen koers te zijn

{==744==} {>>pagina-aanduiding<<}
afgeweken. Dank hebbe de weldadige Geest, die mij tot denzelven heeft teruggebragt! Althans moeten wij bekennen, dat dit beginsel een zeer vertroostend verschiet aanbiedt, in zoo verre het ons de tegenstrijdigste, en zelfs de meest bedroevende gebeurtenissen doet beschouwen, als eene wegbereiding tot geluk. En indien het niet mogelijk zij, de wezenlijkheid daarvan te bewijzen, zal het misschien niet gemakkelijker vallen, eenige tastbare onwaarschijnlijkheid in hetzelve te doen opmerken; inzonderheid indien men eenen aanvang make, zoo als socrates deed, met de gebeurtenissen op hare juiste waarde te schatten.
Een weinig nadenkens is genoeg om te doen opmerken, dat de dood niet als een ongeluk kan beschouwd worden, omdat al wat een begin heeft gehad noodzakelijk een einde heeft. Van hier dat niemand redeloos genoeg is om te wenschen, nimmer te sterven. Maar men zoude wel altijd heden niet willen sterven. Wel! wanneer dan, mijne vrienden? Kondet gij gisteren of morgen sterven? Bedenkt dit wel, gij kunt niet anders dan heden sterven, omdat wij niet bestaan, en, gevolgelijk, niet kunnen ophouden te bestaan, dan in het tegenwoordige. Het morgen van heden, morgen-zelf zal op zijne beurt heden worden; en het heden van vijftig jaren zal u dezelfde gewaarwording doen ondervinden, als het tegenwoordige heden, welk u, in dit oogenblik, zoo zeer treft. Van hier, dat, hoe jong men sterve, zulks niets anders is, dan eene schuld, die betaald moet worden, en welke men afdoet. En, hoe vele menschen zijn niet in het geval geweest, dat zij er onder zuchtten, te lang geleefd te hebben! Een dozijn jaren vroeger zouden zij ontslapen zijn in het volle vertrouwen, dat zij hun geslacht in een' bloeijenden stand, eeuwen lang, achterlieten; en hunne treurige dagen hebben zij niet verlengd, dan om alle deze schoone vooruitzigten in een oogenblik te zien verdwijnen.
Misschien is het verlies van zijne bezittingen, in

{==745==} {>>pagina-aanduiding<<}
eenige opzigten, eerder een ongeluk, dan de dood: vooreerst, omdat dit verlies niet, even als de dood, eene algemeene en onvermijdelijke schuld is; en ten andere, omdat zulk een verlies aan ontberingen blootstelt, aan welke de mensch, in ruimte opgevoed, zich bezwaarlijk gewent, terwijl, daarentegen, de dood ons van alle onheilen geneest, en tegen alle behoeften beveiligt. Maar dit is juist het geval, dat wij tot ons grondbeginsel hebben terug te keeren, en ons met kloekmoedigheid te wapenen, vooral indien men zichzelven niet te verwijten hebbe, de veroorzaker van zijn verderf te zijn. Want alsdan kan men met waarheid zeggen, dat het eene dier gebeurtenissen is, die niet van ons afhangen, en die met de algemeene beweging des werktuigs in verband staan. Doch daar men inzonderheid volkomen van moet overtuigd zijn, is, dat het niet de groote rijkdommen zijn, die het geluk uitmaken.
Zieltreffende, inderdaad, voor de menschelijkheid is het schouwspel, eenen ellendeling, niet half gekleed, in het strengste van den winter genoodzaakt te zien, achter een' kruiwagen met mest te loopen, welken hij op het land eens rijken buurmans ledigt, voor een loon, welk tot zijne dagelijksche behoeften naauwelijks toereikend is. Maar, van den anderen kant, is het ook niet de erbarmelijkste en belagchelijkste schilderij een onverzadelijke rijkaard, die, van goud en edelgesteenten schitterende, vrijwillig zwoegt achter een' kruiwagen van het kostbaarste hout en kunstig bewerkt, met goud beladen, waarvan hij zich een volmaakt geluk voorstelt, en die, naauwelijks zijnen weg hebbende afgelegd, zijnen last nederlegt, om, in allerijl, eene nieuwe vracht te gaan halen? Gelooft mij, mijne vrienden! er is slechts één gelukkige levensstand; het is die, waarin men vrij en zonder kruiwagen, zoo min van de eene als van de andere soort, zijnen weg bewandelt; het is, in één woord, de eerlijke middelstand. Ook kan ik voor u niet ontveinzen, het geluk niet metderdaad gesmaakt te hebben, dan sedert ik

{==746==} {>>pagina-aanduiding<<}
op dezen heuvel woon, alwaar vriendelijke buren de goedheid gehad hebben, door hunne verkeering mijne laatste levensjaren te veraangenamen. Dat de Hemel mijne dankbaarheid jegens hen op zich neme! of liever, neemt gij zelve, mijne vrienden, die voor uwe rekening, immers voor een gedeelte, door standvastig het grondbeginsel aan te kleven, welk ik u heb zoeken in te prenten. Maakt er staat op, dat het niet weinig zal bijdragen, om de lotgevallen dezer wereld voor u dragelijk te maken, en de rampen, van ons aanwezen onafscheidbaar, te verzachten (*).’
Dit gezegd hebbende, stond onze eerwaardige Grijsaard op, want de dag begon te dalen, en hij nam afscheid

{==747==} {>>pagina-aanduiding<<}
van het gezelschap. Maar hij deed het op zoo eene statelijke en aandoenlijke wijze, dat allen hem wilden geleiden en tot aan zijne woning verzellen, uit vreeze dat dit het jongste vaarwel zijn zoude. En, inderdaad, even alsof hij het voorzien had, hij overleed weinige dagen daarna, in de armen zijner vrienden. Zijne nagedachtenis wordt nog steeds geliefd en geëerbiedigd in dat oord. Zijn oude Eikeboom is nog altijd het doel eener wandelinge, en behoudt zijnen naam. Dezelve is, om zoo te spreken, het altaar van den Eed geworden; daarheen begeven zich de opgezetenen en de naburen tot het aangaan van hunne gewigtigste verbindtenissen. Zelfs doen de verloofde jonge lieden alle burgerlijke en kerkelijke huwelijksplegtigheden voorafgaan van eene afzonderlijke gelofte, welke zij over en weder afleggen, door de hand te leggen op den stam van dien geëerbiedigden boom, en de oogen naar deszelfs top te slaan, als 't ware om dien tot getuige te nemen van de opregtheid hunner beloften: eene achtbare plegtigheid, der vroegste eeuwen der wereld waarlijk waardig. Van hier ook, dat nergens grooter eensgezindheid in de huisgezinnen heerscht. De gedachtenis van zijn laatste gesprek wordt geregeld, jaarlijks, op dezelfde plaats en op denzelfden dag, gevierd. De oudste van het land bekleedt alsdan de plaats diens Patriarchs, en herhaalt voor de vergadering dezelfde lessen der praktikale wijsgeerte of der deugd, welke hij gewoon was aldaar te geven. - Kasper en de dienstmaagd zijn in dienst getreden bij eene dier familien, aan welke de Heer hanseau, op zijn sterfbed, dezelve had aanbevolen; en, bij de wederkomst van het schoone jaargetijde, blijft de eerstgenoemde nimmer in gebreke, de banken van mos zorgvuldig te herstellen, onder het storten van tranen van verteederinge op de geliefde zitplaats van zijnen goeden meester.


{==748==} {>>pagina-aanduiding<<}

Iets, over de vaccinatie.

Door den Heer Dufour, Arts in het Hospitaal des Quinze-Vingts, etc. te Parijs.

‘Waarom,’ zeggen velen, ‘de kinderen van de pokjes beroofd? Het is eene ons aangeborene ziekte, welke, even als de andere ziekten, door de Voorzienigheid ons wordt toegezonden; in één woord, het is eene heilzame uitbotting, welke den kinderen eene overvloedige zuivering bezorgt.’
Aldus is het, dat de mensch, beurtelings de Natuur en de Voorzienigheid honende, en met blindheid geslagen, de Natuur als de wreedste der stiefmoederen behandelt, en den Veroorzaker van alles goeds in een boozen geest verandert. De algemeene geschiktheid van bijkans alle de individus van het menschelijke geslacht, om van de kinderziekte te worden aangetast, heeft doen gelooven, dat zij de kiem daarvan bij zich droegen. Deze ziekte is ons niet aangeboren; haar oorsprong is bekend; zij dagteekent van den inval der Sarracenen. Lang voor dat zij ontstond, hoewel men nog geene ondervinding had van de zoogenoemde voordeelen dezer zoo hoog geroemde zuiveringe, was de bevolking van Frankrijk talrijk genoeg, om eene vrij aanzienlijke volkplanting naar Azie te zenden. Zou de kinderziekte nog eene heilzame uitbotting zijn, die, volgens de berekening van den Heer la condamine, gemeenlijk het tiende gedeelte van het menschdom afmaait; die, in sommige epidemiën, het derde gedeelte der kinderen, en somtijds bijkans allen, wegrukt; die, zelfs ingeënt zijnde, één van tweehonderd doet sterven, wanstalligheden, gezwellen, ongeneeslijke oogkwalen, afzigtige naden, die het gelaat des ongelukkigen schenden, veroorzaakt; en die zelfs de bron van eene kwaadaardige pokachtige epidemie kan worden? Zeer kwalijk zoude men dan de bedoelingen der natuur in de hand werken, indien men niet uit alle zijne magt, en door alle be-
{==749==} {>>pagina-aanduiding<<}
kende middelen, zich verzette tegen den voortgang van dezen geduchten vijand van het menschelijke geslacht. De Vaccinatie, of koepoksinenting, is daartegen het onfeilbare middel; zonder moeite zoo wel, als zonder smart, smoort zij deze vernielende kiem in hare wieg.
De vaccinatie vernietigt in ons de vatbaarheid voor de kinderziekte, staat in geenerlei betrekking met eenige kwaadsappigheid, als zijnde niet van de soort der scheepsziekten; zij verbindt zich niet met eenig gebrek in de vochten. Verscheiden geneesheeren hebben koepoksvenijn genomen van kinderen, met dauwworm, kwaadzeer of schurft behebt, van de armen van kinderen, welke scrophuleuze gezwellen aan den hals hadden, van venerieke personen; en de koepokstof was altijd even zuiver, wanneer dezelve van nieuws gebruikt werd, als toen de inenting geschiedde, vermits dezelve, aan andere voorwerpen zijnde medegedeeld, geene andere dan echte koepok, en zonder eenige toevallen, heeft voortgebragt. De vaccinatie doet slechts eene geringe ontsteking der opperhuid ontstaan, laat de bedorvene vochten elk op zijne plaats, in verwachting dat de natuur dezelve vervolgens uitdrijve, langs de ontlastwegen, hun bijzonder eigen. Zeer verre te verkiezen is deze heilzame kunstbewerking boven de hevige en gevaarlijke uitbotting der kinderziekte. Bekend is het, dat het koepoksvenijn, in het stelsel des omloops gebragt door middel der opslorpende vaten, door zijne werkzaamheid deszelfs snelheid en warmte vermeerdert, en dikmaals koortsachtigheid doet ontstaan. Indien er eene bedorvene kiem in de vochten van den gevaccineerden vooraf aanwezig zij, zal de koorts aan dezelve zekere beweging mededeelen; maar het uitwerksel der koorts zal altijd aan eene voorafgaande gesteldheid ondergeschikt zijn. Indien er, derhalve, eenige kwaadsappigheid zich ontwikkele, zal de vaccinatie slechts eene gelegenheid of aanleiding gevende oorzaak van derzelver verschijning zijn; terwijl de ware werkende stoffelijke oorzaak dat vocht zelf zijn zal, hetwelk, uit zijnen

{==750==} {>>pagina-aanduiding<<}
aard reeds van eene inwendige gisting doordrongen, ter ontwikkeling alleenlijk op de aankomst of werking der eerste aanwezige oorzaak wacht: zoodat elke andere inwendige werking, van welk eenen aard ook, het zelfde uitwerksel als de vaccinatie zou hebben voortgebragt.
‘Maar,’ heeft men gezegd, ‘zoude er geen grond zijn om te vreezen, dat men, het koepoksvenijn, ter vernietigiug van de kinderpokjes, inentende, de koeziekten daardoor in de plaats stelde? Is deze vreeze nog niet meer gegrond, indien de ingeënte koepokstof geene werking doe? Zouden daardoor niet zeer gevaarlijke ziekten kunnen ontstaan?’
De vermaarde jenner, wiens eerlijkheid en goede trouw bekend zijn, verzekert, in den tijd van vijfentwintig jaren, geenerlei ziekte, aan de koeijen eigen, te hebben waargenomen onder de bewoners van het Graafschap Gloucester, die, sints lang, de koepokstof zich toevallig inentten. Millioenen voorwerpen, sedert deze kunstbewerking in Europa is bekend geworden, ingeënt, hebben nooit dusdanige ziekten gehad. Het gevolg, uit millioenen van proeven afgeleid, bezit, om zoo te spreken, de kracht van betoog.
Daarenboven zoude men, volgens dezen redeneertrant, voor de ziekten van alle dieren te vreezen hebben, van welke de geneeskunde artsenijen ontleent, bij voorbeeld die van den bever, de civet, de adder, enz. enz. De ondervinding dient ons ten geruststellenden waarborg tegen zoodanige verschrikkingen.
Geenerlei gevaar, derhalve, is er te vreezen van de ingeënte koepokstof, die niet in werking komt. De oorzaak van dit niet in werking komen is, of omdat de stof aan den ingang der insnijding is blijven steken, of omdat zij door eenige onbekende oorzaak geneutraliseerd is, of omdat het voorwerp, aan hetwelk de inenting werd toegediend, voor de kinderziekte onvatbaar was; iets, hetwelk, gemeenlijk, het geval is van één tegen zestig, volgens de berekening van Dr. woodville, Oud-arts van het Inentingshospitaal te Londen.





{==751==} {>>pagina-aanduiding<<}

Fragmenten, Rusland betreffende.

Lijfland, Esthland, Reval.

Ik vind niets, dat naar bebouwing zweemt, van Riga tot Pernaw, eenige weinige plekken uitgezonderd, naauwelijks der uitzonderinge waardig. De ellendige hutten, en zelfs dezen dun gezaaid, vertoonen slechts eene opgeslagen schuiling voor beesten. De posthuizen alleen duiden aan, dat er menschelijke wezens bestaan. Ook zag ik op deze geheele reis slechts één wild dier, eene soort van hert, van zijn leger opspringende, en naar het krielbosch huppelende. Ik rekende mij gelukkig, digt bij den oever eene kleine nette woning te vinden, met schuren, rood geverwd. Een tuin breidde zich achter dezelve uit, geene vijf akers groot, maar echter toereikend om het gezin van groenten en aardvruchten te voorzien. In der daad, vijf akers gezuiverd land zou eene verbazende uitgebreidheid zijn in deze streken, waar het geblaat der kudden even zelden gehoord wordt als de klank der zeissen.
Pernaw naderende, wordt het oog verfrischt door het gezigt van eene open vlakte, en de Lijflandsche golf bespoelt het omringend landschap. De stad ligt aan de rivier van denzelfden naam, waar zij zich met de golf vereenigt, en is zeer sterk.
Riga, Pernaw, Reval en Narva zijn op geenen grooten afstand van elkander, en maken het voornaamste bolwerk des rijks van die zijde uit. Pernaw is een zeer klein stadje, en heeft niet veel handel. De rivier is niet aanmerkenswaardig, derzelver loop bepaald zijnde tot het gewest, dat haar den oorsprong gaf. De uitvoer is gevolgelijk bepaald tot de voortbrengselen van Lijfland.
Dan, deze rivier is de grensscheiding tusschen de woestijn en het paradijs. Toen ik op de noordzijde aankwam, trad ik een fraai bebouwd landschap in. Ik verliet nu de oevers der Lijflandsche golf, en reisde door de binnenlandsche deelen der provincie Esthland, hetgeen ons brengt te Reval, gelegen op den tegenovergestelden oever der Finlandsche golf; Esthland eene landengte tusschen beiden uitmakende. Door dit land reizende, wordt het oog aangenaam verkwikt door

{==752==} {>>pagina-aanduiding<<}
afwisselende bouwlanden en boerenwoningen, met wouden en rivieren. Doch het land is eentoonig vlak: eene doodsche stilte heerscht er; geen bruisende waterval van den top eens bergs; het water slaapt in deszelfs effen gracht. Deze provincie is blijkbaar op de zee gewonnen. Het land biedt weinig verandering van voorkomen, van Pernaw tot Reval. Op de laatste pleisterplaats, nabij den oever der Finlandsche golf, is het met woud bedekt. Terwijl wij dit woud doortrokken, vertoonden zich de torens der stad, en, aan deszelfs einde komende, daalden wij neder in eene vallei, waarin Reval deels is gebouwd, en deels op eenen heuvel, aan het hoofd eener kleine baai of inham van de golf.
Deze stad, niet ver van den mond der Finlandsche golf, is aangenaam gelegen, wel versterkt, en voorzien van eene goede haven, in staat een derde der Russische vloot te bevatten. Het gedeelte der stad op den heuvel wordt de Citadel genoemd, en is van het lager deel door een wal afgescheiden. Hier is het huis van den gouverneur, van de voornaamste officieren der bezetting en van den adel, als ook de hoofdkerk. Het gezigt van den heuvel moet des zomers uitnemend fraai zijn; het land ligt voor u, als op eene kaart.
Ik heb een paleis van peter I. gaan zien, op eenen kleinen afstand van deze stad, aan den voet van den eenigen heuvel, geloof ik, in de provincie Esthland, en in het midden van een bosch, waarin lanen zijn uitgehakt, in den oud-Hollandschen smaak, dien peter inzoog, gedurende dat hij te Zaandam met zijne bijl werkte. Dit verblijf heeft van buiten geen onaardig voorkomen; maar van binnen heeft de bouwmeester in acht genomen, hetgeen in eene Hollandsche galjoot zou voegen.

Reize van Reval naar Petersburg.

Ik verliet Reval, en zette mij voor het eerst in eene slede. Ik kon het denkbeeld niet verdragen, op eene horde naar Ruslands hoofdstad gesleept te worden. Weinig mijlen reizens, echter, verzoenden mij, en ik vond het zeer aangenaam. Zulk eene slede is eene groote langwerpige mand, van boven gedeeltelijk toegedekt, in den smaak van eene hal-
{==753==} {>>pagina-aanduiding<<}
ven kapwagen; deze rust op een onderstuk, van voren opwaarts gaande, gelijk de boeg van een schip. Het is verwonderlijk, met welk eene snelheid de grootste slede langs de oppervlakte der sneeuw wordt voortgedreven.
Vóór de reizigers zich op weg begeven, pakken zij hunne bagaadje in den bodem der slede, indien ze met slechts ééne reizen; hierboven worden groote vederbedden gespreid, dienende zoo wel om te verwarmen, als om den reiziger tegen onverwachte schokken des voertuigs te beveiligen. Hier ligt hij, zich toedekkende met dekens en pelterijen. Hij is, bovendien, in bont gekleed; een rok met bont, of pels, laarzen met bont gevoerd, en eene kap naar eene mof gelijkende; en ook deze ontbreekt niet: zijne handen, met ruige handschoenen bekleed, zijn desgelijks in eene mof gedoken, zoo wijd als een Fransche stevel. Hiermede beschermt hij tevens zijn gezigt tegen de koude, welke, bij het snelle rijden, in geval van tegenwind, zelfs deze vracht van vellen weet te doorboren.
Wij zien thans niets dan dorpen, half in de sneeuw begraven. De wegen zijn enkel te onderkennen aan de slede-sporen en roodgeverwde werstpalen. De afstand van Reval tot aan de hoofdstad is over de driehonderd wersten; of tweehonderd (Engelsche) mijlen. De weg loopt door de provincien Esthland en Ingermanland, grenzende aan de Finlandsche golf. - Bij de aankomst van den winter heeft men geen storm; de koelte is zacht als zephir. De wolken strijken bijna langs de toppen der bosschen, schijnende haren last te doen rusten op de takken. De Russische voerman heeft een middel uitgevonden om de stilte van het middernacht-uur te verdrijven, door eene bel tusschen het tuig te hangen; hij vergezelt dit speeltuig met zijne stem.
Wij komen bij verscheiden posten aan, verwisselen van paarden, en weg als de bliksem! Des morgens traden wij een posthuis binnen, en dronken koffij, terwijl ons bed van pelzen in de slede werd te regt gelegd. Het wordt opgemaakt, als elk ander bed, na een nacht slapens. Een Russisch heer zit hier zijne pijp te rooken; zijn knecht is bezig zijn bed in orde te brengen. Zijne slede is verre verkieslijk boven de onze, zijnde net gemaakt en geschilderd, met glazen ter zijde, en gordijnen van voren; hij heeft

{==754==} {>>pagina-aanduiding<<}
verscheiden vederbedden onder zich, kussens en peluwen zouder tal. - De herbergen zijn dragelijk genoeg van Reval tot Narva. Overeenkomstig het gebruik, nogtans, voerden wij onzen voorraad, steeds, toebereid met ons; een brood, eene koude tong en eene flesch brandewijn maken den inhoud van mijn knapzak uit. Het schijnt niet, dat de postmeesters onder eenige verpligting liggen om voorraad voor de reizigers na te houden. Op een der posten konden wij zelfs geene bete broods verkrijgen; op de naaste pleisterplaats hadden wij een uitnemend middagmaal, en een glas even uitnemenden wijn. Er zijn ververschingen van eene andere soort op deze breedten te bekomen in den lageren rang van herbergen, Cabacks, of jeneverkroegen, genoemd.
Deze provincien zijn voornamelijk bewoond door Finnen; een volk, zoo dom van uitzigt, als de Russen levendig zijn. Zij zijn nu in hunne hutten opgesloten; men ziet zeer weinigen buiten 's huis. Een treurig tooneel biedt zich overal aan het gezigt, met naauwelijks schijn van leven.
Wij kwamen ten zes ure, in den donker, te Narva aan. Ik zie eenen verwarden hoop huizen, en, zoo het licht, of liever de duisternis, mij niet bedriege, ledige plaatsen, waar huizen zouden kunnen staan.
De kastelein van het posthuis in de voorstad raadde ons den geheelen nacht te blijven, daar de rivier Yamburg nog niet genoeg bevrozen was, om voertuigen met veiligheid te dragen. Wij moesten deze rivier over op den eersten togt van hier. Mijn Duitsche reisgenoot wilde zijne toestemming niet geven, en weg reden wij, onder het rinkelen der bellen en het zingen van den voerman.
Nu zijn wij op de oevers der rivier, twintig wersten van Narva Onze postillon is heengegaan, om een en anderen Russischen visscher op te sporen, ten einde onze leidslieden te zijn. Ik liet de slede en paarden, de Russen en Duitscher gaarne gaan. De ijsschotsen, op deze bijzondere plaats opeengehoopt, moesten ons ter brug dienen. Ik hield de karavaan in het gezigt, en wandelde met voorzigtigheid achter op. Het avontuur was niet volgens mijn plan, en dus liet ik dien heer mij den weg wijzen. Ik hoorde het water, onder mij, en van alle zijden: dit te een ure in een wintermorgen was geene aangename omstandigh. - Wij

{==755==} {>>pagina-aanduiding<<}
zijn behouden over, en ik heb mij te slapen gelegd. De postillon blaast op zijn hoorn. Ik kijk uit, en zie hetgeen mij eene betoovering toescheen: het paleis van saladin, een edel vierkant van gebouwen, en breede straten. Ben ik in Petersburg? Gewis het moet verder van Narva liggen, of ik heb wel lang geslapen! Deze stad, van wier bestaan ik nooit gehoord had, is aangenaam gelegen, nabij de boorden der rivier van denzelfden naam. De maan, tusschen twee wolken uitkijkende, stelt ons in staat Yamburg te beschonwen.
Thans zijn wij in Ingermanland, en, hoewel de grond met sneeuw bedekt is, kan ik blijken van een vruchtbaar land zien. Het is vlak, en niet belemmerd met bosschen of kreupelhout; en op de wegen zijn een aantal sleden, beladen met allerlei soort van voorraad, ter markt gaande. Het gezigt is nieuw en vreemd: iedere slede heeft één klein paardje en een eerwaardigen voerman, gekleed in vellen; een lange baard bedekt de helft van zijn gezigt, terwijl eene ruige kap bijna het overige onzigtbaar maakt. Wij vinden eene leelijke verandering in de herbergen. De reiziger vindt echter nog een warm vertrek; en zoo hij thee of koffij, brood en kaas van zijn eigen heeft, kan hij eten en drinken; anders niet. Alles is goed of slecht bij vergelijking. Ik plagt te walgen van hetgeen mij in de Duitsche huizen in Lijfland werd voorgezet, en nu zou mij elke tafel welkom zijn, zoo ze slechts wasemde. Ik kan mijnen kouden voorraad, in zoo koud een luchtgestel, niet eten. Zelfs de scherpe lucht verwekt geenen eetlust, wanneer men in eene slede onder de veren ligt. Ik ben dus overtuigd, dat wandelen, en daarnaast rijden, in iedere luchtstreek, de beste oefening is ter bewaring der gezondheid.
De Finnen wonen in dorpen. Ik zie geene afgezonderde hut in heel het land. Hunne woningen zijn inderdaad ellendig. Zij bestaan uit ligte denneboomen, op elkander gestapeld; het dak is belegd met vurenhouten planken, en het is eene zeldzaamheid, een nieuw te zien.
Thans naderen wij Petersburg, langs eenen rijzenden grond, Ropshaw genaamd, veertig wersten van de Russische hoofdstad. Het gezigt van het land is waarlijk romanesk. Het is bezoomd met bosschen. De heesters van verschil-
{==756==} {>>pagina-aanduiding<<}
lende hoogte, met sneeuw bepoederd, gelijken volkomenlijk naar baren; en de dun gezaaide boomen, en kreupelboschjes op den grond, naar masten en rompen van schepen.
Nu kwamen wij in een woud, twintig wersten van Ropshaw, en welhaast bij het paleis van Strelina, op den oever van de Finlandsche golf. Hier komen wij op eenen schoonen weg, met marmer- en graniet-zuilen, om de wersten aan te wijzen. De verblijven van den adel zijn een ander sieraad voor dezen grootschen ingang in de hoofdstad. De sneeuw is sierlijk bezet met tempels, Chinesche paleizen, en menigerlei trotsche gebouwen, langs den geheelen weg tot aan de poorten; en, hetgeen nog schooner gezigt oplevert, de weg is bezaaid met brave en nijvere boeren, die elke levensbehoefte naar dien zetel des rijks voeren.
Had iemand voor houderd jaar, toen de grondslagen van Petersburg nog niet gelegd waren, de zoomen der Newa betreden, en zich een weg gebaand door de biezen, waarmede zij toen bezaaid waren, en zag hij nu deze nieuwe schepping, hij zou meenen te droomen, of wel eene der Arabische nachtvertellingen te lezen.

Rusland in het algemeen.

Dit wereldgebied, strekkende van de Dwina en Nieper, deszelfs westelijke grenzen, tot Kamschatka en den Ooster Oceaan, eene lengte van vier duizend mijlen, en van de Noordpool tot den Pontus Euxinus en de Kaspische zee, bevat een vierde gedeelte van den omtrek des aardbols! Het heeft elke verscheidenheid van klimaat, en is bewoond door iedere soort van natiën. Op de kusten der noordelijke zeeën, gedurende negen maanden van het jaar bevrozen, wonen de Laplanders, de Samojeden, de Ostiaken en verscheidene andere stammen, in tenten en holen, in beschaving weinig verwijderd van de redelooze schepping: voorbij dezelven, naar het noorden, gaat het leven zelve uit: de eilanden in den Noorder Oceaan zijn onbewoonbaar. De Siberiërs, een mengsel van Finnen en Tartaren, bewonen de noordelijke en middelstreken van het Moskovisch gebied in Azië. Hun land is op vele plaatsen vruchtbaar; doch daar geen gedeelte van hetzelve grenst aan eene bevaarbare zee,

{==757==} {>>pagina-aanduiding<<}
zijn deszelfs voortbrengfels van geringe waarde, en het volk weinig bekend. Het ijzer en bont van Siberië zijn de éénige voorwerpen, welke de Russische kooplieden tot nog toe in staat achten om de kosten te dragen van zoo ver een vervoer als naar hunne magazijnen te Petersburg.
De rivieren van Siberië hebben gemeenschap met de Wolga; de Wolga, door middel van kleinere rivieren en kanalen, met de Newa; doch, niettegenstaande dit gemak van vervoering te water, maakt het de verbazende afstand ondoenlijk, eenige andere dan de allerkostbaarste voorwerpen van handel naar de havens der Baltische zee te brengen. De zuidelijke deelen van Aziatisch Rusland zijn, naar evenredigheid, vruchtbaarder dan de middelprovincien; doch zij zuchten onder gelijke bezwaren, ten aanzien van handelgemeenschap.
Met alle deze plaatselijke ongemakken, is Siberië, zoo lang hare ijzermijnen onuitgeput blijven, eene schatbare aanwinst voor Rusland, en tevens een stevig bolwerk tegen de inkruipingen der Chinezen en Tartaren. Het Russisch bestuur wordt, ter verdediging van dit bolwerk, op weinig kosten gejaagd: weinige kleine forten, bezet door irreguliere benden uit de Kosakken, welke op vruchtbare en dun bewoonde vlakten hoofdzakelijk zichzelven voeden, zijn te allen tijde toereikend ter verdediging van deze grensplaats.
Siberië wordt bespoeld door menige schoone en bevaarbare rivieren, welke den inboorlingen eenen overvloedigen onderstand van visch opleveren; doch daar derzelver stroom naar het noorden loopt, zijn ze verstoken van het voordeel eener gemeenschap met eene bevaarbare zee.
Europisch Rusland heeft de Wolga ten oosten, de Kaspische en Zwarte zeeën ten zuiden, den Nieper en Dwina, boven gemeld, benevens de Baltische zee, ten zuiden en westen.
De Wolga, ontstaande in het middelpunt dezes gebieds, in derzelver loop opnemende een aantal rivieren, uit de Aziatische zoo wel als Europische provincien voortkomende, en zich ontlastende in de Kaspische zee, opent den Russischen kooplieden Indië en Perzië. De Nieper en Dwi nemen hunnen oorsprong in Wit Rusland, voorheen een deel van het Koningrijk Polen. De Nieper stort zijnen stroom in de Zwarte zee, en van daar is de vaart op ieder landschap, aan de Middellandsche zee stootende, kort en gemakkelijk.

{==758==} {>>pagina-aanduiding<<}
De Dwina, eene tegenovergestelde rigting nemende, loopt in de Baltische zee, en opent met gelijk gemak eene gemeenschap met Frankrijk, Engeland, Holland en al de noordelijke deelen van Europa. Men behoort ook op te merken, dat deze rivieren haren oorsprong in de vruchtbaarste gewesten hebben, gelijk zij tevens, in haren langen loop naar oosten, zuiden en westen, de rijksten bezoeken, de Russen das uitnoodigende tot nijverheid, landbouw en handel.
Het aanmerkelijkst gedeelte van dit ontzaggelijk grondgebied, in hetwelk zijn besloten de Koningrijken Kioff, Moskow, Twere en Novogorod, de provincien de Krim, de Ukraine, Klein en Wit Rusland en Lijfland, is in de hoogste mate vruchtbaar, voortbrengende allerlei soort van koorn, vlas, hennep en timmerhout; uit welk laatste artikel teer getrokken wordt, en uit de betere soorten wordt de verbazende uitvoer van deelen en masten uit Petersburg, Wijburg, Narva en Riga goedgemaakt.
De talrijke kudden, bijzonder in de Ukraine, leveren de groote hoeveelheden talk, jaarlijks naar Engeland en elders vervoerd. Zoo overvloedig zijn de levensmiddelen in de Ukraine, dat het een gemeen gebruik is, ossen te slagten, enkel om derzelver huiden en vet; welk laatste men verkrijgt, door den geheelen romp, in een daartoe vervaardigd werktuig, te persen: wat, na deze bewerking, achterblijft, wordt weggeworpen, of als mest gebruikt. Doch waarlijk, dit Paradijs is zoo dun bevolkt, dat de boeren naauwelijks de moeite nemen om te mesten; zij verkiezen liever zich naar eene nieuwe plek te begeven, welke de ploeg nog nimmer gekeerd heeft, en die vruchtbaar geworden is door de verrotting van opvolgende grasgewassen, sedert eeuwen. De kudden, schoon talrijk, zijn buiten staat een vijftigste deel te verteren der vette klaver, op iedere plek voortgebragt; en het wordt door zwervende horden, of luije landlieden, vertrapt of in vlam gezet.
Het Russisch gebied, uit de Koningrijken en gewesten boven genoemd bestaande, en, voor het grootste gedeelte, in de beste luchtstreken gelegen, is aanmerkelijk uitgebreider dan eenig ander gedeelte des aardkloots, en neemt dagelijks toe in landbouw, bevolking en koophandel.


{==759==} {>>pagina-aanduiding<<}

Anecdote van een' Kosak.

De Russische soldaten zijn gewoon in het veld zich voornamelijk, en bij voorkeur, te voeden met het vleesch van paarden, hetwelk zij raauw eten. Een zonderling voorbeeld van gretigheid naar die soort van voedsel verhaalde mij onlangs een Officier, die alle geloof verdient, en zelf ooggetuige daarvan was geweest In den altijd gedenkwaardigen slag van Friedland, waarin de Fransche wapenen over die der Russen zoo beslissend zegevierden, werd het hoofd van een' Kosak met een snaphaanskogel doorboord. Op het eigen oogenblik ziet de Kosak digt bij hem een paard dood nedervallen. Hij stijgt af, vreesselijk bloedende: zijne krachten zijn niet meer toereikende om op zijne voeten naar dat doode paard te gaan; dan hij kruipt daar heen, snijdt een stuk vleesch uit de bil van het dier, slokt dit gretig in, en stefst weinig oogenblikken daarna. - Hoe kunnen de begeerten van den mensch, ook in de ure des doods, verschillen!




Berigt wegens de badstoven der Turken, inzonderneid te Konstantinopel.

(Uit het Fransch.)

Bekend is het, dat de Turken, uit een beginsel van godsdienstigheid, verscheiden malen 's weeks, zich baden; van hier het gebruik van warme baden, zoo algemeen bij de Oosterlingen. Alle steden, zelfs de geringste dorpen, hebben hunne openbare baden, die altijd warm gehouden worden. Dikmaals zijn er afzonderlijke baden voor de mannen en de vrouwen; ook zijn er voor de beide seksen gemeen, die er beurtelings baden, de vrouwen over dag, en de mannen 's nachts. Het gebruik van deze stoven kost, ieder persoon, van twaalf tot veertig sous. Zij zijn inderdaad zeer menigvuldig, en dit kan niet anders zijn, omdat alle klassen der zamenleving er gebruik van maken. Men telt te Konstantinopel over de driehonderd openbare baden; de meeste zijn ruim genoeg om een zestigtal personen te kunnen bevatten. De

{==760==} {>>pagina-aanduiding<<}
Sultans hebben baden gesticht, van welke behoeftige lieden zich om niet kunnen bedienen. Nog talrijker zijn de bijzondere baden; men vindt ze in alle eenigzins aanzienlijke huizen: want, van alle de voorschriften van het Mahometaandom, wordt de wassching godsdienstigst onderhouden.
Zeer veel overeenkomst hebben deze baden met de Thermae of badstoven der Ouden; het zijn groote gebouwen, van steen gemaakt, en met marmer of marmer-kalk overkleed; de daken zijn doorboord met gaten, met glazen klokken overdekt, die het daglicht in het binnenste van het gebouw doorlaten, en tot een zeker behoedmiddel tegen de onbescheidene nieuwsgierigheid verstrekken; de zalen zijn met dubbele houten of met vilt gevoerde deuren gesloten. Door dit middel behouden zij de temperatuur, die in iedere zaal verschilt, ten einde de overgang van de vrije lucht tot de overmatige warmte, welke in de badzaal gevoeld wordt, min gevoelig zij. Een onderaardsch gewelf, hetwelk naar buiten open is, dient tot vuurplaats en wordt met hout gestookt. Dit gewelf heeft gemeenschap met het grondstuk, en verwarmt inzonderheid een grooten ketel, onder het marmer van den vloer der stoof geplaatst. Pijpen, binnen in de muren gemetseld, loopen binnen uit den ketel, en rijzen tot boven in den koepel om het water te doen uitwasemen, hetwelk gestadig aan de kook wordt gehouden. Andere pijpen, uit een waterbak voortkomende, zijn insgelijks in den muur bemetseld, en verzorgen van binnen koud water. Door de wijze, op welke deze baden gemaakt zijn, worden ze tot zulk een graad van warmte gebragt (van 30 tot 40o reaum.) dat men, na zich in het voorste vertrek ontkleed te hebben, in de eerste stoof niet kan treden, dan na alvorens, tusschen de twee voorste deuren, zijne longen een oogenblik zich te hebben laten uitzetten. Thans kan men nog niet in de tweede stoof gaan, alwaar de eigenlijke stookplaats is, zonder dezelfde voorzorg gebruikt te hebben. Eene onmiddellijke doorwaseming, welke door alle zweetgaten dringt, is ook het uitwerksel, welk men er straks ondervindt; en, echter, belet de hevigheid dezer warmte niet, dat de vrouwen vijf of zes uren achtereen in de baden vertoeven, en er zeer dikmaals gaan. In het bad is het
éénige deksel een lap katoen of zijde, die het ligchaam van den boezem af tot aan de knieënbedekt. Rondom en in

{==761==} {>>pagina-aanduiding<<}
het midden der voornaamste zaal vindt men eene marmeren verhevenheid (estrade), om er op te zitten of te liggen. Hier en daar staan marmeren vaten, in welke het koud of warm water valt, hetwelk, door middel van kranen, in goten loopt, die het naar buiten brengen: want bij indompeling zich te baden, is niet gebruikelijk; maar men laat achtervolgens het water op onderscheidene ligchaamsdeelen loopen, ten zij men gezondheidshalve anders te werk ga. De vloer der zaal is dermate verwarmd, dat men er niet anders op loopen kan, dan op zeer hooge houten muilen.
De aangenaamste oogenblikken van haar leven slijten de vrouwen in de badstoven; zij maken er, gedeeltelijk, haar toilet, en brengen daarheen hare slavinnen, of doen zich verzellen door vrouwen, dellac of tellac genaamd, die, na haar eene zonderlinge bewerking te hebben doen ondergaan, bestaande in het beurtelings drukken en wrijven van alle hare ligchaamsdeelen met de hand, en zelfs met eene soort van schuijer, de strigilis der Romeinen, alle de gewrichten doen kraken; hetgene in het eerst eenigzins pijnlijk valt, doch vervolgens, in alle de ledematen, eene buigzaamheid en een gevoel van vlugheid achterlaat, waarvan men geen denkbeeld kan maken, zonder dezelve ondervonden te hebben. Ook gebruiken zij eene zeer fijne klei, oth genaamd, van een bijtenden aard, om het haar uit te trekken, bij alle Mahometaansche vrouwen gebruikelijk, uit een beginsel van zindelijkheid en godsdienstigheid. Ook maken zij gebruik van welriekende zeep en van eene aarde (guil) vermengd met rozebladen, om het hoofdhaar te doen opdroogen; vervolgens kleuren zij hetzelve, en verdeelen het, op eene zeer vernuftige wijze, in lokken, besproeijen het met welriekend water, en, na de nagels gekort en al het noodige tot het toilet te hebben gereed gemaakt, gaan zij in eene andere minder heete kamer (het tepidarium der Ouden). Men vindt aldaar zeer zindelijke bedden, alwaar men eene zoo streelende als noodige rust neemt, na eene bading, die alle de zweetgaten geopend en alle vezels ontspannen heeft. Ook worden aldaar versterkende dranken en koffij voorgediend. Somtijds ook, wanneer verscheiden vrouwen, voor haar alleen, gezamenlijk de badkamer gehuurd hebben, laten zij er zich het middagmaal brengen, en verlustigen er zich tot aan den avond;

{==762==} {>>pagina-aanduiding<<}
het meerendeel van dien tijd bestedende aan het gewigtige werk van het toilet, waaraan de Turksche vrouwen, al wat de natuur, de kunst en de rijkdom uitgelezenst kunnen opleveren, te koste leggen. Zelden gelegenheid hebbende gezelschap te zien, nemen zij dit oogenblik te baat om te schitteren onder hare medgezellinnen, bevlijtigen zich, door hare pracht of natuurlijke bevalligheden, elkander de loef af te steken; en deze zegepraal voorspelt haar somtijds eene nog streelender, wanneer zij in den Harem terugkeeren.

Swift en Sheridan.

Eene les, bovenal voor lieden van jaren.

De Deken swift was, in 't laatste tijdperk zijns levens, zeer veel van geaardheid veranderd, en had zich, van tijd tot tijd, meer en meer, aan de gierigheid, niet zelden, in meerdere of mindere mate, eene kwaal des ouderdoms, overgegeven. Zijn oude vriend, Doctor sheridan, die dikwijls ten huize des Dekens zich onthield, ontdekte veelvuldige blijken van de heerschappij dier lage ondeugd; hij oordeelde zich, als vriend, verpligt, hem daarover te onderhouden, en des te meer, omdat hij, in dit geval, zijn woord gegeven had. Te weten, met elkander op reis zijnde, viel het gesprek over den ouderdom, welks aannadering swift betuigde te gevoelen, teffens verklarende, dat hij veronderstelde niet vrij te zullen blijven van de gebreken, den ouderdom vaak vergezellende.
Onder andere had hij aangemerkt: ‘Daar is bovenal eene ondeugd, welke eene gezellin des ouderdoms mag heeten, en waar tegen ik wel het meeste op mijne hoede wenschte te wezen, als de verfoeijelijkste van alle, - de gierigheid, meen ik. Ik weet geen beter middel om dit uit te werken, dan een waar en opregt vriend te verzoeken om mij te waarschuwen, wanneer hij eenige teekens ontdekt, die deze kwaal aanduiden, en mij dus op mijne hoede te doen zijn. Dezen dienst wacht ik van u, en ik hoop, dat gij mij eene plegtige verzekering zult geven, dat gij aanneemt, dien pligt eens waarschuwenden vriends te zullen vervullen.’

{==763==} {>>pagina-aanduiding<<}

De Doctor nam dit volvaardig op zich, en oordeelde het, eene geruime wijle daarna, zijnen pligt, die toezegging te volbrengen. Met dit oogmerk zette hij zich, eenige dagen bij den Deken huisvestende, om een dagboek aan te leggen, en daarin alle de blijken van swift's karigheid, welke hem voorkwamen, op te teekenen, 't welk in den tijd van veertien dagen eene zeer groote lijst opleverde.
Dr. sheridan, gewapend met deze duchtige bewijsstukken, nam eene gelegenheid waar, om den Deken te vragen, of hij zich een gesprek kon herinneren, een' geruimen tijd geleden met hem gehouden, over den ouderdom en de gierigheid, en de statelijke verpligting, onder welke bij hem, ten opzigte van dat stuk, gebragt had. - Swift stond daarop in 't eerst versteld, en antwoordde met eenige bedremmeling: ‘Ja, ik herinner mij dat zeer wel. - Hoe! bemerkt gij iets in mij, 't welk naar gierigheid gelijkt?’ - De Doctor hervatte: ‘Gij moogt over uzelven oordeelen. Lees dit papier, en zie, of het niet hoog tijd is, dat ik thans mijne gedane belofte vervul!’
Swift las de lijst der artikelen, met een gelaat, waarop schaamte en wanhoop doorstralden. Na het lezen lag hij zijn hoofd in zijne hand, zat met op den grond nedergeslagene oogen, en bleef in die houding eenen geruimen tijd zitten: eindelijk sloeg hij de oogen op zonder verder van houding te veranderen, wierp een zijdelingschen en veelbeduidenden blik op den Doctor, en vroeg: ‘Doctor! hebt gij nooit den Gil Blas gelezen?’ doelende op eene bekende historie van diens dergelijk gedrag ten opzigte van den Aartsbisschop, toen hij diens Secretaris was, en 't welk hem zijnen post deed verliezen.
Na dusdanig eene ontmoeting mogen wij vrijelijk besluiten tot 's Dekens ongeneesbaarheid van die kwale, en dat de Doctor, even als de arme gil blas, niet lang in 's Dekens gunst zou blijven. In dezer voege zag men bewaarheid de aanmerking van Lord bolingbroke op eene plaats in een van swift's brieven, waarin hij schrijft: dat een verstandig man geld in zijn hoofd, maar niet in zijn hart moest hebben; waarop zijne Lordschap zeide: dat een wijs man zorg moest dragen om niet te veel gelds in het hoofd

{==764==} {>>pagina-aanduiding<<}
te hebben: want het zou dan zeker tot in het hart, den zetel der hartstogten, nederdalen.
Dr. sheridan had eerlang dadelijk de proeve van het aangewezen voorbeeld. Ten huize van swift zich onthoudende, overviel hem eene zware krankheid. Daarvan genoegzaam hersteld om uit te gaan, maakte hij zijne verschooning bij swift over de moeite, veroorzaakt door dit lang en ziekelijk verblijf, en zeide onder andere: ‘Ik vrees, Mijnheer, dat ik u ditmaal een dure gast geweest ben!’ Waarop Mejuffrouw w ***, eene bloedverwante van den Deken, die toen zijne huisselijke zaken meest waarnam, en zich bij dit onderhoud tegenwoordig bevond, bits antwoordde: ‘Het staat aan u, dit gemakkelijk te verhelpen, door elders uw verblijf te nemen.’ - Swift sprak geen enkel woord. - Sheridan stond geheel verstomd. Dewijl deze Dame altoos aan hem veel vriendschap bewezen had, en ook onder geene geringe verpligting aan hem lag, viel het besluit gereedelijk, dat dit bruske woord, hem toegevoegd, van swift's eigene beschikking was: diens stilzwijgen, te dier gelegenheid, bekrachtigde dit vermoeden. - Kort daarop verliet hij het huis, waar hij zoo dikwijls zijn verblijf hield. Hij ging henen met al dat leedwezen, 't welk een hart moet gevoelen, vervuld met de opregtste vriendschap, op het verbreken van een' band, die zoo lange jaren, van zijnen kant in alle opregtheid, had stand gehouden. - Nimmer betrad sheridan den dorpel van swift weder.

De belaagde, op 't vallen staande, en onbezweken geblevene huwelijkstrouw.

Eene ware Gebeurtenis.

(Ontleend uit Lord orrery's Letters from Italy.)

Leopold, de gewezen Hertog van Lotharingen, maakte zich schuldig aan veelvuldige minnehandelingen, schoon gehuwd aan de beminnenswaardigste en verdienstelijkste Prinsesse, bij welke hij verscheidene kinderen verwekte.

{==765==} {>>pagina-aanduiding<<}

In 's Hertogen Leger bevond zich een Generaal, de Marquis van ***, een Milanees, gehuwd aan eene Vrouwe uit het zelfde land. Beiden waren zij ten Hove zeer gezien, en werden met alle blijken van onderscheiding behandeld: de Generaal, zoo van wege zijne dapperheid in het Veld, als uit hoofde van de uitnemendheid zijner raadgevingen in het Kabinet; zijne Echtgenoote droeg, uit hoofde van hare schoonheid en deugd, aller achting weg.
De aanhoudende Oorlogen, die de Hertog voerde, bragten mede, dat de Marquis zich menigwerf op een' grooten afstand, en voor een' geruimen tijd, van het Hof verwijderd vond. Zijne Echtgenoote leefde nabij den Vorst, blootgesteld aan diens aanzoeken. Zij wederstond dezelve met alle fierheid van vrouwelijke deugd. De Hertog herhaalde zijne vervoegingen in allerlei gedaanten: geschenken, vermaken, zuchten, aanbidding - alles werd in 't werk gesteld, doch teffens, gedurende een lang tijdsverloop, afgeslagen. In 't einde gevoelde de Marquisinne in haar hart eenige aandoeningen, die ten voordeele van 's Vorsten liefde pleitten. Hare deugd verschrikte op deze ontdekking; hare vrees werd eensklaps geheel wakker. Geweten en Eer rustten zich toe, om den strijd aan te vangen tegen Liefde, Vermaak en Eerzucht. Vrees, dat zij in dezen strijd zou te kort schieten, bewoog haar, om zich bij haren Man te vervoegen, met dit vreemd, doch haar zeer vereerend voorstel: ‘Ik heb u bestendig en op de getrouwste wijze, van tijd tot tijd, verslag gedaan van 's Hertogs aanzoeken. Ik heb voor u geene de minste omstandigheid verborgen van de voortgangen dezer zake. Uwe fortuin en uw belang bewogen mij, dit alles te verdragen. Ik wederstond 's Hertogs aanzoeken, en beantwoordde zijne liefdedrift met versmading. - Dit is uit. - Ik kan niet langer met een onverschillig oog den Vorst aanschouwen. Hij legt aan mijne voeten rijkdom, eer en magt. Trotschheid en eerzucht, om van geene andere drift te spreken, zoeken mij aan tot het aanvaarden van al dit bekorende. - Tot nog toe ben ik onschuldig; tot nog toe ben ik waardig uwe Echtgenoote te heeten. Maar die onschuld staat waggelend op den rand eener steilte. - Op mijne knieën bid ik u, mij te verlossen uit het schrikkelijk gevaar, 't welk mij

{==766==} {>>pagina-aanduiding<<}
zoo dreigend omringt! - Behoed mij, eer ik val! Laten wij naar Milaan de wijk nemen. Laten wij vlugten naar ons geboorteland. - Mijne ziel stelt, ondanks alle verzoeking, armoede, met onschuld gepaard, boven rijkdom, door misdrijf bezoedeld. - Vlugten wij onverwijld, en leven wij binnen de enge palen onzer geringe middelen in het Milaneesche. Verlaten wij ijlings en ééns voor altoos de gevaren van een wellustig Hofleven. Zoeken wij het geluk, 't welk ontstaat uit reine liefde, en smaken wij de genoegens van onafgebrokene genegenheid.’
De Marquis, die met de deelnemendste aandacht geluisterd had naar deze bekentenisse der Marquisinne, omhelsde haar onder het storten van tranen, met de uiterste teederheid verklarende, dat hij haar gelijk schatte met, zoo niet hooger dan de deugdzaamste en voorzigtigste van hare sekse. Hij stemde met haar in, dat eene onverwijlde vlugt noodig was. Weinige uren na deze zoo treffende ontmoeting verlieten zij het Hof van Lotharingen in alle stilte. Welhaast bereikten zij hun eigen Landgoed in het Milaneesche, waar zij het overige hunner levensjaren gelukkig sleten.
Leopold bevond zich in denzelfden toestand als Koning hendrik de IV bij het schielijk vertrek van den Prins en de Prinsesse van condé. Met verbaasdheid en leedwezen vernam hij het verlies eener allerbekoorlijkste Vrouwe, welker genegenheid hij meende, in het einde, na zoo lang vruchteloos aanhouden, gewonnen te hebben.




Brief van den ambassadeur Van Bantam, te Londen, geschreven gedurende de regering van Karel den II.

Meester!

Het volk, waar ik thans ben, hebben de tong verder van het hart dan van Londen tot Bantam, en gij weet, de inwoners van eene dezer plaatsen weten niet, wat op de andere voorvalt. Zij noemen u en uwe onderdanen barbaren, omdat wij spreken wat wij meenen, en rekenen zichzelven een beschaafd volk, omdat zij het eene zeggen en

{==767==} {>>pagina-aanduiding<<}
het andere meenen; waarheid noemen zij barbaarschheid, en valschheid beschaafdheid. Bij mijne landing vertelde mij een, die van den Koning dezer plaats gezonden was om mij te ontmoeten, dat hij zeer bedroefd was over den storm, dien ik ondervonden had even vóór mijne aankomst. Ik was verlegen te vernemen, dat hij mijnenthalve bedroefd en treurig was; doch in minder dan een vierendeel uurs lachte hij, en was zoo vrolijk alsof er niets was voorgevallen. Een ander, die met hem kwam, vertelde mij, door mijn tolk, dat het hem een genoegen zou zijn, mij al den dienst te bewijzen, die in zijne magt was; waarop ik van hem verlangde, een mijner mantelzakken voor mij te dragen; maar, in plaats van mij te dienen, volgens zijne belofte, lachte hij, en beval een ander het te doen. Ik had de eerste week mijn verblijf ten huize van iemand, die verzocht dat ik mijzelven als te huis zou achten, en zijn huis als mijn eigen beschouwen. Dien ten gevolge begon ik des volgenden morgens een der muren van hetzelve af te breken, met oogmerk om versche lucht in te laten, en had eenige huisgeraden ingepakt, van welke ik voornemens was u een geschenk te maken; maar de valsche schobbejak zag mij niet zoodra te werk gaan, of hij liet mij zeggen het terug te geven, want dat hij zulk eene handelwijze in zijn huis niet wilde dulden. Ik was niet lang onder deze natie geweest, of mij werd door iemand, voor wien ik eene zekere gunst gevraagd had van den voornaamsten van 's Konings dienaars, dien zij hier den Lord-Thesaurier noemen, verteld, dat ik hem voor eeuwig verpligt had. Ik stond zoo verbaasd over zijne dankbaarheid, dat ik niet kon nalaten te zeggen: Welken dienst kan de eene mensch den ander bewijzen, die hem voor eeuwig verpligten zou! Nogtans vroeg ik hem te mijner vergelding alleen, dat hij mij zijne oudste dochter zou leenen, gedurende mijn verblijf in dit land; maar ik ondervond spoedig, dat hij even verraderlijk was als de rest zijner landgenooten. Bij mijne
eerste verschijning ten hove bragt een der groote lieden mij bijna van mijn stuk, door tienduizend maal vergiffenis te vragen voor slechts eenmaal bij ongeluk op mijn toon getrapt te hebben. Zij noemen die soort van leugen een compliment; want wan eer zij beleefd tegen een groot man

{==768==} {>>pagina-aanduiding<<}
zijn, vertellen zij hem onwaarheden, voor welke gij ieder uwer staatsdienaren een honderd stokslagen zoudt laten geven. Ik weet niet, hoe ik eenigzins met dit volk onderhandelen zal, daar men hen zoo weinig vertrouwen kan. Als ik tot des Konings schrijver ga, wordt mij dikwijls gezegd dat hij niet te huis is, schoon ik hem somtijds in huis zag gaan naauwelijks een oogenblik te voren. Gij zoudt u verbeelden, dat de geheele natie doctors waren; want de eerste vraag, die zij mij altijd doen, is, hoe ik vaar? Ik hoor mij deze vraag een honderd keeren op een' dag doen. Ja, zij vernemen niet alleen zoo zorgvuldig naar mijne gezondheid, maar wenschen daar om, op de plegtigste wijze, met een vol glas in de hand, zoo dikwijls ik met hen aan tafel zit; schoon ze mij te gelijker tijd zouden willen overreden, hunne geestige dranken in eene mate te gebruiken, die ik ondervonden heb dat mij ziek maakt. Op dezelfde wijze geven zij dikwijls voor, voor uwe gezondheid te bidden; maar ik heb meer reden, dezelve te verwachten van de sterkte van uw gestel, dan van de opregtheid hunner wenschen Moge uw slaaf in veiligheid ontkomen van dit tweetongig menschengeslacht, en leven om zichzelv' nog eenmaal aan uwe voeten te werpen in de koninklijke stad Bantam! -

Zonderling misverstand.

Wanneer de Heer george, Markgraaf van valentia, op zijne reizen in het Oosten, te Lucknow kwam, werd hij door den Nabob heusch ontvangen en heerlijk onthaald. Bij de eerste ontmoeting moest hij lagchen, toen de Nabob hem te kennen gaf de wijze, waarop zijne komst hem was aangekondigd. De bode, met die bekendmaking belast, gaf te verstaan, ‘dat de Neef van Lord wellesley, Kleinzoon van Madame compagnie, gekomen was.’ De eenvoudige lieden daar te lande gelooven, dat de Compagnie eene oude Vrouw is, en de Gouverneurs-Generaal hare Kinderen zijn.


(*) Dit lezende, herinnerden wij ons het tweetal Akademische Redevoeringen van den vermaarden schultens, uitgesproken te Franeker in de jaren 1729 en 1732, en geplaatst achter deszelfs Origines, en handelende over de oudste bronne der Arabische Taal, derzelver naauw verband en zusterlijke betrekking met die der Hebreërs, en over de zuiverheid der eerstgemelde Sprake, door geenen afloop van eeuwen bezwalkt. Deskundigen verwijzen wij derwaarts.

(*) Rec. ook der Rec. VI. Deel, No. 3. Antikritiek.

(*) Deze beide regels zijn fraai; schoon toch de kracht van het mende vos maitres is verloren gegaan.

(*) Men zie de Alg. Vaderl. Letteroeff. 1810. bl. 230.

(*) Zie Vaderl. Letteroeff. voor 1801. bl. 372.

(*) Tableau historique et politique de l'Europe, de 1786 à 1796, avec l'histoire de frederic guillaume II, Roi de Prusse. Dit werk, 't welk voor een paar jaren bij de groote letterkundige eereprijzen des Rijks zeer in aanmerking kwam, is voor frederik willem alles behalve gunstig.

(*) Bij deze gelegenheid kunnen wij niet voorbij, den Lezer te doen opmerken, dat deze uitmuntende Verhandeling des Hoogleeraars siegenbeek, ook aan onze tegenwoordige Landgenooten, de Franschen, door eene voortreffelijke Recensie in net Magasin Encyclopédique, voor eenigen tijd is bekend gemaakt; eene Recensie, die niet alleen aan deze Verhandeling, maar ook aan onze taal, ten volle regt laat wedervaren.

(*) In het XLIII Hoofdstuk.

(*) Zie de Inleiding van het voor ons liggende werk, bl. 8.

(*) Volgens de lezing van tollius en den zamenhang: het groote boven het schoone, τὸ μέγχ τού κχλοῦ; namelijk boven het nette, slechts bevallige en sierlijke.

(*) Wij herinneren hier onze Lezers, dat carr zijne Reiis deed in den jare 1804.

(*) Ten blijke, hoezeer de Heer le mierre op dit zijn weeuwtje was verzot, mogen de volgende Anecdoten strekken:

Bij de eerste vertooning van zijn Treurspel Céramis bragten de veelvuldige blijken van afkeuring door het publiek hem geheel uit zijn humeur, en riep hij in zijn ongeduld bij herhaling uit: Parbleu! verbeelden zij zich, dat men hun dagelijks Malabaarsche Weduwen zal geven?

Een man van letteren zich op zekeren tijd in de boekerij des Heeren roucher bevindende, trad de Heer le mierre binnen, en, meenende alleen te zijn, naderde een borstbeeld van voltaire, hetzelve aldus begroetende: Hé, oude guit! je zoudt wel willen, dat je mijn Weeuwtje gemaakt had.

(*) On le peut, je l'essaye, un plus savant le fasse. Liv. Il. fab. 1.

(*) Guerres de la Fronde.

(*) Gedrukt te Amsterdam bij p. den hengst, 1802, 2 deelen, 8vo.

(*) Onder den naam van Sphachioten zijn de bewoners der hooge gebergten ten zuiden van Canea en Rethymo bekend. Zij worden voor de ware en eigenlijke asstammelingen dier beruchte Kretenzen gehouden, die zoo lang heeren en meesters van dit eiland waren. Men onderscheidt hen van de overige Grieken aan hunne kloeke gestalte, siere houding, zucht tot vrijheid, moed, behendigheid, en vooral aan den haat, dien zij den overweldigers van hun eiland gezworen hebben.

(*) Een Verslag van het Leven en de Schriften van den Eerw. paley is voorhanden in de Algem. Vaderl. Letteroeff. voor 1811. Mengelwerk, bl. 193 enz.

(*) Zie Lett. 1802. bl. 49.

(*) In de uitbreiding van dit eerste deel zijner Leerrede spreekt zijn Eerw. ‘van den kostbaren rok zonder naad, waarover de baatzucht der krijgslieden het lot wierp.’ Wij staan toe, deze was het beste deel van 's Heilands kleedinge; maar twijfelen, of men daarom dien kostbaar noemen moge: men denke aan 's Heeren schamelen toestand op aarde. Hoe het zij, het eigenbatig gedrag der krijgsknechten komt sterker uit, wanneer men aanmerkt, dat zij twisteden en ten laatste door het lot beslisten over het gering en pover gewaad des Gekruisten, dat geene deeling lijden mogt.

(*) Zie ons vorig No., bl. 297.

(*) Men zie deswege de Algem. Vad. Letteroeff. VI. 1. bl. 317. N. Algem. Vad. Letteroeff. I. 1. bl. 194, 446, IV. 1. bl. 401. en Algem. Vad. Letteroeff. voor 1791. bl. 10.

(*) Zie ons Tijdschrift, hier boven, bl. 213.

(*) Dit viel ons, deze bezwaren der Hollanderen lezende, in, en teffens een Vertoog, door onzen Landgenoot o.z. van haren geschreven, geplaatst in het Journal des Sçavans, Oct. 1765, en, vertaald, in de Vaderl. Letteroeff. VI D. 2 St. 1765, bl. 273 enz. voorhanden.

(†) Terwijl wij dit schrijven, vinden wij, in den Algemeenen Kunst- en Letterbode No. 11 dezes jaars, het overlijden vermeld, op den 9 Feb. dezes jaars, van den Hr. isaac titsingh, Oud Raad van Hollandsch Indiën, door zijne
Gezantschappen naar China en Japan bekend: hij bevond zich te Parijs, en was bezig om eene Algemeene Geschiedenis van Japan te vervaardigen. Mogt het daarvan gereede in het licht verschijnen!

(*) Almanak der Musen en Gratiën, voor den jare 1810, bl. 89.

(*) Vier jaren bevorens had de Eerw. kist het Evangelie gepredikt in de Gemeenten van Puyflijk en Leeuwen.

(*) Prof. lotze (niet zeer bescheiden) noemt rondelijk den Heer van hemert; wij voor ons twijfelen zeer, of bij zich niet bedriege.

(*) Zie, onder andere, de Alg. Vad. Letteroeff. voor den jare 1810, bl. 193 env.

(*) Alg. Vad. Letteroeff. voor 1809, bl. 616; inzonderheid voor 1810, bl. 135.

(*) Wij onderstellen schier, dat, door den Uitgever, de Hoogduitsche Uitgever, of Schrijver, de Heer salzmann, bedoeld zij. Echter wij weten dit dubbelzinnig woord, dat ook op den Hollandschen Vertaler, of Drukker, zien kan, niet te huis te brengen; te minder, daar deze ook van zichzelven spreekt in het voorberigt.

(†) Als Robinson Crusoe vootzeker in het algemeen, doch ten aanzien van bijzonderheden op eene wijze, die het oorspronkelijke van salzmanns vernuft aan den dag legt.

(§) Vreemd luidt het, dat wij nergens spoor vinden, waarom juist die schepelingen aan wal waren? dan toch dit raadselachtige had met één woord opgelost kunnen worden. Maar vreemder, en zelfs eenigzins onwaarschijnlijk, vinden wij het, dat een kind van 8 jaren, op een onbewoond eiland, zich eenen geruimen tijd van leefkost heeft weten te voorzien; te meer, daar zulks in den beginne voor ligthoofd zelven zoo zeer moeijelijk viel. Des Schrijvers aanduiding, dat hij hem ontdekte, bezig met eenen eetbaren wortel uit te trekken, lost maar ten deele de zwarigheid op.

(*) Alles even zeer toepasselijk op de schoone Komeet, die voorleden winter verscheen, nadat deze Volksnatuurkunde reeds het licht zag.

(*) Men zie Gedichten van Vrouwe a.c. meerman, geboren mollerus, in het jaar 1810 bij de Gebroeders van Cleef uitgekomen.

(*) Bij het afgeven van dit verslag vernemen wij met aandoening het overlijden des beroemden mans, te Dresden, den 6 Sept. 11.

(*) Zie de Verhandelingen van teylers Godgeleerd Genootschap, IXde Deel, bl. 245 enz. Wij hebben dezelve te dezer gelegenheid, alsmede die van eenen Ongenoemden en van den Eerw. h. van voorst, herlezen, en mogen zulks den bezitteren aanraden.

(*) Men vergelijke bij deze oordeelvelling 't geen wegens dit werk gezegd is in ons Tijdschrift, No. V. bl. 219, en No. VI. bl. 255.

(*) In het Mengelwerk van ons Tijdschrift hebben wij het een en ander uit dit nu vertaalde werk van chateaubriand overgenomen, bijzonder wat Athene betreft. Men zie, wat dit stuk aanbelangt, hier boven, bl. 102.

(*) Voorgelezen in het Departement Natuurkunde der Maatschappij van Verdiensten, felix meritis, den 26 Nov. 1811.

(*) Hist. Nat. II.

(*) Cap. 47.

(**) Hist. Nat. II. 37.

(†) Quaest. Nat. I. Cap. 1.

(††) Hist. Nat. II. 37.

(§) Quaest. Nat. I. Cap. 1.

(*) Seneca, Quaest. Nat. II. 31, 52. Plin. Hist. Nat. II. 51.

(†) Hist. Nat. II. 66.

(§) De Aug. Cap. 90 en de Tib Cap. 66.

(*) Traité de Metéorologie, pag. 71.

(†) Virg. Aen. VI. 585.

(*) Hist. Nat. II. 54.

(†) Quaest. Nat. II. 49.

(§) Sen. Quaest. Nat. II. 49.

(*) Hist. Nat. II. 53.

(†) In eene oudheidkundige Verhandeling over dit onderwerp, te vinden in de Nieuwe Verhandelingen der Beijersche Akademie van Wetenschappen, D. IV. bl. 113.

(*) Fast. III. vs. 285-350.

(†) Lib. I. Cap. 20.

(*) Lib. I. Cap. 32.

(*) Lib. III. Cap. 36.

(*) Plut. in Aemilio. Zie ook stuart, Rom. Geschied. D.X. bl. 261.

(*) Men vindt hierover eene zeer belangrijke briefwisseling tusschen michaëlis en lichtenberg, in het Journal de Physique, Tom. XXIV. pag. 321-323. Tom. XXV. pag. 297-303 et Tom. XXVI. pag. 101-107.

(*) De groote rijkdommen te Athene, zoo als die van herodes atticus, hadden eerst onder het Romeinsche Rijk plaats. Aant. van den Autheur.

(*) De Romeinen, even als de Turken, bragten dikmaals de overwonnenen in slavernij. Maar, indien ik moet zeggen zoo als ik denk, geloof ik, dat dit stelsel van slavernij eene der oorzaken dier meerderheid is, welke de groote mannen van Athene en Rome boven de groote mannen van den hedendaagschen tijd bezitten. Zeker is het, dat men alle de voordeelen van zijnen geest niet kan genieten, dan wanneer men van de ligchamelijke zorgen des levens ontslagen is; en van die zorgen is men niet geheel ontslagen, dan in de landen, alwaar de kunsten, de handwerken en de huisselijke bezigheden, aan slaven zijn overgelaten. De dienst van den bezoldigden mensch, die u verlaat wanneer hij goedvindt, en wiens onachtzaamheden en gebreken gij verpligt zijt te verdragen, kan niet vergeleken worden met den dienst van eenen mensch, wiens leven en dood in uwe handen zijn. Zeker is het verder, dat de hebbelijkheid van volstrekt gezag aan den geest eene verhevenheid, en aan de zeden eene edelheid geeft, welke men in de burgerlijke gelijkheid onzer steden nimmer aanneemt. Maar laat ons die meerderheid de Ouden geen leed doen, omdat dezelve ten koste der vrijheid van het menschdom moest geocht worden en laten wij het Christendom zegenen, dat de ketens der sla er nije heeft verbrijzeld. Aant. van den Autheur.

(*) Andere Reizigers schrijven dien smaak toe aan het pik, waarmede de wijn gemengd wordt. Dit kan gedeeltelijk waar zijn; maar men doet er ook pijnappel in.

(*) De Geschiedenis is het hier niet eens met zichzelve. Volgens eene andere lezing waren het de Dwingelanden, die de Redenaars noodzaakten, met den rug naar den Pireus te staan.

(*) Thucydides, Lib.
1.

(*) In deze Encyclopädie zijn deze bijzonderheden overgenomen uit eene Reise durch Deutschland, die Schweiz, und das nordliche Italien, von j.h.a. torlitz, im Jahre 1803. aus den Dänischen, in den Jare 1805 te Koppenhagen uit gekomen, onder den titel: j.h.a. torlitz's Schweizer-Reize, aaret 1803 udarbeitet efter hans Dagbog.

(*) Dit contrasteert aanmerkelijk met hetgene reeds omtrent pestalozzi zelf gezegd is en nog verder zal voorkomen, en stemt ook gansch niet overeen met hetgene door anderen hieromtrent is waargenomen. Het denkbeeld van zindelijkheid is intusschen zeker betrekkelijk, en zal denhelijk door een' Deenschen Pedagoog anders worden beoordeeld dan door een' Zwitser of Hollander.

(*) Men zier hieruit, in hoe verre naburen en landgenooten van pestalozzi ten achtere waren in beschaving en verlichting. In hun midden zou men hem niet eens geduld hebben. Het licht, dat pestalozzi voor hen ontstak, was eene ware weldaad; en mogelijk was zijn licht reeds te sterk voor zulken, die aan duisternis gewoon waren: maar daaruit volgt geenszins, dat zijne inrigting voor zulken, die eerder en meerder licht ontvangen hebben, de voorkeur verdienen zou boven alle andere, tot de wetenschappelijke, maatschappelijke en christelijke vorming hunner kinderen, waarin toch het geheel eener volledige en goede opvoeding bestaat.

(*) Van waar deze toevloed, juist in 1803? - Om dat de algemeene vrede, in 1802 gesloten, eindelijk, na eene stremming van 10 jaren, aan de aanzienlijke Engelschen en Russen de onbelemmerde gelegenheid verschafte, om den zoogenaamden grooten tour te doen. Er trokken dus ook gansche zwermen, in den zomer of den herfst van dat jaar, uit beide die Rijken, om te voldoen aan deze behoefte, voor lieden du bon ton zoo gébiedend, als de Bedevaart naar Mekka voor den goeden Muzelman. Parijs had lang genot van deze reizigers. Hoe veel was daar ook thans niet te zien en bijeengebragt, waarvan hunne voorgangers niets hadden kunnen verhalen? - Tegen 1803 naderde men eerst naar het Zuiden, om, in den loop van dat jaar, over Zwitserland en de Rijnstreken, de terugreis aan te nemen. Menigeen heeft, nog lang naderhand, te Verdun en elders, bejammerd, het in dezen tour volop genieten en lang verblijven aan vele plaatsen!

Wat wonder dan nu, dat deze Karavaan, na hare devotie aan de Fontein van Vaucluse en op het Kasteel van Ferney te hebben volbragt, naar pestalozzi zich wendde, die te regt in Zwitserland (en van daar ook reeds elders) als een groot, en vooral als een zonderling man, bekend was geworden? Dat deze bezoekers vervolgens ook niet in gebreke zijn gebleven zijnen lof allerwegen uit te bazuinen, is vrij natuurlijk; dit behoort dan ook tot den goeden toon. Van den glans des grooten en zonderlingen mans schijnt ook altoos min of meer af te stralen op den genen, die tot zijne kennis is toegelaten geworden; vooral op hen, die met hem gegeten en gedronken hebben.

(*) Men weet, hoe het Coliseum te Rome verwoest is; men kent het woordenspel, Barbarini en Barbari, enz. (chateaubr.)

(*) De uitvinding van schietgeweer is nog heden verderfelijk voor de kunsten. Hadden de Barbaren het buskruid gekend, geen Grieksch of Romeinsch gebouw zoude er op den aardbodem in wezen zijn gebleven, zelfs de Piramiden zouden zij hebben doen springen, al ware het slechts geweest om er schatten te zoeken. Eén oorlogsjaar onder ons vernielt meer gedenkstukken, dan eene eeuw vechtens bij de ouden. Alles, derhalve, schijnt zich bij de hedendaagschen tegen de volmaking der kunst te verzetten: hunne landen, hunne zeden, hunne gewoonten, hunne kleederdragt, en zelfs tot hunne ontdekkingen toe. (chateaubr.)

(†) Hunne batterijen, beslaande uit zes stukken geschut en vier mortieren, hadden
zij op den Pnyx geplant. Onbegrijpelijk is het, dat zij, op zoo kleinen afstand, alle de gedenkstukken van het kasteel niet hebben platgeschoten. (chateaubr.)

(*) Dezelve werden in een graf ontdekt; ik geloof dat het de begraafplaats van een kind was. Onder andere merkwaardigheden vond men er een onbekend speeltuig, waarvan het voornaamste stuk, voor zoo veel ik mij herinner, bestond in een gepolijsten stalen bal of globe. Ik weet niet, of dit spel te Athene in gebruik was. De oorlog tusschen Frankrijk en Engeland verhinderde den Heer fauvel zich te mijnen behoeve bij den Lord elgin's zaakverrigter te vervoegen; zoodat ik dit aloude speelgoed niet gezien heb, hetwelk een Atheensch kind nog in zijn graf werd medegegeven. (chateaubr.)

(*) Getrokken uit een Werk, getiteld: Peric'ès, de l'influence des Beaux-arts sur la félicité publique, van een der uitmuntendste vernuften, thans Hoofd van het Rijnverbond, c. d'alberg, te Parijs in 1807 uitgegeven.

(*) Men acht het noodig, hier te herhalen, dat dit stukje uit het Engelsch is vertaald.

(*) Matth. H. vs. 18.

(*) Het kind en diens ondervragers hadden vergeten, in deze laatste berekening het onderscheid der Schrikkeljaren in aanmerking te nemen, en onderstelden, dat de laatste elf maanden dertig dagen hadden. Dit verzuim doet mij gedenken aan eene Anekdote van den zelfden aard. Bij den Heer d'alembert werd een jonge herder gebragt, insgelijks vermaard om zijne verbazende vlugheid in het rekenen. - ‘Hoor eens, jongetje,’ zeide d'alembert: ‘zoo oud ben ik: hoe vele minuten heb ik dan geleefd?’ - Het kind begaf zich in een hoek van de kamer, bedekte zijn aangezigt met zijne handen, en kwam een oogenblik daarna aan d'alembert zijn antwoord brengen, die de uitrekening, waaraan hij met de pen in de hand bezig was, nog niet voleindigd had; dezelve volbragt hebbende, werden de uitkomsten niet eenstemmig bevonden. - ‘Gij hebt een misslag begaan, vriendje,’ zeide d'alembert. - Het kind gaat wederom naar zijnen hoek, herhaalt zijne berekening en keert terug, verzekerende dat hij niet misgerekend had. D'alembert herziet insgelijks zijne uitrekening. - ‘Maar, Mijnheer!’ zeide hem ijlings het kind, ‘hebt gij wel om de Schrikkeljaren gedacht?’ - D'alembert had dezelve vergeten, en de jonge herder had gelijk.

(*) De ongelukkige anna boulein, aangebeden van den woesten hendrik den VIII, Koning van Engeland, die zijne gemalin catharina van arragon, zijnen godsdienst en bijkans zijne kroon aan haar opofferde, en die vervolgens haar zelve opofferde aan johanna seymour, en haar deed onthoofden. Ter verontschuldiginge van deze onbegrijpelijke barbaarschheid, beschuldigde hij haar van ontrouwe. Hume en de beste historieschrijvers hebben bewezen, dat dit lastertaal was. Maar, op het schavot eene echtgenoote te doen omkomen, welke men onlangs heeft aangebeden, moeder eener teederbeminde dochter.... is eene overmaat van wreedheid, van welke hendrik de VIII het voorbeeld heeft gegeven, en waarvan men zoude gruwen, genomen dat zij schuldig geweest ware.

(*) Semper eadem Scena agitur, sed aliter.

(*) Voeten staat hier en vervolgens niet in den tekst, maar zullen zekerlijk door de Schrijfster bedoeld zijn.

vert.

(†) Een schip van-vierhonderd last op een binnenlandsch kanaal? Dat is wat sterk! Sit fides penes auctriccm.

vert.

(*) Hier ligt rousseau! steeds met zichzelv' in wederspraak:

Hij minde 't menschdom, ja, maar slechts om het te ontvlugten;

Verspeelde 't vaderland, dat hij te hoeden zocht;

Was nederig vol trots, armoedig vol vertooning,

En wist te sterven, maar - te leven wist hij niet.

(*) Carino, een Italiaansch woord, beteekent zoo veel als Lievekleine.

(*) Uit de voorbeelden van volksopstanden, oproeren, partijschappen, en alle gevallen, waarin de menigte deel neemt, kunnen wij leeren, welk een sterken invloed de menigte, of het aantal, hebbe, in het verwekken en gaande houden eener volksbeweging: men zal bevinden, dat de grootste ongeregeldheden alzoo ontstaan zijn uit de beuzelachtigste oorzaken. Hij moet meer dan een mensch wezen, die in eene algemeene werking der geestdrift onaangedaan blijft. Wat wonder, derhalve, dat zedelijke gevoelens zulk eenen invloed op 's menschen leven bekomen hebben; schoon ontstaande uit beginselen, die ons, op het eerste gezigt, klein en gering voorkomen. Hume's Enquiry concerning the Principles of Morals, Sect. IX. p. 326.

(*) Zoo zijn zelfs de verwijderde, minder beschaafde volken, ook in het physieke, niet meer gelijk aan de ouden. - Hoe veel heeft, bij den Oosterling, heulsap, tabak, koffij, zedebederf, velerlei nieuw ingevoerde ziektestof; hoe veel, bij den Amerikaanschen wilde, brandewijn, tabak, de Europesche invloed, veranderd! Dit zelfde geldt ook van onze lagere standen.

(*) Het behoeft geen verder betoog, dan alleen de herhaling der woorden, welke een oud opperhoofd der Noordamerikaansche wilden tot de Engelsche afgezanten sprak:

‘Wij bidden u om ploegen en andere werktuigen, en om eenen smit, die dezelve verhelpen kan. Maar vader, alles, wat wij voornemen, zal nutteloos zijn, wanneer niet de thans vereenigde raad der 16 vuren (der 16 vereenigde staten) de wet geve, dat niemand brandewijn of andere geestrijke dranken aan zijnen rooden broeder verkoopen moge. Vader! de invoering van dit vergif is in onze velden verboden geworden, maar niet in onze steden, waar velen onzer jagers voor dit vergif niet alleen hunne pelzen, maar zelfs hun schietgeweer en dekkleeden verkoopen, en naakr tot de hunnen terugkeeren. Het ontbreekt, vader, uwe kinderen niet aan vlijt; alleen de invoering van dit verderfelijk vergif maakt dat zij arm en ellendig zijn. Uwe kinderen bezitten nog niet de heerschappij over zichzelven, welke gij bezit. Toen onze witte broeders voor het eerst in ons land kwamen, waren onze voorvaders talrijk en gelukkig; sedert onzen omgang met het witte volk, en sedert de invoering van dat vergif, zijn wij minder talrijk en minder gelukkig geworden.’

(*) Hedend. Vaderl. Bibliotheek voor 1811. No. XIII. bl. 587.

(*) Dit voortreffelijk werk is hier te lande meer bekend geworden door eene Fransche vertaling, getiteld: Traité Philosophique des Loix Naturelles, où l'on recherche et l'on établit par la nature des choses la forme de ces Loix, leurs principaux chefs, leur ordre et leur obligation: on y refute aussi les Elemens de la Morale et de la Politique de thomas hobbes. Par le Docteur richard cumberland, depuis Evêque de Peterborough. Traduit du Latin par Monsieur barbeyrac, Docteur en Droit et Professeur de la même Faculté dans l'Université de Groningue. Avec des Notes du Traducteur, qui y a joint celles de la Traduction Angloise. A Amsterdam, chez pierre mortier, 1744. Een werk, 't geen wij, student zijnde, op raad van onze Hoogleeraars, met ijver gelezen, en toen en naderhand met vrucht gebruikt hebben. Vert.

(*) De Hoogleeraar barbeyrac heeft het Leven van dezen hoogst achtenswaardigen Bisschop, in 't Engelsch geschreven door den Heer payne, die Kapellaan van Bisschop cumberland was geweest, vertaald, en voor zijne Fransche uitgave geplaatst; terwijl de Voorrede des Groningschen Hoogleeraars de lotgevallen des door hem vertaalden werks vermeldt. Vert.

(*) Op Mr. cumberland's Sermons - Evidences of the Christian Religion - en Translations of the Psalms, doelt de Redevoerder.

(*) De Ciociare zijn boerinnen uit Agnani, Ferentino, Val Montone, en uit het geheele veld, hetwelk aan Monte Circeo grenst. Zij worden aldus genoemd naar het schoeisel, Ciocie genaamd, hetwelk zij in de plaats van schoenen dragen. Het zijn strooken varkensleer, met gespen vastgemaakt.

(*) Eene soort van kaas, van buffelsmelk gemaakt. Het gemeene volk te Rome gebruikt dezelve in de plaats van boter, om er de meeste spijzen mede te bereiden.

(*) Zoo sterk is de drlft voor de Karnavalsvermaken, dat de behoestigste lieden wekelijks een stuivertje in een spaarpot wegleggen, om zich op de Maskerata te kunnen verlustigen. Vergeefs zoude men de bedienden op de kantoren willen houden, de kooplieden in hunne winkels; zelfs heb ik lakkeijen hunnen dienst zien verlaten, en eenen plaatsvervanger, die op vermaken minder gesteld was, betalen, om, gedurende het Karnaval, hunne plaats te bekleeden.

(*) Der Redactie is verzocht geworden, deze Tooneelkritiek, welke telkens betrekking zal hebben op de in de vorige maand opgevoerde stukken, maandelijks in haar Tijdschrift te plaatsen.

(*) Zie l'Esprit des Loix. Lord kaims is zeer gelukkig geslaagd in het aanvoeren van daadzaken, om de leer van montesquieu, ten opzigte van den invloed der luchtstreke, tegen te gaan; dan zijne Lordschap is niet even gelukkig in de theorie, welke hij aanneemt, om rede te geven van het nationaal karakter. Zie Sketches of Men, B.I.S. 1.

(*) Dit was het begrip van den vernuftigen, doch grilligen rousseau. Zie zijnen Emile.

(†) Genoeg is het, hier te noemen Mr. pope, Lord shaftesbury en den Heer scarron.

(*) Men denke hier aan de proeven in eene heetgemaakte kamer. Phil. Trans.

(*) Zie Prelim. Dissert. prefixed to king's Origin of Evil.

(*) Herodot. Lib. II. c. 126.

(*) Wij leeren uit cicero's Orat. pro Murena, hoe zij, die naar hooge posten stonden, doorgaans gelukkig slaagden, naar gelange van de uitstekendheid der schouwspelen, door hen gegeven.

(*) De Heer gregory gaf deze Proeve ten jare 1785 in 't licht.

(*) Zie starck's Archiv für die Geburtshülfe, Frauenzimmer und neugebohrner Kinderkrankheiten, drittes Band, zweites Stuck, pag. 242.

(*) J.c. starck, in zijn straks gemeld Archiv.

(*) Duval had, onder zijne boeken, het werk van menestrier, over de beginselen der wapenkunde.

(†) De Heer forster was een Engelschman van groote verdiensten, die zich te dezen tijde te Luneville onthield.

(*) Duval had in een zijner aardrijkskundige boeken over de heerlijke inrigting dier Universiteit gelezen, 't geen hem het ontwerp deed vormen em erwaarts te gaan.

(*) Lib. II. cont. Jov. ‘Hierophantes quoque Atheniensium usque hodie cicutae sorbitione castrari, et, postquam in Pontificatum fuerint evecti, viros esse desinere.’

(*) Zie Berigt van de Commissie te Parijs, gelast met het onderzoek der Schriften, ingekomen over den Croup, te vinden in het Mengelwerk van dit Tijdschrift, hier boven, bl. 395.

(*) Zie hier boven, bl. 398.

(*) De Abbé marcy was toen opzigter van 's Keizers physische werktuigen, naderhand Kanselier der Universiteit van Leuven. Hij was een groot vriend van duval. Zij deden met elkander eene reis naar Styrië, Carinthië en Tirol. In het jaar 1755 liet de Abbé marcy eene medaille slaan ter eere van onzen wijsgeer, aan de eene zijde met diens beeldtenis, ontleend uit eene schets, ter sluik genomen; aan de andere zijde wordt verbeeld, hoe hij gevonden werd in het bosch van St. Anna.

(*) Deze dame was anastasia socoloff, die, in den jare 1762, van Parijs te Weenen kwam, om naar Petersburg terug te keeren.

(*) Met dien naam benoemde hij Mejuffrouw anastasia socoloff bij uitstekendheid; hij gaf denzelven ook bij wijlen aan andere, die in zijne genegenheid buitengemeen deelden.

(*) De Heer struik heeft zich ditmaal doen uitzonderen, door zijne partij fiks en krachtig te zingen.

(*) De goede Heer hanseau hield een gesprek, maar stond niet op den leerstoel; zijne kleine vergadering bestond grootdeels uit ongeletterden, en uit jonge lieden en kinderen. Niet voegzaam was het, derhalve, zich eene verhandeling te veroorloven over den vrijen wil. Maar, wanneer men zijn stelsel aandachtig onderzoekt, zal men er ligtelijk in opmerken, dat hij de vrijheid van 's menschen daden in geenen deele wederspreekt, maar veeleer het tegendeel. De groote gebeurtenissen van het heelal worden bepaald door eenen Hoogsten Wil, welken de Ouden aanduidden met het woord Noodlot. Te midden dier achtereenvolgende omkeeringen, heeft de Natuur, als eene goede moeder, om zoo te spreken, elk individu, toen aanwezig, eene plaats doen beslaan, op welke hij schootvrij is, niet voor al wat het gemeen onheil noemt, hoedanig zijn zoude de dood, de ouderdom enz., iets, hetwelk onmogelijk is; maar voor hetgene zijzelve daarvoor erkent, niet inklevend is in de hoedanigheid van mensch, en inzonderheid van den mensch, in zoodanige omstandigheid geboren. Hij behoudt daarom niet te minder zijnen vrijen wil, en hij kan te zijnen koste zijnen post verlaten. Maar laat hij dan niet meer aan den Hemel, noch aan de Natuur, noch aan het Noodlot de schuld wijten van hetgene hem treurigs wedervaart; op zichzelven moet hij dat alles verhalen.

