
   
        
           
               Valvaise en Adelaide, of De zegepraal der vriendschap over liefde
               Samuel Iperusz Wiselius
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Valvaise en Adelaide, of De zegepraal der vriendschap over liefde van Samuel Iperusz Wiselius uit 1812.
               
               
                   
                       p. 24, 72: in het origineel is een gedeelte van de tekst slecht leesbaar. De redactie heeft de tekst tussen vierkante haken aangevuld.
                       p. 107: het foutieve paginanummer 117 is gewijzigd in 107.
                   
               
           
           
           
               wise001valv01_01
               DBNL-TEI 1
               
                   2018 dbnl
               
           
           
               
           
           
               
                   
                   exemplaar Koninklijke Bibliotheek Den Haag, signatuur: 7081 G 17
               
               Samuel Iperusz Wiselius, Valvaise en Adelaide, of De zegepraal der vriendschap over liefde. J. Altheer, Utrecht 1812
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Valvaise en Adelaide, of De zegepraal der vriendschap over liefde
               Samuel Iperusz Wiselius
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Valvaise en Adelaide, of De zegepraal der vriendschap over liefde
               Samuel Iperusz Wiselius
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2018-08-13
               
                   TA
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Samuel Iperusz Wiselius, Valvaise en Adelaide, of De zegepraal der vriendschap over liefde. J. Altheer, Utrecht 1812
 
Zie: https://www.dbnl.org/tekst/wise001valv01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 










{==π1==} {>>pagina-aanduiding<<}

VALVAISE en ADELAIDE,
OF
DE ZEGEPRAAL
der vriendschap over de liefde,
TONEELSPEL.

{==π2==} {>>pagina-aanduiding<<}

Vû à la Direction Générale de la Police en Hollande, conformément aux dispositions du decrét Impérial du 8 Juin 1806. - Permis d'afficher et de représenter.
Amsterdam, 31 Decembre 1812.
Le Directeur Général de la Police en Hollande.
Devilliers-Duterrage.

{==I==} {>>pagina-aanduiding<<}

VALVAISE en ADELAIDE,
OF
DE ZEGEPRAAL
DER VRIENDSCHAP OVER DE LIEFDE,
TONEELSPEL
IN VIJF BEDRIJVEN,
DOOR
Mr. SAMUEL IPERUSZOON WISELIUS.

{== afbeelding 
	
==} {>>afbeelding<<}
    

Voor rekening van den Schrijver.
AMSTERDAM
bij J.S. Van Esveldt Holtrop,
1812.
Te Utrecht, ter Drukkerije van J. Altheer, 1812.

{==II==} {>>pagina-aanduiding<<}








{==III==} {>>pagina-aanduiding<<}

aan


den heer


DIRK KAMPHUYZEN,


en


ZYNE ECHTGENOTE,


vrouwe


ANNA MARIA, geboren SNOEK,

{==IV==} {>>pagina-aanduiding<<}
WORDT


DIT TONEELSPEL


UIT WAARE HOOGACHTING


opgedragen


DOOR


beider dienstvaardigen


vriend,


DEN SCHRYVER.


{==V==} {>>pagina-aanduiding<<}

Voorreden.

‘Een fraai tafereel’, zegt Mercier’, ‘blijft niet altijd zonder vrucht. Het is in zich zelf wel stom, doch het spreekt, als het oog zich op de treffende kleuren vestigt. Men moet het gezicht er van afwenden, wil men er niet door gedrongen worden tot enig onderhoud met zijn eigen geweten’

Dit, dunkt mij, is het oogpunt, waaruit men het zogenaamd Drama beschouwen moet, en het is ook op dezen grond, dat ik die zoort van Toneelstukken, als zij in zich zelven goed en

{==VI==} {>>pagina-aanduiding<<}
onberispelijk zijn, voor nuttig houde, ofschoon ik anders gaarne erkennen wil, dat het Schouwtoneel, naar zijnen oorspronglijken aard, geene andere stukken, dan de Tragoedie, inzonderheid de Helden - of Hoge Tragoedie, en de Hoge Comoedie behoorde toetelaten.

Wanneer het immers waar is, dat deugd en goede zeden de rijkste, zo niet de éénige bronnen zijn van volksgeluk, en dat de toverkracht der verwondering, die edele handelingen, en de af keer, dien snode bedrijven inboezemen, hoezeer de lessen der zedenkunde al geen dwingend vermogen hebben, ons echter op het sterkst nopen moeten, om de eerstgemelden naartevolgen en de anderen te schuwen, dan ook is het de pligt van een ieder, die zich daartoe enigermate bekwaam oordeelt, er zich op toe te leggen, om, onder lieden van allerlei rang, goede grondbeginzelen en zedenlijkheid aan te prijzen en te bevorderen, ten einde alzo nieuwe kracht te geven aan den grondslag der maatschappij,

{==VII==} {>>pagina-aanduiding<<}
tot welke hij behoort, en het zijne bijtedragen ter handhaving van de algemene orde, die de schatkamer is der grootste nationale en bijzondere voordelen.

Het zoude nu wel niet ongepast mogen geoordeeld worden, de geschiktheid van het Drama, ter bereiking van een zodanig doel en om het Schouwtoneel tot eene Leerschool der deugd te vormen, hier opzetlijk te betogen; doch, daar dit vóór mij, door den Eerwaarden van Engelen, in zijne uitmuntende Verhandeling, geplaatst voor het Eerste Deel des Spektatorialen Schouwburgs, op eene onverbeterbare wijze verrigt is, behoef ik deze taak niet op mij te nemen, en ik mag elk, wien mijne gevoelens, over het Schouwtoneel in het algemeen, bekend zijn, en wien het gevolglijk verwonderen mogt, een Drama van mijne hand in het licht te zien verschijnen, ter mijner verandwoording deswegens, gerustlijk daarheen verwijzen.

{==VIII==} {>>pagina-aanduiding<<}

Onder tusschen wil ik, met het Drama voor testaan, mij geenszins gehouden hebben voor den verdediger van dien onafzienbaren hoop van zo genaamde Toneelspellen, die, voor al in de laatste jaren, door Duitschland zijn opgeleverd en, behalve dat zij de hoofdvereischten van een geregeld toneelstuk missen, grotendeels strekken ter vervalsching, zo niet ten bederve van den goeden smaak, ja meer geschikt zijn, om het zedenlijke gevoel te verzwakken, dan om de liefde tot de deugd aanteprijzen en te versterken. Deze zoort van voordbrengzelen eener verwarde, overspannen, of bedorven verbeeldingskracht behoorde integendeel, mijns erachtens, nimmer ten tonele gevoerd te worden, en het lokken eener grote menigte volks na den Schouwburg moest zekerlijk, bij de keuze der te vertonen stukken, nooit in aanmerking komen, wil men ten minsten het Schouwtoneel niet geheel van aard doen veranderen en het, van nuttig en stichtelijk, gelijk het in de daad zijn kan en zijn moet, nadelig en verderflijk doen worden.

{==IX==} {>>pagina-aanduiding<<}

Dat, in het vervaardigen van het Toneelstuk, welk ik bij dezen mijnen Landgenoten aanbied, en waartoe mij aanleiding werd gegeven door het Eerste Nummer der Vaderlandsche Bibliotheek van Wetenschap, Kunst en Smaak voor dit lopende jaar, ik in geen der bovenvermelde feilen vervallen ben, hiervan houd ik mij verzekerd. Heb ik hier of daar tegen den letter der gestrenge toneelmatige wetten gezondigd, ik moest wel iets toegeven aan den algemeen heerschenden smaak, die van langzamerhand weder op het oude en goede spoor moet worden teruggebragt, zich niet in eens daarop dringen laat; doch ik zal echter niet kunnen geoordeeld worden, deshalve die wetten, met de meeste hedendaagsche Hoogduitsche Toneelschrijvers, geheel en al veronachtzaamd en met voeten getreden te hebben.
Voor het overige is de grondslag van deze mijne lettervrucht geheel overeenkomstig gebleven aan de waarheid der geschiedenis; in

{==X==} {>>pagina-aanduiding<<}
de bijzondere omstandigheden zelfs heb ik mij, zo veel mogelijk, daarbij gehouden. Het karakter van Gustavus Adolphus is door mij voorgesteld in diervoege, als het ons door schrijvers van zijnen en van lateren tijd wordt geschilderd. Ook in de karakters van Valvaise, Adelaïde, Alleran, Duplaise en Christiërn heb ik de waarheid der voorgestelde gebeurdnis getrouwlijk in acht genomen; alleenlijk heb ik de twee laatstgemelden in ambten geplaatst, die zij nooit bekleedden, omdat dit mij onvermijdbaar scheen, zoude ik hen in het, hier nodige, verband en in eene naauwe betrekking tot den Vorst brengen.

Mag, eindelijk, dit mijn Toneelstuk bij elk, die het leest of ziet vertonen, die zelfde aandoeningen te weeg brengen, die het voorval, dat deszelfs onderwerp uitmaakt, in mij verwekt heeft, dan zal ik het strelend gevoel ontwaar worden van mede iets te hebben bijgebragt ter voordplanting en bevesting der ge-
{==XI==} {>>pagina-aanduiding<<}
wijde en waarachtige leer: dat, om waarlijk goed en gelukkig te worden en om het doel van ons aanwezen meer en meer te naderen, wij ons zelven moeten beheerschen en geene opofferingen ter liefde van de deugd ooit te zwaar achten.

Amsterdam den 19 April 1811.




{==XII==} {>>pagina-aanduiding<<}

Vertoners.


Gustavus Adolphus, Koning van Zweden.

Valvaise, zijn Vertrouwling en Boezemvriend.

Duplaise, Minister Secretaris van Staat.

Christiërn, Minister van de Financiën.

Mevrouw van Gerenholm, Weduwe van den Grave van Gerenholm, weleer Generaal in dienst van Sigismundus, Koning van Polen.

Alleran, haar Zoon, Luitenant bij de Lijfwacht des Konings.

Adelaïde, hare Dochter.

Erik, gewezen Kamerdienaar van den Grave van Gerenholm, en nog in dienst bij deszelfs Weduwe.

Karel, Knecht bij Mevrouw van Gerenholm.

Nordman, Luitenant in gewonen dienst.


Kamerheren, Krijgsbevelhebbers, Edellieden, Kamerdienaars, Soldaten.


Het Toneelverbeeldt, in het Eerste Bedrijf, eene kamer in het huis van Mevrouw van Gerenholm; in het Twede, het kabinet des Konings. In het eerste gedeelte des Derden Bedrijfs is het Toneel, als in het Eerste, en in het andere gedeelte, als in het Twede Bedrijf. Het Vierde Bedrijf speelt in eene kamer van de Kancellarij. In het Vijfde Bedrijf, stelt het Toneel de troonzaal voor, die met kronen en arm-kandelaars verlicht is.



Het Stuk speelt te Stokholm van des ochtends ten agt, tot des avonds ten zeven uren.



{==13==} {>>pagina-aanduiding<<}

Valvaise en Adelaide, of de zegepraal


der vriendschap over de liefde, toneelspel.

Eerste bedrijf.

Het toneel verbeeldt eene kamer in het huis van Mevrouw van Gerenholm.

Eerste toneel.

Erik zit in een' leuningstoel; hij heeft enige nieuwspapieren in de hand, zet zijne bril op en leest met tekenen van goedkeuring. Vervolgends karel met een ontbijt.


erik. 
Braaf! braaf! waarlijk de vader zijns volks! - en dat nog zo jong. - Lang moge Zweden hem behouden! - Hoe was het mogelijk, dat mijn goede Heer de Polen tegen zijn vaderland kon dienen? Maar

{==14==} {>>pagina-aanduiding<<}
hij gevoelde dit niet en meende waarlijk, in de zaak van den zoon zijns overleden Konings, de wezenlijke belangen der Zweden voortestaan.
(karel zet het ontbijt op eene tafel aan de linkerzijde des toneels.) 
Niet zo, niet zo, Karel! Het is jammer, dat gij geen beter geheugen hebt. (Hij legt de nieuwspapieren op de tafel en verschikt het ontbijt.) Zederd dertig jaren zettede men het hier in dezer voege.




karel. 
Hoe weet gij dat?




erik. 
Dewijl ik het tien jaren in dit Huis altijd zelf dus gezet en twintig jaren het altijd dus gezien heb.




karel. 
Tien en twintig jaren het in dit huis altijd dus gezet en gezien? Gij zijt, zo wel als ik, nog nauwlijks zes maanden in dit huis.




erik. 
In den letterlijken zin hebt gij gelijk; doch als men op deze wijze van een Huis spreekt, dan bedoelt men het gezin, den Heer, de Mevrouw, bij welken men dient, en het is nu meer dan dertig jaren, dat ik hier in dienst ben geweest, eerst tien jaren als knecht, zo als gij, en vervolgends twintig in de hoedanigheid van kamerdienaar.




karel. 
Dertig jaren? Gij waart dierhalve reeds vóór mijne geboorte in dienst van dit Huis.



{==15==} {>>pagina-aanduiding<<}



erik. 
En toen was ik reeds agt jaren soldaat geweest. - Ik heb al wat gezien en ondervonden, dat verzeker ik u.




karel. 
Maar zeg eens, Heer Erik! Is het waar, dat de oude Graaf uit Zweden is gebannen geweest?




erik. 
Waar is het; doch dat banvonnis heeft hem in zijne eer niet kunnen benadelen.




karel. 
Hoe was het dan daarmede gelegen?




erik. 
Gij hebt immers wel horen zeggen, dat de vader van onzen beminden Gustaaf den voormaligen Vorstenstam van den troon heeft gestoten?




karel. 
Ja wel. Dat was immers de Stam van Gustavus Vasa?




erik. 
Regt zo. De oude Graaf van Gerenholm stond de belangen van dien Stam voor, ep toen Karel, onze vorige Koning, het heir van Sigismundus versloeg, moest de Graaf met zijn' Vorst na Polen vlugten. Naa zijn' dood heeft de Gravin verlof gekregen, om in haar vaderland terugtekeren en op haar voorouderlijk landgoed haar verblijf te houden. Thands, nu de edele Gustaaf den troon bekleedt, zijn alle vonnissen en banschriften, tegen aanhangers van het voor-
{==16==} {>>pagina-aanduiding<<}
malig Koninglijk Huis geveld en uitgevaardigd, door hem opgeheven, en Mevrouw heeft vrijheid bekomen, om zich in Stokholm met der woon nedertezetten. - Haar zoon is zelfs, gelijk gij weet, Luitenant onder de lijfwacht des Konings.




karel. 
Zo, zo: nu begrijp ik het. - Maar daar komt Mevrouw met de Freule.


(Erik en Karel vertrekken.)


Twede toneel.

Mevrouw van gerenholm en adelaïde plaatsen zick aan de ontbijttafel. Mevrouw van gerenholm neemt de nieuwspapieren, schuift één derzelven adelaïde toe en leest de overigen onder het gebruiken van het ontbijt. adelaïde heeft hare ogen gevestigd op enige rozen, die met een groen lint zijn zaamgebonden.


Mevrouw van gerenholm. 
Het is schoon.




adelaïde, 
geheel afgetrokken. 
Ja wel schoon.




Mevrouw van gerenholm, 
Voortreffelijk.




adelaïde. 
Niets kan heerlijker zijn onder alle voordbreng-
{==17==} {>>pagina-aanduiding<<}
zelen. (zij neemt achtervolgends de rode en witte rozen en het groene lint tusschen de vingers.)
Liefde - deugd - door de hoop aaneengenoerd.




Mevrouw van gerenholm. 
Het is ver gezocht. - Maar ja, het is, zo gij wilt, er uit te halen. Liefde althands staat wel op den voorgrond.




adelaïde. 
Maar wat zou zij zijn zonder deugd?




Mevrouw van gerenholm. 
Het is waar: beiden stralen door in deze uitmuntende schikking.




adelaïde. 
Hoe regelmatig en toch zo vol van verscheidenheid!




Mevrouw van gerenholm. 
De regelmatigheid behoort tot het verstand, de verscheidenheid tot het vernuft: de eerste is noodzaaklijk wegens de orde; de andere, opdat een ieder, naar mate zijner wijze van zien, er overeenstemming met zijnen smaak in vinden moge.




adelaïde. 
Beiden vind ik inzonderheid in de schakering der kleuren.




Mevrouw van gerenholm. 
Der kleuren? Dit is niet juist uitgedrukt: der vormen, hadt gij behoren te zeggen.




adelaïde. 
De vorm behaagt mij eigenlijk alleen van dat zij

{==18==} {>>pagina-aanduiding<<}
zich begint te openen, tot dat zij ten naasten bij haren vollen wasdom bereikt heeft; de zagte ineensmelting der kleuren blijft bekoorlijk, tot dat zij verdort.




Mevrouw van gerenholm 
opziende. 
Wat praat gij van openen en verdorren? Ik geloof waarlijk, dat zij van hare rozen spreekt.




adelaïde 
(verschrikt.) 
Ja toch, Lieve Moeder! Waarvan anders?




Mevrouw van gerenholm. 
Hebt gij het papier, dat ik u heb toegeschoven, dan niet gelezen?




adelaïde. 
Ik had het waarlijk niet eens gezien.




Mevrouw van gerenholm. 
Ik meende, dat gij daarin gevonden hadt, het geen ik in dit papier las. Ik sprak van de wijze schikkingen, door den Koning omtrent de kunsten, fabrieken, trasieken en handwerken beraamd, en gij hebt al uwe aandacht op een paar rozen gevestigd. Ik geloof in de daad, dat uwe hersens voor geene andere indrukken vatbaar zijn, dan van bomen, planten, kruiden, bloemen, vlinders, vogeltjes en dergelijken, en voor de droefgeestige tonen uwer eigen stem, nu en dan met den klank uwer luit gepaard.




adelaïde. 
Zo word ik dan ook niets anders, dan regelmaat, orde, schoonheid en zamenstemming ontwaar, terwijl, als ik mijne ogen in de wereld, en vooral hier, in de grote wereld, sla, ik juist het tegendeel meen

{==19==} {>>pagina-aanduiding<<}
te bespeuren, - Neen! het stadsleven mag geen leven heten; het is eene onafgebroken duizeling, die naa het ontbijt eenen aanvang neemt en niet verdwijnt, voor men zich ter ruste begeeft. - Het is niet mogelijk, zich aan dat lastig gewoel te onttrekken.




Mevrouw van gerenholm. 
Gij zult daar wel aan gewennen. Het is noodzakelijk, dat gij u hier blijft vertonen. Hoe zoudt gij, op het Land u opgesloten houdende, toch ooit tot een' stand geraken, die u voegt? Uw geluk hangt er van af en dat is mijn doel.




adelaïde. 
Zo het mijn geluk is, Lieve Moeder! dat gij, met u in de hoofdstad neder te zetten, hoofdzakelijk ten doel hebt gehad, ô laat ons dan maar weêr spoedig van hier vertrekken. Hoe zoude ik, aan het gadeslaan van de wonderen der Natuur, aan hare beurtlingsche ontwikkeling, bloei, verkwijning, schijnbaren dood en herleving van der jeugd af gewoon, geene andere, dan opregte, welwillende, werkzame en vrolijke menschen hebbende leren kennen, vermaak kunnen scheppen in eene plaats, waar alles van de Natuur afwijkt, of regtdraads met haar strijdig is? Neen, Lieve Moeder! laat ons spoedig na ons Landgoed wederkeren! Daar leeft men, in de stad bestaat men slegts.




Mevrouw van gerenholm. 
Daarvan kan niets komen, Adelaïde! Reeds te lang hebben wij in afzondering geleefd. Er be-
{==20==} {>>pagina-aanduiding<<}
vinden zich geene Edelen aan het Hof van Gustaaf, wien uw broeder, wegens zijne afkomst, den voorrang niet zoude kunnen betwisten. - Gij zelve moogt op den schitterendsten echt aanspraak maken. (Adelaïde staat weemoedig de ogen ten hemel.) Het wordt tijd, dat gij tot een' gevestigden stand in de Maatschappij geraakt. De weg, om ons geslagt tot voormaligen luister te verheffen, is ons geopend; en ik, ik zoude, om aan uwe eigenzinnigheid, aan uwe romaneske denkbeelden gehoor te geven, zulk eene gelegenheid, immers gedeeltelijk, veronachtzamen.... Neen, dochter! dat kan, dat mag ik niet.




adelaïde. 
Ik schat uwe liefderijke zorg naar waarde, Beste Moeder! Doch bij die zelfde liefde bid ik u nogmaals, vergun mij voor het minst na het Land terug te keren! In die afzondering alleen kan ik gelukkig zijn. Laat mijn broeder waken voor de herstelling van den luister onzes geslagts. - Ik heb mij nu verscheiden maanden geheel naar uwen wensch gevoegd; ik heb schouwtonelen bezocht, grote gezelschappen bijgewoond, eindelijk zelfs mij op het bal, dat de Graaf van Oxenstiern gegeven heeft en waar ik, door het afvallen van mijn masker, in eene zo grote verlegenheid geraakte, laten geleiden; doch alles, wat ik gezien heb, wat ik nog dagelijks zie, mishaagt mij dermate, dat ik van ogenblik tot ogenblik sterker naar onze gelukkige eenzaamheid begin te verlangen.



{==21==} {>>pagina-aanduiding<<}



Mevrouw van Gerenholm 
Is er dan onder alle de Edellieden, die u hun hof maken, niet één, die uwe bijzondere opmerking tot zich kan trekken?




adelaïde. 
Niet één: en er zal ook zodanig een zich nimmer aan mijn oog vertonen: van die zijde is er voor mij geen geluk te wachten (Zij kuscht hare Moeder de hand, met eene inwendige aandoening, die zij tracht te verbergen, en vertrekt)




Derde toneel.

Mevrouw van Gerenholm. alleen
Zonderling! Dat alles is niet natuurlijk. Dat zij het landleven bemint, is mij bekend; doch dit verlangen, deze drift, om Stokholm te verlaten, heeft iets geheimzinnigs; daar achter ligt iets verborgen, dat ik nog niet weet te doorgronden. Zij is geheel veranderd: van blijgeestig, dat zij van der jeugd af aan was, is zij stil en peinzende geworden; zomtijds is zij zo afgetrokken, dat zij naauwlijk ziet of hoort, wat er rondom haar voorvalt; dikwijls staan hare ogen voltranen, die zij zorgvuldiglijk tracht te verbergen. Hare tekenpen blijft onaangeroerd liggen, of bezigt zij die, dan is het ter sluik, als of zij zich dier kunst schaamt. Aan de geliefde luit zelve wordt langer niet gedacht, dan om er nu en dan enige slepende treurtonen uit te tokkelen - En dit alles, zederd onze reis herwaards.... Zou ook de schrik van het ongeluk, dat wij kre-
{==22==} {>>pagina-aanduiding<<}
gen?... Maar neen! dat zou andere verschijnzelen te weeg brengen. Zekerlijk heeft zij enig verborgen verdriet... Welligt eene geheime liefde.... Maar zou ik daarvan nooit iets bemerkt hebben? Ik zelve kan die snaar niet roeren; want, heb ik het geraden, dan is de beminde of een, die van hare liefde onbewust is, of een, die in geboorte niet met haar gelijk staat en dien zij dierhalve weet, nimmer ten echtgenoot te kunnen verkrijgen..... Maar zie daar mijn' Zoon.


Vierde toneel.

Mevrouw van Gerenholm, Alleran.


Alleran. 
Ik wensch u een' goeden morgen, Moeder!




Mevrouw van Gerenholm. 
Goeden morgen, Zoon!.... Is alles wel?.... Gij ziet er mij zo strak, zo ingespannen uit. Er is toch ten Hove, of op de Wacht niets onaangenaams voorgevallen, hoop ik.




Alleran. 
Niets.,.. of ook wel iets.




Mevrouw van Gerenholm. 
Gij maakt mijne nieuwsgierigheid gaande --- Is dat geheimzinnige iets, of niets eene zaak, die gij uwe moeder moogt mededelen?



{==23==} {>>pagina-aanduiding<<}



Alleran. 
Zeer wel, dewijl, zo het een iets mogt zijn, dat iets u, zo wel als mij, van nabij betreffen zoude.




Mevrouw van Gerenholm. 
Gij zijt toch voor geene ongunst van den Koning beducht.




Alleran. 
In geenen dele, wat mij persoonlijk aangaat. Hoor, wat er is voorgevallen. Reeds zederd enige dagen heeft er onder de jonge lieden van het Hof een praatje gelopen, dat de Koning verliefd was; men meende dit aan verscheiden omstandigheden bespeurd te hebben. Ik, die mij zelden met iets anders bemoei, dan met het geen den dienst betreft, gaf daar weinig acht op, doch hield het bij mij zelven echter voor onmogelijk, dat een man, die zich slegts behoeft te vertonen, om zijne vijanden de vlugt te doen nemen; die over de beroemdste Bevelhebbers van alle, tegen hem oorlogende, Mogendheden zegepraalt; die, onder het oog des vijands, met het zwaard in de vuist, aan het hoofd van zijn heir, den Lechstroom zwemmend overtrekt en een' Tilli verslaat, weinig gevaar loopt, om, als een jonge lafbek, om eene vrouw of een meisje te zitten mijmeren.




Mevrouw van Gerenholm. 
Hier in vergist gij u, mijn Zoon! Het stoutste hart is vaak het eerst voor de liefde ontvlambaar.




Alleran. 
Nu, wat daarvan zij, ik dacht er dus over. In allen gevalle meende ik het tot mijn beroep niet te behoren,

{==24==} {>>pagina-aanduiding<<}
de harstgeheimen van den Koning te bespieden, of te raden. Ondertusschen werd er dezen nacht op de wacht weder over gesproken; men redentwistte op nieuw over de oorzaak van Gustaafs afgetrokkenheid; ik zat in een' hoek met een' der Officieren te sclaken, toen de Luitenant van Fersen binnen kwam en zich in het gesprek mengde op eene wijze, die mij alle aandacht op het spel deed verliezen.




Mevrouw van Gerenholm. 
Hoe zo?




alleran. 
‘Ik weet, wed ik, zeide hij, wie de schone is, waar op de Koning het oog heeft laten vallen - Ik heb, zonder dat hij het merkte, haar miniatuur in zijne hand gezien. Hij is dierhalve reeds met haar op een 'goeden weg!’ ‘Zeg ons dan,’ riepen alle[n] schier tegelijk ’wie het is’ - ‘Niemand anders,’ ‘hernam hij’, dan Freule Adelaïde van Gerenholm.




Mevrouw van Gerenholm 
Ik ben tot in de ziel beroerd.... Zou dit het geheim zijn?




alleran. 
Nu vloog ik over de Tafel heen, wierp Schaakbord, glazen, licht, alles het onderst boven en greep van Fersen bij de borst, terwijl ik hem toeschreeuwde, dat hij als een schelm gelogen had. Men sprong tusschen ons in; men rukte ons van elkander; van Fersen bleef bedaard en voerde mij het volgende te gemoet: ‘Ik wist niet, van Gerenholm! dat gij op de wacht waart; ik had u niet gezien; zekerlijk

{==25==} {>>pagina-aanduiding<<}
zoude ik anderszins mijne ontdekking thands niet geme!d gehad hebben -- Van dien kant dierhalve vraag ik om verschoning. Doch, wat de zaak zelve betreft, deze lijdt geen' twijfel. Het miniatuur, dat ik in de hand des Konings gezien heb, vertoonde uwe schone zuster; zij was afgebeeld in die zelfde kleding, waar in de meesten onzer haar, ettelijke dagen geleden, ten huize van den Graaf van Oxenstiern gezien hebben - ô Men behoeft dat toonbeeld van vrouwelijke schoonheid slegts éénmaal ontmoet te hebben, om deszelfs trekken nooit weder uit het geheugen te verliezen; en de kunstenaar, die haar geschilderd heeft, is er boven alle denkbeelden in geslaagd, om die trekken met levendigheid uittedrukken - Gij ziet dus, dat ik mij bij mijne verzekering houde; en, daar ik niet geaarzeld heb, u de gronden, waarop dezelve berust, openteleggen, zult gij van uwe zijde ook niet weigeren, mij, in het bijzijn van een paar onzer vrienden, van uwe belediging rekenschap en voldoening te geven’ - Ik toonde mij hier toe bereid; doch nu trad de Kapitein van Zilversparre in ons midden en berispte allen over de oneerbiedige wijze, waarop zij zich veroorloofd hadden, over s'Koning geheimen te redentwisten - ‘Ik weet wel’ zeide hij, ‘dat alles uit eene goede bron ontspringt. Het gehele Hof heeft zich beangst gemaakt over de verandering, die men bij onzen geliefden Gustaaf bespeurde; een ieder was er op uit, om den grond van dezelve te ontdekken en den zelven, zo mogelijk, uit den weg te ruimen;

{==26==} {>>pagina-aanduiding<<}
maar met dat al, het gaf geen pas, dat men onder jonge lieden zich op eenen zo lossen toon daar over uitliet, en ik geloof, dat het aller belang is, om het geen daaromtrent hier is voorgevallen, binnen deze muren te houden. Doch, zal dit kunnen geschieden, dan moeten ook onze twee Luitenants hun verschil in der minne bijleggen’. Allen gevoelden de gegrondheid der redenen van den Kapitein; allen drongen ons, om elkander de hand van vriendschap te geven - Dit geschiedde en de beker ging ter bezegeling van den vrede rond. Ik nu gaf, wel is waar, mijn woord, om het voorgevallene geheim te houden, doch heb echter van den Kapitein verlof bekomen, om er u kennis van te geven, dewijl het de eer mijner zuster, mijne eer en die van ons Huis van zo nabij betreft.




Mevrouw van gerenholm. 
Ik ben in eene gemoedsgesteltenis, mijn Zoon! die niet te beschrijven is. Alles wordt mij hoe langer zo duisterer ---- Of Adelaïde geene geheime liefde voedde, was bij mij reeds twijfelachtig, en, zo de Koning waarlijk haar miniatuur bezit, dan heeft zij zelve het voor hem vervaardigd. Ik heb haar meer dan eens verrascht, daar zij met tekenen bezig was, doch, op mijne komst, haar werk verborg. --- Maar waar toch zou zij den Koning kunnen gesproken hebben? En hoe rijm ik met deze veronderstelde verstandhouding haar vurig verlangen, om na het Land te rug te keren, zamen?




alleran. 
Deze bedenkingen zijn ligtlijk optelossen. Is zij

{==27==} {>>pagina-aanduiding<<}
niet veelvuldige malen in talrijke gezelschappen ten huize van lieden van het Hof geweest? Hebt gij haar dáár altijd onder het oog gehad? Kan de Koning zich niet telkens in het geheim aan zulk een huis bevonden hebben? (Met toenemende drift.) En wat uwe andere zwarigheid betreft, Adelaïde kan zeer wel berekenen, dat er op het Land duizend gelegenheden, tegen ééne in de Stad, gevonden worden, om den minnaar heimelijk te zien. (Hij wringt zich de handen en loopt in vervoering het toneel op en neder.) Mijne wraak zal zij niet ontgaan! Bij God! zij zal die niet ontgaan!




Mevrouw van gerenholm. 
Bedaar mijn Zoon! Zo onze vrees al gegrond mogt zijn, wat zullen wij er tegen doen?




alleran 
(in woede.) 
Wat wij er tegen doen zullen? - Ik zal hen overal beloeren, overal nagaan; geene poorten van steen of koper zullen mij den toegang sluiten. Vind ik hen ooit bijeen, wordt ons Huis zo schandelijk onteerd, ik ruk haar uit 's Konings armen en wring haar het staal in den eerlozen boezem, al moest ik, de laatste der Gerenholmen, door beulshanden op het schavot het leven verliezen, of ik druk den dolk, druipende van het bloed der boeleerster, mij zelven in het hart. (Hij vertrekt met drift.)




Mevrouw van gerenholm hem volgende. 
Alleran! Mijn Zoon! Alleran! Grote God! wat staat mij overtekomen?


Einde van het Eerste Bedrijf.




{==28==} {>>pagina-aanduiding<<}

Twede bedryf.

Het Toneel verbeeldt het Kabinet des Konings.

Eerste toneel.

gustaaf alleen.


(Hij zit aan eene schrijftafel, waarop men een aantal papieren ziet. Twee boeken, beiden in folio, liggen geopend naast elkander vóór hem, zijnde het eene het Regt des Oorlogs en des Vredes van Hugo de Groot; het andere de Memorien van Sully.)
Welk een ontzettende omvang van pligten, die den Vorst te vervullen staan! Uwe lessen, voortreffelijke Hugo! (Hij slaat de hand op het werk van de Groot! (*).) Gij eer en luister van den Nederlandschen grond! Uwe lessen zullen mij steeds ten rigtsnoer strekken in oorlog en in vrede; gij zegt mij, wat ik aan mijne volken, wat ik aan bondgenoten en vreemden, wat ik zelfs aan mijne vijanden verschuldigd ben. Gij leert mij de Regten der Natuur, tegen

{==29==} {>>pagina-aanduiding<<}
geweld, list en onderdrukking, verdedigen. - Het bloed, door Gustavus Adolphus gestort, komt geheel voor rekening der staatzucht van Ferdinand den Tweden. (Hij neemt de Memoriën van Sully voor zich.) - En gij, mijn Sully! Edele Vriend van den waarlijk Groten Hendrik! wees gij mijn raadsman in het bevorderen van het staatkundig en huislijk geluk mijner onderdanen! (Hij leest) (*) Waarheid, alles waarheid, bij bespiegeling bewijsbaar en door de ondervinding gestaafd! - Uw gulden spreuk: parvâ sapientiâ regitur mundus, houd ik inzonderheid steeds levendig voor mijnen geest. Ja! er is wel grote wijsheid nodig tot het besturen van landen en volken, doch deze wijsheid moet zich zo min mogelijk in het openbaar vertonen. Een Bewind, dat zich met alles bemoeit, alles wil dwingen, bederft alles. De regeerkunst staat tot de geneeskunst, als de zedenkunde der Natiën tot die der bijzondere personen: beiden moeten de natuur leiden, ter hulp komen, nooit den meester over haar willen spelen. De Staten bloeien ook niet naar mate van het getal der overwinningen, of den overvloed van zilver of goud. Hoe vele valsche dagtekeningen in de gedenkrollen der Volken! (Hij staat op) Ja, mijne dappere, mijne getrouwe Zweden! zo het Opperwezen mij in het leven spaart en mijne pogingen zegent, zal ik u allen gelukkig maken,.... en ik, alleen zal ongelukkig zijn. - (Naa

{==30==} {>>pagina-aanduiding<<}
enige overpeinzing.) - Maar waarom ongelukkig? Is er dan geene mogelijkheid, dat ik mijnen hoogsten wensch verkrijg? Waaraan toch ben ik eene zo grote opoffering verschuldigd? Aan vooroordelen. Aan willekeurige bepalingen, door geen wetgevend gezag geheiligd. - Wie is hij, die de poorten van huislijke zaligheid voor de Vorsten in het gemeen, en voor mij in het bijzonder, heeft vastgegrendeld? (Hij haalt een miniatuur uit zijne borst en beschouwt het met vertedering.) - Neen, Adelaïde! ik kan zonder u niet leven; zonder uw bezit wordt mij de zorg voor het heil mijner onderdanen, mijne dierbaarste zorg, het aanwezen zelf tot een' last. - En wie is zij? - Bekleedde haar Vader niet de hoogste waardigheden naast den troon van mijn' Oom en van mijn' Neef? Stamt zij niet af van de Oude Graven van Lijfland? - ô Valvaise! ô mijn vriend! waarom zijt gij niet bij mij, om mij met uw' wijzen raad te ondersteunen? - Doch wat ook kan mij hier uw raad baten? Mijn hart zegt mij, dat ik Adelaïde bezitten moet, en mijne rede verzekert mij, dat daarin niets strijdigs, noch met de Wet der Zeden, noch met het belang mijns Rijks gelegen is. - Het lot is geworpen. - Zij worde mijne Gemalin! - Doch laat ons, alvorens ons langer met ons zelven bezig te houden, eerst den Ongelukkigen, die door den Krijgsraad ter dood is veroordeeld, uit zijnen zielangst redden! (Hij schrijft op een papier, dat op de tafel ligt en vouwt het vervolgends digt.) - Zo beslist dan één druppel inkt, door mijne hand

{==31==} {>>pagina-aanduiding<<}
tot schrijfletters gevormd, over het leven of sterven van mijn' natuurgenoot! - Gustaaf! Gustaaf! welk eene dure verpligting, om altijd uws zelven meester te blijven! (Hij belt.)


Twede toneel.

de koning, een Kamerheer.


de koning. 
Een Officier uit de antichambre.


De Kamerheer vertrekt.


Derde toneel.

de koning alleen.
De liefde was de oorzaak zijns vergrijps; hij verliet zijn' post, om de beminde van zijn hart, die verre van hem, welligt voor altijd, stond verwijderd te worden, nog éénmaal te omhelzen. - Het was slegt, zeer slegt, zijn' post te verlaten. Hadde hij het verzocht. - Maar hij is jong: onbedachtzaamheid is gemeenlijk de gezellinne der jeugd - en dan de liefde!.. - ô Hij leve! Hij leve, en, kan het zijn, om, in de armen van het beminde voorwerp, het huislijk geluk, de grootste aardsche zaligheid, te smaken.



{==32==} {>>pagina-aanduiding<<}

Vierde toneel.

de koning, alleran.


de koning 
(ter zijde.) 
Zie: nu juist de broeder.




alleran. 
Wat beveelt uwe Majesteit?




de koning. 
Hier is mijn besluit op het smeekschrift van den soldaat, die ter dood veroordeeld is. - (Hij staat een' ogenblik met het papier in de hand.) Ik ontvang goede getuigenissen van u, Heer Luitenant! Gij schijnt veel werks van den dienst te maken.




alleran, 
op een' min of meer gedwongen toon. 
Welk regtschapen man heeft tot hier toe niet met lust en ijver onder den dapperen Gustaaf de wapenen gevoerd?




de koning. 
De dapperheid heeft zo vele vleiers als vijanden. - Haar te loven is eigenliefde; haar naar te volgen is deugd.




alleran. 
De Vorst, die niet dan gedwongen het zwaard trekt ter verdediging van de vrijheid en de bezittingen zijner onderdanen, en het niet weder in de schede steekt, dan naa deze panden verzekerd te hebben, is niet slegts naarvolgens, maar ook prijzenswaardig. - (Op een' veel betekenenden toon.) Betracht hij

{==33==} {>>pagina-aanduiding<<}
daarenboven de deugd en eerbiedigt hij de onschuld, dan moet hij aller harten vermeesteren.




de koning. 
De waare roemzucht behoedt hem voor aftewijken van het regte spoor. - Gij zijt nog jong; bevestig u zelven in de gevoelens, die gij aan den dag legt, en algemene achting wordt, in welken stand of rang ook, het loon uwer edele stemming. (Naa een' ogenblik zwijgens.) Uwe moeder woont thands in de hoofdstad?




alleran, 
op een' stroeven toon. 
Zo als uwer Majesteit bekend is.




de koning. 
Zij heeft nog meer kinderen, behalve u?




alleran, 
altijd op denzelfden toon. 
Nog ééne dochter.




de koning. 
Een schoon, een voortreffelijk meisje, naar men zegt?




alleran. 
Schoon is zij; doch of zij den naam van voortreffelijk verdient, hangt af van de zuiverheid harer grondstellingen en de onberispelijkheid van haar gedrag.




de koning. 
Nu, aan het laatste valt wel niet te twijffelen. Door eene zo uitmuntende moeder opgevoed en algemeen geroemd, als een voorbeeld van verstand, deugd, ingetogenheid en fijn gevoel, kan haar broeder wel

{==34==} {>>pagina-aanduiding<<}
gerustlijk in een' min onzekeren toon over haar spreken.




alleran. 
Zij is waarlijk tot hiertoe een braaf en deugdzaam meisje geweest; doch, Sire! het geen Solon tegen Croesus, aangaande het geluk, zeide, dat pas ik toe op de deugd der vrouwen, vooral in eene grote stad, waar het den vermogenden verleider zelden aan middelen mangelt, om de deugd te doen vallen en de onschuld te bezoedelen.




de koning 
(ter zijde.) 
Een zonderling mensch! (Overluid, hem het papier ter hand stellende.) Doe dit papier terstond aan den Voorzitter van den Krijgsraad brengen.


Alleran buigt zich en vertrekt.


Vyfde toneel.

de koning alleen.
Het evenbeeld van zijn' vader, zo als men mij dezen dikwijls beschreven heeft. Zo stug, als dapper, zo gestreng in zijne grondbeginzelen, als naauwgezet in zijnen wandel, verenigde hij de deugd van Cato met de onwankelbare trouw van Bayard. Ofschoon der geloofsbelijdenisse van Luther toegedaan, kon dit hem echter niet bewegen, om zijn' eed, aan Johannes en vervolgends aan Sigismundus gedaan, te verbreken, toen dezen den Katholijken Godsdienst

{==35==} {>>pagina-aanduiding<<}
met geweld in Zweden trachtten in te voeren. ‘Ik heb den Koning onvoorwaardlijk trouw gezworen; ik beklaag zijn' verkeerden geloofs-ijver, doch mijn arm is aan zijn' dienst geheiligd en mijn leven is ter zijner verdediging veil,’ was zijn antwoord aan allen, die hem op de zijde mijns vaders poogden overtehalen. - Zijn zoon komt mij voor in het zelfde spoor te wandelen. - Wat zal hij voor mij kunnen worden, als ik hem broeder noem!
Er wordt aan de deur geklopt; de Koning belt; Duplaise komt binnen.


Zesde toneel.

de koning, duplaise.


duplaise. 
(Hij biedt den Koning een' open brief aan.) 
Zie hier, Sire! een' brief, ogenbliklijk door een' renbode van Moscou aangebragt! De Heer Valvaise heeft het vredesverdag met den Czaar gesloten; geheel Finland is aan uwe kroon gehecht.




de koning. 
(Hij leest.) 
Regt zo, mijn vriend! Geene veroveringszucht deed mij het zwaard ontbloten; mijne vijanden dwongen mij er toe, en het belang van Zweden noopte mij, om Finland, naa het eenmaal in mijn bezit gekregen te hebben, niet ligtelijk weder aftestaan.




duplaise. 
Finland is eene belangrijke aanwinst voor Zweden;

{==36==} {>>pagina-aanduiding<<}
het zal uw Rijk tot een' geduchten voormuur verstrekken.




de koning. 
Gewis! - Doch, van nabij beschouwd, is dit toch maar eene hersenschim. De Finnen, mijne onderdanen geworden zijnde, staan tot mij in gelijke betrekking, als de Zweden; de eersten krijgen eene even grote aanspraak op geluk en veiligheid als de anderen. In uwen geest redenkavelende, zoude ik er des op uit moeten zijn, om voor mijne nieuwe onderdanen ook een' nieuwen voormuur opterigten, door mijn grondgebied al verder en verder uittebreiden. - Welk een schone dekmantel, om er de drift naar veroveringen achter te verbergen!




duplaise. 
Het is in de daad zo, Sire! Ik zie dagelijks al meer en meer, hoe bekrompen de uitzichten der gewone staatkunde bij onzen Vorst zijn, en dat men bij hem de Rijksbelangen uit geen staatkundig, maar uit een menschlievend oogpunt moet beschouwen.




de koning, 
den brief teruggevende. 
En mijn brave Valvaise volgt, zie ik, den renbode op den voet: hij zal des wel ras hier zijn.




duplaise. 
Ongetwijffeld: zijn ijver voor uwen dienst kent geene palen; en hoe zeer moet deze pligtmatige ijver niet nog daarenboven geprikkeld worden door het gevoel, dat zijn Koning hem vriend noemt!




de koning. 
Geen' tweelingbroeder zoude ik, meer dan hem,

{==37==} {>>pagina-aanduiding<<}
beminnen kunnen. Zijne opregte, zijne ongekunstelde ziel bemint mij ook wederkeriglijk, minder nog als Koning, dan als mensch; hij is mijn raadsman in alles; mijn vertrouwde bij gemoedlijke bezwaren en inwendige kwellingen; mijn zedenmeester in mijne dagelijksche bedrijven; nooit verbloemde hij mij de waarheid, zo als die hem toescheen. Het geluk, van zulk' een' vriend te hebben, valt weinig' Vorsten ten deel.




duplaise. 
Maar, Sire! zouden er welligt niet weinig Vorsten zijn, die zulk' een' vriend begeren?




de koning. 
Zo dit zo is, dan ontzeggen zij zich zelven den hechtsten steun in eene getrouwe pligtsbetrachting, en den besten troost in de moeilijkheden, aan hunnen rang verbonden.
Er worde geklopt; de Koning belt; Christiërn komt binnen; Duplaise vertrekt, tegen wien de Koning onder het uitgaan zegt: 
Binnen een uur verwacht ik u met de staatsstukken, die mijne handtekening vorderen.




Zevende toneel.

de koning, christiërn.


christiërn. 
Mag ik uwe Majesteit allergenadigst bidden, dit

{==38==} {>>pagina-aanduiding<<}
ontwerp enige ogenblikken met zijne kostbare aandacht te willen vereren?




de koning. 
Zeer gaarne, Heer Minister! (Hij leest) - Dit is immers niet volgends het geen wij onderdaags hebben afgesproken?




christiërn. 
Hoe zo? mag ik onderdanigst bidden, Sire!




de koning. 
Een hoofdgeld, Heer Minister! Dit wordt immers drukkende voor mijne onderdanen? Ik gaf u duidelijk mijn' wensch te kennen, dat gij iets zoudt ontwerpen, bij welks uitvoering mijn volk niets behoefde te lijden.




christiërn. 
Met genadig verlof van uwe Majesteit: ik heb mijne gedachten daarover rijpelijk laten gaan en met mijne Raden de zaak overwogen, doch, met eerbiedige onderwerping aan het beter oordeel van uwe Majesteit, is het eenparig gevoelen geweest, dat er, in de plaats hebbende omstandigheden, geene andere maatregelen mogelijk waren.




de koning. 
Dan kan er ook thands aan geene maatregelen gedacht worden.




christiërn. 
De geldmiddelen hebben echter, gelijk aan uwe Majesteit bekend is, onderstand nodig.




de koning 
met drift. 
En echter verkies ik geene willekeurige belastin-
{==39==} {>>pagina-aanduiding<<}
gen van mijne getrouwe Zweden te vorderen. Ik vraag u om een Stelzel van Financiën, dat geregeld draagt, zonder te drukken: niet om afperssingen. In de uitbreiding van de algemene welvaart liggen de bronnen ter stijving van 's Lands schatkist opgesloten. Het vermogen van een' Vorst, die het geluk des Volks vergroot, neemt van zelf toe; hij mag zich verzekerd houden, in de liefde zijner onderdanen, hulpmiddelen te zullen vinden, die de willekeur te vergeefs zoekt. - Dit was de grondstelling van Hendrik den Groten. Toen de Hertog van Savoye hem vroeg, hoe veel inkomsten Frankryk hem opbragt, gaf hij ten andwoord: ‘Zo veel ik wil; want, de harten mijns volks bezittende, kan ik krijgen, wat ik begeer.’ - Dit is ook mijne grondstelling, Heer Minister! - Een goed vader, bemind door zijne kinderen, is van hunnen onderstand verzekerd.




christiërn. 
Ik weet, Sire! dat dit ook de grondstelling van den Heer Valvaise is - (glimlagchende) voor het minst heeft hij die gestadig in den mond. - Uwe Majesteit kleeft dezelve ter goeder trouwe aan en kan daarin geene bijoogmerken hebben; maar...




de koning. 
Wat maar? - Schrijft gij den Heer Valvaise dan bijoogmerken toe in het voorstaan dezer verheven leer?




christiërn. 
Wel niet regtstreeks: (listig) doch de Koophandel

{==40==} {>>pagina-aanduiding<<}
weet gedane diensten en verleende voorspraak grootmoediglijk te erkennen.




de koning. 
Zo dat, naar uwe mening, Valvaise zich van elders door geschenken zoude belonen laten voor den goeden raad, dien hij, ter bevordering van den handel en ter uitbreiding van de zeevaart, geeft?




christiërn. 
Ik meen, met verlof van uwe Majesteit, redenen te hebben, om dit stelligerwijze te mogen verzekeren. Het Huis van Helgreen heeft hem nog in het voorleden jaar... (De deur wordt geopend; Valvaise komt binnen.)




Agtste toneel.

de koning, valvaise, christiërn.


de koning. 
Wat zie ik? welkom, mijn vriend! Gij zijt uwen renbode wel spoedig gevolgd. (Hij omhelst hem.)




valvaise. 
Hoe meer ik Stokholm naderde, Sire! zo veel te vuriger werd mijn verlangen, om mij weder in uwe tegenwoordigheid te bevinden.




de koning. 
Ik heb ook lang uwe wederkomst reikhalzend te gemoet gezien.

{==41==} {>>pagina-aanduiding<<}

christiërn ter zijde, terwijl Valvaise eene rijkgestikte brieventasch uit den zak haalt, haar den Koning toereikt, en de Koning haar opent en een pergament geschrift, met zegels er aan, leest. 
Wat middel mag hij toch bezigen, om hem dermate te begogelen? (Overluid tegen Valvaise.) Is het geoorloofd uwe Excellentie met zijne behouden wederkomst geluk te wenschen?




valvaise. 
Ik dank u, mijn Heer Christiërn! mits gij er de Excellentie aflaat.




christiërn. 
Als Gezant zijner Majesteit komt u echter deze tijtel met volle regt toe, meen ik......




valvaise. 
Ik ben op geene tijtels gesteld, zo als gij weet. Nooit heb ik enige waardigheid of ambt, als zodanig, willen bekleden. Waar ik, als Valvaise, den Koning van nut kan zijn, sta ik hem met alle mijne vermogens, ook met mijn leven, ten dienst - Wij zijn immers daarenboven te oude vrienden, om elkander zo statiglijk te behandelen? Geene Excellenties dierhalve meer, Mijn Heer Christiërn!




christiërn. 
Zo als uwe Ex... Zo als gij het beveelt, Mijn Heer Valvaise! Ja wel zijn het al vele jaren, dat ik de eer mogt hebben, u aan het hoofd mijner beschermende vrienden te plaatsen. Mijne dankbaarheid kent ook geene palen.



{==42==} {>>pagina-aanduiding<<}



de koning. 
(Hij legt het pergament met de brieventasch op de tafel.) 
Zo dat er aan den afstand van Finland dan niets meer ontbeekt, dan mijne goedkeuring van den gesloten vrede.




valvaise. 
Niets anders, Sire! - De binnenlandsche onlusten in Moskovie hebben mij van zelven den weg gebaand, om dit verbond in diervoege tot stand te brengen.




de koning 
tegen Christiërn. 
Nu, Heer Minister! ik heb u mijne mening te verstaan gegeven. Geen willekeurig hoofdgeld, geene belastingen op de eerste behoeften, geene bezwaren op den Koophandel. Weelde is de moeder van zedenbederf; zedenbederf is de kanker van een' Staat en doet denzelven vroeg of laat ten gronde gaan. Weelde is dierhalve eene binnenlandsche vijandin, die, door een wijs bestuur der Geldmiddelen en der Staatshuishouding, met de meeste vrucht kan bestreden worden, terwijl hetzelve in dien eigen strijd de bronnen moet vinden en openen, om de algemene schatkist te stijven. In dien geest wensch ik door u een Ontwerp te zien beramen - (Hij geeft Christiërn een teken, die daarop, diep buigende, vertrekt.)





{==43==} {>>pagina-aanduiding<<}

Negende toneel.

de koning, valvaise.


de koning. 
Wat ben ik verheugd, mijn vriend! u weder bij mij te hebben, voor al in deze ogenblikken, daar ik uw' raad en uwe hulp zo zeer behoef.




valvaise. 
Toch geene vrees voor een' nieuwen oorlog?




de koning. 
Meer dan vrees: de wezenlijkheid is dáár.




valvaise. 
Wat zegt gij?




de koning. 
Ik ben in de laatste dagen reeds menigmaal in een' heten strijd gewikkeld geweest; - zelfs ben ik gekwetst geworden.




valvaise. 
Hemel! gekwetst? - En daar is mij niets, noch onder weg, noch hier, van ter oren gekomen - Zouden de Deenen? - Of welligt de Keizer? Naa het verbond, door bemiddeling van den Kardinaal de Richelieu, met Lodewijk den Dertienden gesloten, meende ik u van dien kant geheel veilig.




de koning. 
Ik denk dit met u - Ook is het geen buitenlandsche vijand, dien ik te bestrijden heb ---- Het kwaad schuilt in onzen eigen boezem.



{==44==} {>>pagina-aanduiding<<}



valvaise. 
Dus bij uwe eigen onderdanen? - Wie zijn die reukelozen? - Doch het is met mogelijk.




de koning. 
En echter is het zo. Het is wel slegts één mijner onderdanen, die mij alle deze verdrietlijkheden veroorzaakt, doch niet te min denk ik, dat ik zal moeten bezwijken




valvaise. 
Noem mij dien elendigen - Vreest gij voor een' vermogenden aanhang?




de koning. 
ô Neen! mijne partij is zelve onbewust van de mij toegebragte slagen, en met dat al, zo ik haar niet kan bevredigen en in mijne belangen overhalen, dan is het met mijne rust, met mijn geluk, misschien met mijn leven gedaan.




valvaise. 
Ik versta u niet; gij martelt mij.




de koning. 
Nu ik zal dan duidelijker spreken: de strijd, dien ik gevoerd heb, is met mij zelven geweest, en die mij denzelven heeft berokkend, is een meisje,




valvaise. 
Alzo de liefde? - Hoe zeer beklaag ik u!




de koning. 
Maar de hoop op zegenpraal en op genezing der mij toegebragte wonde is niet verloren.




valvaise. 
Zo ik u wel verstaan heb, Sire! dan vrees ik daar voor.



{==45==} {>>pagina-aanduiding<<}



de koning. 
Hoe dat?




valvaise 
De liefde laat zich bezwaarlijk op eene andere wijze bevredigen, dan door het bezit van het beminde voorwerp. - En zeidet gij niet, dat het één uwer onderdanen was?




de koning. 
Ja! Welk nadelig besluit leidt gij hier uit af?




valvaise. 
De fiere Gustaaf kan zijne genegenheid nooit geschonken hebben aan eene vrouw, die niet kiesch denkt en gevoelt, en hare bekoorlijkheden tot enigen prijs hoegenaamd zoude veil hebben. - En de edele Gustaaf kan op geen genot doelen, dat hij aan verleiding zoude te danken hebben, en dat met de vernedering, met het ongeluk van een schuldeloos wezen moest gepaard gaan.




de koning. 
Bepalen uwe middelen, ter bevrediging van mijn' hartstogt, zich hier toe?




valvaaise. 
Ik ken, in het plaats hebbende geval, geene anderen.




de koning. 
Is het huwlijk uw' vriend dan ontzegd?




valvaise. 
Met eene uwer eigen onderdanen?




de koning. 
Waarom meer, dan met eene vreemde?



{==46==} {>>pagina-aanduiding<<}



valvaise. 
Het staatsbelang -




de koning. 
Is het mijn Valvaise wel, wien ik zulk eene taal hoor voeren? - Hij, de wijsgeer, de man der Natuur, spreekt, als of hij binnen de muren van een Hof geteeld, op de trappen eens troons opgevoed ware! Welke zedenwet gebiedt den Vorst, die zijn verstand en zijn leven aan het Vaderland gewijd heeft, ook zijn hart aan het zelve opteofferen en, in plaats van eenen Hemel, zich eene Hel te stichten, of, door een' bruischenden stroom van dierlijk zingenot, de vlammen dier Hel te smoren, tot dat zij eindelijk, als de ouderdom genaakt, met verdubbelde woede opblaken en hem geheel verslinden? - En waartoe zal hij zich zulk eenen rampspoed op den hals halen? Voor eene hersenschim: om, door verbindtenissen met vermogende Huizen, zijn' eigen zetel te versterken? - Dwaas! even als of verwantschap ooit een aasje toebragt aan de weegschaal des Regts, wanneer breidelloze staatzucht, wanneer ziedende hartstogten zich in de tegenovergestelde schaal met geweld dringen en den evenaar uit zijne regtstandige rigting ijlings nederwaards rukken.




valvaise. 
Ik dank den Hemel u dus te horen spreken. Gebood mijn pligt mij, mijnen Koning voor een' ogenblik de alledaagsche taal der staatkunde te doen horen, de vriendschap, heiliger dan alle andere betrekkingen, noopt mij, het wezenlijk geluk mijns vriends

{==47==} {>>pagina-aanduiding<<}
te bevorderen. - En zo ik ooit ben gestemd geweest, om de kracht uwer redenkaveling te gevoelen, het is thands, daar mijn eigen hart, door dezelfde drift beroerd, het onschatbaar heil eener gewenschte echtverbindtenis op den waren prijs weet te schatten.




de koning. 
Gij, Valvaise! ook verliefd?




valvaise. 
Boven alle beschrijving.




de koning. 
En het voorwerp der genegenheid mijns vriends, is het zelve mij bekend?




valvaise. 
Dat is niet waarschijnlijk, Sire! Een toeval heeft mij het bekoorlijke meisje leren kennen; slegts een enkel uur mogt ik haar zien en spreken. - - Maar, tegen mijn' wil, houd ik mij met mij zelven bezig, in plaats van dat mijne belangneming geheel op de liefde van mijn' Vorst behoorde gerigt te zijn. - De Juffer, die gelukkig genoeg geweest is, om de liefde van den besten Koning, van den edelsten mensch te winnen, is, gelijk ik meen verstaan te hebben, van haar geluk nog onkundig?




de koning. 
ô Ja! - Het is nu ruim drie weken geleden, dat de Graaf van Oxenstiern een gemaskerd bal gaf, waar ik, op zijn aanhoudend verzoek, mede verscheen. Bij het openen eener menuët viel mij terstond een vrouwelijk masker in het oog, dat al mijne op-
{==48==} {>>pagina-aanduiding<<}
merking boeide. Van zulke geronde, evenredige, juist gevormde leden kan men zich geen denkbeeld maken, of men moet ze zelf gezien hebben; hun vorm liet zich te beter beoordelen door de enge, oud Spaansche kleding, die dat betoverende schepzel aan had; de lengte was middelmatig en dierhalve veel behaaglijker, dan die grootte, die in eene vrouw treffend zijn mag voor een' ogenblik, doch op den duur tegenstaat, omdat zij haar te veel naar de manlijke gestalte doet gelijken. Lugtig, als de Westenwind, en buigzaam in alle hare bewegingen, als de Moeder der Bevalligheden, zweefde zij daarhenen en scheen, bij de wendingen des ligchaams, naauwlijks den grond te raken. Met dat al was haar dansen meer eene natuurlijke, beweging, dan wel die gedwongen afgemeten tred en buiging, die kunstig heten mag, doch mij nooit heeft kunnen behagen. Op eens, terwijl zij, bij eene der wendingen, mij digt was genaderd, springen de banden van haar masker los en ik zie regt voor mij het aangezicht van een Engel! Welk een hemelsch wezen! Welk een sprekend, welk een tintelend en toch zagtsmeltend oog! Neen! iets dergelijks bestaat niet meer op de gehele wereld! Als van den donder getroffen, staarde ik haar aan; straks raapte zij haar masker op en onttrok zich aan de rij. - Ik geloof, dat aller ogen op haar gevestigt waren. Kort daarop zag ik haar met een' man en domino spreken en ogenbliklijk verliet zij met dezen de zaal. - Razende ijverzucht maakte zich in eens meester van mijne ziel; geheel buiten

{==49==} {>>pagina-aanduiding<<}
mij zelven, vroeg ik Oxenstiern, wie die Dame ware, die het gezelschap scheen te willen verlaten; hij noemde mij haar, er bijvoegende, dat de jongman, met wien zij uit de zaal was gegaan, haar broeder en Luitenant onder mijne Lijfwacht was. Het laatste berigt wentelde mij een' zwaren steen van het hart. Zederd heb ik haar onderscheiden reizen in den Schouwburg en nog eens in gezelschap aan het huis van den Graaf zeer aandachtig beschouwd, zonder van haar, of iemand anders gezien te kunnen worden: daar ook heeft mijn Hofschilder Le Roux gelegenheid gevonden, om haar miniatuur zeer gelijkende te trekken. Alle berigten, die ik nopens haar verstand, hare opvoeding, hare inborst en haar gedrag heb ingewonnen, dingen met hare gehele persoon om den rang in voortreffelijkheid. Van dag tot dag is mijne liefde heviger geworden en, naa veelvuldigen strijd en herhaald redentwisten met mij zelven, heb ik ten laatsten vastlijk besloten, haar mijne hand aantebieden en den Zweedschen troon door haar een' onvergelijklijken luister bij te zetten. - En van dit mijn besluit haar kennis te geven, is eene zaak, die ik mijn' vriend Valvaise opdraag.




valvaise. 
Een zo zonderlinge als vererende last! Doch, mag ik vragen, waartoe heeft een zo schoon, zo beminnenswaardig man, als Koning Gustaaf, een' pleitbezorger nodig? Behoeft hij zich niet slegts te vertonen, om van zijne zegepraal verzekerd te zijn?



{==50==} {>>pagina-aanduiding<<}



de koning. 
Hier mede zij het zo het wil, doch in dit gevel eischt de voorzichtigheid, dat de zaak in het geheim beklonken worde, alvorens zij algemeen bekend gerake. Ga gij dan, om dat schone schepzel voor mij ten huwlijk te vragen. Het kan u, zulk een' welbespraakt, zulk een' innemend' man, niet falen, terstond te slagen in een werk, waarin uw hart het warmste belang zal nemen, dewijl het geluk uws vriends er mede verbonden is.




valvaise. 
Zal ik mij regtstreeks aan de Freule vervoegen?




de koning. 
Beter ware het, dat gij eerst met hare moeder spraakt. Zeg haar, dat ik hare dochter onverwijld, in tegenwoordigheid van enige weinige vertrouwde vrienden, wensch te huwen, doch dat deze echt nog een poos behoort geheim gehouden te worden, ten einde aan onrustige geesten geene gelegenheid te geven, om deswege luid te schreeuwen, als of ik het Rijk benadeelde, door mij met geene vreemde Prinses in het huwlijk te begeven. Men behoort de gemoederen langzaam voortebereiden, opdat deze máár geene schokken te weegbrenge. - Ga, lieve Valvaise! ga; ik bouw op uw verstand en op uwe vriendschap, als op eene rots.




valvaise. 
Het geluk van mijn' Koning, van mijn' vriend voortebereiden, welk een heerlijke last! De volheid van mijn eigen hart zal aan mijne taal eene kracht, aan

{==51==} {>>pagina-aanduiding<<}
mijne woorden eene welluidendheid mededelen, die niet missen kunnen belang in te boezemen. Ik gevoel zo levendig, welk eene taak mij is opgedragen! - Ach! wanneer zal ik mijne eigen zaak eens bepleiten mogen? - Doch alvorens uwen last uittevoeren, behoor ik toch te weten, bij wien ik mij vervoegen moet.




de koning. 
Had ik u haren naam nog niet eens gemeld? ô Mijn hoofd! Nooit nog kon enig vrouwelijk wezen indruk op mij makan; thands zijn mijne zinnen geheel verward. - Het is Adelaïde....




valvaise, 
hevig verschrikkende. 
God!




de koning. 
Van Gerenholm.




valvaise 
ter zijde. 
Ik herleef!




de koning. 
Het is als of deze naam u ontroert. - Gij denkt misschien aan haren Vader, omdat die, tot aan zijn' dood, zich, tegen de vestiging van onzen Tak op den Zweedschen Troon, heeft aangekant. - Doch dit alles is bij mij zederd lang vergeten. - Adelaïde van Gerenholm. - De woonplaats harer Moeder is naast die van den Grave van Oxenstiern.




valvaise. 
Ik ga, Sire!



{==52==} {>>pagina-aanduiding<<}



de koning. 
Tot aan uwe wederkomst begeef ik my in den tuin; tot bezigheden zal mijne ziel in dien tusschentijd niet gestemd zijn.


De Koning vertrekt door eene zijdeur; Valvaise door de deur aan het einde des toneels.


Einde van het Twede Bedrijf.




{==53==} {>>pagina-aanduiding<<}

Derde bedryf.

Het Toneel is als in het Eerste Bedryf

Eerste toneel.

erik, karel.


erik. 
Zal de Goudsmit alles bezorgen?




erik. 
Wat?




karel. 
Het geen de Freule hem in een briefje bevolen heeft. - Ik weet zelf niet, wat het is. Zal hij het bezorgen?




karel. 
Neen.




erik. 
Hoe neen? Waarom niet?




karel. 
Om dat hij van niets weet.




erik. 
Hebt gij hem dan het pak niet bezorgd?




karel. 
Neen.




erik. 
Waarom hebt gij dat niet gedaan?



{==54==} {>>pagina-aanduiding<<}



karel. 
Om dat die verduivelde wacht aan de Haven het niet hebben wilde.




erik 
Wilde de wacht niet hebben, dat gij uw pakje bezorgdet, waar het behoorde?




karel. 
Wel neen! Bij het doorgaan van het rinket hield men mij aan; men nam mij het pak af en joeg mij, hetzelve achter na, in de Corps de Garde. Een Officier opende het en riep terstond: ‘ha! ha! koper! verboden goederen! Schelm! zeide hij tegen mij, waar “komje van daan en waar ga je na toe?” - Ik stond te beven, als een blad -’ Wel, Heer Generaal! zeide ik’ - Ik wist niet, welk een Officier het was; het is beter te veel dan te weinig gedaan, dacht ik zo: ik zal hem maar Generaal noemen, dan doe ik hem vast niet te kort - ‘Wel, Heer Generaal!’ zeide ik dan’, ik kom van onze Freule en ga na den Goudsmit’ - Hierop zette de vent een keel op, dat de glazen, die op de tafel stonden, net als klokjes rinkinkten. - ‘Wie is uw Freule’, schreeuwde hij’, en wie is de Goudsmit?’ - Ik kon zowaar van ontsteltenis niet andwoorden - Daarop bulderde hij mij dezelfde vraag vlak aan mijn oor - Foei! ik ben er schier nog doof van - ‘Nu schreeuw maar zo niet,’ mogt ik zo zeggen: ‘mijn Freule is de Freule van Gerenholm, de eigen Dochter van Mevrouw de Gravin van Gerenholm; en de andere is een man, die goud en, ik geloof, ook diamanten maakt; hij

{==55==} {>>pagina-aanduiding<<}
woont daar ginds aan het Hoofd’ - ‘Zo, zo, “zeide hij -” Mag ik mijn pak nu weder? zei ik - “Uw pak,” zei hij toen wêer; “uw pak? Ja wacht, ik zal u een ander pak laten geven” - “Met verlof Heer Generaal!” zei ik toen wêêr; “ik kan met geen ander pak volstaan; ik moet mijn eigen pak weder hebben” - Hier!’ schreeuwde de lelijkert, ‘Hier! een paar Korporaals, om dien gaauwert eens een pak van vijftig stokslagen aan te passen.’ - ‘Ik bid,’ sprak ik toen weder, ‘allergenadigst om verschoning, Mijn Heer de Generaal! Zederd mijn' schooltijd ben ik het dragen van zulke klederen ontwend geworden’




erik. 
Dat moest de Koning eens weten --- Wij zullen het onzen jongen Heer verhalen; die zal hen wel leren.




karel. 
‘Nu scheer je dan voord,’ riep hij mij daarop toe; met één pakte hij mij bij den schouder - Ik geloof, de kerel had een smids klemschroef in de vuist (Hij tast naar zijn' schouder) He! alles is er mij nog doof van, tot de toppen van mijne vingers toe ---- Zo duwde hij mij na de deur en met een gaf bij mij een schop; (hij maakt eene schoppende beweging met het been) een schop, dat als er geene pallissaden gestaan hadden, ik wel een mijl ver in zee zoude gestoven zijn.




erik. 
De livrei van Mevrouw te schenden, - Hij moest het mij eens gedaan hebben.



{==56==} {>>pagina-aanduiding<<}



karel. 
Wel ja, je zoudt ook al veel tegen dien ijzervreter uitgerigt hebben - Daarenboven was het wel twintig tegen een.




erik. 
En het pak?




karel. 
Wel dat hebben zij dáár gehouden




Erik. 
En hadt gij mij dat niet terstond bij uw t'huis komen kunnen zeggen?




karel. 
Wel ik dacht, kwade tijdingen komen altijd vroeg genoeg.




erik. 
Gij zijt een lompert. Ik zal er zelf heen gaan - Ik wil eens zien --- Maar daar komt de Freule --- Zwijg maar; ik zal de zaak wel te regt brengen.




Twede toneel.

adelaïde. (Zij komt binnen met een guitaar en enig Musiek in de hand en plaats zich aan de tafel.) karel.


karel 
ter zyde binnen s'monds. 
Een lompert, - Een lompert! - Dat mag de geen wezen tegen wien je het zegt - Lompert! - Al waar je zo lang, als Methusalah leefde, netto negenhonderd negen en zestig jaren, kamerdienaar geweest, Heer Erik! en al hadt je meer veldslagen bijgewoond,

{==57==} {>>pagina-aanduiding<<}
dan Razende Roeland of Palmeryn d'Olijven, dat verdraag ik niet - Ik wensch van harte, dat men u daar ginds het pak klederen mag aanpassen, dat men voor mij in de maak had.




adelaïde. 
Zy heeft de Guitaar en de Musiek nevens haar gelegd en is tot hiertoe in diep gepeins verzonken geweest. 
Wat praat gij daar bij u zelven Karel? Het schijnt, dat gij niet wel te vreden zijt.




karel. 
Och neen, Freule! Ik wenschte maar een' mijner vrienden in gedachten geluk met een pak klederen, dat voor mij besteld was, maar dat ik op het oog wel zien kon, dat mij niet passen zou, en dat hij zich nu gaat laten aantrekken.


(Hij vertrekt mompelende)


Derde toneel.



adelaïde 
alleen 
ô Mijn hart! - Wat is het beklemd. (Zij trekt een miniatuur uit hare borst.) Gelijkend, sprekend gelijkend - en dat tweemalen zo getroffen. - Alle zijne trekken moeten zich wel diep in mijne ziel geprent hebben - Ik hoop maar, dat de Goudsmit met het andere zal te regt komen, overeenkomstig mijne tekening, en het medaillon even zo vervaardigen. (Zij beschouwt andermaal het miniatuur.) Welk een open gelaat! Wat sprekend oog, vol van heldenvuur en van gevoel tevens..... En zijne lieflijke, zijne

{==58==} {>>pagina-aanduiding<<}
zuivere spraak; zijne Innemende houding! Die bevalligheid in alle zijne bewegingen, zelfs in zijn worstelen met den stroom, daar hij mij in zijnen arm én het gezicht stijf op mij gevestigd hield!.. Hij verwezenlijkt het ideaal, dat mijne verbeelding zich steeds gevormd heeft van den éénigen man, die mij gelukkig zoude kunnen maken.... Maar hoe weinig ken ik hem!... Slegts één uur waren wij bij elkander... Kan onder dat schone uiterlijke niet een valsch hart, eene bedorve ziel verscholen liggen?.... Neen, ô neen! dat is onmogelijk.... Nooit schrijft de Natuur met zulke bedrieglijke trekken. - Een mensch moge alle schoonheid uiterlijk verenigen, wanneer het inwendige slegt is, laat zich altijd iets gewrongens, iets, dat niet regelmatig is, een dissonant door den opmerkzamen waarnemer ontdekken,... Onder onze Landlieden heb ik dit altijd gevonden, en deze zes maanden verblijfs in de hoofdstad hebben mij helaas! maar al te veel in dit mijn geloof bevestigd.... Maar, Adelaïde! zijt gij niet meer dan dwaas?... Welligt ziet gij hem nooit weder.... Evenwel hij woont hier en ging, naar zijn zeggen, slegts voor enigen tijd na Moskou.... Zonderling echter, dat niemand hier zijn' naam kent, wien wij er ook naar gevraagd hebben.... Maar hij komt terug; ja hij komt terug.... De indruk, dien ik op hem gemaakt heb en die zo zichtbaar was, zal hem mij doen opzoeken... Of weet hij wel eens, wie ik ben?... ô Hij zal den naam mijner

{==59==} {>>pagina-aanduiding<<}
moeder wel aan de knechts gevraagd hebben.... Hemel! neen! wij reisden onder een' aangenomen' naam... Ach! hij zal mij niet wedervinden.... Maar hij weet toch, van waar wij kwamen.... Hij kan derwaards gaan, en, als hij mijne moeder of mij beschrijft, zal elke boer hem teregt helpen..., ô Dat wij slegts weder op het Land waren!... Het lot mijns levens is beslist.... Mijn redder moet mijn echtgenoot worden... of... niemand.... Hij heeft den weg tot mijn hart voor alle mannen voor altijd gesloten. (Zij vat de guitaar en zingt.)




aria. 

Zal dan mijn hart nog langer vruchtloos wachten 
Naar u, dien 't meer, dan 't levenslicht, bemint? 
'k Zie, door geen' slaap verkwikt in bange nachten, 
Reikhalzend uit, wanneer de dag begint. 
Dan, afgemat, van 't rustbed opgerezen, 
Kwelt, bij 't gewoel, me uw afzijn nog veel meer: 
'k Ducht steeds, men zal mijn min me op 't aanzicht lezen, 
En angstig roept mijn ziel: Geliefde keer! (bis) 
 
Uw helder oog, zo vol gevoel en leven, 
Uw eerste blik, zo vol van tederheid, 
Doet stâag uw beeld betov'rend om mij zweven 
En heeft mijn lot beslist voor de eeuwigheid. 
'k Hoorde, in dien blik, u duidlijk tot mij spreken: 
‘Schenk mij uw hart en 'k wensch op aard niets meer’ 
Thands zou ik zelve om uwe liefde smeken 
En treurig roept mijn ziel: Geliefde keer! (bis) 
 

{==60==} {>>pagina-aanduiding<<}

Dan ach! zo mij de hoop te leur mogt stellen; 
Zo eens uw borst niet kloppen mogt voor mij.... 
Maar neen! de traan, dien 'k in uw oog zag zwellen, 
Die zucht bij zucht, geslaakt aan mijne zij, 
Uw droef vaarwel... 't moet me al verzekering geven;.. 
Zo vurig ik u min, mint gij mij wêer. 
'k Mag zonder u, gij zonder mij niet leven 
En hijgend roept mijn ziel: Geliefde keer! (bis) 
 
Het eeuwig ijs van Zemblas barre stranden, 
De Noordpool, nooit vervrolijkt door den dag, 
Wierd in mijn oog het puik der lustwaranden, 
Wanneer ik u daar aan mijn zijde zag. 
Doch 't weligst veld heeft, zonder u, geen kleuren, 
De Morgenzon voor mij geen' luister meer, 
Het bosch geen luwt', de schoonste roos geen geuren, 
En hopend roept mijn ziel: Geliefde keer! (bis) 




NB. De mineur van het twede Couplet moet recitativo gezongen worden.


Derde toneel.

Mevrouw van gerenholm, alleran, adelaïde.


Mevrouw van Gerenholm. 
Altijd die slepende tonen, Adelaïde! Hebt gij alle uwe vrolijke aria's, die gij op het Land gestadig

{==61==} {>>pagina-aanduiding<<}
zongt en waarmede gij de lieden van ons dorp des Zondags rondom u loktet, geheel vergeten?




adelaïde. 
Wie kan in eene stad zo vrolijk zijn, als op het land? Lastige menschen, benaauwde straten, eene bedorven lugt. -




alleran. 
Wildet gij u welligt op het land begraven, eene boerin worden, of met een' dorps pastoor huwen? - Of...




adelaïde. 
Liever mij op het land begraven, liever eene boerin worden, liever misschien zelfs met een' braven dorps pastoor huwen, dan hier mijn leven in verstrojingen weg dromen, of, uit belang, mijne hand geven aan iemand, dien ik niet beminde, al stond hij ook de naaste aan den troon.




alleran. 
Hoor mij zulk een neuswijs nufje eens - Uwe gevoelens zijn zeer voegende aan uwe geboorte....




Vierde toneel.

De vorigen, karel.


karel. 
Mevrouw! daar is een Heer, die vraagt, of hij u voor een' ogenblik zijne opwachting mag maken? - Hij heet Valvaise.



{==62==} {>>pagina-aanduiding<<}



Mevrouw van gerenholm en alleran te gelijk. 
Valvaise!




Mevrouw van gerenholm. 
Van wien een ieder hier den mond vol heeft!




alleran. 
De vriend en gunsteling van den Koning! - Hij is dan reeds uit Moscou terug. - Dat wist ik niet.




Mevrouw van gerenholm. 
ô Alleran! ga gij hem ontvangen en geleid hem hier. (Alleran en Karel vertrekken.)




adelaïde. 
Gij zult mij wel vergunnen, Lieve Moeder! dat ik mij na mijne kamer begeve.




Mevrouw van gerenholm. 
Gij zijt een eigenzinning ding. - ô Ja! ga maar heen. - Het is, als of gij alle mannen hier voor halve menscheneters houdt. (Adelaïde vertrekt.)




Vyfde toneel.



Mevrouw van gerenholm alleen. 
De gunsteling, de vriend van den Koning! - Wat mag dit bezoek beduiden? - Iets kwaads zal het voor ons toch wel niet zijn. - Daartoe kiest men geene gunstelingen. - Of zoude het welligt betrekking hebben op de veronderstelde genegenheid van

{==63==} {>>pagina-aanduiding<<}
den Koning voor Adelaïde? - Misschien voorstellen. - Ik beef - doch laat ons horen.




Zesde toneel.

Mevrouw van gerenholm, alleran, valvaise, karel. - (Karel zet stoelen en vertrekt.)


(Alleran houdt Valvaise bij de hand en biedt hem zijner Moeder aan.)


alleran. 
Ik heb de eer, Mevrouw! u den Heer Valvaise, den vriend van onzen Monarch, aantebieden.




Mevrouw van gerenholm. 
Ik ben ten hoogsten vereerd met het bezoek van Mijn Heer, dien ik het genoegen niet had, persoonlijk te kennen, ofschoon hij mij anderszins door de algemene loftuitingen zeer bekend zij. (ter zijde) Mij dunkt, ik heb hem meer gezien.




valvaise. 
Ik ben u zeer verpligt Mevrouw! voor de goede gevoelens, die gij wel ten mijnen opzichte gelieft te koesteren; doch, wat de algemene loftuitingen betreft, zo die omtrent mij plaats hebben, strekken zij mij meer tot droefheid dan tot vreugd.




Mevrovw van gerenholm. 
Het kan toch nooit onaangenaam zijn, algemeen geprezen te worden.



{==64==} {>>pagina-aanduiding<<}



valvaise. 
Vergeef mij, Mevrouw! zo ik hierin met u in gevoelen moet verschillen. - Ik ben mij zelven bewust, dat ik mijn uiterst vermogen aanwend, om de pligten, die op mij liggen, te vervullen, en echter weet ik, dat ik daaraan nog veel te kort schiet. Zo mij nu, wegens mijne pogingen ten goede, algemene loftuitingen nagaan, dan zoude dit, naar mijn oordeel, een bewijs opleveren, dat ik hierin boven anderen uitmuntte en er gevolglijk weinig Zweden gevonden worden, die op het vervullen hunner pligten naauwkeurig acht geven. - En, ben ik die loftuitingen verschuldigd aan de gunst, waarin ik bij mijn' Vorst sta, dan spruiten zij uit eene nog veel vuilere bron en kunnen mij dierhalve niet tot eer verstrekken. - Doch, om tot den aangenamen last te komen, waar mede de Koning mij herwaards zond. -




Mevrouw van gerenholm. 
Een last van den Koning aan mij, Mijn Heer?




valvaise. 
Ja! Mevrouw! en wel een zeer belangrijke last, die niets minders, dan het geluk van onzen geliefden Gustaaf, betreft.




Mevrouw van gerenholm, 
ter zijde. 
Alleran had gelijk. - (overluid) Ben ik in staat daaraan iets toetebrengen?




alleran 
ter zijde. 
Ik gevoel, waar het heen wil. - A!s hij het woord durft uitspreken, dan verworg ik hem.



{==65==} {>>pagina-aanduiding<<}



valvaise. 
ô Ja, regtstreeks en van ter zijde: regtstreeks door het geven uwer toestemming; van ter zijde, door uwe goede diensten aan te wenden, om de Freule van Gerenholm ten voordele van den Koning overtehalen.




alleran 
met opgekropten toorn. 
Hoe moeten wij dit verstaan?




valvaise. 
Zeer natuurlijk. De Koning bemint de Freule met eene onbeschrijfbare drift en wenscht zich door haar bezit gelukkig gemaakt te zien.




alleran. 
Hij vliegt van zijn stoel op in hevige drift. 
Mijd Heer! Het Huis van Gerenholm stamt af van de oude Graven van Lijfland; nooit heeft het zelve een smet of vlek geleden. Ik ben de éénige overgebleven erfgenaam van dien Stam. - Mijn Geslagt kan misschien met dat van den Koning om den rang van adeldom en oudheid twisten, en elk, die aan het zelve onterende voorslagen durft doen, al ware het ook de Koning zelf, zal weten, dat er nog één van Gerenholm in wezen is.




valvaise. 
Onterende voorslagen? - Gij zijt niet kiesch, althands zeer overhaast in uwe gevolgtrekkingen, Mijn Heer! - Doch ja, het is mogelijk, dat mijne wijze van voordragt u daartoe enige aanleiding heeft gegeven, daar iets van dien aard, als waarop gij schijnt te doelen, bij mij niet kon opkomen en ik

{==66==} {>>pagina-aanduiding<<}
mij dierhalve nier voorbereid had, om den schijn er van te vermijden.




Mevrouw van gerenholm. 
Hoe moet men dan uwe voordragt verstaan, Mijn Heer?




valvaise. 
In den letterlijken, in den gewonen zin; in dien zin, welken men van de zijde eens mans, als Gustaaf, verwachten mag.




alleran 
een weinig bedaarder. 
Verklaar u nader,




valvaise. 
Zeer gaarne: de Koning heeft voor de Freule eene onverwinbare liefdedrift opgevat; hij kan zonder haar bezit niet gelukkig zijn en wenscht gevolglijk, haar tot zijne Gemalin te verkrijgen.




Mevrouw van gerenholm ontsteld. 
Zijne Gemalin? Mijn Heer! heb ik wel verstaan?




alleran 
ter zijde. 
Ik sta versteld.




valvaise. 
Zeer wel, Mevrouw! De Koning verlangt de Freule onverwijld, in het bijzijn van hare moeder, van haren broeder en van enige andere vertrouwde vrienden, in stilte te huwen.




alleran. 
Waartoe in stilte?




valvaise. 
Ter oorzake, dat men de gemoederen moet voorbereiden, vooral der zulken, die van oordeel mogten

{==67==} {>>pagina-aanduiding<<}
zijn, dat de Koning zijn Rijk bevoordelen zoude door eene vreemde Prinses uit een vermogend Huis zijne hand te geven.




alleran. 
Men heeft meer zulke geheime huwlijken gezien, doch er ontbrak dan naderhand altijd het een of ander aan den vorm, waarvan men zich bediende, om, als de hartstogt bekoeld was, ze voor onwettig te doen verklaren.




valvaise. 
Mijn Heer! uw argwaan begint beledigende te worden. Hij, die de zuiverste denkbeelden heeft van zedenlijkheid en deugd; die dezelven in alle zijne handelingen aan den dag legt; wiens verheven ziel voor alle list, ik laat staan voor eene zo snode en schandelijke, onvatbaar is; die de goede trouw, zelfs jegens zijne bitterste vijanden, steeds in acht nam, heeft welligt nooit gedacht aan de mogelijkheid van een wanbedrijf, waarvan gij hem durft verdenken. - Teêrgevoeligheid omtrent de eer van uwe zuster en van uw geslagt en jeugdige oplopendheid kunnen u hier alleen ter verschoning strekken.




Mevrouw van gerenholm 
Mijn Heer! ik ben niet in staat, u mijne gemoedsaandoeningen uittedrukken. - Mijne ziel is in eene onbeschrijfbare beweging. - Mijne dochter Koningin van Zweden! - ô mijn Gerenholm! hadt gij dit mogen beleven! - Uw Geslagt te zien herrijzen, zelfs tot eene grotere hoogte, dan die het ooit mogt bereiken! -- Ik weet ter naauwer nood, of ik iets wezen-
{==68==} {>>pagina-aanduiding<<}
lijks zie en hoor, dan of het een droom is, die mij de zinnen verrukt en beguigchelt.




valvaise. 
Ik behoef dierhalve aan uwe toestemming niet te twijfelen, Gravin! Mogt ik nu ook zo gelukkig bij de Freule slagen!




alleran. 
Daar zult gij wel even min zwarigheden ontmoeten. - Welke Juffer zoude een' ogenblik aarzelen, om de hand eens Konings te aanvaarden? (ter zijde) Het zal daar al wel een beklonken werk zijn.




Mevrouw van gerenholm. 
En dat nog van een' Koning, als onze Gustaaf. - Alleran! gij moest Adelaïde hier geleiden, 't en ware Mijn Heer verkiezen mogt, het eerste voorstel aan haar alleen te doen.




valvaise. 
Dit is, dunkt mij, in vele opzichten verkieslijk.




Mevrouw van gerenholm. 
Mijn Heer zal dan wel gedogen, dat wij hem een' ogenblik hier alleen laten?


Valvaise buigt zich.


alleran 
ter zijde en onder het heen gaan. 
Ik kan mij alles toch maar niet zo duidelijk voor den geest brengen. - Het is, als of het my zo gezegd wierd, dat er een adder onder het gras verborgen ligt. - Waken wij ondertusschen!


(Zij vertrekken.)



{==69==} {>>pagina-aanduiding<<}

Zevende toneel.



valvaise 
alleen. 
Die Luitenant behaagt mij niet in alle opzichten. - Zijne teêrgevoeligheid op het punt van waare eer is prijslijk; zijne opvliegendheid een vrij algemeen gebrek zijner jaren; maar dat argwanende stuit mij in hem. - Zij, die altijd iets euvels vermoeden, hebben doorgaands een, met kwaad bezoedeld of een tot kwaad genegen, hart in den boezem, - (Hij nadert de tafel, waarop de Guitaar ligt en neemt een blad geschreven Musiek in he hand.) - Waarschijnlijk van de Freule - Hoe? - Door Adelaïde van Gerenholm. - Dierhalve Dichteres en Componiste tevens! (Hij leest) Lief! zeer lief! ô dat meisje heeft een gevoelig hart! - Ook in u, mijne Adelaïde! klopt zulk een hart. - Hoe smacht mijne ziel er naar, om u weder te aanschouwen! - Maar wie weet, of mijne eigenliefde mij niet hebbe bedrogen. - Zij zag mij echter zo vertederd aan. - Zij drukte mij, bij het afscheidnemen, zo hartelijk de hand. - Zij volgde mij met hare ogen, zo ver zij kon. - Welligt alleen dankbaarheid. - De tijd zal het leren. - (Hij leest verder.) Als deze uitboezemingen maar louter dichterlijk zijn. - Hemel! zo haar hart eens niet meer vrij was. - Zo hare genegenheid.... (Adelaïde komt ondertusschen binnen, met nedergeslagen ogen, zonder door Valvaise bemerkt te worden) dan, Gustaaf! dan moet gij zelf uwe zaak komen bepleiten. - Aan de beminlijk-
{==70==} {>>pagina-aanduiding<<}
heid uws persoons kan geen vrouwehart wederstand bieden, al ware het ook voor een ander vooringenomen.




Agtste toneel.

valvaise, adelaïde.


adelaïde. 
Mijn Heer! op bevel mijner moeder....




valvaise. 
Hij keert zich na Adelaïde en laat verschrikt het blad Musiek uit de hand vallen. 
God!




adelaïde 
wankelende. 
Wat zie ik?
Zij staren elkander een' ogenblik sprakeloos aan; vervolgends nadert Adelaïde. 
Bedriegen mij mijne zinnen? - Ben ik wel wakende? - Gij, mijn redder! gij en de, van elk beminde, Valvaise een en dezelfde persoon?




valvaise, 
door vreugd en schrik beurtlings als overmand. 
Adelaïde! - ô meisje! dat mijn hart zo geheel hebt vermeesterd - voor eeuwig aan u gekluisterd! - welk eene ontmoeting! - In welk eene betrekking moet ik u wederzien!




adelaïde, 
zijne hand vattende en die aan hare borst drukkende. 
In de betrekking, die ons onderling geluk moet

{==71==} {>>pagina-aanduiding<<}
bevestigen en het verbond, dat onze zielen sprakeloos sloten, tot stand brengen.




valvaise 
met smartelijk gevoel. 
Adelaïde! Eeuwig geliefde! (Hij wil hare hand kusschen, doch wederhoudt zich) - Wat wilde ik doen? - Adelaïde! gij zijt voor mij verloren.




adelaïde. 
Verloren? -




valvaise. 
ô Ja, verloren! - Eene hogere magt trok een' onoverklimbaren scheimuur tusschen ons op. - Zij ontrooft mij de zaligheid. - Gij moet de Gemalin des Konings worden. - Ik zelf kom u voor hem ten huwlijk vragen.




adelaïde. 
Gij bedriegt u, mijn vriend! - Gij komt voor u zelven. - De Koning wil u en mij slegts verrasschen. - Hij bemint mij niet. - Hij kan mij niet beminnen.




valvaise. 
Ach! Dat het zo ware! - Neen, Adelaïde! hij bemint u; de voortreffelijke Gustaaf bemint u. - Hij kan zonder uw bezit niet leven - (Met toenemende smart.) - Vergeet, ô vergeet den rampspoedigen Valvaise. - Geef mijnen vriend uwe hand. - Hij deelt zijnen troon met u. - Gij wordt Koningin van Zweden.




adelaïde. 
Nooit!... Bij den Hemel nooit!... Wat is mij een Gustaaf Adolph? Wat de troon der gehele aar-
{==72==} {>>pagina-aanduiding<<}
de? - Mijne ziel is niet gevormd voor pracht of schitterend vermogen; zij bemint het nedrige, de eenvoudige natuur, de onopgesmukte dalen en stille beemden des levens; als de tedere tortelduif, schuilt zij liefst in het schommelend loof, in de groene en schaduwrijke bosschen, en kan geene vreugd smaken, dan in gelijkvormigheid aan de natuur en in de vereniging met haren beminden.




valvaise, 
zich geweld aandoende, met afgebroken woorden. 
Onmogelijk! -- De Koning begeert uwe hand. - Het geluk van mijn' boezemvriend is daaraan verbonden. - Onmogelijk, Adelaïde... Onmogelijk.




adelaïde. 
Heeft de liefde niet veel onmogelijker dingen mogelijk gemaakt? - Laat ons vlugten....




valvaise 
in tweestrijd. 
Vlugten? - Welk eene gedachte doet gij in mijne ziel oprijzen? (Hij vat hare hand.) - Vlugten?... Adelaïde!... Eene veilige schuilplaats zoeken.... Engel!... met u verenigd!... (Hij laat hare hand los en slaat zich voor het h[o]ofd.) Verworpeling, als ik ben! - Ik gevoel mij misdadig - en - bemin mijne misdaad.




adelaïde 
met vuur. 
Laat ons vlugten, dierbare Valvaise! - Vlugten na de uiterste grenzen der aarde, waar de Natuur, als in een' ijzeren doodslaap bedolven, hare levendmakende kracht nimmer uitoefent. - De nooit smeltende sneeuw van Spitsbergen zal mij aan uwe zijde

{==73==} {>>pagina-aanduiding<<}
eene altijd groene vallei, de drijvende rotsgevaarten zullen mij welige wijnbergen, het krijtend gehuil der hongerige beren zal mij een vreugdegalm, de eeuwige nacht mij een koesterende lentedag zijn, als hij door uw bijzijn wordt verwarmd en opgeluisterd. -




valvaise 
in de uiterste aandoening. 
ô Waartoe wilt gij mij verleiden, gevaarlijke schoonheid?... Reeds ben ik in mijne eigen ogen des doods schuldig. - Ik was van zelf te genegen, om den aanblik der Sirene te volgen; hare toverstem behoeft zich daarbij niet te laten horen, om mij op scherpe klippen te lokken en mij in den grondlozen draaikolk te doen nederzinken. (Hij schijnt zich te herstellen.) -- Maar eer, deugd, dankbaarheid en vriendschap zullen voor mij geene hersenschimmen worden; zij boeien mij met diamanten ketens, die zelfs Adelaïde, de bekoorlijke Adelaïde niet kan verbreken. - Neen! al opende zich terstond de Hemel voor mij en bood mij alle magt, heerlijkheid en gelukzaligheid onder deze voorwaarde, ik zou die niet aannemen ten koste van het geluk en de rust mijns vriends en van mijne eigen regtschapenheid.




adelaïde 
weemoedig. 
Arm, ongelukkig meisje! hoe streng is uw noodlot! Van alle hoop beroofd door deugden, die gij zelve moet eerbiedigen en die echter uw' hartstogt nog meer en meer ontvlammen. - (In een' schijnbaar bedaarden toon.) - Doch het zij zo! - Handelen wij groot; handelen wij edel! - wij willen het vonnis der rampzaligheid over ons zelven uit-
{==74==} {>>pagina-aanduiding<<}
spreken, zo moge de deugd bij ons de plaats van alle overige vreugde vervangen. - Sterf, Adelaïde! Sterf, opdat de trouw van uw' Valvaise ongeschonden bewaard blijve! (Zij schreit.)




valvaise. 
ô Gustaaf! Gustaaf! Gij weet niet welk een offer ik u in dezen ogenblik breng. - Ja, gij toonbeeld aller volkomenheid! Ik moet u het jongst vaarwel zeggen, terwijl ik nog kan, terwijl mij nog krachten overig zijn, om mij losterukken. - Vaarwel, betoverend meisje! - Vaarwel - voor - eeuwig - ô voor eeuwig. (Snikkende wil hij zich verwijderen.)




adelaïde. 
Ach, Valvaise! nog één ogenblik.




valvaise. 
Ontneem mij de weinige krachten, die ik nog heb, niet geheel. - Reeds heb ik mijn hoofd verbeurd. - Ik kan, ik wil de doodstraf niet ontgaan.




adelaïde. 
Gij sterven? - Gij? - Wat durft gij zeggen? - Is dan mijn leven niet aan het uwe verbonden? ô Slegts nog één ogenblik; weiger mij niet een kort vaarwel, welks aandenken mij, zo lang ik leef, tot troost verstrekken en mij in den dood bemoedigen zal. - Het is geene liefde meer - ô neen! - Het is alleen de uitdrukking der hoogagting, dien ik aan uwe verheven deugd verschuldigd ben. (Zij slaat hare armen hem om den hals; hij strekt de zij-
{==75==} {>>pagina-aanduiding<<}
nen uit, om haar wederkeriglijk te omhelzen, doch, als tot zich zelven komende, trekt hij ze terug en laat ze bij het lijf nederhangen. Op dezen ogenblik gaat de deur open en Alleran vertoont zich.




Negende toneel.

De vorigen, alleran.


alleran. 
Welk een gerucht! (Hij ziet Valvaise in de armen zijner zuster en trekt, op Valvaise toelopende, den degen.) Ha! verraad, verraad, zo als ik vermoedde. (Tegen Valvaise) Verweer u, lafhartige bedrieger.




adelaïde. 
(Zij laat Valvaise los en wendt zich indiervoege, dat zij hem met haar ligchaam bedekt.) 
Wat wilt gij doen? - Hem, den edelen, van het leven beroven? Eerst, wreedaard! zult gij mij, uwe zuster, ontzielen.




valvaise 
bedaard tegen Alleran. 
Het vermoeden is tegen mij, Mijn Heer! - Ik billijk uwen toorn, doch gij verdenkt mij van iets, waaraan ik onschuldig ben. Beklaag een' rampspoedigen, die heden van het geluk der liefde en van dat der vriendschap afstand moet doen; wiens leven, ver van hier, een aanhoudend sterven, een smartvolle dood zijn zal. (Hij drukt de hand van Adelaïde met vervoering aan zijne lippen) Vaar eeuwig wel! (Zij tracht hem te wederhouden; hij rukt zich los en ver-
{==76==} {>>pagina-aanduiding<<}
trekt in zichtbare wanhoop. Adelaïde wil hem volgen, doch Alleran wederhoudt haar.)




alleran. 
Blijf hier, gij eervergetene!




adelaïde. 
Zij poogt zich losterukken, doch Alleran houdt haar met kracht tegen. 
Waar wilt gij heen? - Mij verlaten? - Hij ontvlugt mij. (Zij begint te wankelen.) - Hij ijlt zijne beulen in 't gemoet! (Zij valt in onmagt; Alleran legt haar op een' leuning stoel neder.




alleran. 
Welk een raadzel! - De Koning bemint haar, dit is zeker - En deze..... Neen, het is onoploslijk.




Tiende toneel.

Mevrouw van gerenholm, adelaïde, alleran.


Mevrouw van gerenholm. 
Wat is er, mijn zoon! - Hemel! Adelaide in zwijm! (Zij gaat na Adelaïde en grijpt hare hand.) De Heer Valvaise snelt mij in de grootste verbijstering voorbij en ten huize uit. - Wat is er toch gebeurd, mijn Zoon? (Zij doet enige druppels uit een flesje op haren neusdoek en wrijft er Adelaïde de hoofdslapen mede.)




alleran. 
Ik weet het niet. - Er ligt hier een helsch ont-
{==77==} {>>pagina-aanduiding<<}
werp onder verborgen. Gustaaf is het met zijn' gunsteling eens, om ons te helpen bedriegen, of hij zelf is door dien valschen vriend schelmachtig bedrogen. - Ik kan niet langer in deze onzekerheid blijven. Ik moet mij ophelderingen verschaffen. Ik ga regtstreeks tot den Koning. (Hij vertrekt)




Elfde toneel.

Mevrouw van gerenholm. adelaïde.


Mevrouw van gerenholm. 
Adelaïde! kom tot zelve




adelaïde. 
Zij opent flaauwlijk de ogen. 
Dood? - Dood? - Zij willen u dan vermoorden? - Zijt gerust, ik volg u.




Mevrouw van Gerenholm. 
Waar voert uwe verbeelding u henen, mijne dochter?




adelaïde, 
gedeeltelijk uit den stoel oprijzende. 
Hij wenkt mij - Ik kom, ik kom! (Zij zijgt weder neder.)




Mevrouw van gerenholm. 
Om 's Hemels wil, Adelaïde, bedaar. Wat is u wedervaren?




adelaïde. 
opstaande 
Waar zijt gij, mijn dierbare?.... Ach waar is hij? - Heeft hij mij verlaten?



{==78==} {>>pagina-aanduiding<<}



Mevrouw van Gerenholm. 
Van wien spreekt gij?




adelaïde. 
Waarom hebt gij hem laten vlugten?




Mevrouw van Gerenholm. 
Wien?... uw' Broeder?




adelaïde. 
Hij kan nog niet verre zijn - ô Help mij roepen; misschien zal hij ons kunnen horen... (Zij snelt na de deur; hare moeder wederhoudt haar.) Valvaise! (met verheffing van stem) Valvaise! Eeuwig geliefde Valvaise!




Mevrouw van gerenholm. 
(Zij houdt Adelaïde, die weder na de deur wil, andermaal tegen.) 
Gij zijt geheel buiten uwe zinnen, mijn kind!




adelaïde. 
Raak mij niet aan - Ziet gij niet, hoe mijne klederen druipen? Ik lag reeds op den grond der rivier - De stroom voerde mij weg - Waar is hij, mijn redder? - Waar is hij?




Mevrouw van gerenholm, 
Gij zijt immers hier liefste Adelaïde! in de armen uwer moeder. (Bij zich zelve) Ik begrijp niets... of zou?....




adelaïde. 
Zij houdt de hand op haar hart. 
Het zal barsten... Geen tranen! (Zij strykt met de hand langs de ogen) Ja toch tranen - Of zouden

{==79==} {>>pagina-aanduiding<<}
het ook tranen van Valvaise zijn? (Zij kuscht met vervoering hare eigen hand.)




Mevrouw van gerenholm 
by zich zelve. 
Valvaise?... Zou deze welligt?... Mij dunkt, ik herinner mij nu... Maar hoe?... (tegen Adelaïde) Wat wilt gij toch van den Heer Valvaise?




adelaïde 
in verwarring. 
Ziet gij die zwarte wolken niet? - Dreigend hangen zij over ons neder; zij zijn van bliksems zwanger - ô Dat zij nevens hem ook mij troffen! (Zij loopt wanhopend op en neder.) - Ik zelve ben de oorzaak van zijnen dood - Ik heb hem vermoord.




Mevrouw van gerenholm 
bij zich zelve. 
Ik sta verbaasd - Waar kunnen zij elkander gesproken hebben? (Zij belt.) Adelaïde! kent gij uwe moeder niet?




Twaalfde toneel.

De vorigen karel.


adelaïde, 
in dezelfde gemoedsaandoening. 
Wie zijt gij?... Wat wilt gij? - Moet ik met hem sterven?




Mevrouw van gerenholm 
tegen Karel. 
Laat ons zien, haar na hare kamer te brengen.



{==80==} {>>pagina-aanduiding<<}

(Mevrouw van Gerenholmen Karel vatten Adelaïde ieder bij een' arm en trachten haar voordteleiden)


adelaïde. 
(Zij rukt zich los.) 
Waar wilt gij mij heen voeren?... Hebt gij hem gezien? - Hebt gij mijn' bruidegom gezien? (tegen Mevrouw van Gerenholm) Gij hier? - vlugt!.... ô ontvlugt dit treurtoneel... Zie daar is hij - Zij grijpen hem aan - Laat af, wreedaards.... Almagtige! red hem! - Verplet zijne beulen door uwen donder? - Genade Gustaaf!.... schenk hem het leven, of mij den dood uit barmhartigheid. - Ik alleen ben schuldig.... Geene hoop, geen troost, geene uitkomst! ô God! hij knielt neder - Gustaaf! zijt gij die held, die grootmoedige Koning?... Gij zijt een tijran - een lafhartig moordenaar, de moordenaar van uw' vriend, van uw' broeder - Ik zie het zwaard schitteren.... Het treft.... bloed.... bloed - Het spat mij in het aangezicht.... Het druipt mij van de klederen - Neem mij mode, mijn Bruidegom!.... opwaards..... opwaards! Zij valt andermaal in zwijm. Mevrouw van Gerenholm, en Karel voeren haar van het Toneel.




Mevrouw van gerenholm. 
Wat hangt mij boven het hoofd? - Dit was dan uw geheim, Adelaïde!


(De Gordyn valt)



{==81==} {>>pagina-aanduiding<<}

Dertiende toneel.

(Het Toneel is als in het Twede Bedryf.)


de koning 
alleen. 
Waar mag Valvaise toeven? - Zou hij zo vele redenen nodig hebben, om Adelaïde te bewegen?


(Er wordt geklopt; de Koning belt; Christiërn komt binnen.)


Veertiende toneel.

de koning, christiërn.


christiërn. 
Ik verzoek de vrijheid, Sire! om deze korte schets uwer Majesteit aantebieden, in de nederige hoop, dat de denkbeelden, daarbij voorgedragen, met meerdere goedkeuring, dan mijne vorigen, zullen mogen verwaardigd worden.




de koning. 
Hebt gij er met den Heer Valvaise over geraadpleegd?




christiërn. 
Neen, Sire! ik heb den Heer Valvaise niet weder mogen zien, naadat ik het geluk gehad heb, hem in de hoge tegenwoordigheid van uwe Majesteit, hier te ontmoeten.




de koning. 
Ja, ik herinner mij, dat hij in de Stad bezigheden had.



{==82==} {>>pagina-aanduiding<<}



christiërn. 
Zeer natuurlijk in zijnen toestand - Ook staan verliefde hersens er zelden naar, om zich met financieele ontwerpen bezig te houden.




de koning, 
ter zijde. 
Dat is wel waar; ik ondervind het (Overluid) Verliefde hersens? Gij weet ten zijnen opzichte schier meer dan ik - Welligt zult gij zelfs het voorwerp ook wel kennen, dat zijne genegenheid tot zich heeft getrokken.




christiërn. 
Ik zoude, met verlof, geloven van Ja.




de koning 
spotachtig. 
Eilieve deel mij dat geheim dan mede - Ik ben er regt nieuwsgierig naar.




christiërn. 
Het is niemand anders, dan de schone Freule van Gerenholm.




de koning, 
min of meer ontzet, ter zijde 
Hoe is het mogelijk, dat er reeds iets is uitgelekt? (Lagchende, overluid) Niemand anders, dan de schone Freule van Gerenholm? - Nu, Heer Christiërn! ik kan u verzekeren, dat uwe scherpzichtigheid u voor deze reize heeft bedrogen.




christiërn. 
Ik zoude echter gedacht hebben, als een jongman aan eene Juffer zijn miniatuur vereert en deze hetzelve aanneemt, dat er dan wel zo iets van liefde moet onderlopen.



{==83==} {>>pagina-aanduiding<<}



de koning. 
Valvaise zou aan de Freule van Gerenholm zijn miniatuur gegeven en zij het zelve aangenomen hebben?




christiërn. 
Volgends alle gronden van waarschijnlijkheîd, Sire!




de koning. 
Gij raaskald.




christiërn. 
Toch niet, onder het welnemen van uwe Majesteit. - Het zij mij slegts geoorloofd te verhalen, hoe ik achter dit geheim gekomen ben.




de koning. 
Nu spreek.




christiërn. 
En werd dezen ochtend aan het rinket bij de Haven een knecht aangehouden, die den schijn had van een pak na boord van het eene of andere schip te willen brengen. De man, die vervolgends gebleken is, een knecht van Mevrouw, de Gravin van Gerenholm, te zijn geweest, gaf door zijne ontsteltenis vermoeden van sluikerij. Toen de Kommies het pak opende, vond hij daarin enige bladen kopers, benevens een brief aan zekeren Goudsmit, die digt bij het Hoofd woont. De Kommies meende te regt, uit hoofde van het koper en de gestrengheid des verbods van uitvoer van dat metaal, daar er geen paspoort bij was, het pak den Knecht niet te mogen wedergeven; doch, zich niet bevoegd oordelende tot het openen van den brief, bragt hij dien bij mij, terwijl hij mij tevens

{==84==} {>>pagina-aanduiding<<}
van al het voorgevallene verslag deed. - Ik opende den brief en vond er een miniatuur in, dat ik terstond voor de afbeelding van den Heer Valvaise erkende. (Hij haalt den brief uit zijn' zak en biedt hem den Koning aan.) Hier is de brief met het schilderstukje; uwe Majesteit oordele zelf.




de koning. 
den brief geopend hebbende, beschouwt het miniatuur met ontroering. 
Het is valvaise! - Duidelijk! Het lijdt geen' twijfel - De brief geeft misschien opheldering - (Hij leest.)




myn meer. 
‘Ingesloten bekomt gij een miniatuur, dat ik in een gouden medaillon wensch gevat te hebben, volgends de hier bij gevoegde tekening. Draag voor het schilderstukje zorg; het zelve is mij van veel waarde, en laat het, behalve onder uwe, onder niemands ogen komen - (Het gelaat des Konings wordt somber.) De bladen koper zend ik u, om ze voor mij te laten slypen zo, dat zij tot etsen geschikt werden. Ik blijf voords.
uw toegenegene




adelaïde van gerenholm. 
Wat is dit? - Welk een onverklaarbaar geheim! (ter zijde) Mijn God! zoude het mogelijk zijn? Ik herrinner mij nu zijne ontroering, toen ik hem haren naam noemde. - Maar neen! het is een louter bedrog der zinnen (Er wordt geklopt; de Koning belt; een Kamerheer verschijnt.





{==85==} {>>pagina-aanduiding<<}

Vyftiende toneel.

De vorigen, een kamerheer.


de kamerheer. 
De Luitenant van Gerenholm bidt ogenbliklijk bij uwe Majesteit toegelaten te worden wegens eene zaak van groot aanbelang.




de koning. 
Breng hem terstond hier. (De Kamerheer vertrekt.)




Zestiende toneel.

de koning, christiërn.


de koning. 
Wat zal dit zijn? - Ik ben in eene ongelooflijke gemoedsbeweging.


(Hij gaat onrustig op en neder.)


christiërn 
ter zijde. 
Ik begrijp niets van deze ontsteltenis. - Zou hij Valvaise verboden hebben zich in het huwlijk te begeven? - Zien wij, wat er gebeurt, en trachten wij er ons voordeel mede te doen.




Zeventiende toneel.

De vorigen, alleran.


alleran. 
Verschoon, Sire! dat ik zo dringend om gehoor

{==86==} {>>pagina-aanduiding<<}
verzocht heb, - Ik stik schier van woede. - Gij zijt schandelijk verraden, Sire!




de koning. 
Spreek.




alleran. 
Die Valvaise, die man, die zich beroemen mogt, dat zijn Koning zijn vriend was, die Valvaise....




de koning. 
Wel nu?




alleran. 
Is een eerloze.




de koning. 
Bedenk, wat gij zegt.




alleran. 
Ik zeg het en wilde het wel op alle markten en hoeken van straten uitschreeuwen.




de koning. 
Verklaar u nader.




alleran. 
Was het niet de wil uwer Majesteit, om aan ons Geslagt de onschatbare, de onverdiende eer te bewijzen, om mijne zuster tot zijne Gemalin te verheffen, en is Valvaise tot dat einde niet ten onzen huize gezonden?




de koning 
met voordvarendheid. 
Ja!... Nu verder?




alleran. 
Nu: hij had zijn voorstel naauwlijks aan mijne moeder gedaan, of zij nam hetzelve met den vurigsten dank aan en verzocht hem, dat hij het, als enkel

{==87==} {>>pagina-aanduiding<<}
voor den vorm, aan mijne zuster wilde herhalen. Op bevel mijner moeder vervoegde Adelaïde zich bij hem. Enigen tijd waren zij bij een geweest, toen mij, in een ander vertrek, de luidruchtigheid van hun gesprek en enige uitroepingen opmerkzaam maakten. Ik begaf mij na de kamer, waar zij waren, en, de deur openende, vond ik hen met de grootste tederheid in elkanders armen gestrengeld. Ik trok in de eerste vervoering den degen; mijne zuster bedekte den verrader met haar eigen ligchaam. - Hij stamelde enige woorden ter zijner verontschuldiging uit en, terwijl ik mijne zuster, die, bij zijn vaarwel zeggen, in onmagt viel, ondersteunen moest, ontvlood hij.




de koning. 
(Hij is trapsgewijze in al grotere en grotere woede geraakt.) 
Afgrijslijk! Zulk een monster heeft de Hel nog nooit uitgebraakt.




alleran. 
Adelaïde heeft in de uiterste wanhoop verklaard, dat zij elkander vuriglijk beminden en dat niemand, buiten Valvaise, ooit haar echtgenoot zoude worden.




de koning. 
Nu dan zal ook niemand haar echtgenoot worden, of zij moest het van een gescheurde rif des snoodtards willen huwen. Waar is hij?




alleran. 
Dat is mij onbekend.




de koning. 
(Hij belt met onstuimigheid.) 





{==88==} {>>pagina-aanduiding<<}

Agttiende toneel.

De vorigen, een kamerheer.


de koning. 
De Secretaris van Staat - Ogenbliklijk.


De Kamerheer vertrekt.


Negentiende toneel.

de koning, christiërn, alleran.


de koning. 
Ha! gedrocht! - Is er voor zulk eene afschuwelijke boosheid wel een naam te vinden?




christiërn. 
- Hij heeft, gedurende de naast voorgaande tonelen aandachtig geluisterd en in het geheim enige tekenen van vreugde gegeven. 
Wie had immer zo iets van den Heer Valvaise kunnen verwachten?




Twintigste toneel.

De vorigen, duplaise.


duplaise. 
Ik was in de antichambre....




de koning. 
Beveel den Kommandant der stad, dat hij terstond

{==89==} {>>pagina-aanduiding<<}
alle poorten, uitgangen en muren bezetten doe en niemand vergunne van hier te gaan. - Laat hem langs alle wegen detachementen van de ligte ruiterij zenden - Waar Valvaise gevonden wordt, moet men hem gevangen nemen en geketend herwaards voeren. Vaardig gij in mijnen naam terstond een bevelschrift voor mijn gehele Rijk uit, dat een iegelijk, die den verrader Valvaise mogt zien, hem moet aanhouden op levensstraf, en voeg er de belofte eener beloning bij van twintig duizend daalders voor den genen, die hem levende mij in handen brengt, of hem mij ontdekt.




duplaise. 
Sire! Ik ben als van den donder getroffen. - Mag ik....




de koning. 
Gehoorzaam, of vrees den donder mijner gramschap.


(Duplaise vertrekt.)


de koning 
tegen Christiërn en Alleran. 
Ik wil alleen zijn.


Christiërn en Alleran vertrekken.


Een en twintigste toneel.



de koning 
alleen, in woede en vertwijfeling. 
Neen, gij zult mij niet ontgaan. - De God der wrake zal u mij overleveren. - Sterven zult gij - Langzaam sterven, zo als gij mij sterven doet. - Verraden! boosaardig verraden! En door wien? -

{==90==} {>>pagina-aanduiding<<}
Door den vriend van mijn hart. - Door hem, die mij alles was - dien ik, meer dan mij zelven, beminde. - Een mensch wordt niet op eens een booswicht. - Hij moet reeds lang een valsch hart hebben omgedragen. - Kan de ondeugd zo het masker der reinste deugd annnemen? - Hoe listig heeft hij weten te veinzen! Hoe meesterlijk zijne gelaatstrekken in bedwang gehouden! - De uiterste kalmte, de vriendschaplijkste belangneming vertoonde hij, nog naadat hij reeds wist, dat het zijne eigen minnares gold. - Dit is het ergste, het onvergeeflijkste van alles. - Waarschijnlijk ware hij met haar gevlugt, zo haar broeder hen niet overvallen had. - Veel kan de liefde doen verschonen, maar, met een lagchend gelaat, den dolk te wetten, om er zijn' Koning, zijn' halsvriend mede te doorboren - neen! - dit eischt wraak - bloedige wraak. (Hij neemt het miniatuur van Valvaise in handen.) - Zijn dit de trekken eens verraders, eens sluipmoordenaars? - Hoe zagt, hoe schoon, hoe edel! - Maar verbergt de Belladonna ook niet onder eene sierlijke bloem het dodelijkste gif? - ô Valvaise! Valvaise! Vriend mijner ziel! Hoe hebt gij mijn doodvijand kunnen worden? Was er maar iets ter zijner verdediging in te vinden! Doch het verraad is middagklaar; hij is schuldig, doodschuldig! - Met een strelend genoegen zal ik zijn bloed zien vloeien. -- Zijn bloed? - Het bloed van Valvaise? - (Naa eene wijl overdenkens.) Gustaaf! Gustaaf! zijt omzichtig! Doe geene overhaaste stappen, die u zouden

{==91==} {>>pagina-aanduiding<<}
kunnen berouwen? - En hoe is het? - Heeft hij mij als Koning, of als mensch beledigd? - Aan wien behoort de straf? - Hoe wordt mijne ziel vaneengescheurd! Ik kan zonder haar, zonder het bekoorlijk schepzel, niet leven. - Maar zoude zij mij het gemis van Valvaise wel voor altijd vergoeden kunnen? - De liefde is met zinlijkheid vermengd; de vriendschap is geheel zedenlijk. De eerste kan, door het bevredigen van onstuimige hartstogten, bekoelen; de andere neemt met den tijd al meer en meer in kracht en zuiverheid toe. - Moet de liefde zelfs, om op den duur te blijven bestaan, zich niet met de vriendschap verbinden; voor het minst zich niet in haar kleed hullen? - Gewis! - (Hij peinst een poos.) Gustaaf ken u zelven. - Dikwijls zeidet gij, dat zich zelven te overwinnen de grootste zegepraal was. - Maar Adelaïde mij te ontroven; haar listig van mijne zijde te rukken! - Hoe groter mijne vriendschap voor hem was, zo veel te zwarer wordt zijne belediging. - God! verleen mij wijsheid! - - Red mij uit deze vertwijfeling, of ik bezwijk. -- (Hij valt in eenen armstoel neder.)


Einde van het Derde Bedrijf.




{==92==} {>>pagina-aanduiding<<}

Vierde bedryf.

Het Toneel is de Kamer van duplaise in de Kancellary; er staan Boekenkassen en enige kisten - Ter regterzijde van het Toneel eene kas voor papieren. Voor de glasramen zijn ijzeren bouten.


valvaise, duplaise, christiërn.


christiërn 
eerst opkomende. 
Hij denkt hem hier veiligheid te zullen bezorgen: Ja; dan moest ik er niets van weten.




duplaise, 
die Valvaise bij den arm voordsleept. 
Om Gods wil! kom toch voord. Niemand heeft u hier zien ingaan. Zo ergens, dan zijt gij hier veilig. Als het traliehek ginds in den gang gesloten is, kan hier geen sterflijk mensch komen - Wij kunnen nu al vast overleggen, wat u, ter uwer redding, te doen sta.




valvaise. 
Waartoe mij te verbergen? - Om mij voor de billijke gramschap van den Koning te beveiligen? - Laat mij liever de straf dragen, die mijne trouwloosheid mij heeft waardig gemaakt, en zo voor 't minst een gedeelte der schuld uitwisschen.




duplaise. 
Waar in kunt gij u zelven toch zo schuldig houden? - Hebt gij u aan uwe liefde, die oudere

{==93==} {>>pagina-aanduiding<<}
aanspraak had, dan die van Gustaaf, overgegeven, of hebt gij dezelve hem integendeel ten offer gebragt?




christiërn. 
Gij wist immers, gelijk gij verzekert, niet eens den naam van de Freule; gij kondt dierhalve ook niet weten, dat gij des Konings medeminnaar waart. (ter zijde) Maar het miniatuur: dat komt er lelijk in. - Dat is een weinig een Contradictio in adiecto, mijn lieve mijn Heer Valvaise!




valvaise 
Geeft mij geene valsche verdedigingsgronden aan de hand. Heb ik haar mijne liefde niet beleden? Heb ik hare liefkozingen niet, immers gedeeltelijk, beandwoord? De dood alleen kan mij van den knagenden worm, die in mij niet sterft, bevrijden - ô Gustaaf! zoude ik niet gaarne mijn leven voor u opgeofferd, niet met vreugde de verschriklijkste pijnen geleden hebben, om tot uw geluk slegts iets wezenlijks bij te dragen? Was ik niet met eene liefde voor u bezield, die alle zelfliefde vergeet? Hoe is het dan mogelijk, dat mijn hart u een' ogenblik heeft kunnen verraden? Dat ik u, in de gewigtigste aangelegenneid uws levens, in de liefde tot de betoverende Adelaïde, dodelijk wonden kon? - Waarom moest ik u ontmoeten, hemelsch meisje? Engel? Waarom moesten onze zielen zo juist voor elkander gestemd zijn, dat zij zich onderling op den eersten aanblik verstonden? - Waart gij - neen ware ik, of waren wij beiden in den Tornostroom om-
{==94==} {>>pagina-aanduiding<<}
gekomen, wij zouden, zamen de eeuwigheid ingestapt, elkander ginds even zeer gekend gehad hebben, waar ons geene stormen meer hadden kunnen bedreigen - Ach waartoe die gevaarvolle last aan mij opgedragen? - Ik was reeds voor eeuwig aan haar gekluisterd en viel in mijne eigen zwakheid; ik viel als eene prooi harer alles bemagtigende schoonheid. - Terwijl zelfs mijne tong voor mijn' Koning poogde te spreken, spraken mijne ogen voor den Verrader Valvaise - o Laat mij gaan; laat mij mij zelven overleveren!




christiërn 
ter zijde 
Geduld maar; het zal uw tijd wel worden.




duplaise. 
Dat verhoede de Hemel! gij zult niet sterven.




christiërn 
ter zijde. 
Mits mij de twintig duizend daalders geworden.




duplaise. 
Wij willen uw dierbaar leven redden - Hier zijt gij in de daad veilig.




christiërn 
ter zijde. 
Ik hoop u evenwel haast op eene nog veiliger plaats te bezorgen.




duplaise. 
Hier zal geen onderzoek naar u geschieden. - Het nodige zal u door ons toegeschikt worden? Niet waar, Mijn Heer Christiërn.




christiërn. 
ô Voorzeker: het nodige.



{==95==} {>>pagina-aanduiding<<}



duplaise. 
Zodra men, naa vruchtloos zoeken en najagen, den moed eindelijk zal hebben opgegeven, nemen wij de zekerste maatregelen voor uwe vlugt en de snelste paarden zullen u ter goeder uur buiten alle gevaar brengen. - Laat ons intusschen eens zien, waar gij al dien tijd zult blijven. - Het Kabinet hier nevens zal daartoe het geschiktste zijn, vooral in de uren, dat ik hier zomtijds met mijne Kommiezen spreken moet, - Laat ons zien. (Zij gaan door eene zijdeur.)




christiërn, 
hen naogende. 
Dat is een verschil, thands of dezen morgen, Mijn Heer de Gunsteling! die mij met uwe wijsgerige hersenschimmen altijd in der weg stondt; die den Koning de kap vuldet met allerlei lugtkastelen van welvaart, volksgeluk en, wat weet ik het, niet al. - Evenwel ik ben hem mijne verheffing verschuldigd; onze buurschap als kinderen en onze verdere kennis op de Hoge School hebben hem mij en Duplaise aan den Koning doen voordragen. - De dankbaarheid - Zonder hem ware ik misschien nog - Kom, kom, ik geloof, dat ik zelf ook nog met die ouderwetsche grondbeginzelen begin besmet te worden. - Leve Hobbes! De Maatschappij is een staat van oorlog van allen tegen allen. - In ieder mensch moet men zijn' vijand beschouwen. - Met alles behoort men zijn voordeel te doen. --- In allen gevalle, zelfs behalve de twintig duizend daalders, is het mijn belang, te zorgen, dat hij geheel uit de voe-
{==96==} {>>pagina-aanduiding<<}
ten gerake. - Smeden wij het ijzer, terwijl het nog heet is; het mogt eens spoedig bekoelen; en het is gewis, dat hoe meer wezens, van die tusschen den troon en mij staan, ik zonder hoop op herstel kan doen vallen, ik zelf zo veel te nader aan den troon kom.


Valvaise en Duplaise keren door de zelfde deur terug.


duplaise 
tegen Valvaise. 
Nu, zult gij daar niet wel ettelijke dagen uw verblijf kunnen houden?




valvaise. 
Ach! Vriend! Uwe liefderijke zorg streelt mij, doch wat zal zij baten? - Ik moge den toorn des Konings ontvlugten, mijn zelfsverwijt en, ach! ik schaam mij het te moeten belijden, mijne brandende liefde voor Adelaïde kan ik niet ontvlugten. Beiden zullen mij toch welhaast ten grave slepen.




christiërn. 
Moed gegrepen, Mijn Heer Valvaise! Uit het oog uit het hart, moet gij maar denken. Maar zou het niet goed zijn, dat ik eens in de Stad en ten Hove ging vernemen, wat er al zo gedaan en gesproken wordt, en er u vervolgends hier berigt van deed?




duplaise. 
Zeer goed, zo gij u die moeite geven wilt.




christiërn. 
Wel zoude ik niet? Voor mijn' weldoener en voor mijn' vriend?



{==97==} {>>pagina-aanduiding<<}



duplaise. 
Ik zal u dan het tralie - hek in den gang gaan openen. - Als gij terugkomt, hebt gij slegts te bellen.




christiërn. 
Zoude het, onder verbetering, niet verkieslijk zijn dat ik zelf het hek van buiten sloot en den sleutel medenam? Ik kan dan hier terug komen, zonder dat ik behoef te bellen. - Men kan nooit weten. - Men mogt elders hier in het Hôtel horen....




duplaise. 
Ook goed: zie daar den sleutel! Zorg maar, om het slot van buiten tweemalen omtedraaien.




christiërn. 
Daaraan zal niets ontbreken. - Tot wederziens, Mijne Heren!


Hij vertrekt. Men hoort hem het hek openen digtslaan en sluiten.

Derde toneel.

valvaise, duplaise.


valvaise. 
Ik sta verwonderd over Christiërn: ik had zo veel edelmoedigheid bij hem niet verwacht.




duplaise. 
Ik zo min als gij.



{==98==} {>>pagina-aanduiding<<}



valvaise. 
Maar laat de vriendschap ulieden niet misleiden - Laat ik zelf haar niet misbruiken! Gij hebt reeds te veel verrigt - Gij zijt onderdaan; gij staat in eene naauwe betrekking tot den Koning - Nog ééns, volbreng uw' pligt jegens uw' Vorst en de watten des Lands. Ik weet, dat ik een verloren man ben, doch laat de hoop mij troosten, dat mijn dood, dien ik toch niet ontgaan zal, een middel zijn moge, ter verheffing van den grootmoedigen Duplaise.




duplaise, 
Hem ten dele toornig, ten dele weemoedig aanziende. 
Heeft Gustaaf dan een ander Koningrijk, om mij mijne regtschapenheid aftekopen? Of, zo hij het heeft, kan er enig eigendom, enige gemoedsrust zijn voor den lafhartigen verrader?




valvaise. 
Zo dit alles niets bij u geldt, dan nog verbindt u de wet van zelfsbehoud, ora mij der geregtigheid overteleveren - Gij zult anders mijn ontkomen met uw leven moeten betalen.




duplaise. 
Gave God, dat dit gebeuren mogt! Met welk eene vreugd zou ik mijn noodlot te gemoet ijlen! Ik zou hem tegen het langste, het gelukkigste leven niet willen ruilen.




valvaise. 
Uwe Vrouw, uwe Kinderen......




duplaise 
Hij, zonder wiens wil geen muschje op de aarde

{==99==} {>>pagina-aanduiding<<}
valt, zou hun ten echtgenoot en vader verstrekken - En welk een' groteren schat konde ik hun immer nalaten, dan dat de tijdgenoot en de naakomeling mij als een slagtoffer der deugd eerbiedigden?




valvaise. 
ô Broeder! Gij hebt gezegepraald! Het is billijk, dat de mindere deugd voor de hogere onderdoe. (Hij haald eene diamanten Gesp uit zijn' zak en biedt haar Duplaise aan.) Deze gesp heeft Gustaaf van zijn' hoed genomen en haar aan zijnen liefling, aan zijnen, toen nog getrouwen, vriend geschonken. Neem gij haar, edele Duplaise! als een gering aandenken, en, wanneer gij haar beschouwt, zo herinner u, dat er eens een ongelukkige Valvaise, die u hoogschattede, op aarde bestond.




duplaise, 
het gezicht van de Gesp afkerende. 
Spreek mij niet van bewijzen van aandenken - Is niet iedere bete broods, die ik eet, elk bewijs van achting, dat ik geniet, ja alles, wat mij omringt, eene dagelijksche herinnering aan uwe vriendschap? Wanneer ik, van mijne Gade en Kinderen omgeven, mij in hunne tevredenheid, in hunnen welstand verlustig, zo lagcht Valvaise, in hun lagchen, mij toe en dringt zich, te midden hunner liefkozingen, in mijn hart. - ô Mijn Vriend! het gevoel mijner eigen dankbaarheid verdubbelt elke vreugde, die uit de bron uwer genegenheid tot mij vliedt.





{==100==} {>>pagina-aanduiding<<}

Vierde toneel.

De Deur wordt met drift geopend; Erik komt met overhaasting binnen.


valvaise, duplaise, erik.


duplaise. 
God! wat is dit?




erik, 
schier buiten adem. 
Wie van u beiden de Heer Valvaise wezen moge, hij berge zich, of hij is verloren.




duplaise. 
Wie zijt gij?




erik 
Ik ben Erik Oxten.... voorheeen Kamerdienaar bijden Generaal van Gerenholm en thands nog in dienst bij Mevrouw de Gravin. - Ik heb vernomen, wat er ten onzen Huize is voorgevallen en hoe onze lieve Freule den Heer Valvaise bemint - Voor onze Freule zouden wij allen in den dood gaan. - Ik hoorde vervolgends, welk eene beloning er op het hoofd van dien Heer gezet was. Nu dacht ik bij mij zelven, onze Freule kan niemand anders, dan een' deugdzaam' Heer beminnen, en wat zoude het haar eene smart doen, als hij eens in hechtenis geraakte - Ik moet, zeide ik, overal gaan rondsnuffelen. De dingen lopen zomtijds wonderlijk; men kan niet weten, hoe ik hem nog van dienst zou kunnen zijn. Zo ging ik dan onder anderen ook in de hoofdwacht, waar ik velen

{==101==} {>>pagina-aanduiding<<}
mijner bekenden zag. - Ik vroeg, of er ook iets nieuws was? Men verhaalde mij toen het geval en dat onze Freule, die met den Koning verloofd zoude geweest zijn, met dien Heer het hazenpad had willen kiezen. - Zo als wij nu hier over praatten, kwam er iemand tamelijk hard aanlopen. - Het scheen een rijk Heer te zijn en de Officieren betoonden hem ook grote achting. ‘Valvaise,’ zeide hij tegen den Kommandant van de wacht, ‘is van zelf in de knip gelopen. - Hij zit in de Kancellarij, in het Kabinet van den Minister Secretaris van Staat. Neem zo veel manschap, als gij van hier missen kunt, en bezet de Kancellarij aan alle kanten. - Zodra gij dit gedaan hebt, ga dan binnen met enigen uwer soldaten; loop den langen gang ten einde; dan zult gij voor een gesloten traliehek komen, dat gij met dezen sleutel kunt openen.’ - Hierop leide hij een' sleutel op de tafel, waar ik vlak bij stond. - ‘Als gij het traliehek door zijt,’ vervolgde hij, ‘zult gij de deur der kamer terstond zien en den vogel gemakkelijk vangen.’




duplaise. 
Hemel! zou Christiërn zelf!




valvaise. 
Zeide ik het u niet, dat alle moeite, om mij te redden, vruchtloos was?




erik. 
Die eerloze verklikker! dacht ik. Met sloeg ik het oog op den sleutel, en het was, als of het mij zo wierd ingegeven, dat ik even zulk' een' sleutel bij

{==102==} {>>pagina-aanduiding<<}
mij had; dat ik den eenen met den anderen verwisselen en dan van den regten spoedig gebruik maken moest, om hier binnen te komen en ulieden te waarschuwen, vóór dat de bezetting hier konde zijn. - Dat alles is mij gelukt en ik heb het traliehek weder gesloten, zodat, als zij komen, zij als Jut voor het hek zullen staan, bij manier van spreken. - Mijn Heer Valvaise zal dierhalve den tijd hebben, om zich ergens elders heen te begeven.




duplaise, 
Erik bij de hand vattende. 
Edele ziel!




valvaise. 
Man! weet gij wel, dat, zo het ontdekt wordt, wat gij gedaan hebt, uw leven er mede gemoeid is?




erik. 
Nu, als het niets anders is. - Ik heb in den slag bij Strangebro en bij meer gelegenheden den kop er aan gewaagd, alleen om aan Mijn' Heer getrouw te blijven, schoon de zaak, waarvoor ik streed, mij tegen de borst was. - En nu is het om onze lieve Freule van dienst te zijn; dus...




valvaise. 
Ik dank u, ik dank u, brave man!




duplaise 
tegen Erik. 
Hebt gij den naam des aanbrengers niet gehoord? - Aan de omstandigheden te oordelen, moet men in de daad geloven, dat het Christiërn....




erik. 
Ja, ja, regt zo: Christiërn heb ik hem ook horen noemen.



{==103==} {>>pagina-aanduiding<<}



duplaise. 
Kan het mogelijk zijn!




valvaise. 
Een begin mijner welverdiende straf: ik beloonde Gustaaf met ondankbaarheid; Christiërn doet het mij. - Ach, Duplaise!




erik 
ter zijde. 
Ook al zo een misselijke naam: Adelaïde, Valvaise, Duplaise! - Die menschen moesten wel ongelukkig worden.




duplaise. 
Hoe kunt gij zo onbillijk jegens u zelven zijn? - Maar wat gedaan? - Er valt geen tijd te verliezen. - Ik ben radeloos. (Hij ziet door een der vengsters, terwijl Valvaise in een' zichtbaren tweestrijd rondloopt.) Het Hôtel wordt reeds bezet - Waar verberg ik u? (Men hoort buiten het rammelen van het tralie hek.) Hemel daar komen zij.




erik, 
den sleutel vertonende. 
Nog zo ras niet.




duplaise. 
Stil - Hier staat eene kas, die ter halver wege in den muur is gemetseld en met een loos beschot voorzien is, - Daar achter liggen de cijffers en andere hoogstbelangrijke staatsstukken. - Het geheim daarvan is aan mijnen post verbonden. - Het is dus waarschijnlijk, dat niemand anders het kent. Daarin zijt gij, zelfs voor Christiërn, veilig. (Men hoort het hek met meer geweld rammelen) Spoedig. (Hij ontsluit de kas en neemt de papieren en planken er

{==104==} {>>pagina-aanduiding<<}
uit; vervolgends drukt hij aan een' veêr ter zijde; waarop het achterschot openspringt en eene twede kas zich vertoont. Ook uit deze neemt hij de planken en papieren en voert er Valvaise, half tegen deszelfs wil, henen.) Om 's hemels wil! stel u niet tegen mijne bede.




erik. 
ô Mijn Heer! doe het ten gevalle van onze Freule.


valvaise omhelst sprakeloos duplaise, drukt erik de hand en plaatst zich in de achterste kas. duplaise sluit het middenschot en legt de planken en papieren van de beide kassen in in de voorste, waarvan hij de deur openlaat.)


valvaise. 
Godlof! dat is zo ver. (Men hoort weder aan het traliehek rammelen en vervolgends er met geweld tegen slaan.) Ja laat zij nu maar komen.




erik. 
Maar is er wel lugt genoeg in de kas?




duplaise. 
Overvloedig: die wordt er van buiten ingebragt; de papieren zouden er anderszins verstikken. - (Voorvarend) Nu; het geheim is u bekend; men kan niet weten, wat mij zou kunnen overkomen. Zo men mij gevangen mogt nemen, of ik wierd op eene andere wijze buiten staat gesteld, verwittig dan mijn' bijzonderen Secretaris, van Norsten, een braaf' jongling, van alles en zeg hem, dat hij zijn' tijd waarneme, om den Heer Valvaise van het nodige levens

{==105==} {>>pagina-aanduiding<<}
onderhoud te voorzien. - Gij zult van Norsten aan mijn eigen huis kunnen vinden.




erik. 
Laat alles in dat geval op op mij berusten.


(Het slaan tegen het hek heeft voordgeduurd; eindelijk hoort men het met groot geraas nedervallen. Duplaise gaat na de deur van het vertiek, waar zich reeds een detachement vertoont.)


Vyfde toneel.

De vorigen, nordman, soldaten.


duplaise. 
Wie vermeet zich hier met geweld intedringen?




nordman. 
Uwe Excellentie verschone het geweld, dat men heeft moeten gebruiken, om het traliehek te openen; met dezen sleutel wilde het niet gelukken.




duplaise. 
Maar wat doet, wat zoekt gij hier? Deze schennis van de Staatskancellarij zal u duur te staan komen.




nordman. 
Het was mij van hoger hand bevolen, ten einde den Heer Valvaise, die zich hier moet bevinden, in verzekerde bewaring te nemen.



{==106==} {>>pagina-aanduiding<<}



duplaise. 
De Heer Valvaise hier? Hoe kan het ulieden in de gedachten komen? (Op Erik wijzende.) Hij noch ik is Valvaise, gelijk gij ziet, en buiten ons....




nordman. 
Uwe Excellentie zal mij ondertusschen wel vergunnen, deze apartementen te doorzoeken.




duplaise. 
Het staat aan u, te weten, waartoe gij bevoegd zijt.




nordman 
tegen zijn volk. 
Alles doorgezocht.
Een onderofficier gaat met enige soldaten in het zijvertrek, doch geeft, terugkomende, aan nordman te kennen, dat hij niets heeft gevonden. Ondertusschen heeft nordman met zijn bijhebbend volk het toneel overal onderzocht tot de ijzeren bouten, die voor de glasramen staan. Eindelijk gelovende, dat valvaise zich daar niet kan bevinden, zegt hij tegen duplaise. 
Ik bid om verschoning wegens den gedanen overlast. (Tegen zijn' onderofficier.) Twee man aan het gebroken hek.


Zij vertrekken.


duplaise 
tegen Erik. 
Maak gij nu, tegelijk met hun, de deur uit te geraken.


erik buigt zich en vertrekt.



{==107==} {>>pagina-aanduiding<<}

Zesde toneel.

duplaise, valvaise.


duplaise. 
(Hij brengt den mond aande zijde der kast, ter plaatse, waar de vêer zit. 
Deze eerste storm is reeds doorgestaan; hebt gij gehoord, wat er voorgevallen is?




valvaise 
in de kas. 
Ten naastenbij. - Doch wij hebben nog het einde niet.




duplaise 
bij zich zelven. 
Helaas neen! Nu de laaghartige Christiërn dezen stap gedaan heeft, zal hij het er niet bij laten berusten. Hij is te ver gegaan, om ter halver wege te keren. Men neemt mij zekerlijk gevangen. - De dood staat mij voor de deur. - Al mijne hoop berust dan op dien ouden man en op van Norsten - God! Zo hierin een verwarring kwam - Van honger en dorst - ik ijze - ô mijne Elize! mijne lieve kinderen! gij allen zijt onbewust van het doodsgevaar, waarin ik mij bevind. - Verfoeilijke Christiërn! Zo wel als ik, is hij alles aan Valvaise verschuldigd. - Doch zijne straf zal hij niet ontgaan. - Vroeg of laat treft hem de hand der wrekende geregtigheid. - Gustaaf zelf, zo zijn hart niet geheel veranderd is, moet hem verfoeien, hem niet meer onder zijne ogen dulden kunnen, ofschoon hij ook zijner gramschap ten dienste gestaan heb-
{==108==} {>>pagina-aanduiding<<}
be. - Hoe wonderbaar zijn de lotgevallen der menschen aaneengeweven! Een zamenloop van toevallige omstandigheden doet hem, die nooit van het spoor der gestrengste pligtbetrachting afweek, een' ogenblik zich zelven vergeten, en dit kan mijn' dood, den zijnen, misschien ook dien van Gustaaf en van het meisje ten gevolge hebben. (Men hoort eene groote menigte van buiten aanlopen.) Wat wil dit nieuwe gerucht? - Wapenen wij ons met moed en standvastigheid!




Zevende toneel.

valvaise, duplaise, christiërn. nordman, soldaten.


duplaise. 
Christiërn zelf met de wacht!




christiërn, 
met drift binnen stuivende. 
Ik zeg u, dat hij hier en nergens elders is, zo hij voor het minst met den duivel in geen verbond staat.




norman 
ter zijde. 
Die is eer uw bondgenoot, laaghartige schelm! (Overluid) En ik verzeker uwe Excellentie, dat wij alles hebben doorgezocht, behalve alleen deze kisten.




christiërn. 
Dat was ook niet nodig. Men ziet wel, dat zich

{==109==} {>>pagina-aanduiding<<}
daarin geen volwassen mensch verbergen kan. Zijn de traliën voor de glasramen onbeschadigd?




nordman. 
Onbeschadigd.




christiërn. 
Hij gaat zelf in het zijvertrek. 
(Tegen Nordman) Houd gij hier een wakend oog.




nordman 
ter zijde. 
Mogt ik u aan de hoogste galg zien hangen! (Overluid tegen Duplaise.) Een onstuimige middag voor uwe Excellentie.




duplaise. 
Laat het buiten stormen, (Hij wijst op zijn hart) als het hier maar kalm is.




nordman. 
Dat is ook altijd mijn gevoelen geweest.




duplaise. 
Eene schone rol, die deze man speelt, zeer aan het ambt, dat hij bekleedt, voegende.




nordman. 
Eene rol, die noch ik, noch iemand dezer soldaten hem ligtlijk zal benijden.




christiërn, 
uit het zijvertrek komende. 
Het moet dan toch hier schuilen. - (Hij ziet overal rond) Niets. (tegen Duplaise) Het zal u toch wel bekend zijn, waar hij zich verstoken hebbe?




duplaise. 
Is dit eene vraag, aan mij gerigt?




christiërn. 
Aan wien anders?



{==110==} {>>pagina-aanduiding<<}



duplaise. 
Zo vertoon mij dan eerst uwe volmagt, om mij op vraagartiekelen te mogen horen, en den last des Konings aan mij, om u op dezelven te antwoorden. Uit vrijen wil heb ik geene woorden over voor een' verachtlijken verklikker, een zo ondankbaar monster, als gij zijt.




christiërn. 
Men zal u wel doen klappen.




duplaise. 
Dit staat in mijne eigen magt.




christiërn. 
Men heeft daartoe huismiddeltjes.




duplaise. 
Die van kracht zijn bij lieden zonder eer of moed, onder wier getal gij eene eerste plaats bekleedt. De regtschapen man weet, als zijn pligt hem het spreken verbiedt, in wêerwil der uitgezochtste folteringen, te zwijgen en te sterven.




christiërn. 
Ik word razend. Nog eens, Heer Luitenant! Valvaise is hier!




nordman. 
Dan, moet ik schier zeggen, verstaat die Heer de kunst, om zich onzichtbaar te maken. - Er is, gelijk ik uwe Excellentie reeds meermalen verzekerde, hier niets ondoorzocht gebleven. - Uwe Excellentie hebbe des de goedheid mij den man aantewijzen en, ingevolge 's Konings last, zal ik hem gevangen nemen en getekend overbrengen.



{==111==} {>>pagina-aanduiding<<}



christiërn. 
- (Hij zoekt nogmaals rond; gaat ook bij de kas, doch verwijdert zich weder. Duplaise en nordman zien hem onderwijl met verachting na.) Daar valt mij iets in. (Hij neemt één van de geweren der soldaten en loopt met de kolf vooruit na de kas. Duplaise schiet toe, grijpt hem bij de borst en werpt hem met kracht van daar.




duplaise. 
Wat wilt gij? Het cijffer van Staat....




christiërn. 
Heer Luitenant! ik eisch uwe hulp, om mij deze kas vrijelijk te doen onderzoeken.




nordman, 
naderende, tegen Duplaise. 
Vergeef: mijn pligt gebiedt mij.




duplaise, 
zich verwijderende, ter zijde. 
God! wij zijn verloren!




christiërn. 
(Hij stoot met de kolf van het geweer tegen het middenschot der kas.) 
Dit is geen muur; hier is nog eena verborgen plaats achter. - Heer Luitenant! doe dit beschot door uw volk openrammen.




Nordman. 
Hij doet zijn volk naderen; zij nemen de papieren en planken uit de kas en maken zich vervolgends gereed, om met de kolven der geweren het beschot te breken. 
Gaat uw' gang.




duplaise 
toeschietende. 
Het is gedaan! (Hij drukt aan de vêer, de kas

{==112==} {>>pagina-aanduiding<<}
springt open, men ziet Valvaise. - (tegen Christiërn) Zie daar, beul! uw slagtoffer.




valvaise 
treedt ten voorschijn en biedt zelf zijne handen ter kluistering aan. - Tegen duplaise. 
Hoe, mijn vriend Duplaise! gij hier?




duplaise. 
Het veinzen is hier nutloos. Wordt mij de trouw der vriendschap, de poging, om u te redden, tot eene misdaad gerekend, dan ondergaan wij gezamenlijk den dood. - Straks daarnaa zien wij elkander weder in gewesten, die voor zulke duivels (Hij wijst op Christiërn) voor eeuwig ontoeganglijk zullen blijven.




christiërn 
tegen Nordman. 
Gij hebt zijne eigen bekentenis gehoord; het bevelschrift, door hem zelven op 's Konings naam uitgevaardigd, is u bekend; gij zult u dierhalve ook wel van hem verzekeren.




Nordman. 
- (Hij ziet Christiërn met een' toornigen blik aan. - Tegen Duplaise.) 
Ik bevind mij in de harde noodzakelijkheid.




duplaise. 
Doe uw pligt, Heer Luitenant. (Hij geeft zelf zijn degen over. Tegen Christiërn.) Alle deze papieren liggen ter uwer verandwoording.




christiërn. 
Die verandwoording neem ik op mij. (Tegen Nordman.) Ik heb verder uwen bijstand niet nodig, Heer Luitenant!



{==113==} {>>pagina-aanduiding<<}



valvaise, 
die geketend is, en duplaise naderen en omhelzen elkander tederlijk. 




duplaise. 
Vaarwel, mijn vriend! mijn weldoener! Zo ik, naa u, ter dood mogt gaan, zal mijn jongste traan nog aan u geheiligd zijn.




valvaise. 
Vaarwel, speelmakker mijner jeugd! Naa Gustaaf, mijn beste Vriend in rijpere jaren! - Mogten wij elkander op dit beneden rond niet weder aanschouwen, er is eene eeuwigheid, waar wij herënigd zullen worden, om nimmer te scheiden. Niets, dan mijn vergrijp tegen den Koning, bezwaart mijn gemoed.




duplaise. 
Zo dit in het Boek des Levens mogt opgetekend staan, zal de Engel der Vergetelnis, geroerd door uwe verheven deugd, er eenen traan van mededogen op storten en het voor het oog des Almagtigen uitwisschen.


Zij omhelzen elkander nogmaals. Nordman plaatst hen ieder afzonderlijk tusschen zijn detachement en vertrekt met de gevangenen.


Agtste toneel.



christiërn. 
alleen. 
Zij staan toch waarlijk sterk in hunne schoenen - Zo het eens zo zijn mogt, dat er naa dit leven.... Maar in allen gevalle, wat heb ik gedaan? - Mijn pligt; niets anders, dan mijn pligt. - Heeft de Ko-
{==114==} {>>pagina-aanduiding<<}
ning zelf het niet geboden? - Ik heb mij dierhalve als een gehoorzaam onderdaan gedragen - En dan mijne betrekking tot den Koning - ô Mijn Heer Duplaise! alle die zoetigheden, die gij mij hebt toegeduwd, zullen u zuur bekomen - Ik heb hem altijd gehaat - nog meer zelfs dan Valvaise - Hij is mêe een van die wijsgeren met hunne verheven deugd - Jammer maar, dat zij er zelden veel garen bij spinnen - ô Ho! een ieder zorge voor zich in dit tranendal! - Ik kom met mijne grondbeginzelen verder, dan zij met hunne neuswijze zedenleer. (Hij legt intusschen de planken en papieren weder in de kas, sluit dezelve en steekt den sleutel bij zich.) Maar laat hiervan niets verloren geraken. Het is nu ter mijner verandwoording. Men kan niet weten, waar men zoms tegen mij gebruik van zoude kunnen maken - De deur der kamer vervolgends gesloten - Het hek is bezorgd met twee Schildwachten - Straks dan den Koning van alles verslag gedaan - Hoe zal hij mijn' ijver prijzen! - Zonder mij, ware de vogel hem ontsnapt geweest - (Hij vertrekt - Men hoort hem de deur der kamer van buiten digtsluiten.)


Einde van het Vierde Bedrijf.




{==115==} {>>pagina-aanduiding<<}

Vyfde bedrijf.

Eene door kaarsen verlichte zaal; de troon staat in het midden; Lijfwachten staan ter weder zijde van denzelven geschaard. De Koning komt, voorafgegaan door vier Edellieden; anderen, benevens Officieren van den hoogsten rang volgen hem. Deze allen plaatsen zich aan de beide zijden van den troon; de Koning alleen treedt voorwaards op het toneel.


(Dit binnen komen moet niet zo statig als een optogt, maar echter deftig zijn.)

Eerste toneel.

de koning alleen op den voorgrond des toneels.
Ik ben afgefolterd; nog nooit gevoelde ik mij zo. (Hij houdt zich de vlakke hand voor het hart) Het is wee, onlijdelijk wee, dat ik gevoel. (Naa eene poos overdenkens.) Ja, het is beslist! geene verandedering meer in mijn genomen besluit! - Afgedaan!... Grote God! afgedaan? - Is er dan geen middenweg? - Moet ik dan bepaaldelijk in zulk een uiterste vallen? - Ja! het moet zo! - De staatkunde leerde mij, dat halve maatregels, in bestuur en behering, altijd schadelijk zijn: het zal er

{==116==} {>>pagina-aanduiding<<}
in het gemene leven ook wel zo mede gelegen zijn. - ô Valvaise! - Hoe zwaar valt het, een bemind voorwerp zich uit het hart te rukken! Het mijne bloedt hevig aan de daardoor bekomen wonde. - Ware ik geen Koning; behoorde mijn bestaan niet veel meer aan mijn volk, dan aan mij zelven, wie weet, waartoe mij de vertwijfeling gebragt zoude hebben - Wat wordt gij nietig in mijne ogen, gij velden! waar! krijgsmans lauwren te plukken zijn, waar slegts om leven en dood gekampt wordt. (Hij wijst met den vinger op de borst.) - Hier, hier is het waare veld van eer. - Toen ik, als in één punt des tijds, Deenen en Moskovieten hunnen trouwlozen aanval op mijn Rijk berouwen deed; toen ik Pruissen, Lijfland, Lithauwen, Frankenland, Zwaben, de Paltz, het al, voor mijn overwinnend zwaard deed bukken, is er bij alle die gebeurdnissen wel eene enkele, zo vermoeiende, dag geweest, als die van heden? Is er voor mij, schoon van doodsgevaren en talloze vijanden omringd, toen wel één ogenblik geweest van zulk een' angst, als ik thands verscheiden uren heb doorgestaan? - Toen ik, naa Donawerth ingenomen te hebben, aan het hoofd mijner onverschrokken Zweden, in den Lechstroom sprong.... De Lechstroom! ô Welk eene herinnering! - Waart gij het niet, Valvaise! die u aan mijne zijde in den stroom storttet; die mij bij den overtogt met uw eigen ligchaam tegen de vijandlijke kogels trachttet te dekken; die den slag van den Kroaath aan de overzijde,

{==117==} {>>pagina-aanduiding<<}
die mij den schedel zoude hebben van een gekloofd, afkeerdet? - ô Valvaise! Mijn vriend Valvaise!
(Hij gaat nog enige reizen in diep gepeins op en neder; vervolgends nadert hij den troon en beklimt denzelven. Ogenbliklijk plaatsen zich zes der Hoge Officieren op de trappen, drie ter wederzijde. Achter dezelven schikken zich de Edellieden, en daar achter en kringsgewijze om den zetel de Lijfwacht. Midlerwijl ziet men Christiërn naderen tot op zes of zeven treden afstands van den ondersten trap.


Twede toneel.

De vorigen, christiërn.
Is het mij geoorloofd, Sire? (De Koning geeft hem een toestemmend teken.) Ik wenschte uwer Majesteit verslag te doen.


de koning. 
Nopens uwe verrigtingen van dezen middag?




christiërn. 
Ja, Sire!




de koning. 
Ik weet de gehele toedragt der zaak reeds uit den mond van den Luitenant Nordman, die het bevel over het detachement gevoerd heeft.




christiërn. 
Uwe Majesteit zal dan ook weten, hoe de Heer Duplaise....



{==118==} {>>pagina-aanduiding<<}



de koning. 
Ik weet alles: de ijver, dien gij in mijnen dienst hebt aan den dag gelegd, is mij ten vollen bekend.




christiërn. 
Ik was zeer verheugd, toen ik berigt kreeg, waar Valvaise zich verscholen had.




de koning. 
Ik geloof het wel. - En zonder uw scherpziend oog, ware hij mij misschien ontsnapt geweest.




christiërn. 
Allerwaarschijnlijkst, Sire! - Valvaise en ik werden, van onze kindschheid af, niet elkander opgevoed; zijne vriendschap verschafte mij al de eer en de goederen, die ik bezit, door mij de gunst van uwe Majesteit te doen verwerven. - Ik was hem daarvoor ook altijd dankbaar, zeer dankbaar en beminde hem broederlijk. Zodra ik echter zijne sçhuld omtrent mijnen Vorst en het bevel vernam, dat tegen hem werd uitgevaardigd, verbrak ik alle banden van vriendschap en van gehechtheid, om aan den wil mijns Gebieders te gehoorzamen.




de koning. 
Regt schoon! Hoe steekt uw gedrag bij dat van Duplaise af! Met Valvaise het vlugten te beletten, hebt gij mij indedaad een' groten dienst bewezen. - Maar gij spraakt zo even van een berigt, dat men u nopens zijne schuilplaats gegeven heeft: hebt gij zelf die dan niet ontdekt?



{==119==} {>>pagina-aanduiding<<}



christiërn. 
Vergeef mij, Sire! Het was iemand mijner bekenden, die er mij van onderrigtte, doch op voorafgaand beding, dat zijn naam geheim zoude blijven.




de koning. 
Schaamt die man dan zich eener goede daad?




christiërn. 
Dat wel niet, Sire! maar de Heer Valvaise heeft vele vrienden... en...




de koning. 
Ik begrijp het - Zeer omzichtig! - Hij zal echter, hoop ik, de beloning van twintig duizend daalders niet weigeren aan te nemen?




christiërn. 
Deze zal hij gaarne, als eene weldaad van uwe Majesteit, ontvangen. Ook heeft hij mij verzocht, dezelve in zijnen naam.......




de koning. 
Zeer goed. Ga dan Heer Christiërn! en doe terstond de ordonnantie van die som op mijne eigene Thesaurie opmaken en breng mij haar hier. - Op mijne eigen Thesaurie, zeg ik. Want, daar deze zaak mij in het bijzonder betreft, oordeel ik mij onbevoegd, om de gelden der Natie er voor aan te spreken. (Christiërn buigt zich.) Beveel bij het uitgaan, dat men de Gravin van Gerenholm en haren zoon, die reeds ten Hove zijn, hier geleide. - Ik zal intusschen de beloning bepalen, die gij u door uwen ijver hebt waardig gemaakt en u dezelve bij uwe we-
{==120==} {>>pagina-aanduiding<<}
derkomst uitreiken. (Christiërn buigt zich andermaal en vertrekt.)




Derde toneel.

De vorigen, behalve christiërn.


de koning 
als bij zich zelven. 
Welke zal die beloning zijn? - Ook hier moet de regtvaardigheid betracht worden. - Het is één van die gevallen, waarin men zondigen kan, door te veel, of zich aan blaam blootstellen, door te weite doen. (Tegen de Heren, die het naast aan den troon staan.) - Wat loon heeft de Minister Christiërn, naar uwe gedachten, verdiend? (Allen geven door gebaarden te kennen, in dezen geenen raadslag te kunnen uitbrengen.) Nu, zo zal ik, zonder uwen raad, hier in moeten te werk gaan.




Vierde toneel.

De vorigen, Mevrouw van gerenholm, alleran.


(Mevrouw van Gerenholm wordt door een' Edelman aan de hand tot bezijde den troon geleid. Alleran volgt.)


de koning. 
Treedt nader, Gravin en gij, Heer Luitenant! (Zij naderen.) Door een' zonderlingen zamenloop van toe-
{==121==} {>>pagina-aanduiding<<}
valligheden, bevinden wij gezamenlijk ons in een' neteligen toestand.




Mevrouw van gerenholm. 
Het is onze eerste pligt, uwer Majesteit onzen nederigen dank te betuigen voor de onschatbare eer, dîe over ons besloten was.


(Mevrouw van Gerenholm neigt en Alleran buigt zich.)


de koning. 
Maar hoe is het met de Freule? - Zoude zij mede over die eer thands even gunstig denken?




Mevrouw van gerenholm 
verlegen. 
Zij is thands bedaarder, Sire! dan vóór enige uren, en wij hopen, dat zij, hare rede gebruikende....




alleran, 
haar invallende. 
Het onverdiend geluk, dat haar is aangeboden, weet te waarderen.




de koning. 
Zeg mij eens, Gravin! hoe lang heeft Valvaise wel kennis gehad aan uwe dochter? - Dit is mij, bij het nagaan van alle omstandigheden, een raadzel.




Mevrouw van gerenholm. 
Die kennis, Sire! is slegts van één uur geweest. - Toen wij ons herwaards met der woon begaven, had ik mijne bedienden doorgaands enige mijlen vooruitgezonden, ten einde niet, door een te groot gevolg, opzien te baren; ook reisden wij, uit vreze, dat de naam mijns gemaals hier of daar ons onaange-
{==122==} {>>pagina-aanduiding<<}
naamheden van de landlieden zoude kunnen berokkenen, onder den naam van van Hachstein. - Ik zat met mijne dochter en eene kamerjuffer in een rijtuig, van slegts éénen knecht, behalve den koetsier, vergezeld. Tot op de hoogte van Sigtuna genaderd zijnde, schrikten de paarden, sprongen ter zijde uit in de rivier en sleepten ons met het rijtuig mede. Ras werd ik met mijne kamenier uit de koets getrokken en aan land gebragt. - Een vreemd Heer lag naast mij op zijne kniën en bewees mij alle hulp. - De ogen nu rondom mij slaande, zag ik de kamerjuffer en den knecht nevens mij liggen, terwijl de koetsier langs den oever liep, zijne handen wringende, en de bedienden van mijn' redder mede daar iets schenen te zoeken, doch mijne dochter zag ik niet - Ylings vloog ik op en schreeuwde om mijne Adelaïde. - Is er nog iemand vermist, vroeg mij de vreemde Heer. Mijne dochter, mijn kind, mijne Adelaïde, gilde ik. Ogenbliklijk sprong de vreemdling in den stroom en verdween onder het water: mijn angst was onbeschrijfbaar; doch kortdaarop kwam hij weder ten voorschijn met mijne dochter in den arm en zwemmend voerde hij haar aan land. - Hierop viel ik, door den schrik en de overmaat van aandoeningen, in zwijm en, toen ik weder bij mij zelve kwam, vond ik mij te bedde liggen, in eene boerenstulp, met boerinnen klederen aan. - Adelaïde zat voor mijn bed in even zulke klederen. - Ik vroeg naar onzen redder, doch mijne dochter berigtte mij, met eene zichtbare aandoening, dat de

{==123==} {>>pagina-aanduiding<<}
Heer van Cederstrom, (dus had hij zich genoemd,) voordgereisd was, zodra hij ons buiten ogenschijnlijk gevaar gezien had.




de koning. 
Cederstrom was de naam, onder welken hij incognito reisde.




Mevrouw van gerenholm. 
Deze korte omgang, dien zij zamen gehad hebben, schijnt voldoende te zijn geweest, om hen voor elkander die liefde te doen opvatten, die thands de oorzaak van ons ongeluk is.




de koning. 
Men behoeft uwe dochter slegts één' ogenblik gezien te hebben, om zich voor eeuwig aan haar verbonden te gevoelen.




Mevrouw van gerenholm. 
Wederkeriglijk zoude men dit zelfde van den Heer Valvaise zeggen kunnen, als men het geluk niet gehad heeft, om Koning Gustaaf te mogen aanschouwen.




de koning. 
Verpligtend, Gravin! - En hebben zij naderhand elkander niet wedergezien? - Doch neen, dit is schier onmogelijk. - Maar is er geene briefwisseling gehouden?




Mevrouw van gerenholm. 
Gewis niet, Sire! Zij hebben zelfs elkanders waaren naam niet geweten.



{==124==} {>>pagina-aanduiding<<}



de koning. 
Gij zelve, Gravin! herkendet gij Valvaise niet als uw' redder?




Mevrouw van gerenholm. 
ô Neen! Sire! - En dit is ook niet te verwonderen, gemerkt den toestand, waarin ik mij destijds bevond. - Flaauwlijk echter meende ik mij te herinneren, hem meer gezien te hebben, doch wáár, wist ik niet te bepalen.




de koning. 
Gij zijt hem dierhalve veel verpligt, Gravin!




Mevrouw van gerenholm. 
Zeer veel, - (bewogen) en indien het mij geoorloofd ware, ten zijnen gevalle.... -




de koning. 
Hij geeft haar een' wenk, die haar doet zwijgen. Zij neigt zich en wederhoudt het geen zij ten voordele van Valvaise wilde zeggen. 
Het zal nodig zijn, den gevangen in uwe tegenwoordigheid te horen.




Mevrouw van gerenholm. 
Mogt ik bidden, hiervan verschoond te worden?




de koning. 
Het is ter zijner overtuiging nodig. - Men doe terstond de beide gevangenen hier geleiden. (Een Officier van de Lijfwacht vertrekt.) Een belangrijk ogenblik! (tegen Mevrouw van Gerenholm.) Gij zult u met standvastigheid behoren te wapenen. (Mevrouw van Gerenholm geeft tekens van grote aandoening.)

{==125==} {>>pagina-aanduiding<<}
Iemand, die zijnen Vorst, zijnen vriend kon beledigen, verdient immers een zo gevoelig medelijden niet?




Vyfde toneel.

De vorigen, valvaise en duplaise, nordman, soldaten.


(Valvaise alleen is geboeid. - Zij worden door een detachement soldaten tot zijdwaards achter den troon gebragt. - Nordman neemt hen vervolgends bij de hand en geleidt hen meer voorwaards.)


de koning 
tegen Valvaise. 
Wegens welke misdaad, Valvaise! verschijnt gij thands ter dezer plaatse?




valvaise. 
Ik heb mijnen Vorst de toegenegenheid van Adelaïde en daarmede het geluk des levens ontroofd.




de koning. 
Gij erkent u dus schuldig?




valvaise. 
Des doods schuldig.




de koning. 
Hebt gij niets ter uwer verdediging intebrengen?




valvaise. 
Niets.



{==126==} {>>pagina-aanduiding<<}



de koning. 
Hebt gij ook niets, als eene laatste gunst, van mij te verzoeken?




valvaise. 
Alleen een spoedig einde mijner kwellingen. De gunst, die ik heden geniet, gaat reeds verre mijne verwachting te boven. - Ik had mij niet durven vleien, het aangezicht van mijnen Koning, van Gustaaf den veel geliefden, op deze aarde nog eenmaal te zullen aanschouwen. - Dit heeft mij mogen wedervaren. - Ik ga blijmoedig ter dood. Ginds (hij wijst hemelwaards) hoop ik, van alle schuld gereinigd, u te zullen wederzien en u dáár mijne liefde in eene veel hogere maat, dan waartoe ik hier in staat was, eeuwig te zullen bewijzen.




de koning, 
met moeite zijne aandoening wederhoudende, tegen Duplaise. 
En gij, Duplaise! wat hebt gij voortedragen wegens uwe opzettelijke ongehoorzaamheid en uwe poging, om mijn bevel te loor te stellen?




duplaise 
fier. 
Sire! ik acht gedaan te hebben, wat de dankbaarheid van mij eischte. Ik zocht Valvaise aan de eerste hitte van uwen toorn te onttrekken, ten einde zijn dierbaar leven te sparen en uwe Majesteit zelve te hoeden voor het geven van bevelen, die ik meende, dat u, kalmer zijnde, naderhand grievend zouden kunnen berouwen. Heb ik hier mede misdaan, dan juigch ik nog in mijne misdaad en zal, stervende, mij zelven beschouwen als een slagtoffer der deugd.



{==127==} {>>pagina-aanduiding<<}



de koning. 
Hebt ook gij geene gunst te verzoeken?




duplaise. 
Geene andere, dan die van mijne geliefde gade en dierbare kinderen voor het laatst vaarwel te mogen zeggen en hen allen in de bescherming van uwe Majesteit aantebevelen.


(Men hoort buiten de zaal gerucht; de deur vliegt open; Adelaïde vertoont zich; Erik volgt haar en Christiërn tracht haar het binnen dringen te beletten. - Alle de aanwezigen keren het hoofd na de deur.)


Zesde toneel.

De vorigen, adelaïde, erik, christiërn.


de koning. 
Wat wil dat gerucht?




adelaïde. 
Zij worstelt tegen Christiërn en scheurt zich eindelijk los. 
Ik wil er in - ik wil den Koning zien. (Zij snelt voorwaards; Erik en Christiërn volgen haar. - Zij nadert den troon langs de tegenover gestelde zijde van die, waar de gevangenen staan. Valvaise bedekt het aangezicht met de handen. - Alles staat verwonderd Hare moeder is haar in het gemoet gevlogen.)




Mevrouw van gerenholm. 
Wat wilt gij doen, Adelaïde?



{==128==} {>>pagina-aanduiding<<}



adelaïde. 
(Zij snelt hare moeder voorbij) 
Hem redden, of sterven. (Zy werpt zich op de trappen van den troon neder.) Ach, mijn Koning! wat hoor ik?... Hebt gij hem, die bereid is, zijn leven voor u op te offeren, ter dood veroordeeld?... Het kan niet zijn.... Hoe zoudt gij dan misdadigers straffen? - Hij is onschuldig. (Snikkende.) ô Regt, regt voor hem en genade voor de rampspoedige Adelaide.




de koning. 
Den dood behoren zij allen te ondergaan, die mij mijne Adelaïde ontroven willen.




adelaïde. 
Valvaise heeft mij u niet willen ontroven - Ik alleen ben de schuldige.




valvaise, 
hevig ontroerd bij zich zelven. 
God! nog deze marteling!




de koning. 
Men heeft hem in uwe armen gezien.




adelaïde. 
Dat is waar, maar geen menschlijk oog heeft mij in zijne armen gezien.




de koning. 
Zederd lang hebt gijlieden met elkander in verstandhouding gestaan.




adelaïde. 
Onze zielen verstonden elkander zederd zes maanden; onze ogen hadden elkander slegts één uur aan-
{==129==} {>>pagina-aanduiding<<}
schouwd, onze lippen slegts weinig woorden zamen gewisseld.




de koning. 
Hij schonk u zijne afbeelding.




adelaïde. 
Hij weet niet eens, dat zij bestaat. Ik zelve heb die afbeelding tweemalen vervaardigd. Mijn penseel bragt de trekken, die gloeiend in mijn hart geprent staan, op het ijvoir over.


Valvaise geeft tekens van verwondering en te gelijk van hevige smart.


de koning. 
Laat hij mij uw hart geven en ik wil hem mijn Koningrijk schenken.




adelaïde. 
Ach, Sire! het is een onwaardig hart - Gaarne had hij het, met alle de koningrijken der wereld en met zijn eigen grootmoedig hart, u ten offer gebragt. Ik zocht hem voor mij zelve, hij zocht mij enkel voor zijn' Heer - En toen ik hem door mijne tranen en liefkozingen wilde te rug houden, scheurde hij zich uit mijne armen en zwoer, terwijl hij van mij vlugtte, dat aarde en hemel hem niet bewegen konden, om trouwloos omtrent zijnen Vorst te handelen.




de koning. 
Er is ééne voorwaarde, op welke ik hem het leven wil schenken.




adelaïde 
met drift. 
Welke is die? Spreek, Sirei! ô spreek.



{==130==} {>>pagina-aanduiding<<}



de koning. 
Dat gij mij vrijwillig uwe hand geeft.


(Adelaide gaat voor aan op het Toneel en schijnt enige ogenblikken in diep gepeins verzonken.)


christiërn, 
ter zijde tegen Duplaise. 
Waar zijn al de monsters en duivels gebleven, die gij mij, enige uren geleden, zo ruimschoots voor de schenen wierpt? (Duplaise ziet hem met een' verachtenden blik aan, zonder hem te andwoorden.)




adelaïde, 
uit haar gepeins ontwakende bij zich zelve. 
Waarom niet?... Ik zwoer bij den Hemel, nooit een' anderen echtgenoot te zullen nemen, dan hem... Het middel, om dien eed getrouw te blijven, staat in mijne hand. (Zij nadert den troon.) Het zij zo, Sire! (Nu eerst ontwaart zij Valvaise.) Heb dank, ô God! dat ook hij hier is... (Zij strekt hare armen na Valvaise uit.) Het offer, dat ik u ga brengen, overtuige u van de grootheid mijner liefde! (Tegen den Koning.) Is hij op deze voorwaarde vrij?




de koning. 
ô Ja!




adelaïde. 
Op uw Koninglijk woord vrij, zonder dat gij deze gunst, om enigerhande oorzaak, die niet van hem afhanglijk is, weder zult intrekken?




de koning. 
Vertrouwt gij mijn eens gegeven woord niet? (Tegen de Wacht.) Ontboeit hem. (Valvaise wordt ontboeid.)



{==131==} {>>pagina-aanduiding<<}



christiërn 
ter zijde. 
Hoe zal dat?




adelaïde. 
Sire ik verklaar, dat ik vrijwillig u mijne hand schenk. (Zij snelt na Valvaise en vat zijne beide handen.) Valvaise! bemint gij mij?




valvaise 
met gesmoorde aandoening. 
Gij geeft den Koning uwe hand, Freule!.... De hemel zij geprezen!




adelaïde. 
(In een' schijnbaar kalmen toon, doch die de hevigste aandoeningen inwendig verraadt) 
Valvaise! bemint gij mij?




valvaise. 
Gij hebt de dwaling eener ongelukkige verbeeldingskracht erkend en schenkt uw hart aan hem, wien het geheel behoort, wien wij alles verschuldigd zijn.




adelaïde. 
(Als in eene stuiptrekkende beweging drukt zij zijne regterhand aan hare borst en herhaalt in den vorigen toon.) 
Valvaise! bemint gij mij?




valvaise. 
Moet ik dan het leven, dat gij mij, mijns ondanks, gered hebt, andermaal duizendvoudig verbeuren?... Gij dwingt mij tot de openlijke belijdenis van het gene gij zelve maar altewel weet. Ja Adelaïde! ik bemin u met mijne gehele ziel. De dood, dien ik vuriglijk wensch, is alleen in staat, aan deze mijne misdaad een einde te maken. - Ginds, in de gewes-
{==132==} {>>pagina-aanduiding<<}
ten der onsterflijkheid, zal ik u mogen beminnen, zonder dat mij dit tot verwijt zal behoeven te strekken.




adelaïde. 
Nu dan: wij zullen verenigd worden.




valvaise. 
Adelaïde kom tot uwe zinnen... Gij zelve wordt misdadig. - Gij gaaft den Koning uwe hand.




adelaide, 
in den toon der vertwijfeling. 
Maar mijn hart behoort u voor eeuwig.... Wij zullen verenigd worden! (Zij slaat haren linker arm Valvaise om den hals, terwijl zij met de regterhand een' dolk trekt, waarmede zij zich tracht te doorsteken.) Hier boven worde onze echt gesloten!


(Gedurende deze zamenspraak, heeft de Koning de ogen onophoudenlijk, met zichtbare aandoening, op de Gelieven gevestigd gehad.)


valvaise. 
(Hij wederhoudt haar en ontweldigt haar den dolk.) 
Mijn God!


(Mevrouw van Gerenholm, Alleran en anderen schieten toe.


Erik valt op zijne knieën naast Adelaïde. Zij spreken allen schier tegelijk.)


Mevrouw van gerenholm. 
Mijn kind! wat wilt gij bedrijven?




alleran. 
Onzinnige!




erik. 
Om Godswil, Freule!



{==133==} {>>pagina-aanduiding<<}



de koning. 
- (Hij daalt van den troon.) 
Neen, het gaat te ver! (Hij nadert Adelaïde en geleidt haar bij de hand enige treden voorwaards.) Gij hebt Valvaise niet gered. Hij was dit reeds lang. - Gij kendet hem nog niet half. Hij alleen verdient uwe gehele liefde. - Hij bemint u vuriglijk, maar de liefde tot mij en tot de deugd zegepraalden over zijn' hartstogt. - Ofschoon gij mij, als uwen minnaar, niets schuldig zijt, zo zijt gij mij toch, als uwen Koning, gehoorzaamheid schuldig. - Ik beveel u, den edelen Valvaise weder in de armen, aan den boezem van zijnen vriend te brengen.
Allen staan sprakeloos. Op een' herhaalden wenk van den Koning, brengt Adelaïde Valvaise tot bij hem. - Hij slaat zijne armen Valvaise om den hals. - Christiërn begint trekken van verlegenheid te doen bemerken. 
Welkom, duizendmaal welkom aan mijn hart! Wat moet ik doen, Broeder! om u uwe liefde te vergelden? - Gij hebt gestreden, moedig gestreden; en, toen gij zaagt, dat de zegepraal u niet ten deel kon vallen, ontvlugttet gij de verzoeking, ofschoon Adelaïde zelve de verzoeking is..... Gij deedt meer; gij verfoeidet u zelven, omdat gij aan de zwakheid der menschlijke natuur deel hebt. - Gij riept eene eindeloze wraak over uw eigen hoofd, omdat gij zonder oogmerk aan den wensch eens vriends in den weg stondt, wiens geluk gij verre boven uw eigen welzijn stelt. - Dit is meer, dan

{==134==} {>>pagina-aanduiding<<}
overwinning. - Zulk eene zwakheid verheft u boven de volkomenheid zelve. Nog eens dan, Broeder! wat moet ik doen, om uwe liefde te vergelden?... Doch ik weet het. - Ik weet, waarmede ik u het best mijne dankbaarheid kan bewijzen. - Ik moet uw verheven voorbeeld volgen en ook over mijne driften zegepralen. - Ik moet aan uwe grootmoedigheid overlaten, wat mij eens dierbarer dan het leven was. - Ik wil Adelaïde aan haren geliefden verbinden en groter dan Koning zijn, dewijl ik mijn' Valvaise evenaarde.
(Alles drukt door gebaarden, ieder op zijne wijze, de hoogste verwondering uit. Alleran alleen blijft koel. - Christiërn wordt zichtbaarlijk beangst. De Koning legt de hand van Adelaïde in die van Valvaise en dringt hen vervolgends in elkanders armen. 
Zo snoer ik deugd en liefde aan een.


Valvaise en Adelaïde vallen neder voor de knieën des Konings en omhelzen dezelven.


valvaise. 
Het is te veel - Uwe goedheid, Gustaaf! vernietigt mij. - ô Adelaïde!




adelaïde 
met afgebroken woorden. 
Mijn hoofd is verward! - De woorden ontbreken mij. - Ik wil, ik wil - (De Koning rigt hen op; zij omhelzen elkander op nieuw.) - u naast mijn' Valvaise - beminnen.




de koning. 
Uwe vriendschap, schone Freule! nevens die van

{==135==} {>>pagina-aanduiding<<}
uwen onvergelijkelijken gemaal! - (Tegen Mevrouw van Gerenholm. - Gij zult er wel genoegen in nemen, Gravin! dat ik hier in uwe plaats ben getreden?


(Mevrouw van Gerenholm treedt na Valvaise en Adelaïde en omhelst hen hartelijk.)


alleran. 
Hij treedt mede na hen toe en omhelst hen op zijne beurt, doch zegt ter zijde. 
Zij wordt toch geen Koningin van Zweden.




de koning. 
Nu staan mij hier nog vier zaken te verrigten. (Hij nadert Duplaise en drukt hem de hand.) Ook gij, edele! zult voordaan in mijn hart eene plaats naast Valvaise bekleden. (De angst van Christiërn vermeerdert.) De beloning, u toegedacht, zal u nog heden geworden.




duplaise. 
Geene beloning, Sire! Eene goede daad wordt daardoor verkleind. Het vertrouwen van uwe Majesteit is alles, wat ik begeer.




de koning. 
Dit bezit gij voor altijd in de ruimste maat. (Hij keert zich tot Nordman.) Gij, Heer Luitenant! zijt Kapitein. Ik weet, gij hebt uw' pligt, tegen uw gevoel aan, volvoerd, in het gevangennemen van deze twee grote mannen. Het is mij bekend, hoe gij en uw volk alle menschlievendheid, die mogelijk was, hebt in acht genomen. Allen, die tot uw detachement behoord hebben, wordt drie maanden dubbele soldij geschonken. (Christiërn geraakt in de uiterste

{==136==} {>>pagina-aanduiding<<}
benaauwdheid.) Zij mogen anderen ten voorbeeld strekken. (Hij keert zich na Erik) Gij zijt Erik Oxten? (Erik buigt zich.) Jaarlijks zal u, gedurende uw leven, eene wedde van zeshonderd daalders betaald worden.




erik. 
Ootmoedige dank! Ware ik maar niet zo oud, ik maakte mij, door onder uwe Majesteit tegen de Vijanden des Vaderlands de wapens te dragen, deze gunst meer waardig - Mijne Freule verlaat ik evenwel niet, zo zij het gedoogt, schoon ik thands niet meer behoef te dienen. (Ter zijde.) Ik zie nu toch, de namen doen er niets toe.




adelaïde. 
Neen, brave Erik! Ik wil u altijd bij mij houden. Mijne moeder zal mij u wel afstaan.


(Erik kuscht Adlaïde de hand.)


de koning. 
(Hij is ondertusschen weder op den troon geklommen.) 
Treed nader, Heer Christiërn! (Christiërn nadert met een' gedwongen glimlagch, die zijnen angst meer en meer verraadt.) Dat gij Valvaise het vlugten belet hebt, hier mede hebt gij mij in waarheid dienst gedaan. Waar is de Ordonnantie van twintig duizend daalders? (Het gelaat van Christiërn heldert op; hij reikt het papier den Koning over.) Welk loon denkt gij verder, door uwen ijver in mijnen dienst, u waardig gemaakt te hebben?




christiërn, 
met eene bevende stem. 
Ik onderwerp mij nedrig aan het welbehagen van uwe Majesteit.



{==137==} {>>pagina-aanduiding<<}



de koning, 
Hij neemt eene ontzag verwekkende houding aan en zegt met kracht. 
Nu dan, afschuwelijke booswicht! uw loon zal u geworden, - zo er een loon uittedenken is, evenredig aan uwe gruwelen. Wie zeide u, dat de overtreding van alle Godlijke wetten, dat de verscheuring der heiligste en tederste banden u bij uw' Koning ter aanbeveling strekken konden? - Wie deze banden niet acht, kent trouw noch pligt; hij wordt een verrader van zijn' Vorst, van God zelven, als zijn eigenbelang het schijnt te vorderen. (Tegen de Wacht.) Hier, neemt dezen misdadiger en doet hem van duizend vademen hoogte nederwerpen.




christiërn. 
Hij valt met gevouwen handen op de knieën. 




adelaïde. 
Genade, Vorst! op dezen heugelijken dag!




valvaise. 
Genade, Gustaaf! Het is menschlijk te dwalen.




de koning. 
Maar het is niet menschlijk een duivel te zijn. Ten uwen gevalle echter zij hem het leven geschonken, doch eene eeuwige gevangenis strekke hem tot straf. Voert hem terstond uit mijne ogen. (De Wacht brengt Christiërn weg.) Hier heb ik nog iets, (Hij vertoont de Ordonnantie.) waar over ik beschikken moet - Het is een prijs des bloeds, die in mijne schatkamer niet mag terugkeren. (Tegen Adelaide.) Beschik gij, Freule! over deze twintig duizend daalders, ten behoeve van

{==138==} {>>pagina-aanduiding<<}
noodlijdenden. De vrouwen zijn het best geschikt, om weldaden uittereiken, en de hand der schoonheid verdubbelt derzelver waarde. (Adelaïde neemt buigende het papier aan.) Nog nooit was mijn hart zo gestemd. - Zie hier alleen de benijdenswaardige zijde der kroon, als zij de magt verleent, om gelukkigen te maken. God! gij die de harten der Koningen leidt als waterbeken, schenk mij wijsheid bij alle mijne besluiten en daden! Doe mij, vóór al het andere, dat aan mijn gebied onderworpen is, mij zelven beheerschen, en beschouw met welgevallen het offer, dat ik heden aan de deugd heb toegebragt, deze zegepraal der Vriendschap over de Liefde!


EINDE.




(*) Dat het werk van onzen grotius de Jure Belli ac Pacis het handboek van Gustaaf Adolph was, leest men onder anderen bij millot, Histoire Moderne 4me vol. XIIIe Epoque p. 139. Edit. de Paris 1787.

(*) Inzonderheid wordt hier bedoeld het XIXe. Boek der Memoires de Sully.


