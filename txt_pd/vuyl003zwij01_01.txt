
   
        
           
               Zwijgende liefde (onder ps. Julius)
               Julius Vuylsteke
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Zwijgende liefde (onder ps. Julius) van Julius Vuylsteke uit 1860.
               
               
                   
                       p. 5, 102: tussen vierkante haken zijn koppen toegevoegd.
                   
               
           
           
           
               vuyl003zwij01_01
               DBNL-TEI 1
               
                   2020 dbnl / erven Julius Vuylsteke
               
           
           
               
           
           
               
                   
                   exemplaar Universiteitsbibliotheek Leiden, signatuur: 1202 F 11, scans van Google Books
               
               Julius Vuylsteke, Zwijgende liefde (onder ps. Julius). Willem Rogghé, Gent / H.J. van Kesteren, Amsterdam 1860
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Zwijgende liefde (onder ps. Julius)
               Julius Vuylsteke
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Zwijgende liefde (onder ps. Julius)
               Julius Vuylsteke
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2020-03-10
               
                   LW
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Julius Vuylsteke, Zwijgende liefde (onder ps. Julius). Willem Rogghé, Gent / H.J. van Kesteren, Amsterdam 1860
 
Zie: https://www.dbnl.org/tekst/vuyl003zwij01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

           
           
           
       




{==1==} {>>pagina-aanduiding<<}

ZWIJGENDE LIEFDE
Een Liederkrans

{==2==} {>>pagina-aanduiding<<}

EIGENDOM

{==3==} {>>pagina-aanduiding<<}

ZWIJGENDE LIEFDE
EEN LIEDERKRANS
DOOR
JULIUS
te Gent
BIJ WILLEM ROGGHÉ, UITGEVER
te Amsterdam
BIJ H.J. VAN KESTEREN
1860

{==4==} {>>pagina-aanduiding<<}

GENT, DRUKKERIJ I.S. VAN DOOSSELAERE




{==5==} {>>pagina-aanduiding<<}

[Voorzang]


Dees Liedekens uit mijn studenten-dagen, 
dien zoeten tijd der droomen! - 
zijn op de vraag van vrienden, die ze lazen, 
uit hunnen hoek gekomen. 
 
De vrienden zeiden: ‘Vriend, die kindren mogen 
in de open lucht zich toonen!’ 
Een vader laat zich ligtelijk bekoren 
bij 't loven zijner zonen. 
 

{==6==} {>>pagina-aanduiding<<}

Zij doen aan 's lezers deur nu zacht de vrage 
of zij hem kunnen spreken: 
ik heb ze opzellijk door Van Doosselaere 
in 't fraaiste pak doen steken... 
 
Mogt zoo 't publiek den druk van zulk een knoeiwerk 
dwaas of rampzalig noemen, 
toch zal het zeker, al was 't nog zoo moeilijk, 
den druk wel moeten roemen. 


Junij 1860.


{==7==} {>>pagina-aanduiding<<}

INHOUD
i.	Ik neurie en tjilp als een veugelken.
ii.	Menig jaar duurt reeds die liefde.
iii.	De zonne daalde ter kimme.
iv.	O! 'k heb de lachende lente lief.
v.	Wij waren getwee te samen.
vi.	Toch sprak ik: ‘Ja, de schepsels spreken.
vii.	‘Zie en hoor. De planten allen.
viii.	‘Gansch de Schepping lacht.
ix.	‘Hoor nu dees gemeene stemme.
x.	Ik zweeg - en dacht hoe 'k toch gemaklijk woorden.
xi.	O gij die 't zwarte min-verdriet.
xii.	Salomo, de dichter-koning
xiii.	Gave God mij de magt in mijn needrige zangen.
xiv.	Gelijk een vuur, dat flonkert.
xv.	Haar mond, die spreekt, is als een zang.
xvi.	Statig heft zich de rooze.
xvii.	In 't hoofd ontluiken gedachtekens.
xviii.	't Deurtjen, dat half open staat.
xix.	Doch wáar is de mond.


{==8==} {>>pagina-aanduiding<<}

xx.	Beminnen is gemaklijk: ik doe 't.
xxi.	Ik heb haar een' diepen groet gegeven.
xxii.	Ik heb haar van 't eene en 't andre gesproken.
xxiii.	Dat kan toch zoo alleen niet gaan.
xxiv.	Wie kent er de oude liefde niet.
xxv.	Bedenk eens, zoo ik mij ging verbinden.
xxvi.	De dichterlijkste vrijagie.
xxvii.	En toch, haar lippen zijn zoo teeder.
xxviii.	Een' kus dier lippen te veroveren.
xxix.	God heeft voor eene enkle beet.
xxx.	'k Bemin ze meer dan ooit!
xxxi.	'k Benijd het windeken, dat u kust.
xxxii.	Doch 'k benijd het meest.
xxxiii.	Als slechts uw kleed in 't voorbijgaan mij raakt.
xxxiv.	Waaraan denkt gij, wen uw handen.
xxxv.	Eens was ik welgezind
xxxvi.	Als Ikarus, van jongen geestdrift dronken.
xxxvii.	Na het bal gaan de jonge heeren.
xxxviii.	Hoe langer, ach! hoe dommer.
xxxix.	Des hemels sterren zijn zoo hoog,
xl.	Ze is mij alles, maar helaas!
xli.	Eenen vrees ik wel te regt.
xlii.	De niewjaardag is een schoone dag.
xliii.	Daar was een vogel, Fenix.
xliv.	O Liefde, die niet sterven kan!
xlv.	De wijn is een godlijke gave.
xlvi.	Wij waren weêr getwee te samen.
xlvii.	Van een lieflijk meisjen goeden raad te ontvangen.
xlviii.	Maar wat een verandering.
xlix.	Vlindertjens aan 't vliegen.
l.	Als 'k haar zal zien tot het huwlijk gaan.
li.	Zoo zal 't eind'gen; en ik zie.
lii.	Nu dat hij 't al heeft uitverteld.
Nazang.	





{==9==} {>>pagina-aanduiding<<}

Zwijgende liefde


1856-1857


{==10==} {>>pagina-aanduiding<<}


{==11==} {>>pagina-aanduiding<<}

I


Ik neurie en tjilp als een veugelken, 
ik die haast donderend sprak; 
'k lig neêr met een pluimloos vleugelken, 
ik die naar de wolken stak. 
 
'k Wil blaeten zoo zacht als een lammeken 
het op zijn beste wel doet: - 
er brandt in mij een vlammeken, 
dat smelt mijn harde gemoed. 
 

{==12==} {>>pagina-aanduiding<<}

Die min was te groot om mijn herteken 
alléen te zijn bekend; 
ik wilde vertellen mijn smerteken, 
en 'k zocht naar een' confident. 
 
'k Zocht lange naar een vrindeken, 
en ach! ik vond er geen... - 
Thands klaag ik alles aan 't windeken, 
die 't voortzegt aan elkeen. 





{==13==} {>>pagina-aanduiding<<}

II


Menig jaar duurt reeds die liefde, 
die mijn kloppend ingewand 
doorbrandt; 
'k droom er dagen en nachten van, 
vuriger dan ik zeggen kan. 
 
Menigmaal zei 'k tot mij zelven: 
‘'t Moet er toch eens eindlijk uit!’ 
't Besluit 
om te spreken nam ik ras; 
en 'k nam ook mijn' besten jas. 
 

{==14==} {>>pagina-aanduiding<<}

Maar als 'k weêr mij zag voor de oogen, 
die zoo diep zijn en zoo naar; 
't zwart hair, 
dat zoo gram u tegengrimt; 
't mondjen, dat zoo vreeslijk glimt: 
 
dan voelde ik mijn' moed verzwinden, 
en ik beefde te elken keer 
zoo zeer! .. 
Woorden bleven me in de keel, 
en 'k zei zachtjens: Bonjour, Mad'moisell'. 





{==15==} {>>pagina-aanduiding<<}

III


De zonne daalde ter kimme 
in milden robijnen gloed, 
en gaf beleefd aan de aerde 
een' vriendlijken afscheidgroet. 
 
Haar gloeiende stralen dreven, 
waar zij den stroom bescheen, 
als een vlot van roode robijnen 
op 't lisplende water heen. 
 
Op 't water gleed er een bootjen 
in statig-stillen gang; 
dat was daar een zingen en lachen, 
een kelen- en glazengeklank. 
 

{==16==} {>>pagina-aanduiding<<}

In 't bootjen zaten de makkers 
en vulden het glas tot den boord, 
en zongen in koor van liefde: 
de stroom droeg de zangen voort. 
 
Daar was er een enkle die, droevig, 
niet meê van de liefde zong: 
't was de eenige die beminde; - 
hij dacht, en hij keek, - en hij dronk. 





{==17==} {>>pagina-aanduiding<<}

IV


O! 'k heb de lachende lente lief 
met haren bleekgroenen dosch; 
de langgehairde dichters gaan 
dan mijmeren in het bosch. 
 
De nachtegaal zucht dan zijne klagt 
in wonderbaar geluid; 
de roozen ademen hare ziel 
in smachtende geuren uit. 
 
't Is weder lente! Ik ook herleef, 
ik ook voel niewen gloed, 
ik ook voel niewe liefde in het hert, 
in 't willen niewen moed. 
 

{==18==} {>>pagina-aanduiding<<}

'k Wil openhertig wezen als gij, 
o roos, o nachtegaal; 
'k wil haar verklaren geheel mijn ziel 
in vrije en vurige taal. 





{==19==} {>>pagina-aanduiding<<}

V


Wij waren getwee te samen, 
en waren getwee alleen, 
bewonderend hoe op de bloemen 
de zonne zoo liefelijk scheen. 
 
Wij wandelden door de lanen, 
en zagen bewonderend op 
naar die boomen met bloesems beladen 
van den voet tot aan den top. 
 
Wij gingen bewonderend verder, 
en hoorden en roken rond 
hoe ieder vogelken zingend, 
elk bloemeken geurend stond. 
 

{==20==} {>>pagina-aanduiding<<}

En zij was in verbazing, 
- en 't is 't verbazen ook waard - 
hoe de Schepping door duizend monden 
duizend geheimen verklaart. 
 
En ik was nog meer in verbazing, 
hoe mijn hert van 't kloppen niet brak, 
en hoe mijn mond, als genageld, 
geen enkel woordeken sprak. 





{==21==} {>>pagina-aanduiding<<}

VI


Toch sprak ik: ‘Ja, de Schepsels spreken; 
ja, geur en kleur en klank zijn stemmen; 
doch wát is 't, dat ze ons allen preêken, 
die vliegen of kruipen of zwemmen? 
 
‘Die vrage laat zich ligt beseffen: 
zoo duister immers zijn hun talen! 
Hij moet, wie goed den zin wil treffen, 
de hulpe van taalmannen halen. 
 
‘Nu, zulk een taalman is de Dichter; 
die zegt te regt en met veel waarheid: 
‘De Schepping roemt den Waereld-stichter!’ 
Dat zal hij u toonen met klaarheid. 





{==22==} {>>pagina-aanduiding<<}

VII


‘Zie en hoor. De planten allen 
danken vrolijk 't Oppergoed, 
dat den nachtdauw nedervallen 
en de zonne schijnen doet. 
 
‘Rups en worm zijn ook niet stom; 
hoor! een lied komt u verrassen, 
Hem ter eer, die blad en blom 
voor hun lieve maag liet wassen. 
 
‘En der voog'len blijde kooren 
doen een luid gejubel hooren 
Hem, die zulke lekkre wormen 
en insekten wilde vormen. 
 

{==23==} {>>pagina-aanduiding<<}

‘Ook de menschenstemmen klinken: 
‘Hallelujah!’ hoort ge zingen, 
‘Schepper van zoo vele dingen 
goed om te eten en te drinken!’ 
 
‘Doch de vlooien en de papen 
zingen nog het meest van allen, 
daar Hij menschen heeft geschapen, 
die hun zijn ten deel' gevallen. 
 
‘Zoo vindt ieder schepsel stof 
om des Scheppers werk te loven; 
en die warme, éenstemm'ge lof 
stijgt als wierookwalm naar boven! 





{==24==} {>>pagina-aanduiding<<}

VIII


‘Gansch de Schepping lacht, 
als zij welgezind is: 
als het niet te droog, te nat, 
niet te koud, te warm, te - wat? 
en er niet veel wind is. 
 
‘Gansch de Schepping mint 
onbezorgd en blijde: 
als haar 't liefdevuur vervult 
dat geen wederstreven duldt, 
juist in dit getijde. 
 

{==25==} {>>pagina-aanduiding<<}

‘Doch de Schepping treurt, 
lach en liefde is henen, 
als de strenge wintervorst 
‘met van ijs omkorste borst’ 
weder is verschenen. 
 
‘Daaruit schijnt een les 
voor den mensch te spreken: 
lachen, minnen heeft zijn' tijd; 
vreugd en liefde raakt men kwijt, 
is die tijd geweken. 





{==26==} {>>pagina-aanduiding<<}

IX


‘Hoor nu dees gemeene stemme 
aller schepselen te gader: 
“Wij doen niets vrijwillig, alles 
op 't bevel van d'Oppervader. 
 
Ook wij geuren, glansen, zingen, 
lachen, minnen als het tijd is.” 
En het dunkt mij dat die stemme 
voor de menschen een verwijt is. 
 
Wij toch hebben Wil en Rede, 
die we roemen - en gebruiken 
om gedachten te verhuichlen, 
om gevoelens te verduiken. 
 

{==27==} {>>pagina-aanduiding<<}

Rede en Wil! die schoone gaven 
zijn waarachtig maar gebreken: 
doen ons lachen - als 't te laat is, 
zwijgen - waar het geldt te spreken.’ 





{==28==} {>>pagina-aanduiding<<}

X


Ik zweeg - en dacht hoe 'k toch gemaklijk woorden 
van liefde en lof bij iedere andre vind, 
en niets bij haar, die al mijns herten koorden 
doet trillen, die mijn hert alleen bemint; 
 
en dat ik niets bij andre pleeg te schroomen, 
en dáar onhandig ben gelijk een kind; 
en dat ik toch zoo lomp, zoo dom kan droomen 
bij 't eenig meisjen die mijn hert bemint. 





{==29==} {>>pagina-aanduiding<<}

XI


‘O gij die 't zwarte min-verdriet 
in verzen steekt, 
ik ken de wonderschoone niet 
van wie gij spreekt. 
 
Maar dat gij haar alleen bemint, 
dat is niet waar; 
gij mint het schoone waar gij 't vindt, 
o rijmelaar! 
 
Gij mint de Schoonheid, waar zij prijkt, 
en overal: 
het menschlijk hert is groot, en kijkt 
niet naar 't getal. 
 

{==30==} {>>pagina-aanduiding<<}

De Schoonheid, wáar ook, o poëet, 
is uw idool: 
van Schoonheid is er, lijk gij weet, 
geen monopool!’ 





{==31==} {>>pagina-aanduiding<<}

XII


Salomo, de dichter-koning, 
onderhield in zijne woning 
duizend vrouwen - hij was rijk! 
 
Duizend vrouwen, 't staat geschreven, 
en toch was hij wijs gebleven, 
want hij minde uitzonderlijk 
 
ééne alleen, de wonderbare, 
schriklijke als een legerschare (*), 
ééne alleen - de Sulamiet. 
 

{==32==} {>>pagina-aanduiding<<}

Voor al de andre had hij zuchten, 
kussen, goud, bij volle vlugten, - 
maar voor haar alleen zijn lied. 





{==33==} {>>pagina-aanduiding<<}

XIII


Gave God mij de magt in mijn needrige zangen 
den glans en den streelenden geur 
van de lieflijkste bloemekens samen te vangen 
bij 't murmelend bekengeneur; 
 
en der lustige vogelen orglende stemmen, 
den luister der sterrekens meê, 
die men boven als goudene vischjens ziet zwemmen 
in 's aethers azurene zee! 
 
O viktorie! in 't midden daarvan zou ik stellen, 
gelijk in een heilig altaar, 
eenen naam, die mijn herte doet hupplen en zwellen, 
den heiligen name van haar! 
 

{==34==} {>>pagina-aanduiding<<}

En sterren en vogelen, beken en bloemen, 
en alles wat stralen schiet, 
of klanken of geuren giet, zou haar roemen, 
haar roemen in mijn lied. 





{==35==} {>>pagina-aanduiding<<}

XIV


Gelijk een vuur, dat flonkert 
door dunne nevelen heen, 
zoo schittert, half verdonkerd, 
haar oog onder de oogeleên. 
 
Wilde, brandende oogen, 
drijvende in eenen vloed 
van zachtheid en mededoogen: 
half water en half gloed. 
 
O tooverachtig gemengel 
van week gevoel en van drift! 
O tolken van 't hert van dien engel, 
brengt gij mij laving of gift? 





{==36==} {>>pagina-aanduiding<<}

XV


Haar mond, die spreekt, is als een zang 
die hoofd en herte kan bekoren; 
de zang, die vloeit van haren mond, 
komt in haar vonklende oogen gloren. 
 
Haar mond, die spreekt, is als een zang, 
waar ik mijn' geest op wiegen late; 
haar borst, die op en neder gaat, 
slaat, als een directeur, de mate. 





{==37==} {>>pagina-aanduiding<<}

XVI


Statig heft zich de rooze 
boven de bloemen-parken; 
statiger praalt mijne schoone 
tusschen de meisjens-reien. 
 
't Is geene blanke lelie 
die aan het klagende water, 
eenzaam, droef en verholen, 
droomerig klaagt in de stilte. 
 
Fierheid blinkt op het voorhoofd, 
stoutheid vonkelt in de oogen, 
vreugde geuren de woorden, 
leven bonst in het herte. 
 

{==38==} {>>pagina-aanduiding<<}

Frischheid bloeit op de wangen, 
wellust vloeit van de lippen, 
vrijheid gloeit in de blikken, 
leven stoeit in het hoofdjen. 





{==39==} {>>pagina-aanduiding<<}

XVII


In 't hoofd ontluiken gedachtekens 
zoo lachend, zoo lief en zoo puur, 
gelijk de kleine sterren 
ontluiken in het azuur. 
 
Zij komen voor de oogen glinsteren 
met zulk eenen zoeten schijn; 
't is of die oogen wel willen, 
zich spiegelen in de mijn'. 
 
In 't hert ontspringen gevoelekens 
zoo geurend, zoo blijde en zoo los, 
gelijk de kleine bloemen 
in 't groene lentemosch. 
 

{==40==} {>>pagina-aanduiding<<}

Zij komen voor de oogen nieuwsgierigjens 
als voor een venster staan; 
en 't dunkt mij, zij knikken mij tegen, 
en lachen mij liefelijk aan. 
 
'k Vergaâr die bloemen en sterrekens 
en schik ze dooreen heel net: 
de bloemen zijn mijn bedde, 
de sterren, de hemel van 't bed; 
 
dan leg ik mij neêr te sluimeren, 
en droom van de zalige min. 
Dat andren intusschen vrijen! - 
ik slaap, al droomend, in. 





{==41==} {>>pagina-aanduiding<<}

XVIII


't Deurtjen, dat half open staat 
's avonds laat, 
spreekt zoo duidelijk van minnen; 
't zegt: ‘De schat, dien ik bewaar, 
roept u naar; 
Welbeminde, kom, kom binnen!’ 
 
't Half geopend mondjen is 
ook gewis 
naar een lieven gastheer wachtend; 
't wenkt den zoeten kus der min: 
‘Kom, kom in,’ 
roept van binnen 't hertjen smachtend. 





{==42==} {>>pagina-aanduiding<<}

XIX


Doch wáar is de mond 
dien 't - plegtige stond! - 
zal lukken 
op 't mondeken zoet 
dien kus vol van gloed 
te drukken? 
 
Ik hoor eene stem, 
die zegt mij met klem: 
‘Bemin haar! 
Bemin haar, wie weet 
of gij niet eens heet 
verwinnaar?’ 





{==43==} {>>pagina-aanduiding<<}

XX


Beminnen is gemaklijk: ik doe 't 
alreede vele jaren. - 
‘Ja maar,’ herneemt de stemme, ‘gij moet 
haar uwe liefde verklaren.’ 
 
Dat zou ik ook doen: doch dat ook is 
niet genoeg. Men moet daarenboven 
aan de onbevlekte ontvangenis 
en aan de biecht gelooven... 
 
De stemme geeft als antwoord dan: 
‘Waar zijn uw droeve gepeinzen? 
weet gij dan niet, zooals ieder man, 
een beetjen geloof te veinzen?’ 
 

{==44==} {>>pagina-aanduiding<<}

De kunst van veinzen, helaas! die vind 
ik wel de zwaarste van allen... 
Zooals ik ben, wil ik werden bemind, 
of 'k wil maar niet bevallen! 





{==45==} {>>pagina-aanduiding<<}

XXI


Ik heb haar een' diepen groet gegeven, 
van aan mijn hoofd tot aan mijn' voet, 
en 'k heb een mooi halfrond beschreven 
met mijnen besten hoed. 
 
Zij heeft mij een zeer stijf groetjen geschonken, 
terwijl ze ter nauwer nood zich boog, 
en zond naar een' anderen kant de lonken 
van 't helderstralend oog. 
 
Ik was zoo hoofsch en verliefd in mijn groeten; 
zij zag zoo koud en kwalijk-gezind: - 
ik woû ze zoo iederen dag ontmoeten; 
'k geloof dat zij mij bemint. 





{==46==} {>>pagina-aanduiding<<}

XXII


Ik heb haar van 't eene en 't andre gesproken, 
ontroerd, en vervoerd, en verward, en vervaard: 
zij heeft geluisterd en niet onderbroken, 
lieftallig en lachend en zoet van aard. 
 
Ik bragt het op een koud redenéren, 
ik discuteerde barsch en droog: 
zij volgde gewillig, en menige keeren 
bekeek mij 't glorende wildgroot oog. 
 
Ik was daar suffend en dom van vervoering; 
zij was te beleefd en te wèl gezind, 
zij was te vriendlijk en zonder ontroering: 
'k ben zeker dat zij mij niet bemint. 





{==47==} {>>pagina-aanduiding<<}

XXIII


‘Dat kan toch zoo alleen niet gaan; 
ge moet aan den wagen wat steken; 
met kijken komt ge geen' voet vooruit, 
al hadt ge uwe oogen verkeken. 
 
Gij moet tot haar gaan, en galant 
met haar beginnen te praten, 
goed vinden al wat zij bemint, 
en wat zij afkeurt, haten. 
 
Gij moet veel meer u aan haar oog 
op hare wandlingen biêën, 
en geven haar steeds den needrigsten groet 
als wildet gij voor haar kniën. 
 

{==48==} {>>pagina-aanduiding<<}

Gij moet op alle feestjens zijn, 
en daar hare aandacht wekken 
door 't witste handschoenpaar aan de hand 
en 't lachendst gezicht te trekken. 
 
En als ge die aandacht hebt verwekt, 
dan kunt ge u bij haar wat zetten, 
en een bemerking doen - op 't weêr, 
of op hare en andrer toiletten. 
 
Zoo zult ge allengskens haar doen zien 
dat zij uw ziel en zinnen 
gekluisterd heeft, en zoo zult ge ook 
allengskens u doen beminnen!’ 





{==49==} {>>pagina-aanduiding<<}

XXIV


Wie kent er de oude liefde niet 
van Hero en Leander? 
Wat zijn de vrijers van onzen tijd? 
Leander dat was er een ander! 
 
Hem scheidde een breede en diepe zee 
van de allerliefste vriendinne: 
hij sprong er welberaden in... - 
O godlijke kracht der minne! 
 
Hij zwom, en zwom, en langzamerhand 
begon hem de magt te ontzinken... 
't Was nacht... helaas! de bleeke Maan 
zag hem halfweg verdrinken. - - 
 

{==50==} {>>pagina-aanduiding<<}

Ook haar en mij scheidt een breede zee 
vooroordeelen en gebruiken: 
't gebruik zijn de stroomende golven daar; 
't vooroordeel, de klip die zij duiken. 
 
Naar al die golven en klippen zou 
ik mij met zorg moeten schikken... 
'k Studeer daarop al lang, en nog steed 
blijf ik er versuft op blikken. 
 
'k Geloof dat ik zoo studéren zal 
tot alles zal zijn verloren. - 
Intusschen heb ik toch den troost 
dat ik niet zal versmooren. 





{==51==} {>>pagina-aanduiding<<}

XXV


Bedenk eens! zoo ik mij ging verbinden, 
wie weet of ik nog eene uitvlugt zou vinden, 
wanneer uit Gewoonte Verveling kwam? 
Of neem dat ik blijf branden en blaken, 
wat dwaas figuur zou ik niet staan maken, 
zoo haar eens een ander grilletjen nam! 
 
Ten tweede, wie weet hoe 't met mij zou keeren, 
indien 'k mij door haar eens geheel liet beheeren? 
De vrouwen houden van kerk en geloof. 
Ligt wierde ik een zwakke, een zwijger, een lauwe, 
een huichlaar, wat weet ik? - uit liefde der vrouwe! - 
Thands ben ik voor al die dwaasheên doof. 
 

{==52==} {>>pagina-aanduiding<<}

Ten derde, vrijen komt op trouwen, 
en eene echtvrouw, al is ze de beste der vrouwen, 
slaat zorglijk uw' handel en wandel gâ. 
Gelukkig zoo gij met evenveel zorge 
den haren hetrachten kunt, en borge 
ervoor moogt wezen... - etcetera. 





{==53==} {>>pagina-aanduiding<<}

XXVI


De dichterlijkste vrijagie 
komt uit op eene eew'ge gevangenis 
en 't eewig knellende huwlijk is 
eene eewige spioenagie. 
 
Bewondering en aanbidding, 
en brandende zuchten, en dichterwaan, 
en droomen, trekken al daadlijk aan 
de slaapmuts der bezitting. 
 
't Was gisteren nog: ‘In trouwe, 
Waar gij niet zijt, is 't m' een woestijn, 
mijn engel, mijn al!’ - en morgen zal 't zijn: 
‘Maak koffij, goede vrouwe.’ 
 

{==54==} {>>pagina-aanduiding<<}

't Was gisteren: ‘Gij moogt zetten 
Uw voeten op uwen slaaf!’ en van daag: 
‘Ik ben uw wetlijke man, en ik vraag 
gehoorzaamheid krachtens de wetten.’ 
 
En gisteren nog, daar sprak ze: 
‘Eén wil, één wensch bezielt ons steeds!’ - 
en morgen krijgt mevrouw alreeds 
hare eerste zenuw-attaque... 
 
Die treurige redenéring 
heb ik mij wel duizendmaal herhaald, 
en mij zoo 't huwlijk afgemaald 
in aaklige kleurschakéring. 





{==55==} {>>pagina-aanduiding<<}

XXVII


En toch, haar lippen zijn zoo teeder 
als of het englenlippen waren! 
En toch, haar brandende oogen staren, 
als zonnen, zoo vol leven neder! 
 
En toch, haar zwarte lokken hangen 
op 't hooge voorhoofd zoo wellustig! 
En toch, haar borst, zoo zacht en rustig, 
hijgt op en neder met verlangen! 





{==56==} {>>pagina-aanduiding<<}

XXVIII


Een' kus dier lippen te veroveren, 
al lage erop 't venijn der slangen; 
een liefdeblik van 't oog te vangen, 
al moest die blik de ziel betooveren; 
 
die lokken kammen met mijn handen, 
al moesten zij als geesels knellen; 
die borst een stond te voelen zwellen, 
al moest er 't rustend hoofd bij branden; 
 
al dreigden al de helsche plagen, 
al hoorde ik mij ter helle doemen, - 
nog zoude ik dát een' hemel noemen, 
en 'k zoude naar geen' hemel vragen! 





{==57==} {>>pagina-aanduiding<<}

XXIX


God heeft voor eene enkle beet 
in een' appel (!) 
Eve en Adam zóó doen boeten, 
dat wij 't nog bekoopen moeten. 
 
Duizend, duizend, duizend jaar 
zijn verloopen, 
en de straffe drukt ons immer: 
't werdt er zelfs nog daaglijks slimmer! 
 
Ja, zoo is 't: de goede God 
houdt een' winkel. 
Vreugden kan de mensch er halen, 
maar hij moet ze duur betalen. 
 

{==58==} {>>pagina-aanduiding<<}

Dure prijs voor goede waar, 
dat is eerlijk. 
Voor een' appel eew'ge smerte: 
wat dan voor mijn meisjens herte? 
 
Ha, wie eens de min geniet 
van dien engel, 
gansch dien hemel zijn mag noemen, - 
hoort voor 't minst ter hel zich doemen! 





{==59==} {>>pagina-aanduiding<<}

XXX


'k Bemin ze meer dan ooit. 'k Voel uwen druk, 
o droom van wellust, droom van wild geluk! - 
Begoocheling! vertrouwen! hertstogt! leven! 
wind van een waereld boven de aerd' verheven, 
doorweekt van balsemgeuren! - hoe vermant, 
verrukt, bedwelmt gij 't menschelijk verstand! - 
Brok uit de zon gekapt, in hersens glorend, 
droom! geestdrift! hoe betoovrend, hoe bekorend, 
hoe grootsch een' daagraad spookt uw glansend licht 
voor 't blindgestraalde menschelijk gezicht! 
Droom! geestdrift! hemelsch zijt ge, ofschoon een logen! 
houd me in uw pracht verloren, opgetogen; 
verdoof mij voor alle aerdsch gerucht; en bied 
den kelk, waarin gij 't zoet Vergeten giet, 

{==60==} {>>pagina-aanduiding<<}

aan mij! - en laat hem aan mijn drooge lippen 
tot mij de lastige adem zal ontglippen, 
opdat ik, nog in dien bedwelmingswaan, 
daar, waar hierna der stervelingen woon is, 
met effen voorhoofd, lachend, trotsch zou gaan!.. - 
 
Ge moet met mij bekennen dat het schoon is... 





{==61==} {>>pagina-aanduiding<<}

XXXI


'k Benijd het windeken, dat u kust, 
o Bloem van Liefde, op uwe wangen; 
'k benijd den zetel, waarin gij rust, 
wiens armen uw zachte leest omvangen; 
 
'k benijd het roozeken, dat gij plukt, 
en dat, al stervend, u ‘zuster’ mag noemen; 
'k benijd het gras, dat gij nederdrukt, 
dat zich door U vertreden mag roemen; 
 
'k benijd het borduursel, dat voor u staat, 
waarin uwe handjens wel willen steken; - 
ja, zalig schijnt mij wat gij slaat, 
en zalig wat gij wel wilt breken. 





{==62==} {>>pagina-aanduiding<<}

XXXII


Doch, 'k benijd het meest 
't boekjen dat gij leest, 
en dat nimmer vreest 
u zijn diepst gevoel te zeggen.... 
Ach, wie weet of 't lied, 
waar 'k mijn hert in giet, 
u zijn wenschen niet 
even vrij zou openleggen? 
 
‘Zie, dat is alweêr 
zelfbedrog, niets meer: 
juffer heeft, mijnheer! 
betere opvoeding ontvangen. 
 

{==63==} {>>pagina-aanduiding<<}

Juffer leest geen vlaamsch, 
juffer kan geen vlaamsch, 
juffer haat uw vlaamsch.’ - 
Arme, nuttelooze zangen! 





{==64==} {>>pagina-aanduiding<<}

XXXIII


Als slechts uw kleed in 't voorbijgaan mij raakt, 
dan voel ik mijn lichaam trillen en beven, 
gelijk de bladren des populiers, 
waar ligte windjens op dansen en zweven; 
 
en mijne ziel? o, die heb ik niet meer, 
die is u dan haastig nagevlogen: 
doch ik blijf zitten waar ik zit, 
zeer diep geroerd, - maar onbewogen. 





{==65==} {>>pagina-aanduiding<<}

XXXIV


Waaraan denkt gij, wen uw handen 
't halfgesloten boekjen hoûen, 
en uw halfgeslotene oogen 
starlings voor zich henen schouwen? - 
 
Aan de wondere avonturen 
des romantischen Adonis? 
aan zijn lijden, dat zoo bitter, 
aan zijn liefde, die zoo schoon is? - 
 
Aan een lintjen, dat er miste 
aan uw huidige toilette, 
waarop menige vriendinne 
u een schimpend mondjen zette? 
 

{==66==} {>>pagina-aanduiding<<}

Aan het kleed, waarin gij morgen 
naar de wandeling zult komen, 
waarvan menige vriendinne 
vast in de eenzaamheid zal droomen? - 
 
Aan den jongen heer, dien 'k gistren 
lachend, los met u zag praten, 
die u scheen wel diep te minnen, 
en dien gij niet scheent te haten? - 
 
Ik denk aan dien heer, en 'k wenschte 
dat ik blind en doof wierde, even 
als ik stom ben, om geen smerten, 
niewe smerten te beleven... 





{==67==} {>>pagina-aanduiding<<}

XXXV


Eens was ik welgezind: ik had gedronken, 
en veel gedronken, en nog nimmer had 
een balzaal in mijn oog zoo schoon geblonken, 
nog nimmer voelde ik mij zoo zalig-zat. 
 
Het docht mij dat de damen ligter dansten 
en beter klapten dan op andre bals, 
en dat de gazelichten heller glansten, 
en dat 't orkest op maat speelde en niet valsch. 
 
'k Dacht dat ik vrienden had en ook vriendinnen, 
dat ieder meisje' op mij te kijken zat, 
dat ik gelukte als een don Juan in 't minnen, 
en dat ik Fortunatus' beurze had. 
 

{==68==} {>>pagina-aanduiding<<}

'k Was bezig al mijn schulden te betalen, 
en 'k dacht dat mijn exaam geëindigd was, 
en 'k dacht dat zij mijn liedekens liet halen, 
en mijne verzen als met liefde las. 
 
Op eens - daar treedt zij majestatisch binnen... - 
Ik vraag of Schoonheid dan iet schriklijks heeft, 
of is het maar een breekspel, dat Beminnen, - 
dat daar in eens geheel mijn lichaam beeft? 
 
Vaartwel, vizioenen, vreugden en gelukken, 
don Juan en Fortunatus, gunst en geld; 
ik voel als iemand die mijn hert komt drukken, 
en die een' domper op mijn hersens stelt. 
 
Vaartwel, gij windekens zoo zacht in 't wuiven, 
die mij met u naamt in uw blijde vlugt: 
een stormwind doet in duizend stukken stuiven 
't kasteel, waar gij mij heendroegt in de lucht. 
 

{==69==} {>>pagina-aanduiding<<}

Zij lacht zoo blij met zulke witte tanden, 
zij lacht zoo los met zulk een' rooden mond... 
Ik wierd zoo stil en ernstig als de wanden, 
zoo somber! - ach, 'k weet niet hoe 'k mij bevond... 





{==70==} {>>pagina-aanduiding<<}

XXXVI


Als Ikarus, van jongen geestdrift dronken, 
op wassen vleuglen door de heemlen vloog, 
en de aerde reeds in nevelen verzonken 
diep onder hem onzichtbaar lag voor 't oog; 
 
naar hooger was alsdan zijn moedig streven, 
steeds hooger naar zijn doel, naar de eew'ge bron 
van licht en vuur, naar d'eew'gen haerd van leven, 
naar d'eew'gen glans en d'eew'gen gloed, de Zon! 
 
En onvermoeid omhoog geroeid: de kussen 
der warme Zon verheeten nog zijn bloed; 
en weinig voelt hij, half bedwelmd, intusschen 
hoe zijne vleuglen smelten van den gloed: 
 

{==71==} {>>pagina-aanduiding<<}

tot dat in eens een gil de onmeetlijkheden 
doorsnijdt, ontzettend, aaklig, ijselijk; 
en door de lucht een lichaam naar beneden 
stort, reeds vóor dat het de aerde raakt, een lijk! 
 
Zoo neem ik ook een stoute vlugt, in droomen, 
tot haar, die zonne die mijn ziele kwelt... - en 
zoo voel ik ook mijn' moed, mijn krachten smelten 
als ik haar nader ben gekomen. 





{==72==} {>>pagina-aanduiding<<}

XXXVII


Na het bal gaan de jonge heeren 
nog een weinig op 'staminet, 
en daar deelen zij onder 't drinken 
zich elkanders gedachten meê. 
 
Juffer A heeft de rondste schouders, 
juffer B de rondste wang, 
juffer C het liefste mondjen, 
juffer D den liefsten gang. 
 
Juffer E trok het lachendst gezichtjen, 
zij heeft ook de schoonste denture; 
juffer F had de rijkste kanten, 
juffer G de mooiste coiffure. 
 

{==73==} {>>pagina-aanduiding<<}

En zoo kwam het van juffer op juffer 
tot op haar! Dan was er maar lof, 
lof voor schouders en wangen en mondjen, 
en voor kleed en coiffure nog lof! 
 
'k Voelde lust om ruzie te zoeken 
met die lovers, maar mij dacht 
dat ze wel getwaalven waren, - 
en 'k hield mij verstandig zacht. 





{==74==} {>>pagina-aanduiding<<}

XXXVIII


Hoe langer, ach! hoe dommer: 
in 't droevig naar huis toe gaan 
bekijk ik den hemel, en 'k voel ja 
onder mijn wimpers een' traan. 
 
O sterren, ontelbare sterren, 
waart ge allen tranen van smert, 
nog veel, nog veel meer tranen 
zou moeten weenen mijn hert. 





{==75==} {>>pagina-aanduiding<<}

XXXIX


Des hemels sterren zijn zoo hoog, 
het opwaart-zien vermoeit het oog; 
veel lager blinkt een ster, waar ik 
met meer gemak naar blik. 
 
't Is ook mijn schoonste, liefste ster, 
al is zij niet zoo hoog, zoo ver; 
zij werpt haar' bleeken zilvren schijn 
door gindsche raamgordijn. 
 
't Is 't lampjen waar zij nevens zit, 
waarbij welligt haar mondjen bidt, 
terwijl het hoofd een liedjen zingt, 
en 't hert nog danst en springt. 
 

{==76==} {>>pagina-aanduiding<<}

O, mogt zij mijn geluk-ster zijn, 
die sterre, die haar' zilvren schijn 
giet op de zoete beeldtenis 
van die mij alles is! 





{==77==} {>>pagina-aanduiding<<}

XL


Ze is mij alles, maar helaas! 
niet alleen voor mij is ze alles. 
Hoeveel wespen 't roosjen wenschen, 
ziet men best als ze op een bal is. 
 
Drie vooral vertoonen zich 
duchtig toegerust ten strijde: 
als er zulke kampers komen, 
schuif ik stillekens op zijde. 





{==78==} {>>pagina-aanduiding<<}

XLI


Eenen vrees ik wel te regt: 
rijk - en goed en wijs daarbij. 
Vader keurt al de andren slecht: 
't waar de uitmuntendste partij. 
 
Nummer twee - van mindere ouders - 
heeft geen goud in zijne zakken, 
maar hij draagt er op zijn schouders 
golvend-schitterende pakken. 
 
't Is een onderluitenantjen, 
't manneken is vol ambitie: 

{==79==} {>>pagina-aanduiding<<}

en mama leent hem een handjen 
bij 't bestormen der positie. 
 
Nummer drie, een groot flaneur, 
elegant, aristokratisch, 
die van 's morgends wit-gehandschoend 
en den heelen dag op straat is; 
 
verder met verstand en geest 
als een steen zoo mild beschonken: 
soort van wandlende kassei 
waar ons straten mede pronken. 
 
O, die derde medekamper 
heeft het reeds zeer ver gedreven, 
Juffer vindt hem zóó charmant: 
zij zal hem de voorkeur geven. 





{==80==} {>>pagina-aanduiding<<}

XLII


De niewjaardag is een schoone dag 
om alles zonder vrees te zeggen; 
wat men gevoelt, dat kan en mag 
m' in 't niewjaar-complimentjen leggen. 
 
Ik trek dan op, en onderweg 
wil ik twee niewjaarwenschen bereiden, 
d' een' dien ik luid der familie zeg, 
en d' andre voor jufvrouw tusschen ons beiden. 
 
Dat plan is schoon. - 'k Kom in den salon, - 
ik zwom in 't zaligste hopen en wanen; - 
de liefste glinsterde daar als een Zon, 
maar ach! de Zon was niet zonder Manen. 
 

{==81==} {>>pagina-aanduiding<<}

Twee onzer heeren toonden haar druk 
hun diepe complimentéringskunde; 
ik wenschte hun met den mond veel geluk, 
'k weet niet wat hun mijn herte wel gunde. 





{==82==} {>>pagina-aanduiding<<}

XLIII


Daar was een vogel, Fenix, 
die stierf en stierf en stierf, 
en telkens uit zijne assche 
op niew het leven verwierf. 
 
O dwaze vogel Fenix, 
de dooden rusten zoo zoet: 
waarom herleeft gij zoo telkens? 
wat vindt gij in 't leven zoo goed? 
 
Wee, de arme vogel Fenix, 
hij kan het niet helpen, ach! 
Dat is hier nu zijn noodlot 
dat hij niet sterven mag. 
 

{==83==} {>>pagina-aanduiding<<}

Och arme vogel Fenix, 
die nimmer sterven moogt, 
en och mijne arme liefde, 
die vruchtloos te sterven poogt. 





{==84==} {>>pagina-aanduiding<<}

XLIV


‘O Liefde, die niet sterven kan! 
wel, dat is goed! 
gij moet ze meer doen leven, man; 
hoor wat ge doet. 
 
Nog nooit stond uwe zaak zoo schoon; 
zie toch eens nu: 
twee minnaars steken naar de kroon, - 
zij is aan u! 
 
Nog nimmer stond uw zaak zoo mooi, 
twee minnaars, twee... 
Twee dieven twisten om de prooi, - 
gij draagt ze meê. 
 

{==85==} {>>pagina-aanduiding<<}

Maar nu moet ge ook wat stouter zijn; 
maak dat ge lacht, 
en drink een glaasjen kloeken wijn, 
dat geeft u kracht. 
 
Durf! breng het uit, zooals het ziedt 
in uwe borst: - 
den naam van man verdient hij niet 
die nimmer dorst.’ 





{==86==} {>>pagina-aanduiding<<}

XLV


De wijn is een godlijke gave, 
hij warmt en prikkelt het bloed; 
hij staaft den moed van den brave, 
en geeft den lafaard moed. 
 
Handschoenen wil ik gaan koopen, 
en 'k wil bij haar daarmeê 
in éenen adem gaan loopen... - 
Doch eerst nog een glas of twee. 
 
Ik zal haar mijn liefde openleggen 
dáár in haar eigene woon! 
‘Bemin mij,’ zal ik haar zeggen, 
‘al zijt gij ook zoo schoon!’ 
 

{==87==} {>>pagina-aanduiding<<}

De wijn is een godlijke weldaad, 
dus nog eens gezien in de kan... - 
'k Zal smeeken zooals het wèlstaat, - 
'k zal zweren als in een' roman. 
 
‘Gelijk een vulkaan na lang rooken, 
op 't einde als een' vlammenvloed 
de lava doet overkoken...’ - 
De wijn is een goddelijk goed. 
 
‘Zoo voel ik vlammende stroomen 
in mij sinds menig jaar: 
van daag is de dag gekomen, 
dat ik u alles verklaar. 
 
Mejuffer, ik ben geen suffer; 
zooals ik het zeg, zoo is 't! 
O, geef mij uw liefde, Mejuffer, 
al ben ik een rationalist!’ - 
 

{==88==} {>>pagina-aanduiding<<}

De wijn is een gunst van hierboven, 
dus eerst nog eens 't glas in de hand... - 
‘O, wil mij uw min toch beloven, 
al ben ik een flamingant!’ - - 
 
Wie staat daar met mij te spotten? 
'k Geloof, 't is de Geest van den wijn! 
He, Kaerel, ik hou van geen zotten, 
en 'k raad u wat stiller te zijn... 
 
- ‘Gij doet mij lachen, o droomer,’ 
spreekt hij met vrolijk geluid. 
- Ik wil... - ‘Wilt gij nog een' roomer?’ 
- Ik zeg... - ‘Vertel het maar uit.’ 
 
- Ik zeg dat mijn oor zal drinken 
den hemelschen jawoord-klank... 
- ‘Kom, 'k zal voor uw keel nog eens schinken, 
uwe ooren behoeven geen' drank!’ 





{==89==} {>>pagina-aanduiding<<}

XLVI


Wij waren weêr getwee te samen, 
getwee alleen. 
'k Dorst van mijn liefde weêr niet aâmen: 
dit raadt elkeen. 
 
Ik sprak van 't vrije jonglings-streven, 
van blijde jeugd, 
studenten-geest, studenten-leven, 
studenten-vreugd. 
 
Ik sprak van zorgeloos te zwieren, 
van lied en glas, 
en van luidruchtig feesten-vieren, 
waar 'k zóó voor was. 
 

{==90==} {>>pagina-aanduiding<<}

Daar heeft zij mij den raad gegeven 
(de goede vrouw!) 
dat ik mijn ongebonden leven 
wat beetren zou. 





{==91==} {>>pagina-aanduiding<<}

XLVII


Van een lieflijk meisjen goeden raad te ontvangen 
heeft iets tooverachtig zoet; 
en al treft hij scherper dan gij zoudt verlangen, 
toch verligt hij 't zwaar gemoed. 
 
Want er is een balsem aan dien doorn verbonden; 
zijn de woorden wel wat hard, 
onder de berisping, door den mond gezonden, 
toont zich 't liefderijke hart. 
 
Zoo ook werden winden, die uit waereldhoeken 
waar eene eew'ge lente praalt, 
onze koude landen vliegend soms bezoeken, 
met geluk en dank onthaald. 
 

{==92==} {>>pagina-aanduiding<<}

Brengen zij ook meermaals wolken op hun wieken, 
toch hun adem laat ons teêr 
lauwe togten voelen, zachte geuren rieken 
van een mildere atmosfeer. 





{==93==} {>>pagina-aanduiding<<}

XLVIII


Maar wat een verandering 
in mijn doen en wezen! 
Heeft mij dan haar raadgeving 
inderdaad genezen? 
 
Ja, 'k geloof het: ik genas - 
niet van wat haar griefde, 
van dien lust naar lied en glas - 
maar van mijne liefde! 
 
In dien goeden raad zat meer 
dan ik eerst vermoedde: 
de oude wonde stopt hij weêr 
die zoo lange bloedde! 





{==94==} {>>pagina-aanduiding<<}

XLIX


Vlindertjens aan 't vliegen, 
'k groet uw bonte rijen, 
'k groet met u de zonne 
en de niewe lente. 
 
Maar wie is die vlinder dáár, 
met zijn gouden vlerken? 
'k Heb dien vlinder meer gezien, 
't is me eene oude kennis. 
 
Ja, hij is mij wel bekend! 
't Is mijne oude liefde! 
Thands blijft niets meer dan wat stof 
en de erinneringe. 
 

{==95==} {>>pagina-aanduiding<<}

O gij vlinder van mijn hert, 
vlieg steeds voor mijne oogen; 
'k breng u bloementuilen hier, 
waar gij kunt op azen. 
 
'k Min te zeer uw goud en blauw, 
'k zal u nooit verjagen; 
'k min uw blijde vlugt te zeer, 
'k zal naar u nooit grijpen. - - 
 
Vlindertjens aan 't vliegen, 
'k groet uw bonte rijen, 
'k groet met u de zonne 
en de niewe lente. 





{==96==} {>>pagina-aanduiding<<}

L


Als 'k haar zal zien tot het huwlijk gaan 
met mijnheer X of N, 
zal ik daar kalm en rustig staan, 
zoo waarlijk als ik hier ben. 
 
De droefheid eerst, daar wil ik niet van; 
die is een slecht gevoel; 
die maakt belachlijk den besten man, 
en maakt den brandendste koel. 
 
De gramschap dan, - maar op wie dan gram? 
op hem, den goeden bloed, 
die zich het lieve lieveken nam? - 
Hij deed, zooals ieder doet. 
 

{==97==} {>>pagina-aanduiding<<}

Op haar misschien, de heerlijke vrouw, 
die aan eenen andere gaf 
wat ik zoo graag zelf hebben woû? - 
Waarom dan gezwegen als 't graf? 
 
Of wel nog op mij, die als een kind, 
als een kind zoo dom en zoo mal, 
in dwaze stilte heb bemind? - 
Dit waar' nog 't gekste van al. 





{==98==} {>>pagina-aanduiding<<}

LI


Zoo zal 't eind'gen; en ik zie 
reeds van ver een' vriend opdagen, 
die tot mij komt met een aanzicht, 
als had hij een' slag gewonnen. 
 
Een dier troosters, zooals elk 
op zijn baan er kan ontmoeten, 
die den droeve droever maken, 
en den onverschill'ge kwaad. 
 
Triumférend roept hij uit: 
‘Hé, wat zegt ge nu? - zie waarlijk, 
arme jongen, ik beklaag u, 
maar ik had het wel voorzeid!’ 





{==99==} {>>pagina-aanduiding<<}

LII


Nu dat hij 't al heeft uitverteld, 
zoo wenscht de schrijver dezer 
zeer weinig liefde, maar wijn en geld 
aan den geduldigen lezer. 
 
En raadt hem dat hij genieten zou, 
vermits 't nu weder lente is, 
de warme zonne en de koele schaûw, - 
maar toch niet sentimentisch... 
 
Genieten wij, ja, het lustig saizoen 
der goede milde Meimaand, 
maar zoo als 't planten en dieren doen, 
zoo als het ons veld en wei maant. 
 

{==100==} {>>pagina-aanduiding<<}

De zoete Mei is maar eens in 't jaar 
aan 't verstijvend menschdom geschonken; - 
dus, wat min zorgen en klagt en misbaar, 
en wat meer geleefd en gedronken! 





{==101==} {>>pagina-aanduiding<<}

Nazang


{==102==} {>>pagina-aanduiding<<}

[Nazang]


Mer nu suldi sonder vursten 
Gode met mi bidden mede, 
dat hi mi....... 
vergheve, dat ic mi besmet 
hebbe in loghenliken saken, 
die mi de lichtheid dede maken 
van den herten ende van den sinne 
ende van der loghenliker minne. 
 
Jacob van Maerlant. 



{==103==} {>>pagina-aanduiding<<}


Ja, de tijd is slecht gekozen 
voor het weeke mingekweel: 
maneschijn en lenteroozen, - 
daarvan heeft men maar te veel. 
Sterker toonen zouden passen 
in het algemeen geschok, 
toonen, die het oor verrassen, 
als 't geklep der storremklok; 
strofen vol van warme woede, 
vol van hertstogt voor het Regt, 
treffend, als een geeselroede, 
d'onmoed van den laffen Knecht, 
d'overmoed der taaie Meesteren, 
beide vreemd aan Rede en Pligt; 
zangen, die het brein begeesteren, 
flitsend als een bliksemschicht! 




{==104==} {>>pagina-aanduiding<<}

1


De dwinglandij is weêr geklommen 
op haren troon van bloed en list, 
en heeft de fransche legerdrommen 
weêr tot verwoesting aangehitst. 
De keizerlijke gier, zich doopend 
een' adelaar, plaant weêr omhoog, 
en loert op buit, en vestigt sloopend 
op 's nabuurs goed het oog. 
 
Er dwalen weêr verwerde stemmen, - 
een samensmeltend weegebrom, - 
die 't wachtend herte onrustig klemmen, 
gelijk der doodklok naar gebom. 
Een mengling van trompetgeschetter 
en doffe trommelroffeling, 
kanongebulder, zwaerdgekletter, 
vervult, den hemelkring. 
 
Was 't dan helaas! voor zulk een ende 
dat staatsorkaan op staatsorkaan 

{==105==} {>>pagina-aanduiding<<}

deze eewe drenkte met ellende, 
dat zóoveel wee wierd doorgestaan? 
Euroop hoort weêr den vuurberg rommelen 
in zijnen schoot, en beeft bevreesd, 
gelijk in 't woud de boomen schommelen 
voor 't naderend tempeest. 




2


Bij ons verwacht het Volk half slapend 
den donder, die het treft eerlang: 
de Priester - - gaat, den Penning rapend, 
dien domheid geeft voor pauzendwang; 
en aan het hooge roer der zaken 
de Liberaal... - O, 't is verdiend 
dat we een bijzondre melding maken 
van dezen Vlamingsvriend! (*) 
 
Omdat wij Vlaanderens ontzielen 
nog niet bekijken, koel en stom, 

{==106==} {>>pagina-aanduiding<<}

en nog niet blind-aanbiddend knielen 
voor 't liberale godendom; 
omdat wij 't erf der vadren eeren, 
en 't oud gebied der moedertaal 
met onvermoeid geduld verweeren 
voor bastaard en voor Waal: 
 
daar wijst hij ons op zijn kokarde 
van 't treurig jaar ‘toen men was zot,’ 
klopt op zijn borst, de koude-harde, 
al roepend: ‘Ik ben patriot! 
Ik slechts heb Rede en oefen Vrijheid! 
Ik ben het Regt, en 't Licht der eew! 
Flamendiants (*), uit mijn nabijheid! 
Geen regt voor uw geschreew!’ 
 
Ha, vloeide daarom 't bloed der vaderen 
zoo vaak, opdat een vuige mond 
eenmaal des volkes levensaderen 
uitzuigen zoude tot den grond? 
Was 't daarom dat onze Artevelden, 
groot met den geest, sterk met de hand, 
den roem verbleeken deên der helden 
van 't oude Griekenland? 





{==107==} {>>pagina-aanduiding<<}

3


Hoe lange zal dit God gedoogen, 
riep Maerlant eens in twijfel uit, 
dat door der kwaden alvermogen 
het edelst poogen werdt gestuit? 
 
Of is deze aerde, zoo vol rampen, 
een perk, waar, als een vechtershoop, 
het menschdom ondereen moet kampen 
door aller eewen loop? 
 
En is de Almagtige in den Hoogen 
een Caesar, vreemd aan onze klagt, 
die, roerloos, zonder mededoogen, 
dat gladiatorspel betracht; 
 
bij 't woedend op - elkander - horten, 
zijne oogen laaft in 't stroomend bloed, - 
en niet wil zien hoe moeders storten 
een' bittren tranenvloed? 





{==108==} {>>pagina-aanduiding<<}

4


De stoute wenschen, de eedle droomen, 
te lang een stille, onmagt'ge beê, - 
zij moeten uit den geest nu komen 
als degens uit de scheê; 
 
als vlammen door geen' paus te dompen; 
als wapens waar de dwingeland 
zijn staal zal op verstompen, 
de slange haren tand. 
 
De slapers wakker nu gezongen, 
en hun den regten weg getoond! 
Den valschaard 't masker afgedwongen, 
en 't dom geweld onttroond! 
 
Een juichlied voor die wieg der vromen, 
't vereend Itaalje, vrij van band! - 
En moge ook eenmaal komen 
het uur van Nederland! 






(*) Terribilis ut castrorum acies ordinata (Cant. cant.)

(*) Men kan zich menige verklaring en handeling des heeren Rogier en der andere ministers, en menig artikel in menig dagblad herinneren.

(*) Dit lieve woord is van den Journal de Gand.


