
   
        
           
               Fragmenten uit een dagboek, gehouden in Groenland, in de jaren 1770-1778
               Hans Egede Saabye
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Fragmenten uit een dagboek, gehouden in Groenland, in de jaren 1770-1778 van Hans Egede Saabye uit 1818. Er is gebruik gemaakt van een door Stichting Vrijwilligersnetwerk Nederlandse Taal o.l.v. Nicoline van der Sijs en Hans Beelen aangeleverd bestand.
               
               
                   
                       Voorrede
                       p. 6 vanvangen → vangen: ‘om de overvloeijende traan op te vangen’.
                       p. 14: behalve → (behalve: ‘(behalve bij de diepste treurigheid, en wanneer zij volstrekt niet willen huwen)’.
                       p. 17: Goenlanders → Groenlanders: ‘De vaartuigen der Groenlanders’.
                       p. 40: zendelingsgenootschaap → zendelingsgenootschap: ‘Julianeshaab, alwaar eerst sinds 40 jaren een zendelingsgenootschap opgerigt werd’.
                       p. 60: annemen → aannemen; vertrokken → vertrekken: ‘Zelden laten zich de kandidaten eerder tot zendelingen aannemen, dan wanneer zij, na verloop van eenige weken, naar Groenland vertrekken’; Duits: ‘bevor sie nach einigen Wochen nach Grönland abreisen’.
                       p. 60, noot: Groenlansche → Groenlandsche: ‘De Groenlandsche taal heeft, behalve eenige weinige met de IJslandsche verwante woorden’.
                       p. 61: onderwepen → onderwerpen: ‘over dagelijks voorkomende onderwerpen’.
                       p. 62, noot: op jaren → op 6 jaren: ‘voor eenen ongehuwden zendeling op 6 jaren’; Duits: ‘für einen unverheiratheten Missionar zu 6 Jahren’.
                       p. 64: bewijs → bewijst: ‘bewijst het volgende antwoord van eenen buitensporigen Groenlander’; Duits: ‘beweiset’.
                       p. 69: landsvoortbrenselen → landsvoortbrengselen: ‘om den Groenlanders hunne landsvoortbrengselen af te koopen’.
                       p. 72: landsvoortbrenselen → landsvoortbrengselen: ‘een kolonist is aangesteld, die hun hunne landsvoortbrengselen afkoopt’.
                       p. 78, noot: voorttreffelijkheid → voortreffelijkheid: ‘van wege de voortreffelijkheid dezer voortbrengselen’.
                       p. 89: wetenschapelijk → wetenschappelijk: ‘deels in een wetenschappelijk, deels in een ander opzigt’.
                       
                       Dagboek
                       p. 2: Nyk → Nyt: ‘Gamm. og Nyt om Grönl. Beligg’.
                       p. 6: vouwenboot → vrouwenboot: ‘Zoo voer, terwijl ik mij in Groenland ophield, eene vrouwenboot van mijne, naar de andere zijde van den zeeboezem’; Duits: Weiberboot)
                       p. 15, noot: Tylteboer → Tyltebaer: ‘Hier groeijen braambessen (Tyltebaer) in menigte’; Deens en Duits: Tyltebaer 
                       p. 31, noot: Proest → Praest: ‘de Groenlandsche uitspraak van het Deensche woord Praest’; Duits: Praest)
                       p. 38: kleedederen → kleederen: ‘in hare dagelijksche kleederen, en heeft hare haren niet opgebonden’.
                       p. 55: teruggeven → teruggegeven: ‘. Ja! wij waren aan elkander teruggegeven!’; Duits: ‘Ja! Wir waren einander wiedergegeben!’.
                       p. 72, noot: evendigheid → evenredigheid: ‘De overige behoeften moesten zij naar dezelfde evenredigheid betalen’; Duits: ‘nach selbigem Verhältnisse bezahlen’.
                       p. 84-85: spoedig dig → spoedig: ‘Ga spoedig binnen!’.
                       p. 86 bad → had: ‘zoodra ik mijne kleeding weder eenigzins in orde had gebragt’.
                       p. 97: Jaagt → “Jaagt: ‘“Jaagt haar voort! doodt haar!”’.
                       p. 110: zamengegedrukte → zamengedrukte: ‘hij kan welligt spoedig slap worden, als eene zamengedrukte blaas’.
                       p. 116: moete → moeten: ‘dat menschen, die op de ruime vlakte zijn, zich op den grond moeten werpen’.
                       p. 124: Heidenden → Heidenen: ‘Zij genieten, als gedoopten in geenerlei opzigt voordeelen boven de Heidenen’.
                       p 132, noot: uitelling → uittelling: ‘Niet uit eene soort van kwakzalverij, maar om mij niet, gedurende mijne uittelling, door lagchen verdacht te maken’; Duits: ‘während ich abzählte’.
                       p. 138: ververzocht → verzocht: ‘Ik verzocht mijne vrouw om kamfer spiritus te warmen’.
                       p. 141: herinnner → herinner: ‘of dat anderen het betrokken hadden, herinner ik mij niet meer’.
                       p. 143: Groeenlander → Groenlander: ‘het volgende gesprek tusschen mijnen Groenlander en mij’.
                       p. 150: Ik → “Ik: ‘“Ik was zoo verheugd,” zeide hij nu’.
                       p. 198: Fuhnen → Fühnen: ‘dat hij in eene stad in Fühnen bijzonder onderwijs gaf’; Duits: ‘Fühnen’.
                       p. t.o. 214: de afbeelding is afkomstig uit exemplaar Koninklijke Bibliotheek Den Haag, signatuur: 227 K 5.
                   
               
           
           
           
               saab003frag01_01
               DBNL-TEI 1
               
                   2018 dbnl
               
           
           
               
           
           
               
                   
                   exemplaar Koninklijke Bibliotheek Den Haag, signatuur: 227 K 5, scan van Google Books
               
               Hans Egede Saabye, Fragmenten uit een dagboek, gehouden in Groenland, in de jaren 1770-1778. Wybe Wouters, Groningen 1818
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Fragmenten uit een dagboek, gehouden in Groenland, in de jaren 1770-1778
               Hans Egede Saabye
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Fragmenten uit een dagboek, gehouden in Groenland, in de jaren 1770-1778
               Hans Egede Saabye
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2018-08-29
               
                   RK
               
               colofon toegevoegd
           
       
   

Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Hans Egede Saabye, Fragmenten uit een dagboek, gehouden in Groenland, in de jaren 1770-1778. Wybe Wouters, Groningen 1818
 
Zie: https://www.dbnl.org/tekst/saab003frag01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

    
        
    




{==I==} {>>pagina-aanduiding<<}

FRAGMENTEN
UIT EEN DAGBOEK, 
GEHOUDEN IN
GROENLAND, 
IN DE JAREN 1770-1778, 
door
HANS EGEDE SAABIJE, 
Weleer geordend Zendeling in de
Distrikten Claushavn en Chris-
tianshaab, thans Predikant te
Udbije in het Stift Fühnen.

Uit het Deensch in het Hoogduitsch vertaald
door
G. FRIES
Weleer Koninklijk Deensch Kapitein, 
en verrijkt met eene voorrede des hoog-
duitschen vertalers, bevattende eeni-
ge berigten nopens de levenswijze der
groenlanders, het zendelingschap in
groenland, benevens andere daar-
mede verknochte onderwerpen, 
en eene kaart van groenland.

Volgens de Hoogduitsche vertaling in het
Nederduitsch overgebragt.

Te GRONINGEN, bij
WYBE WOUTERS. 1818.


{==II==} {>>pagina-aanduiding<<}



    
{==III==} {>>pagina-aanduiding<<}

    Inhoud der Voorrede.

	Bladz.
Ligchamelijke gesteldheid der Groenlanders	2.
Hunne woningen	4.
Hunne kleeding.	12.
Hun voedsel.	15.
Hunne vaartuigen.	17.
Hunne waterjagt.	22.
Hunne landjagt.	32.
Hunne kunstvlijt.	36.
Hun karakter.	38.
Hun bijgeloof (Illiseetsok)	44.
Godsdienstige begrippen der Heidenen.	47.
Angekokken.	48.
Staat van het zendelingschap.	50.
Aardrijkskundige kennis van het land.	66.




Inhoud van het Dagboek.


I. De Isefjord in de Disko-bogt.	1.
II. De zending bij Claushavn wordt uitgebreid.	12.
III. Het is nog altijd mogelijk, naar de oostzijde van Groenland te komen.	17.
IV. De polygamist.	30.
V. Groenlandsche vrijerij.	34.



{==IV==} {>>pagina-aanduiding<<}


VI. De Doop der aannemelingen.	41.
VII. Eenige reizen.	47.
VIII. Iets aangaande onzen koophandel met de Groenlanders.	69.
IX. De bruiloft.	78.
X. De wraak.	87.
XI. Het geredde kind.	92.
XII. De hekserij.	96.
XIII. De gevonden walvisch.	101.
XIV. Eenige karaktertrekken.	108.
XV. De noodlottige winter.	119.
XVI. Het onderwijs.	121.
XVII. Eenige geneeswijzen.	131.
XVIII. De wreker zijns vaders, of de zegepraal van den Godsdienst.	139.
XIX. De Heidenen dooden booze heksen.	153.
XX. Godsdienst, en bijgeloof der Groenlanders.	158.
XXI. Het huisselijk leven der Groenlanders.	165.
XXII. De opvoeding der Groenlanders.	165.
XXIII. Gemengde berigten.	181.





{==1==} {>>pagina-aanduiding<<}

Voorrede van den Hoogduitschen vertaler.

De recensent van het oorspronkelijke der voor ons liggende vertolking vangt zijne beoordeeling (in de Deensche Litt. Zeit. voor 1816, No. 47) met de verzekering aan, dat hij, sinds langen tijd, geen werk van dien aard met zoo veel genoegen, van het begin tot aan het einde, gelezen heeft, als deze fragmenten. Het zekerlijk niet ongegronde vermoeden, dat men den inhoud derzelve ook buitenlands belangrijk zal vinden, bewoog mij, om dezelve in de Hoogduitsche taal te vertolken, terwijl ik hoop, dat mijn arbeid niet geheel onverschillig zal worden ontvangen Dit was en is ook ons geval, toen wij de Hoogduitsche vertaling van dit werkje onder het oog kregen. Dit bepaalde ons ter overbrenging in het Nederduitsch, en, met deze gevoelens en verwachting, zenden wij het ook ter Neerlandsche wereld in, zonder er verder een woord tot voorrede, aanprijzing, of hoe men het noemen wil, bij te voegen. De Nederduitsche Vertaler.. 

{==2==} {>>pagina-aanduiding<<}

Indien men ook bij vele lezers vooronderstellen kan, dat zij uit egede en andere schrijvers met de levenswijze, het karakter en de zeden der Groenlanders in het algemeen, alsmede met de Godsdienstige en bijgeloovige gevoelens der Heidensche Groenlanders bekend zijn, laat zich evenwel deze kennis niet bij alle lezers vermoeden. Het gebrek dezer kennis zou echter, mijns bedunkens, aan het genot, hetwelk dit geschrift, zoo als ik hoop, den lezer verschaffen zal, op verscheidene plaatsen eenige afbreuk doen. Om dit voor te komen deel ik hier mede, wat ik over de gemelde en andere daarmede verknochte onderwerpen, deels uit verschillende geschriften opgezameld, deels uit gesprekken met mannen, die verscheidene jaren in Groenland leefden, geput heb. Ik vlei mij met de verwachting, dat dit, ofschoon het insgelijks slechts fragmentsgewijze wordt medegedeeld, ook in een ander opzigt niet onaangenaam zal zijn, naardien vele zaken, sinds onze schrijver Groenland verliet, veranderd zijn, en de mij mondeling toegekomene berigten verscheidene ophelderingen van oudere berigten aangaande Groenland bevatten.

De Groenlanders zijn, over het geheel genomen, gezet van ligchaam, maar niet van eene zoo kleine gestalte, als men zich gewoonlijk wel verbeeldt Slechts in de noordelijkste deelen van Groenland mogen de inwoners doorgaans klein zijn; in de overige deelen zijn zij van eene gewone middelmatige grootte. Evenwel zijn er ook lang opgegroeide lieden onder hen, en wel des te menigvuldiger, hoe verder men naar het zuiden komt, hetwelk tot eene vermenging met de overblijfselen der uitgeroeide Noormannen en IJslanders laat besluiten., 
{==3==} {>>pagina-aanduiding<<}
 welgemaakt van lijf en leden, van eene eenigzins donkere kleur, hebben bijna doorgaans zwart haar en een eenigzins breed en plat aangezigt. Aan ligchaamskracht moeten zij, wel is waar, wanneer het op de vuist aankomt, en bij zwaren arbeid, voor de Europeanen wijken; doch zij kunnen, door oefening daaraan gewoon, lasten op het hoofd dragen, die den Europeanen ten uiterste moeijelijk zouden vallen, om op deze wijze te vervoeren. Een Groenlander, bij voorbeeld, draagt zijnen kajak, eene Groenlandsche vrouw een rendier een lang einde wegs zonder bezwaar of ongemak op het hoofd De Groenlander draagt buitendien nog zijn jagttuig in de handen en zijn schietgeweer over den schouder.. Wat hun echter aan ligchaamskracht ontbreekt, vergoeden zij door vlugheid. Zij beklimmen, bij voorbeeld, rotsen met eene buitengemeene vaardigheid, en springen, als het ijs onder hen breekt, met gemak van de eene ijsschol op de andere, als hunne honden in het water vallen. De mannen hebben meestal bijna geenen baard, het zij dat de natuur hun denzelven ontzegde, of dewijl zij dien bij het eerste opkomen uittrekken. 

{==4==} {>>pagina-aanduiding<<}

Des winters wonen de Groenlanders in huizen; des zomers in tenten. De huizen zijn 8 tot 10 ellen breed of diep, omtrent 50 ellen (naar dat er meer of mindere familien in wonen) lang, zoo hoog, dat men juist regtop daarin kan staan, en gemeenlijk op verhevene plaatsen gebouwd, opdat het sneeuwwater des te beter afloope, doch niet ver van het water, dewijl de Groenlander van de zee leven moet. De muur is eenige ellen dik en bestaat uit groote steenen, tusschen welke aarde en graszoden gelegd worden. Op den muur rust, in de lengte, een balk, die door posten ondersteund wordt en, wanneer dezelve niet toereikend is, uit verscheidene met riemen zamengebondene stukken bestaat. Over dezen balk worden dwarsbalken, daar tusschen klein hout en daarover heidegewas gelegd. Daarop komt eene laag graszoden, die met fijne aarde bestrooidwordt. Het geheel wordt met oude boot- of tentvellen bedekt. Van binnen zijn de wanden met vellen bekleed, om de vochtigheid af te keeren. Omstreeks het midden van het huis is tot aan den wand, in de lengte, genoegzaam eene halve el boven den voetbodem, eene met vellen Onder de vellen ligt ook wel eene dunne laag gedroogd gras of mos. overtrokkene brits van planken gemaakt, die met de postbalken, welke het dak ondersteunen, en met vellen, die tot aan den wand gespannen zijn, afgedeeld is. Elke familie, van welke er gewoonlijk 2 tot 3, dikwijls 4 tot 10, 
{==5==} {>>pagina-aanduiding<<}
 in zoodanig huis wonen, neemt zulk eene afdeeling in. De brits dient den bewoners des huizes bij dag tot tafel en zitplaats (de mannen zitten gewoonlijk met nederhangende, de vrouwen met ondergeslagene beenen op dezelve), en des nachts tot eene slaapplaats, daar zij met dekens van vellen toegedekt, en met de voeten tegen den wand gekeerd, op dezelve slapen De zamengerolde kleederen dienen hun tot hoofdkussens. Zelden hebben zij een kussen van vellen, hetwelk met gras of mos gevuld is.. Evenwel is het, ten minste in Disko-bogt en over het geheel genomen in het noordelijk gedeelte van Groenland, de gewoonte, dat echtelieden, vooral wanneer zij nog jong zijn, hunne legerstede onder de brits hebben Dat deze gewoonte, waarvan de schrijver (op bladz. 166 en 167) gewaagt, in het noordelijk gedeelte van Groenland heerscht, is volstrekt buiten allen twijfel. In het zuidelijk gedeelte van Groenland kan zulks welligt anders zijn; iets zekers deswege heb ik nimmer kunnen vernemen. Evenwel heb ik van verscheidene lieden, die lang in het noordelijk gedeelte van Groenland leefden, het vermoeden gehoord, dat deze gewoonte in het gansche land heerscht.. Aan de andere zijde van het huis, alwaar de ingang is, zijn eenige vierkante vensters van met aan elkander genaaide gedarmten, omtrent eene el groot, en zoo digt, dat er regen noch sneeuw kan indringen; het daglicht kan er echter vrij goed doorschijnen. Onder de vensters staat van 
{==6==} {>>pagina-aanduiding<<}
 binnen eene smalle bank, op welke de vreemden zitten en slapen, en aan het einde van het huis, van de brits tot aan de smalle bank, eene breedere bank De schrijver noemt deze bank de zijdebrits.. Aan elken post of stijl is eene haardstede, die uit een houten, met platte steenen belegd blok bestaat. Op denzelven staat eene soort van laag drievoetig tafeltje, en daarop eene uit talksteen gehouwene, bijkans als eene halve maan gevormde lamp, waaronder een ovale houten bak, om de overvloeijende traan op te vangen. In deze met zeehondenspek of versche traan De traan, die de Groenlanders in hunne lampen branden, wordt niet gebrand; maar het spek smelt in de warmte van zelf tot traan, waarom dezelve dan ook zulk eenen reuk niet geeft, als onze traan, of onze grovere soorten van olie. gevulde lamp wordt eenig mos aan de platte zijde derzelve gelegd, hetwelk zoo helder brandt, dat het huis door deze lamp toereikend verlicht, ja zelfs verwarmd wordt. Boven elke lamp hangt met 4 snoeren aan den balk een ovale, beneden aan den bodem platter en naauwer, maar boven aan den rand ruimer ketel, insgelijks van talksteen, waarin de spijzen gekookt worden. Boven den ketel bevindt zich eene soort van rooster, uit houten staven zamengesteld, tot het droogen der kleederen en laarzen. Daar er altijd verscheidene stookplaatsen in een huis zijn (zonder dat evenwel het geringste gevaar van brand daarvan is te vreezen) en er op elke, dag en 
{==7==} {>>pagina-aanduiding<<}
 nacht, eene of meer lampen branden, zoo zijn deze huizen aanhoudend en zoo buitengemeen warm, dat de Groenlanders in huis bijna geheel en al naakt gaan Zij hebben, namelijk, slechts korte broeken aan., en dikwijls hunne toevlugt onder de brits nemen, dewijl de hitte hun te sterk wordt.Schoorsteenen hebben deze huizen niet (daar men er geen rook in bespeurt, zoo zouden zij ook overtollig zijn), ook hebben zij gewoonlijk geene deuren; de plaats, van beide vervangt eenigermate de ingang in het midden van het huis. Deze ingang, die zich gewoonlijk naar den zeekant bevindt, is een regthoekige aan de lange zijde van het huis gebouwde, overdekte gang van steenen en aarde, die 6 tot 8 ellen lang en daarbij zoo laag is, dat men er, inzonderheid vooraan en van achter, alwaar men van boven inklimt, meer op handen en voeten moet kruipen, dan er gebukt doorgaan. Deze lange gang keert wind en koude zoo goed af, dat de hitte voor eenen Europeaan bijkans onverdragelijk wordt. De dikke lucht trekt door dezen gang wel naar buiten; maar de reuk van het veelvuldige, dikwijls half bedorven vleesch, hetwelk boven de lampen gekookt wordt, van andere onreinheden en vooral van de pisbakken, die gewoonlijk digt aan den ingang staan, en waarin huiden, om ze te looijen, geweekt worden, is echter voor eenen Europeaan naauwelijks uit te houden. De Denen hebben dikwijls deuren aan den uitgang van den 
{==8==} {>>pagina-aanduiding<<}
 gang, en soms ook wel eene stookplaats naast den gang, alwaar over een kolenvuur in koperen of metalen ketels gekookt wordt; maar over de lampen koken zij in ketels van talksteen. Naast hunne woonhuizen hebben de Groenlanders kleine voorraadhuizen, even als bakovens, van steenen gebouwd, waarin zij vleesch, spek, gedroogde visch enz. ophangen. Wat zij in den winter vangen, wordt in de sneeuw bewaard. Digt bij de woningen worden ook de vaartuigen omgekeerd op palen gelegd, en onder dezelve het jagttuig en velwerk opgehangen. In September bouwen de Groenlanders hunne huizen, of herstellen dezelve, betrekken ze omstreeks St. Michael, en in Maart, April of Mei, al naar dat de sneeuw vroeger of later smelt en hunne daken dreigt te doorweeken, begeven zij er zich vrolijk uit en wonen alsdan in tenten. Overal aan de kusten vindt men huizen, en indien men het getal der inwoners naar het aantal huizen, waarin niet zelden bij de 50 menschen wonen, konde beoordeelen, dan moest Groenland een zeer volkrijk land zijn. Maar de Groenlanders beminnen een ongestadig leven en trekken gewoonlijk des zomers het land rond; waar nu zulk een hoop door den winter wordt overvallen, of waar zij in den zin krijgen, er den winter door te brengen, daar bouwen zij zich huizen, als zij dezelve niet vinden, en een huis, hetwelk eenen winter bewoond is, kan verscheidene jaren ledig staan, tot dat het eenen anderen volkshoop invalt, zijne woning daarin te vestigen. 

{==9==} {>>pagina-aanduiding<<}

De tenten zijn tweederlei, namelijk vaste, dat zijn de zoodanige, welke eene vaststaande zomerwoning opleveren, en dezulke, die de Groenlanders op hunne reistogten opslaan, en welke dikwijls slechts van den avond tot den morgen, of immers slechts eenen zeer korten tijd staan, en daarom reistenten De volgende beschrijving van eene tent, welke in vele opzigten geheel en al van die afwijkt, welke cranz er van geeft, en anderen na hem geven, is ingerigt naar een in Groenland vervaardigd model. worden genaamd. Bij de eerste wordt de tentplaats, die genoegzaam ovaal is, door eenen wal van steenen en aarde op eene halve manshoogte ingesloten. Vooraan, alwaar de ingang is, worden 2 palen van een weinig meer dan eene manslengte zoodanig in den grond gestoken, dat zij zich eenigzins tegen het binnenste van de tent buigen. Deze palen zijn met eenen houten beugel of eenen eenigzins naar boven gebogen dwarsbalk verbonden, en vormen den ingang der deur. Op dezen beugel en op den wal wordt het eerst de hoofd-tentstang gelegd, die iets dikker is, dan de overige tentstangen, en, is de eigenaar der tent rijk, boven aan met eenen gedraaiden, rood geverwden knop wordt versierd, stekende het bovenste einde dezer stang wat uit. Naast dezelve worden ten minste 8 of 10 stangen, met het eene einde op den beugel, met het andere einde in eene zich verspreidende rigting op den wal gelegd en aan den beugel vastgebon-
{==10==} {>>pagina-aanduiding<<}
den. De beide uiterste stangen worden in de voortgezette rigting van den beugel opgelegd, en, daar het deze anders aan een vast rustpunt op den beugel ontbreken zou, door eenen op denzelven gespijkerden riem gestoken. Voor den ingang der deur hangt eene, netjes genaaide, met rood of blaauw laken en witte linten of strikken versierde gordijn van dunne darmen, welke de koude lucht te keer gaat, maar genoegzaam licht laat doorschijnen. Voor den ingang worden twee lage palen, die insgelijks met eenen beugel voorzien zijn, in de aarde gestoken. Op deze beugel rusten twee vrij zware stangen met het eene einde; het andere einde derzelve is met eenen riem, bijkans zoo lang als de ingang van de deur breed is, verbonden, welke riem, achter den ingang van de deur, op de tentstangen ligt. Deze beide stangen dienen, om vleesch, laarzen, en wat dies meer zij, op te hangen. Op de tentstangen, die eene ruimte, omtrent van de gedaante eens halven stompen kegels, insluiten, wordt een van zeehondenvellen aaneen genaaid dek, met de ruige of harige zijde naar binnen, en over dit een tweede dek van dezelfde soort gelegd. Het eerste, hetwelk bij de rijken dikwijls dubbel, en waarbij, in dit geval, het binnenste vaak van rendierenvellen is, bedekt slechts de inwendige ruimte der tent; doch het laatste steekt boven, en nog meer aan de beide zijden, vrij ver uit, en vormt, als het ware, het voorhuis, alwaar allerlei voorraad en het kwalijk riekend vaatwerk bewaard worden. 
{==11==} {>>pagina-aanduiding<<}
 Regent het, dan wordt de ruige of harige zijde van het buitenste dek naar buiten gekeerd, opdat de regen er des te beter zou kunnen afloopen; maar als de zon schijnt, dan wordt de vleeschzijde naar buiten gekeerd, opdat de hitte der zon de haren niet los zou maken. De benedenrand van het dek wordt met mos gevuld en met groote steenen bezwaard, opdat de wind de tent niet zou omverwerpen. Bij winderig weder wordt er nog een stuk zeehondenvel, aan de windzijde, aan de voor den ingang staande stelling vastgemaakt. De brits is nagenoeg als in de huizen, beslaande de onderlaag uit blokken, twee aan twee met een daarover gespijkerd stuk hout aan elkander verbonden. Op deze onderlaag liggen planken, en daarop een tapijt van zeehondenvellen. Deze brits grenst aan den achtergrond der tent, naar welken kant de bewoners, als zij slapen, de voeten keeren. Voor de brits staan de lampen, over welke echter zelden gekookt wordt; dit geschiedt in den zomer gewoonlijk onder den vrijen hemel met hout, en in koperen of metalen ketels. Elke familie heeft meestal hare eigene tent; evenwel wonen ook dikwijls twee huishoudingen bij een, en de eigenaars nemen soms ook wel hunne arme bloedverwanten in, zoo dat er niet zelden 20 menschen in eene tent kunnen wonen. In de hoeken der tent plaatst de huisvrouw, die al hare sieraadjen slechts des zomers laat zien, haar huisraad, en wat dies meer zij, en hangt er een met allerlei figuren benaaid dek van wit leder voor, waaraan zij haren spie-
{==12==} {>>pagina-aanduiding<<}
gel, hare linten en haar naaldekussen hecht. Alles is in de tenten veel zindelijker, dan in de huizen, en daarom ook het verblijf in dezelve voor eenen Europeaan veel verdragelijker. – De reistenten zijn slechts daarin van de vaste tenten onderscheiden, dat zij geenen wal hebben, maar het onderste einde der stangen op den bodem rust.
Hunne kleederen vervaardigen de Groenlanders uit rendier- zeehonden- en vogelhuiden. De rok of pels, gewoonlijk van zeehondenvel, is vooraan niet open; maar, aan alle kanten, tot aan de kin toegenaaid (waarom zij dien over het hoofd naar beneden trekken, nadat zij er te voren de armen doorgestoken hebben) en met eenen kap voorzien, dien zij, bij koud of nat weder, over het hoofd halen. De broeken, van zeehonden- of dunharig rendierenvel, zijn boven en beneden kort. De kousen zijn vervaardigd uit gladde vellen van ongeborene of jonge zeehonden. De schoenen, van glad, zwart toebereid zeehondenleder, zijn boven aan met eenen door de zolen getrokken riem vastgebonden, hebben geene achterhielen, en de zolen staan, voor en achter, twee vinger breed omhoog. Even eens zijn de laarzen, aan welke de naad van voren is, gemaakt. In de schoenen en laarzen word droog gras gelegd, om zacht en droog te gaan. De vogelpelsen zijn, om zoo te zeggen, de hemden der Groenlanders. Zij dragen de vederen binnenwaarts. De pelsen van rendieren dragen zij ook met de haren binnenwaarts, en daarover ook nog wel eenen pels van 
{==13==} {>>pagina-aanduiding<<}
 dunharig rendierenvel. Deze rendierenpelsen ondertusschen zijn thans ten uiterste zeldzaam. Gewoonlijk zijn pels en broek ruig; slechts in den zomer en bij de grootste staatsie gebruikt de Groenlander ook wel gladde pelsen en broeken. De zoom is met verscheidene smalle en breede, en de naden zijn met smalle strepen van rood en wit hondenleder bezet. Voor het overige ziet men de mans veelal in Deensche matrozen dragt; de vrouwen, daarentegen, blijven bij hare nationale dragt, diegene uitgezonderd, welke met Denen gehuwd zijn. – De pels der mannen reikt in den zomer korter, in den winter langer, omtrent tot op de halve dij en sluit niet vast aan. De broeken komen tot op de knien; in den winter zijn zij ook langer, daar zij alsdan over de laarzen heen vastgeregen worden. De kousen, die tot aan de broeken reiken, zijn bovenaan met pelswerk versierd. Wanneer de mans op zee varen, dan trekken zij eenen waterpels van glad, zwart zeehondenleder, die het water afhoudt, onder dezen pels, en, over de kleederen, ook wel een hemd van gedarmte aan, om zich des te beter warm te houden en het water af te keeren. De kleeding der vrouwen is slechts daarin van die der mannen onderscheiden, dat de pels eene grooter kap en des zomers kortere mouwen heeft, beneden niet stomp afloopt, maar voor en achter met eene van de heupen nederhangende, aan de spits afgeronde klap voorzien is en wat naauwer sluit; dat de broeken eenigzins korter, 
{==14==} {>>pagina-aanduiding<<}
 de kousen, daarentegen, langer zijn, en dat er, over het geheel genomen, meer versierselen aan gemaakt zijn. Zoo zijn de mouwen en broeken niet alleen aan de zoomen met strepen, maar ook in de lengte met verscheidene strepen bezet; de zoom van den pels is wel met zeven smalle en breede strepen van gekleurd leder, ruig zeehondenvel, de onderste van rood of blaauw laken, en nog buitendien met eene –ik weet het niet duidelijker uit te drukken – guirlande van gekleurde glasparels bezet. De schoenen en laarzen zijn veelal van wit, geel of rood leder, de naden netjes genaaid en soms ook bezet met glasparels. Moeders en kindermeiden dragen eenen pels, die zoo ruim is, dat men het kind, hetwelk voor het overige niets van wieg en zoogenaamde luren weet, bijkans geheel naakt er in kan steken. Opdat het er van onder niet zou doorvallen, binden zij den pels met eenen gordel, die vooraan met eene soort van gesp of knoop voorzien is, om het lijf vast.
De mannen dragen het haar kort, aan alle kanten nederhangende en van voren afgesneden; de vrouwen, daarentegen, snijden het niet af (behalve bij de diepste treurigheid, en wanneer zij volstrekt niet willen huwen), maar binden het in eenen grooten knot, waarboven nog een kleiner staat, over den schedel zamen.Daartoe bedienen zij zich meestal van een fraai lint, hetwelk ook soms met glasparels voorzien is. De rijken binden somwijlen eenen bonten linnen of zijden doek om het voorhoofd, doch zoo, dat de haarvlecht, 
{==15==} {>>pagina-aanduiding<<}
 als het grootste sieraad, niet bedekt wordt. In vorige tijden was de vrouwelijke sekse, om regt bevallig te zijn, getattoweerd. De moeder verrigtte deze kunstbewerking aan de dochter, uit vrees, dat deze anders geenen man zoude bekomen, reeds in de kindschheid; zij doornaaide haar, namelijk, de huid in het aangezigt, aan handen en voeten, met eenen met roet zwart gemaakten draad, terwijl alsdan het roet, wanneer de draad werd uitgetrokken, in de huid terug bleef. Thans vindt men slechts zelden bij oude vrouwen sporen van deze bijna geheel verdwenene gewoonte. – Hun, gewoonlijk, gelijk wij reeds gemeld hebben, zeer dunne baard, laten de mans deels staan, deels rukken zij denzelven met een mes af.
Rendierenvleesch is het meest geliefkoosde voedsel der Groenlanders; het valt hun echter niet dikwijls ten deel, daar, sinds zij schietgeweren bekomen hebben, de rendieren zeldzamer geworden zijn. Hun beste voedsel is daarom het vleesch der zeedieren, zeevisschen en zeevogels, maar bijzonder van de zeehonden; op landvogels en hazen zijn zij niet zeer gesteld. Eenige soorten van bessen, wortelen en kruiden, alsmede zoeten zeetang eten zij wel; maar de eerste meer tot verfrissching, dan tot voeding, en het laatste (eene soort uitgezonderd, die tot verversching genoten wordt) slechts in geval van noodzakelijkheid, wanneer het aan ander voedsel ontbreekt. Eene soort van stint (Angmarset) dient, in de opene lucht gedroogd, den Groenlanders tot brood 
{==16==} {>>pagina-aanduiding<<}
 en toespijze. In Mei en Junij vangen zij dezen visch, die alsdan in eene verbazend groote menigte voorhanden is, dikwijls in weinige uren geheele booten vol, en hangen denzelven in lederen zakken tot wintervoorraad op. Kop en schenkels der zeehonden halen zij des zomers van onder het gras, en geheele zeehonden in den winter van onder de sneeuw te voorschijn. Het zoo doorvrozene en half bedorvene vleesch noemen zij Mikkiak en nuttigen hetzelve met de meeste graagte. Het overige vleesch der zeehonden, alsmede het vleesch der witvisschen Een kleine soort van walvisschen.en van andere zeedieren, gelijk ook zeevogels en kleinere visschen, koken zij; maar de grootere visschen, zoo als heilbot, kabeljaauw enz., snijden zij in smalle mooten, die in de zon gedroogd en raauw gegeten worden. De ingewanden der kleinere dieren eten zij, zonder die verder te reinigen, dan dat zij ze tusschen de vingers uitdrukken. Wat zich in de maag der rendieren bevindt, levert, gelijk ook de ingewanden der sneeuwhoenders (rijpers), met versche traan en bessen vermengd, eene lekkernij voor hen op. Beerenvleesch, de staart en de huid van walvisschen behooren ook tot hunne beste geregten; het overige vleesch van walvisschen, daarentegen, genieten zij slechts in geval van nood. Versche, rotte en half uitgebroeide eijeren, kraaibessen en Angelikastengels zamelen zij in eenen met traan aangevulden zak van zeehondenvellen ter verversching in den winter op. 
{==17==} {>>pagina-aanduiding<<}
 De traan dient hun derhalve tot het inmaken; op eene andere wijze gebruiken zij die niet. Spek nuttigen zij juist ook niet, behalve soms een stukje bij den droogen Angmarsat. Versch vleesch eten zij ook niet raauw, behalve soms op de jagt, wanneer het hun aan gereedschap of tijd om te koken ontbreekt. – Hun drank is water, en opdat dit des te koeler zou zijn, leggen zij er veelal ijs of sneeuw in.
De vaartuigen der Groenlanders bestaan uit een ligt houten geraamte, hetwelk met zeehondenvel overtrokken is. Deze lederen booten De volgende aanmerking van prof. b thorlacius, in zijne uit de Oud- Skandinavische in de Deensche taal vertolkte thorgils, kaldet orrabeens stifsons, Historie (Geschiedenis van thorgil, genaamd o–s stiefzoon) in de schriften van het Skandinavisch letterkundig genootschap 1808, bl. 287, alwaar van de Groenlandsche vaartuigen gesproken wordt, zal welligt voor taalonderzoekers niet onbelangrijk zijn. ‘In de oude Skandinavische taal werden deze lederen booten hudkeipr, van hud, cutis (huid of vel), en van keipr, κωπη (roeibank) genaamd. Bij cicero vindt men epicopus, hetwelk eene kleine visschersboot beteekent.’ zijn tweederlei, namelijk kleine, voor eenen man, die inzonderheid tot de vangst van zeehonden gebruikt worden, en groote, die tot het vervoeren van have en goed en voor de vrouwen bestemd zijn. – De kleine boot, kajak, mannenboot genaamd, is 
{==18==} {>>pagina-aanduiding<<}
 8 tot 9 ellen lang, van voren en achteren spits, in het midden omtrent ¾ ellen breed, en naauwelijks eene halve el hoog. Op de ligte kiel liggen dunne dwarslatten, op welke twee ligte planken of houten schutborden, welke de zijden van den kajak vormen, met den kant rusten, en waarop weder ligte dwarshouten liggen. Dit houtwerk is met vischbeen verbonden, en de gansche boot aan alle kanten, boven en beneden, met zeehondenleder overtrokken. De beide spitse, eenigzins omhoog staande einden, zijn, ter bevordering van sterkte, van onderen met beenen lijsten voorzien, gelijk ook derzelver punten met dergelijke knoppen. In het midden van den kajak is eene ronde opening, door welke de Groenlander naar binnen kruipt, zich op de met weeke vellen bedekte latten nederzet, en den benedenzoom van den waterpels, die aan gezigt en handen vast toegesnoerd is, meer dan eene vingerbreedte om de opening van den zich voor hem bevindenden rand (van hout of been) zoo vast aantrekt, dat er geen water kan indringen. De roeispaan is van stevig hout, nagenoeg 3 ellen lang, heeft aan beide einden een dun, omtrent 3 vingers breed blad, hetwelk met beenen lijsten omgeven is. Dezen roeispaan grijpt de Groenlander met beide handen in het midden aan, slaat daarmede aan beide zijden in het water, en kan op deze wijze in eenen dag 10 tot 12 en meer mijlen afleggen. In den kajak vreest hij niet ligt eenen storm: want zoo lang een schip het marszeil kan voeren, drijft 
{==19==} {>>pagina-aanduiding<<}
 hij als een zeevogel over de golven heen, en indien er ook eene golf over hem heen slaat, komt hij evenwel weder te voorschijn. Dreigt eene golf hem omver te werpen, dan houdt hij zich met den roeispaan regt op; slaat hij evenwel om, zoo doet hij onder het water eenen zwaai met den roeispaan en rigt zich weder op. Evenwel kan niet elke Groenlander deze vaardigheid aanleeren; van daar ook, dat menigeen het leven er bij verliest, wanneer hij kantelt. Verliest hij den roeispaan, dan is het gewoonlijk met hem gedaan, indien er niet iemand in de nabijheid is, die hem te hulp komt. Europeanen leeren bijkans nimmer, ten hoogte slechts bij stil weder en waar geene golven gaan, in den kajak varen; deze vaardigheid moet in de jeugd verworven worden. – De groote boot, Umiak, vrouwenboot, is 14 tot 18, ook wel meer ellen lang, omtrent 2 tot 2½ ellen breed en in het midden 1½ el diep, voor en achter spits toeloopende en beneden plat Geheel plat is dezelve toch niet altijd, even zoo min als de kajak: want de kiel gaat bij eenigen van wege hare dikte dieper, dan de benedenrand van de zijden der boot, en het onder de kiel gespannen vel in den bodem des vaartuigs vormt dan altijd eenen, zekerlijk zeer stompen, hoek.. Het houtwerk bestaat uit ligte, bijkans 3 vingers breede latten. Op de kiel liggen, in kepen, dwarshouten, en op deze, aan beide zijden van de kiel, 2 boogsgewijze latten, die in den voor- en 
{==20==} {>>pagina-aanduiding<<}
 achtersteven met de kiel zamenloopen en den benedenrand van de zijden der boot vormen. Op deze beide zijdelatten zijn palen opgerigt, die in den bovenrand van de boot, welke aan beide zijden iets hooger is, gevoegd zijn, en boven iets verder uit elkander staan, waardoor de boot boven breeder dan van onder wordt. Door deze palen gaat aan beide zijden, evenwijdig met den benedenrand en eene goede el boven denzelven, van steven tot steven, eene lat, op welke zich de roeibanken bevinden, die, naar de lengte van den boot, 8 tot 12 in getal zijn. De latten, welke den bovenrand vormen, loopen niet met de steven zamen; maar rusten op een op denzelven vastgemaakt plankje, en staan voor en achter omtrent 2 ellen boven den steven uit. – Deze einden, die echter gewoonlijk met eenen dwarsbalk verbonden zijn, dienen, tot handvatsels, om de boot op te ligten, aan land te trekken enz. Aan de slechtere vrouwenbooten ontbreken deze handvatsels.. Achteraan is eene kleine bank gemaakt voor den stuurman, en vooraan bevindt zich een dwarshout, waardoor eene steng met een opgespannen zeil gestoken kan worden. Dit geraamte, welks deelen overal met vischbeen, gedeeltelijk ook met houten pennen (ijzeren spijkers zouden roesten en de roest het bootvel doorvreten) verbonden zijn, is van onder en aan de zijden met zeehondenleder overtrokken. De roeispanen zijn kort, met breede bladen, die beenen randen hebben, en met riemen aan den rand 
{==21==} {>>pagina-aanduiding<<}
 van de boot vastgemaakt zijn. Met het zeil, hetwelk gewoonlijk uit gedarmte of ook wel van linnen bijeen genaaid is, kan slechts voor den wind gezeild worden. De ra zit regthoekig aan de bovengenoemde steng vast. In deze booten, die gewoonlijk door vier vrouwen geroeid worden, varen de Groenlanders met hunne tenten, hun huisraad en hunne gansche bezitting, 100 tot 200 mijlen naar het noorden en zuiden. De mans varen daar naast in den kajak, beveiligen met dezen de boot voor groote golven en houden dezelve, in geval van nood, door den rand aan tevatten, regt op. Gewoonlijk varen zij in zulk eene boot, die dikwijls nog met 10 tot 20 menschen beladen is, 6 mijlen op eenen dag Volgens wormskjold, die in het jaar 1812 Groenland doorreisde, in lateren tijd den Russischen kapitein v. kotzebue op zijne ontdekkingsreize vergezelde, en zich, volgens de laatste door hem ingezondene berigten, op de Sandwich-eilanden ophield, is voor eene vrouwenboot, die 14 tot 16 ellen lang, met eenen stuurman en 4 roeivrouwen bemand, en, behalve 2 of 3 reizigers, met een gewigt van meer dan twee schipponden beladen is, eene gewone dagreize, in stil water en binnen de scheren, 9 mijlen en daarover; maar dan is de boot ook niet zwaar beladen.. Bij elk nachtleger ontladen zij, slaan hunne tent op, trekken de boot op het land en werpen die om. Kunnen zij te water niet verder komen, dan dragen 6 of 8 hunner de boot op hunne hoofden over land in een beter water. 

{==22==} {>>pagina-aanduiding<<}

De zeehond is voor de Groenlanders, wat het rendier voor de Laplanders is, de hoofdbron van hunne welvaart; zonder denzelven kunnen zij niet bestaan. Met het vleesch des zeehonds voeden zij zich; terwijl zij zich met de huid van denzelven kleeden, en daarmede hunne woning bedekken; het spek van denzelven verschaft hun licht en warmte: de zeehond voorziet hun derhalve van de noodzakelijkste behoeften. Behalve deze dragen verscheidene zeevogels, de walvisch en Narhval, maar bijzonder de witvisch daartoe bij. Het vleesch van den laatsten levert eene smakelijke spijs op, en inzonderheid gebruiken zij de ingewanden van dezen visch tot venster- en tentgordijnen, alsmede deszelfs pezen, die zich zeer fijn laten splitsen, tot garen. De waterjagt is daarom de eerste tak van bestaan, en alles, wat daarmede verbonden is, de hoofdbezigheid van den Groenlander. Dezelve is drievoudig: de zeehondenvangst, de vogelvangst en de walvischvangst. De zeehondenvangst, als de hoofdzaak, is weder driederlei: de vangst met de blaas, de klopjagt en de vangst op het ijs.
Tot de zeehondenvangst met de blaas, die de Groenlanders afzonderlijk, ieder voor zich zelven, ondernemen, om eene grootere soort van zeehonden te vangen, bedienen zij zich van de volgende werktuigen, welke zeer kunstig en doelmatig ingerigt zijn.
    
1)De harpoenpijl is uit verscheidene stukken zamengesteld, dewijl de zeehond denzelven anders 
{==23==} {>>pagina-aanduiding<<}
 in stukken zou slaan. In de omtrent 3 el lange en 1½ tot 2 duim dikke schacht steekt vooraan een beenen pen, die nagenoeg eene span lang, en in dier voege aan de steng gebonden is, dat zij er uit schieten kan. Op deze pen steekt de beenen harpoen, die eene goede halve span lang, met dubbele weerhaken en eene ijzeren spits van een duim breedte. Aan den harpoen hangt de 8 tot 9 vademen lange vangriem, welks ander einde aan eene blaas is vastgehecht. Deze riem wordt, door middel van eenen beenen ring, in welken eene beenen stift in het midden van de schacht zit, zoodanig aan dezen vastgemaakt, dat hij ligt daarvan los laat. De blaas, het zamengenaaide vel van eenen kleinen zeehond, heeft 2 met beenen stoppen voorziene gaten, om dezelve op te blazen. Bij het opblazen neemt de Groenlander de stop in den mond, om dezelve er dadelijk met de tong voor te kunnen schuiven, opdat de lucht niet uit de blaas zoude gaan. Naderhand maakt hij de stop behoorlijk met de handen vast. De pijl wordt niet uit de hand geworpen, maar, ten einde aan den worp grooteren nadruk te geven, op een werpplankje gelegd, dat omtrent eene el lang, vooraan vier duim en achteraan een duim breed is. Aan het voorste einde zijn, ter weerszijden, kerven gesneden, om het met den voorsten vinger en duim vast te kunnen omvatten. Pennen aan de schacht passen in gaten op de oppervlakte van dit plankje, hetwelk de Groenlander, bij het werpen, in de hand houdt.
    


{==24==} {>>pagina-aanduiding<<}

    
        2)De groote lans bestaat uit eene, omtrent 2½ el lange, in het midden 2½ tot 3 duim dikke schacht, in wier voorste einde eene aan dezelve vastgebonden beenen stift met een spits ijzer zonder wederhaken steekt. Stift en ijzer te zamen zijn ongeveer ½ el lang. Deze spits schiet uit de schacht, wanneer de lans treft. In het midden van de schacht is, aan beide zijden, eene beenen stift gemaakt, achter welke, bij het werpen, de voorste vinger en duim liggen.

        3)De kleine lans is, zonder de spits, bijkans 1 el lang. In het voorste einde, hetwelk dikker dan het achterste is, is een smalle ijzeren kling, rijkelijk ½ el lang vastgemaakt.
    

Dit vangtuig is met knoopen tusschen riemen, die over den kajak gespannen zijn, aan de regter zijde van den kajak vastgemaakt, en ligt met de spitsen tusschen twee beenen stiften, die naar voren op de bovenvlakte van den kajak zijn aangebragt. Voor den Groenlander ligt de opgerolde vangriem in eenen beenen ring, achter hem de blaas. Eene beenen stift aan dezelve vat onder eenen over den kajak gespannen riem, 2 van achter op den kajak aangebragte beenen stiften verhinderen, dat de blaas er afvalle. Wanneer nu de Groenlander, zoodanig toegerust, eenen zeehond gewaar wordt, zoo ziet hij er eerst naar, of alles aan den harpoenpijl, bijzonder de vangriem, in behoorlijke orde is, zoekt vervolgens onbemerkt den zeehond, tot op 4 of 6 vademen afstands te naderen, grijpt den harpoenpijl met 
{==25==} {>>pagina-aanduiding<<}
 het werpplankje, en houdt, terwijl hij den pijl op den zeehond werpt, den roeispaan in de linker hand. Treft de harpoen tot over de wederhaken, dan glijdt die van de schacht, en de vangriem wikkelt zich af. De Groenlander stoot op hetzelfde oogenblik de blaas in het water: want de zeehond gaat, zoodra hij zich getroffen voelt, als een pijl naar den grond. Nu legt de Groenlander het werpplankje en de op het water drijvende pijlschacht op derzelver plaats, en grijpt de groote lans, om deze den zeehond, zoodra hij zich laat zien, in het lijf te werpen. Dikwijls trekt deze de blaas, ofschoon zij 1½ centenaar dragen kan, onder het water; maar mat zich zoodanig daaraan af, dat hij spoedig weder naar boven moet komen, om lucht te scheppen. Zoodra hij nu boven komt, werpt de Groenlander hem de lans, die er dadelijk weder uitgaat, dewijl de spits geene wederhaken heeft, in het lijf, en herhaalt dit, tot dat de zeehond geheel afgemat is, dien hij dan met de kleine lans ten volle doodt. Vervolgens stopt hij alle wonden digt, om het bloed te behouden, hetwelk opgenomen en waaruit soep gekookt wordt, blaast den zeehond tusschen vel en vleesch op, om hem des te gemakkelijker met zich te voeren, en bindt hem aan den kajak vast. Bij deze vangst is de Groenlander aan de grootste gevaren blootgesteld. De riem kan zich, bij het snelle afloopen, verwikkelen, en aan den kajak blijven hangen, terwijl alsdan de zeehond dezen ligt omrukt en onder het water voortsteept; of de halfdoode zeehond 
{==26==} {>>pagina-aanduiding<<}
 kan nog gaten in den kajak bijten, wanneer deze hem te nabij komt. In beide gevallen is de Groenlander meestal verloren.
Tot de klopjagt bedienen de Groenlanders zich van den werppijl. De schacht van denzelven is genoegzaam 2½ ellen lang. Vooraan steekt daarin een ½ el lang, rond, 1 vinger dik, in plaats van wederhaken, tweemaal gekerfd ijzer, hetwelk, zoodra de pijl treft, uit de schacht schiet, maar door middel van eenen korten riem aan het midden van dezelve blijft hangen. Van achteren aan de schacht bevindt zich eene blaas, opdat de zeehond zich daaraan afmatte. Wanneer de kleinere zeehonden zich in den herfst naar de zeeengte begeven, beletten de Groenlanders, die dan in menigte met elkander vereenigd zijn, hun den doortogt, jagen hen, met geschreeuw en steenen te werpen, onder het water, opdat zij, daar zij het niet lang, zonder lucht te scheppen, kunnen uithouden, zich zouden afmatten, en eindelijk zoo lang boven blijven, tot dat hunne vervolgers hen omringen en met de werppijlen treffen kunnen. Somwijlen vlugten de zeehonden aan land, alwaar zij alsdan door vrouwen en kinderen met steenen en knuppels ontvangen en van achter door de mannen doorstoken worden. Deze jagt is voor de Groenlanders zeer vermakelijk en levert tevens zoo veel op, dat een man op eenen dag 8 tot 10 zeehonden voor zijn aandeel bekomen kan.
De zeehondenvangst op het ijs is, bijzonder in de Disko-bogt, alwaar de zeeboezems des winters 
{==27==} {>>pagina-aanduiding<<}
 gewoonlijk met vast ijs belegd zijn, gebruikelijk. De Groenlanders loeren op de zeehonden, wanneer zij bij de door hen in het ijs gemaakte luchtgaten komen, om lucht te scheppen, en dooden hen dan met den harpoen, die aan eenen stok steekt. Den aan den harpoen vastgemaakten vangriem houden zij in de hand. Zelden ontgaat den jager zijn buit, en een man kan, op deze wijze, op eenen dag wel tien zeehonden vangen. Met een aan het andere einde van den stok vastgemaakt houwijzer wordt het gat in het ijs grooter gemaakt, en de zeehond er uitgetrokken. – Eene andere soort van vangst is die met de lange stang, welke door twee personen verrigt wordt. Naast het luchtgat wordt er een gat in het ijs gehouwen, hetwelk groot genoeg is, om duidelijk daardoor onder het ijs te zien. Een der vangers legt zich, op eene slede, op den buik neder, en bedekt zijn hoofd van boven, opdat het licht hem niet zou hinderen, onder het ijs te zien. In de eene hand houdt hij het beneden einde van eene omtrent drie vademen lange stang, waaraan de harpoen steekt, boven het luchtgat, in de andere hand het einde van den vangriem. De andere vanger staat zeer stil bij het luchtgat, en houdt de stang in eene regte rigting daarboven. Nu begint de eerste te fluiten, waarop de zeehonden, die zeer nieuwsgierig zijn, voor den dag komen. Op den behoorlijken tijd geeft hij een teken, de staande vanger stoot toe, en gewoonlijk is de nieuwsgierige zeehond doorsto-
{==28==} {>>pagina-aanduiding<<}
ken. – Ook schieten de Groenlanders vele zeehonden, wanneer die op het ijs liggen en slapen. Wil men in deze soort van vangst wel slagen, dan moeten er vele zeehonden in den zeeboezem voorhanden zijn, de lucht helder, en de koude niet sterk zijn, daar de zeehonden anders niet gaarne tegen het ijs opkruipen. Ook moet er geen: half bevrozene sneeuw op het ijs liggen, dewijl dezelve knapt als men er over loopt; pas gevallene sneeuw daarentegen bevordert de vangst, waarbij men ten naastenbij op deze wijze handelt. De Groenlander bindt zijne kogelbus aan eene kleine slede, waarvan de boomen niet met scheenen Deze scheenen of schutborden zijn gewoonlijk van walvischbeenderen. belegd, maar met ruige vellen overtrokken zijn, en waarop een kleine toestel is gemaakt, ten einde een zeil daaraan te kunnen optrekken. Zoodra hij nu zijnen slapenden buit gewaar wordt, houdt hij de honden Honden van eene middelmatige grootte, die veel naar wolven gelijken, zijn de eenige tamme dieren der Groenlanders. Zij spannen 4 tot 10 honden voor hunne slede, en bedienen zich ook van dezelve, om de zeehonden van het ijs naar huuis te slepen. Tot de jagt deugen zij niet, behalve om de witte beeren in het naauw te brengen. Hunne vellen worden tot voering der kleederen gebruikt. stil, en nadert zachtjes met de slede de plaats, alwaar de zeehond ligt; bij pas gevallene sneeuw, zonder be-
{==29==} {>>pagina-aanduiding<<}
vrozen korst, kan hij denzelven tot op 100, ook wel tot op 80, maar anders slechts tot op omtrent 200 schreden afstands, regtop nabij komen.Alsdan legt hij zich neder, kruipt op knien en ellebogen voorwaarts, schuift de slede zoo voor zich uit, dat het zeil naar den zeehond gekeerd is, en ziet somwijlen over hetzelve heen, achter hetwelk hij, zonder dat het de zeehond gewaar wordt, kruipt en stil voor den dag komt, om te zien, of de zeehond ook nog stil ligt. Wanneer hij denzelven tot op den afstand van een geweerschot, gewoonlijk 40 tot 50 schreden, genaderd is, dan schiet hij af. Loopt hem het geluk niet tegen, dan kan hij, op deze wijze, 10 tot 12 zeehonden op eenen dag naar huis dragen.
De Walvischvangst drijven de Groenlanders thans niet meer op hunne eigene hand, maar in vereeniging met de Denen, met de sloepen en het vangtuig der handel-Compagnie. Hun eigen vangtuig is zoo onvolkomen, dat zij, wel is waar, nu en dan eenen walvisch dooden; maar hunne vangst hun maar al te dikwerf mislukt. Cranz beschrijft de walvischvangt, zoo als die voorheen plaats vond, omtrent in dezer voege: ‘Wanneer de Groenlanders op de walvischvangst uitgaan, schikken zij zich zoo goed mogelijk op: want zij gelooven, dat de walvisch ontvlugt, of zoodra hij dood is, zinkt, wanneer iemand onzuivere kleederen, bijzonderlijk die, 
{==30==} {>>pagina-aanduiding<<}
 waarin hij eenen dooden aanraakte, aan heeft Het is wel mogelijk, dat dit geloof voorheen aldaar heerschte; maar thans schikt zich de Groenlander op, dewijl hij in eene groote verzameling van menschen komt, waarin men den slecht gekleeden schuinsch aanziet.. De mannen roeijen stout op den walvisch los, en werpen hem eenige harpoenen, aan welke blazen van groote zeehondenvellen hangen, in het lijf. Deze blazen houden den visch zoo zeer op, dat hij niet diep gaan kan en zich daaraan afmat. Wanneer hij geheel en al is afgemat, dan dooden de Groenlanders hem met hunne kleine lansen. Bij deze vangst zijn ook de vrouwen in hare vrouwenbooten tegenwoordig, en boegseren het doode dier aan land, terwijl de mannen, nadat zij hunne springpelsen Pelsen van zeehondenvel, welke jakken, broeken, kousen, schoenen, handschoenen, alles in één suk, hebben en vast om het hoofd toegesnoerd worden. hebben aangetrokken, op den visch en in de zee springen (de pels blaast zich, namelijk, in het water zoodanig op, dat zij niet zinken, maar, als het ware, in het water staan), het spek afvillen en de baarden uitsnijden.’ De eigenlijke walvisch en de Nahrval worden slechts in het noorden; doch de potvisch en de kleinere vischsoorten ook in het zuiden gevangen. Den witvisch en de andere kleinere walvisschen 
{==31==} {>>pagina-aanduiding<<}
 vangen de Groenlanders, even als den zeehond, met den harpoenpijl, die dan met twee vederen van walvischbeenderen, eene span lang en 2 tot 3 vingers breed, voorzien is, om aan den worp grootere zekerheid te geven.
Tot de vogelvangst, dat is, tot de vangst der zeevogels, gebruikt de Groenlander den vogelpijl, welks schacht nagenoeg 2½ el lang en in het midden bijkans 3 duim dik is. Vooraan steekt er een rond, stomp, slechts eenmaal gekerfd ijzer in, hetwelk omtrent ½ el lang is. Maar dewijl de zeevogel den worp ligt ontwijkt, zoo bevinden zich, in het midden van de schacht, 3 of 4 gekromde beenvederen, die (omtrent als wilgentakken om den stam) rondom de schacht geslingerd staan, opdat, wanneer de spits mist, de vogel aan eene derzelve gespiesd worde. Deze beenvederen zijn omtrent eene span lang en met drie kerven.
Van de inlandsche tuigen der Groenlanders tot de vischvangst zijn bijzonder hunne baardsnoeren merkwaardig. Deze bestaan uit dun gespletene walvischbaarden, die aaneengeknoopt en dikwijls bij de 200 vademen, en meer, lang zijn. Deze snoeren worden bij de visscherij op het ijs gebruikt, om eene soort van heilbotten Deze visch, waarvan onze schrijver op bladz. 8 en volgg. spreekt, heet in het Groenlandsch Kalleraglik (in het Deensch Helleflijnder) en wordt slechts op het ijs, tusschen de spleten van hetzelve, gevangen. Eene grootere vischsoort, die ook in de wateren aldaar gevangen wordt, en in de Groenlandsche taal Nettarnak (Deensch Hellefisk) heet, vangen de Groenlanders in vrouwenbooten met hennipsnoeren, die zich beter laten behandelen, dan de baardsnoeren, die 
{==32==} {>>pagina-aanduiding<<}
 slechtst in de Groenlandsche zeeboezems zijn aan te treffen, te vangen. De Angmarset wordt met korven, die van pezen gevlochten zijn, geschept. De zalm en zalmforellen steken de Groenlanders met eene stang, waaraan 2 gekerfde, beenen of ijzeren, spitsen zijn vastgemaakt. Ook bouwen zij wel eene soort van steenen borstwering in den mond der rivieren en beken, waar dan de visschen met den vloed over deze wering gaan, doch ten tijde der ebbe bijna op het drooge terug blijven en met ligte moeite gevangen worden De Denen vangen de riviervisschen in netten. Ook is in de laatste tijden de vangst der zeehonden, zelfs der witvischen, in netten met een goed gevolg door hen beproefd geworden. Deze vangst gelukt echter den Groenlander niet heel zeer, deels, omdat zij er juist niet veel smaak in vinden, en aan hunne van ouds af gewone wijze de voorkeur geven, deels ook, omdat het hun aan goede netten ontbreekt, die zij zich niet kunnen aanschaffen..
Tot de landjagt gebruikten de Groenlanders voorheen boog en pijlen, welke men echter thans, sinds zij vuurgeweren kunnen bekomen, niet meer ziet. De boog was van dun dennenhout, omtrent 3 el lang, en, om denzelven des te steviger te 
{==33==} {>>pagina-aanduiding<<}
 maken, met vischbeen en pezen omwonden. De snoer was van pezen en de pijl van hout, van voren met eene beenen spits, die wederhaken had, en achteraan met vederen voorzien. De landjagt is voor de Groenlanders meer een vermaak, of eene uitspanning, dan dat zij hun juist tot eigenlijk nut verstrekt Bijna alle berigten aangaande Groenland stemmen daarin overeen, dat het te wenschen ware, dat de Groenlanders de landjagt geheel en al lieten varen en zich alleen op de visscherij toelegden. Als een middel, om dit ten aanzien der gedoopten te bevorderen, hebben eenige ambtsbedienden van het handelbestuur de verschuiving der avondmaalsviering van April tot in Augustus, beschouwd, dewijl de Groenlanders in Augustus minder bij het verzuim der vangst verloren, dan in April, welke maand voor dezelve zeer gewigtig is, en vermits deze godsdienstige verrigting hen thans aanspoort, om hunne winterwoningen vroeger te verlaten en daarna hun gewoon rondzwervend leven te leiden., en bepaalt zich inzonderheid tot de rendierenjagt Het is zonderling, dat de Groenlanders, hoe zeer zij ook op het vleesch der rendieren mogen gesteld zijn, evenwel het huisselijk gebruik van het rendier geheel en al verzuimen. Zij schijnen slechts in staat te zijn, om honden te temmen; alle andere dieren beschouwen zij als voorwerpen der jagt, en als nutteloos, voor dat zij dezelve van het leven beroofd hebben. Doch dit moet ons minder vreemd voorkomen, wanneer men hunne neiging en gewoonte, om van verblijfplaats te veranderen, in aanmerking neemt; zij zouden geene tamme rendieren op hunne reistogten kunnen medenemen, dewijl deze te water geschieden en geschieden moeten, daar men in het binnenste gedeelte des lands, en ook dikwijls aan de kusten, van wege het ijs en de sneeuw, niet wel kan voortkomen.. Een 
{==34==} {>>pagina-aanduiding<<}
 groot gedeelte van den zomer brengen vele met vrouw en kinderen op deze jagt door. Zoodra zij een’ hoop rendieren opgespoord hebben, omringen zij dezelve; vrouwen en kinderen jagen hen met geschreeuw en geraas naar engten heen, alwaar de mannen op hen loeren en hen schieten. Zijn zij niet genoeg in getal, om de rendieren te omringen, dan steken zij witte stangen, aan welker boveneinde een stuk turf steekt, aan beide zijden van den weg der rendieren in den grond, terwijl deze het niet durven wagen, tusschen deze stangen door te sluipen. – De beerenjagt is met gevaar verbonden, daar de beer, wanneer men hem niet treft, of hem niet met het eerste schot velt, op den jager losgaat, die dan gewoonlijk verloren is, indien de beer hem bereikt. Men gaat gewoonlijk, op de beerenjagt zijnde, in dezer voege te werk. Zoodra er zich een beer laat zien, dan rijden de Groenlanders hem in hunne slede te gemoet, spannen, wanneer zij hem haast op een snaphaanschot genaderd zijn, eenige honden van de slede, die den beer tegenhouden, terwijl zij zich tot het schot gereed maken. De beer vreest voor de honden, die zeer 
{==35==} {>>pagina-aanduiding<<}
 hevig op hem zijn; maar komt een derzelve hem te nabij, dan slaat hij dien eensklaps met den poot neder. Nu zoeken de Groenlanders hem in de lenden te schieten, dewijl hij op deze plaatsen het ligtste te dooden is. Zelden waagt het een alleen hem aan te tasten, naardien het gevaar te groot is, zoo de beer niet dadelijk wordt nedergeveld. Intusschen is het merkwaardig, dat dit verscheurende dier voor de zweep vreest. Zoo was, voor eenige jaren, een jager, wiens slede beter bespannen was, dan die dergenen, welke hem vergezelden, dezen vooruitgereden, dewijl hij vreesde, dat een hunner den beer schieten zou, dien hij wenschte te schieten. In zijne drift schoot hij hem mis. De beer ging woedend op hem los en wierp hem onder den voet. De overige jagers, die ondertusschen nabij genoeg waren gekomen, wilden den beer schieten, terwijl hij op hunnen kameraad indrong; maar een oude Groenlander hield hen daarvan terug, liep ijlings toe, en gaf den beer eenige houwen met de hondenzweep. De beer nam de vlugt, en de eerste jager kwam met den schrik en eenige ligte beeten in den arm vrij. – Den vos vangen de Groenlanders (alleen wegens het vel) levend in steenen vallen. Zoodra de vos eene stang aanroert, waaraan de lokspijs is vastgehecht, valt de deur, een groote, platte en dunne steen, neder. – Het sneeuwhoen (rijper), hetwelk zeer dom is, wordt met geringe moeite in strikken gevangen, met steenen dood geworpen, of geschoten. 

{==36==} {>>pagina-aanduiding<<}

Van de voortbrengselen uit het rijk der delfstoffen maken de Groenlanders geen gebruik, behalve van den talksteen, waaruit zij, vooral bij Godthaab, lampen en kookketels vervaardigen. De vervaardiging van dit huisgereedschap, alsmede van hunne vaartuigen, van hun jagtgereedschap, van hunne kleederen en van eenige kleinigheden, zoo als tabakszakken, brieventasschen en wat dies meer zij, getuigen van eenen goeden aanleg tot kunstvlijt en van buitengewoon geduld bij zoodanigen arbeid. De mannen houden zich slechts met de vervaardiging van het jagtgereedschap, het houtwerk tot vaartuigen, tenten en huizen en wat dies meer zij, bezig, daar de zeehondenvangst, als de hoofdtak van hun bestaan, bijna al hunnen tijd en hunne krachten vordert; alle overige huisselijke werkzaamheden laten zij aan de vrouwen over. Deze bouwen de muren der huizen en de wallen der tenten op, bereiden de vellen, overtrekken de vaartuigen, naaijen de kleederen enz. Bij al deze verrigtingen wordt de uiterste vlijt aangewend. Het jagtgereedschap en het houtwerk zijn, ofschoon enkel op het gezigt, nogtans met de grootste naauwkeurigheid bearbeid, en de deelen zeer zorgvuldig met elkander verbonden. De pelsen, alsmede alle uit leder vervaardigde stukken, zijn zoo duurzaam en netjes genaaid, dat geen bontwerker beter werk leveren, en men zich er geen begrip van maken kan, indien men dergelijke vervaardigde stukken nimmer gezien heeft. De bereiding van het leder, welke 
{==37==} {>>pagina-aanduiding<<}
 eene hoofdbezigheid der vrouwen is, geschiedt met pis, waarin de ruige vellen eenen korten tijd, om er de vettigheid te doen uittrekken, maar de gladde vellen eenen langeren tijd, ten einde daarvan de haren ook los te maken, geweekt worden. Alle huiden worden vooraf met schelpen of beenen schaafmessen afgeschrapt, en de tot kleedingstukken bestemde huiden tevens dunner geschaafd. Van de tot bootvellen bestemde huiden echter wordt het spek niet geheel afgenomen. De ruwe vellen worden, nadat zij genoegzaam gelooid zijn, uitgespreid en in de opene lucht gedroogd; maar van de andere worden, wanneer de pis er afgeloopen is, de haren met een mes afgeschrapt, of, hetwelk de Groenlandsche vrouwen gemakkelijker vinden, met de tanden afgerukt. Vervolgens worden zij in zoet water uitgeweekt, en daarna uitgespreid en gedroogd. Hetgeen, dat tot kleedingstukken zal gebruikt worden, wordt eindelijk tusschen de handen gewreven en zacht gemaakt. – Moet er eene boot overtrokken worden, dan worden de vellen, van welke de haren afgenomen zijn, naar de grootte van de boot aaneengenaaid, in zeewater geweekt, en vervolgens de boot, terwijl de vellen nog door en door nat zijn, daarmede overtrokken. De naden worden eindelijk met oud zeehondenspek bestreken. – De vangriemen worden rondom den zeehond gesneden, opdat zij de behoorlijke lengte, 8 tot 9 vademen, zouden hebben. Nadat zij gelooid, glad en droog zijn, worden 
{==38==} {>>pagina-aanduiding<<}
 zij met behoorlijk gekookte traan, gewoonlijk met die, welke van de lampen afdruipt, wel ingesmeerd. Van zoodanige riemen bedienen de Groenlanders zich ook, om de honden voor de slede te spannen, dewijl deze riemen sterker dan touwen zijn en geen water inzuigen.
Het karakter der Groenlanders heeft vele goede zijden. Zij zijn goedhartig, verdraagzaam, openhartig Deze openhartigheid zal intusschen iets verloren hebben, hetwelk bij eene natie, die overigens zoo vrij is, als er eene zijn kan, maar evenwel onder den dwang des handels leeft, zeer natuurlijk is. Echter zou dit een bewijs zijn, dat de Groenlanders thans verlichter zijn, dan voormaals., opgeruimd en tevreden. – Met goedheid kan men op hen, gelijk op elken vrijen mensch, veel krachtiger werken, dan met hardheid. – Zij leven onderling zeer eensgezind. Haat en twist hoort men zelden onder hen, nog zeldzamer vechterijen: want de afschuw, van elkander te beleedigen, is hun, als het ware, aangeboren. Wordt iemand gevoelig beleedigd, dan daagt hij zijnen tegenpartijder, niet op de vuist, maar tot eenen zingstrijd uit Gevoelige beleedigingen werden zeker voormaals, en worden nog wel, somwijlen met doodslag gewroken.. Hij vervaardigt een lied, waarin hij zijnen tegenpartijder scherp hekelt, en zingt het, door zijne vrienden ondersteund, voor eene groote vergadering op. De 
{==39==} {>>pagina-aanduiding<<}
 tegenpartij antwoordt zingende, insgelijks door zijne vrienden ondersteund. Draagt de eerste, volgens de oordeelvelling der vergadering, de zegepraal weg, zoo heeft hij het regt, om zich het beste van de bezittingen des overwonnenen toe te eigenen, hetwelk de vergadering echter zelden toelaat of gedoogt; maar moet hij voor dezen laatsten onderdoen, dan stelt hij zich aan bespotting en smaad bloot. Hunne opgeruimdheid openbaart zich in scherts, spraakzaamheid en gezang, hetwelk zij zeer beminnen. Maar men moet hier geen kunstrijk gezang verwachten; hunne liederen bestaan uit korte, rijmelooze volzinnen, met het beteeken looze slotrijm: Amna aja, Aja aja, Ahahu! hetwelk met het even zoo beteekenlooze trallerallera, en wat dies meer zij, in menige van onze volksliederen overeenkomt. – Weinige volken zijn armer, dan de Groenlanders; maar bezwaarlijk zal men een volk vinden, hetwelk, ondanks deze armoede, tevredener met deszelfs lot is, dan zij. Zij zijn zeer ligt voldaan, en nemen, wanneer zij gebrek aan zeehondenvleesch hebben, slechten visch voor lief; en ontbreekt het ook hieraan, dan stilt zeegras hunnen honger.Een gevolg van deze tevredenheid is hunne zorgeloosheid, die hun niet zelden duur te staan komt. Hebben zij voorraad, dan sparen zij niet, en moeten daarom dikwijls gebrek lijden. In den winter, wanneer de zeehonden digt aan het land zeldzamer zijn, of drijfijs en ongunstig weder de vangst verhinderen, moeten de Groenlanders van 
{==40==} {>>pagina-aanduiding<<}
 gedroogde visschen leven. De menigte van heilbot, kabeljaauw en angmarset, die zich aan de kusten bevindt, kon hun ook eenen rijkelijken wintervoorraad geven; maar zij zijn bij de visscherij zoo werkzaam niet, als voor hun eigen welzijn te wenschen ware Dat zij van de riviervisscherij, die hun eenen overvloed van zalm en forellen aanbiedt, nog minder gebruik maken, is natuurlijk, daar deze zoo goed niet betaald wordt, als de zeevisscherij.. Onbezorgd voor de toekomst, stellen zij er grooteren prijs op, in het beste jaargetijde op rendieren jagt te maken, dan bij eene goede vangplaats hun rijkelijk bestaan te zoeken, voorraad voor schrale tijden te verzamelen, en zoo doende de kwelling en gevaren des hongers te ontgaan. Gedurende den korten zomer zwerven zij gewoonlijk tusschen de rotsen rond, om zich te verlustigen en aan de ijdelheid hunner vrouwen en dochters een offer te brengen Ook in Groenland beheerscht de kwade geest der ijdelheid het vrouwelijk geslacht. Eene kleeding van schoone rendierenvellen is voor eene Groenlandsche vrouw datgene, wat het fraaiste optooisel voor onze dames is. Een Groenlandsch meisje stelt er eene eer in, aan een vlug rendierenjager hare hand te bieden, en niet weinig verhoovaardigt er zich de vrouw op, wanneer zij, in vertrouwelijke gesprekken met haars gelijken, wijd en breed verhaalt, hoe vele rendieren haar man reeds geveld heeft.. Het weinige rendierenvleesch, waarop zij rekening kunnen maken, verteren zij ge-
{==41==} {>>pagina-aanduiding<<}
woonlijk op staanden voet, en brengen zelden iets daarvan mede naar huis. De rendierenhuiden deugen op dien tijd weinig en kunnen bijna alleen tot vrouwenbroeken, die niet zeer sterk en enkel een artikel van weelde zijn gebruikt worden. – Zij beminnen den opschik, hetwelk uit de bonte opsiering hunner kleederen, tentvoorhangsels enz. blijkt, en houden hunne nieuwe kleederen zeer zindelijk; maar voor het overige zijn zij in alles zeer morsig Ook een bewijs, dat opschik en morsigheid gevoegelijk bij elkander kunnen gevonden worden.. Doch deze onzindelijkheid is een natuurlijk gevolg hunner levenswijze (daar zij altijd met spek en traan omgaan), van hunne armoede en van de beperkte ruimte hunner woningen. – Zij bezitten veel volkshoogmoed, en gelooven, dat geene natie met hen gelijk te achten is. Gelijk de Romein in den voortijd met een trotsch zelfgevoel zeide: ‘Ik ben een Romeinsch burger;’ zoo hoort men thans den Groenlander even zoo zeggen: ‘Ik ben een Groenlander.’ Wanneer zij iemand zeer genegen zijn en hem iets zeer vleijends willen zeggen, dan heet het: ‘Gij zijt een Groenlander Zij noemen zich zelven Innuit (in het enkelvoud Innuk), hetwelk in eene ruimere beteekenis inwoner, mensch heet. In de vertolking zou daarom welligt op eenige plaatsen (bij voorbeeld, bladz. 36, reg. 27) met meer juistheid Groenlanders, dan menschen staan; maar de schrijver neemt de uitdrukking van Groenlander in eene ruimere beteekenis. De Europeanen noemen zij Kablunat (in het enkelv. Kablunak) dat is buitenlanders. In eene engere beteekenis duidt dit woord eenen Deen aan, terwijl zij eigene namen hebben voor die natien, welke op de walvischvangst naar Groenland komen. De Noormannen, bij voorbeeld, noemen zij met een woord, hetwelk eenen langbaardigen beduidt, dewijl de oude Noorweegsche inwoners lange baarden droegen..’ Met het hoogste 
{==42==} {>>pagina-aanduiding<<}
 denkbeeld van hunne eigene waarde verbinden zij ook het begrip van de voortreffelijkheid huns vaderlands, en geven aan het verblijf tusschen hunne naakte, onvruchtbare rotsen de voorkeur-boven elk ander. Men heeft beproefd, hen op den beteren toestand der Europeanen opmerkzaam te maken; maar zelfs de Groenlanders, welke deze nader leerden kennen, die men naar Denemarken voerde, en daar zeer goed behandelde, wenschten niets vuriger, dan tot de levenswijze hunner landslieden terug te keeren, en waren ten hoogste slechts tot de bekentenis te brengen: dat de Europeanen even zoo gelukkig waren, als zij. In Koppenhagen, vonden zij, dat te weinig hemel en geene behoorlijke koude was. Ook vonden zij de goederen te ongelijk verdeeld, en konden daarin niet toestemmen, dat de rijke den armen zijne hulp weigert, hetwelk geheel tegen de gewoonte der Groenlanders strijdt. –Hunne kinderen beminnen zij buitengemeen en vergunnen hun de volkomenste vrijheid. Zij maken zich zelfs driftig over de Europeanen, wanneer deze hunne kinde-
{==43==} {>>pagina-aanduiding<<}
ren straffen, en zeggen, dat die niet verdienen, kinderen te hebben. Even zoo zeer verwonderen zij zich, wanneer zij de Europeanen hunne dienstboden en ondergeschikten hooren uitschelden of beknorren, en zeggen: ‘Gij behandelt uwe medemenschen, gelijk de Groenlander zijne honden.’ – Zij zijn niet tot dieverij genegen, zoo als sommigen gemeend hebben. De eigenlijke Groenlanders hebben in dit, gelijk in elk ander opzigt, veel boven de geringere klassen der Europeanen en de blindelingen Kinderen van eenen Europeeschen vader en van eene Groenlandsche moeder. vooruit. Ontrooven zij ook den Europeanen iets, dan is het eene kleinigheid, en deze zeldzame dieverijen worden gewoonlijk slechts door knapen, die wel een weinig brood en een stukje kaars (welke tot hunne lekkernijen hehooren), een weinig tabak, eenige nagelen enz. kunnen wegsnappen, gepleegd, terwijl zij gelooven, dat het geene zonde is, den Europeanen, van welke zij gewoonlijk geen gunstig denkbeeld koesteren, iets te ontstelen. In deze slechte begrippen van de buitenlanders worden zij maar al te dikwerf door de buitensporigheden der matrozen versterkt. Dat zij van gestrande en daarna verlatene schepen weggenomen hebben, wat zij maar krijgen konden, is niet te verwonderen, daar dergelijke zaken, volgens hunne begrippen, zonder heer en meester zijn, en het voorbeeld der Europeanen hen in dit gevoelen versterkt heeft. Hoe streng, voor het overige, 
{==44==} {>>pagina-aanduiding<<}
 hunne begrippen van het regt van eigendom zijn, blijkt daaruit, dat een Groenlander, wanneer hij op een afgelegen eiland een stuk scheepsbouwhout, of ander hout, hetwelk bij hoog water aan land gedreven is en hem nuttig kan zijn, vindt, hetzelve echter niet dadelijk wil medenemen, slechts een of twee steenen, tot een teeken, dat het eenen eigenaar heeft, daarop legt, en dan volkomen zeker is, dat niemand het zal wegnemen.
Dat hier van de Groenlanders in het algemeen gesproken wordt, en dat er slechte menschen onder hen zijn, die aan dit afbeeldsel niet beantwoorden, zal zeker niet behoeven aangemerkt te worden; evenwel zijn deze uitzonderingen, met betrekking tot het geheel, slechts weinige, en grove misdaden worden zeer zelden gepleegd, ten zij dan, dat het bijgeloof mede in het spel kome. Dit verleidde de Groenlanders voormaals tot de grootste wreedheden, en verleidt hen nog somwijlen daartoe Het geloof aan heksen is in Groenland nog even zoo min, als ergens anders uitgeroeid, en is iemand zoo ongelukkig, van wege hekserij in verdenking te komen, zoo is hij niet zeker van zijn leven. De Groenlanders dooden namelijk, volgens eene aangenomene gewoonte, diegenen, die zij voor heksen en voor de oorzaak der hen treffende ongelukken aanzien, en de ongelukkigen, die dit lot treft, zijn bijzonderlijk oude vrouwen. Voormaals waren velen dezer zelve de oorzaak van haar ongeluk, terwijl zij voorwendden, krankheden te kunnen veroorzaken en verdrijven, 
{==45==} {>>pagina-aanduiding<<}
 pijlen bespreken, spoken verjagen enz., en hare goochelarijen, om zich daardoor eenig onderhoud te verschaffen, voor betaling uitoefenden. De Groenlanders noemen dergelijke heksen, van welke zij gelooven, dat zij iets goeds kunnen doen, maar meer kwaads doen, Illiseetsok. Vele van deze ongelukkigen vielen echter ook als een offer der hebzucht, wraakgierigheid en van andere lage oogmerken, terwijl zij van hekserij beschuldigd en vermoord werden. Zoo werd, bij voorbeeld, in het jaar 1793 een jonge welbeschaafde Groenlander, aventak genaamd, in het distrikt Umanak door twee broeders vermoord. De eerstgenoemde was een zeer goed broodwinner, en ging vlijtig op de vangst uit, waarom hij daarin ook gelukkiger was, dan zijne moordenaars. Deze geloofden, dat hij de oorzaak ware van hun geringer geluk, en bragten hem om het leven, toen hij op zekeren dag in zijnen kajak uitgeroeid was. Zijne vrouw, omtrent welke zij ook verdenking koesterden, zag zich genoodzaakt, om naar een ander eiland te vlugten, alwaar haar een even zoo hard noodlot wachtte. Een gehuwde Groenlander, met name apine, zocht eenen vertrouwelijker omgang met haar, dan zij hem wilde toestaan, en, verbitterd over het mislukken van zijn oogmerk, beschuldigde hij haar van hekserij. Dewijl hij haar niet uit het huis kon lokken, vattede hij het oogmerk op, om haar in huis te vermoorden. Zij vernam dit zijn oogmerk en ontvlugtte met haar kind naar een derde eiland, alwaar eene familie hare tent had opgeslagen. 
{==46==} {>>pagina-aanduiding<<}
 Hare vrouwenboot en hare tent, alsmede den kajak en de kogelbus van haren man liet zij in den steek. Apine volgde haar, drong de tent binnen en doodde haar met verscheideue messteken, reisde daarop, zonder zich om het ongelukkig kind der vermoorde te bekommeren, naar het eiland terug, alwaar deze hare goederen gelaten had, en deelde hare nalatenschap met de moordenaars van haren man, die zich thans ook aldaar ophielden Volgens Efterretninger om Gronland. Uddragne af Collegial-acter af Aarene fra 1798 til 1807 ved Banqvecommissair collin. (Narigten omtrent Groenland, uit Collegie-Acten van de jaren 1798 tot 1807 getrokken, door collin; in de schriften des skandanavischen letterkundigen Genootschaps, 8 B., 1809.. – Wraak is naast het bijgeloof de hoofddrijfveer tot moorden, en de zoons of de bloedverwanten van den vermoorden, indien dezelve namelijk niet Illiseetsok was, zijn, volgens het algemeen gevoelen der Groenlanders, verpligt om den moord aan den moordenaar op eene gelijke wijze te wreken Een gevoelen, hetwelk juist niet zeer berispt kan worden, zoo lang geene wet den moordenaar straft.. Evenwel zijn de moorden sedert de uitbreiding van het Christendom in Groenland veel zeldzamer, zelfs onder de Heidenen, wier getal thans zeer gering is, en die, als het geringere aantal, zich naar de gewoonte der overigen moeten rigten en helderder begrippen van hunne gedoopte landslieden aangenomen hebben. Evenwel zijn deze begrippen van 
{==47==} {>>pagina-aanduiding<<}
 het regt van wedervergelding, ondanks de uitbreiding van het christendom, nog niet verloren geraakt, en, nog voor weinige jaren, kwam er een jong Groenlander, wiens vader en broeder omtrent 16 jaren te voren vermoord waren, uit het zuidelijk gedeelte van Groenland, werwaarts hij als knaap gevlugt was, naar Diskobogt terug, om het vermoorden der zijnen te wreken. Hij liet zich intusschen zijn oogmerk ontraden, daar zijne landslieden de bestraffing van den moordenaar op zich namen. De familie van denzelven werd, namelijk, verstrooid en aan zichzelven overgelaten, waardoor hij in de uiterste armoede geraakte en op zijnen ouden dag gebrek moest lijden.
Wat de godsdienstige begrippen der Heidensche Groenlanders betreft: zoo geloofden zij voormaals aan twee groote en vele kleinere geesten, welke laatste de elementen enz. beheerschten, en dat de menschelijke ziel na den dood, met een aetherisch ligchaam vereenigd, in eenen aan het aardsche leven gelijken toestand gelukkig zal zijn. De groote geesten waren torngarsukTorngarsuk is zamengesteld uit Torngarsoak, dat is, de groote geest, welk woord weder uit Torngak, geest, en het affixum nominale augmentativum rsoak gevormd is. Het is merkwaardig, dat ook de wilden in Noord- Amerika van den grooten geest spreken. en een vrouwelijke geest, voor welken zij geenen naam hadden. Het is waar, zij hielden Torngarsuk voor den grootsten en magtigsten in de gansche wereld, en wenschten na den dood bij hem te komen, de-
{==48==} {>>pagina-aanduiding<<}
wijl in zijne onderaardsche woning een gestadige zomer heerschte en overvloed aan vogelen, visschen, zeehonden en rendieren, die ligt te vangen waren, te vinden ware; maar voor den schepper der wereld hielden zij hem niet. Uit den vrouwelijken geest maakten zij niet veel: want die lokte, zeiden zij, dikwijls de zeehonden tot zich in den afgrond. Geenen, noch grooten, noch kleinen geest bewezen zij eer of aanbidding; ook hadden zij geene priesters, waarvoor men de Angekokken wel heeft aangezien. Deze waren hunne wijzen, toovenaars en waarzeggers, die voorgaven, van met eenen naderen omgang met Torngarsuk, hunne Godspraak (orakel) verwaardigd te worden, en van denzelven eenen Torngak (geest) bekomen te hebben, die hun alle wijsheid mede deelde en hen tot Torngarsuk en den vrouwelijken geest geleidde, indien zij reizen ondernamen, ten einde met den eersten over de genezing der kranken, goed weder, eene gelukkige vangst, en wat dies meer zij, te raadplegen, en bij den laatsten de betoovering op te heffen, die de zeedieren gevangen hield. Eenigen hunner waren niet zonder kennis der natuur, waarom zij aangaande de verandering van het weder, eene goede of slechte vangst, en dergelijke, eene vrij vaste bepaling konden maken en goeden raad mededeelen; kranken zochten zij door een behoorlijk dieet, hetwelk juist niet belagchelijk was, te genezen. Huunen raad en hunne voorschriften deelden zij echter onder vele goochelarijen, vreesselijke ver-
{==49==} {>>pagina-aanduiding<<}
draaijingen en voorgewende gesprekken met hunnen Torngak mede, ten einde zich (gelijk zij ook, als men verstandig met hen daarover sprak, zelve beleden) bij den eenvoudigen in aanzien te brengen en aan hunne voorschriften gewigt bij te zetten. Eenige mogten dweepers zijn, die buiten zich zelve geraakten en verschijningen en openbaringen meenden te hebben; maar de meeste waren grove bedriegers, die over de kranken mompelden en hun aanbliezen, om hen te genezen, en voorwendden de beschadigde ziel te verbeteren, of zelfs eene nieuwe te kunnen halen. Met het geloof aan hunne kunst zijn ook deze heksenmeesters verloren geraakt Reeds cranz spreekt van het verval, waarin het aanzien der Angekokken geraakt was, nadat de zendelingen vele bedriegerijen van dezelve ontdekt hadden. Hij zegt zelfs, dat men reeds in zijnen tijd voorbeelden had, dat Heidenen eenen Angekok, gedurende de voorgewende reize zijner ziel naar Torngarsuk, uit het huis hadden geworpen; maar dat zij desniettegenstaande nog bij velen in aanzien stonden, dewijl er nu en dan eene voorzegging vervuld werd, en een kranken, over welken zij gegoocheld hadden, genas, en omdat zij, indien de voorspelling niet vervuld wierd, of de genezing mislukte, voorzigtiglijk de schuld op de onduidelijkheid der godspraak, of op de hekserij van eenen Illiseetsok schoven., en thans vindt men in gansch Noordelijk Groenland, indien men welligt het noordelijkste gedeelte der kolonie Upernavik uitzondert, geene Angekokken meer, of zij hebben 
{==50==} {>>pagina-aanduiding<<}
 althans hun krediet zoo zeer verloren, dat men dengenen, die eenigermate waagt, voor te wenden, dat hij iets van de oude kunsten verstaat, hoont, of hem ook wel zijne kunsten en verdraaijingen laat maken, om kortswijl daarmede te drijven. In het zuidelijkste gedeelte van Groenland, werwaarts de zending eerst later geschiedde, en alwaar de Heidenen derhalve nog talrijker zijn, zullen zich welligt nog eenige Angekokken bevinden; misschien zijn zij aldaar nog eenigzins in aanzien.
De zending of het zendelingschap in Groenland bestaat nu sedert meer dan 80 jaren, en indien men van 1721, toen hans egede het eerst in Groenland kwam, wil rekenen, bijkans 100 jaren. Zoo men de noordelijkste kolonie, Upernavik, alwaar de zending voor omtrent 25 jaren gevestigd, en de zuidelijkste kolonie, Julianeshaab, alwaar eerst sinds 40 jaren een zendelingsgenootschap opgerigt werd, uitzondert, zijn er bijkans geene Heidenen meer in het bekende gedeelte van Groenland, en deze weinige, enkel oude lieden, zullen na verloop van eenige jaren uitgestorven zijn. Sommigen willen desniettegenstaande opgemerkt hebben, dat de Groenlanders, ten aanzien van zeden en verlichting, over het geheel genomen, juist niet veel gewonnen hadden, sedert de zending ingevoerd werd, en dat de gedoopten niet minder ondeugend waren noch minder aan heksen geloofden, dan de Heidenen. Zekerlijk vindt men hier ondeugenden, die buitensporigheden begaan, 
{==51==} {>>pagina-aanduiding<<}
; en nog verleidt het bijgeloof tot mishandelingen, ja zelfs tot moordNog in de laatste tien jaren is eene bejaarde vrouw, die van hekserij beschuldigd werd, in stukken gesneden, en een jongman, die, in eene soort van krankzinnigheid, dreigde, alle aanwezig zijnde personen te zullen opvreten, door zijne eigene moeder doorschoten geworden.; maar zijn er niet overal ondeugenden? ontbreekt het wel onder de verlichtste en beschaafdste volken aan voorbeelden, dat het bijgeloof tot wreedheden verleidde? en is het ooit anders geweest? – Het is, wel is waar, niet te ontkennen, dat de zending in de laatste tien jaren op verre na niet dat nut heeft aangebragt hetwelk zij bij eene betere inrigting had kunnen aanbrengen; maar deswege te willen beweren, dat de Groenlanders door dezelve noch aan zedelijkheid, noch aan verlichting bijzonder gewonnen hadden, zou ongerijmd zijn. Verscheidene zedelooze gebruiken, die onder de Heidenen in zwang gingen Eene vermakelijke uitspanning der Groenlanders is, bij voorbeeld, de dans. Het gezelschap sluit eenen kring, in welks midden de danser, met den trommel in de hand, allerlei verdraaijingen en sprongen maakt, en daarbij zingt en trommelt. Het gezelschap valt als koor met het Amna aja enz. in. Wanneer een danser vermoeid is, dan treedt er een ander op. Bij zoodanige gelegenheden bevattede het gezang voorheen gewoonlijk zedelooze uitdrukkingen, en de sprongen der dansers gingen met onwelvoegelijke ontblootingen en houdingen vergezeld., zijn 
{==52==} {>>pagina-aanduiding<<}
 thans uitgeroeid, de bedriegerijen der Angekokken hebben opgehouden, het geloof aan heksen is zoo algemeen niet meer, ten minste zijn de verschrikkelijke uitwerksels van hetzelve zeldzamer, en zoodanige in het oog loopende wreedheden, als uitwerksels des bijgeloofs, waarvan collin een voorbeeld bijbrengt, vinden geene plaats meer. Hij verhaalt namelijk, dat een vader, op den raad zijns broeders, die een Angekok was, zijn tweejarig kind levend begroef, om zelf van eene ziekte genezen te worden. De vrouw van eenen kantoorbediende hoorde het kind kermen, reddede het en nam het tot zich. Na omtrent 14 dagen vernamen de bloedverwanten dit, kwamen bij de vrouw en verzochten haar, het kind terug te geven, terwijl zij verzekerden, dat hetzelve geen leed zou geschieden. Uit trouwhartigheid, of uit vrees, gaf de vrouw het kind over, en de bloedverwanten pleegden andermaal hunne wandaad, welke nu te laat ontdekt werd, om het onschuldige schepseltje te kunnen redden.
Bij een volk, dat overheid noch wetten heeft, kan afneming van zedeloosheid en wreedaardigheid immers slechts het gevolg van grootere verlichting zijn. Bezwaarlijk staan ook de lagere volksklassen in eenig ander land op eenen hoogeren trap van beschaving, dan de gedoopte Groenlanders. Zij kunnen, bijna zonder eenige uitzondering, schrijven en lezen, en, over het geheel genomen, lezen zij gaarne de Godsdienstige boeken, welke voor hen vertolkt zijn, niet als geloofden zij daardoor 
{==53==} {>>pagina-aanduiding<<}
eenige verdienste te zullen verwerven, of als eenen verrigten leendienst, maar om te leeren en het geleerde niet te vergeten. Dit kan niet zonder goed gevolg zijn, en ten minste heeft de zending deze verdienste, van den Groenlanders de vaardigheid, van te kunnen lezen, verschaft, en hun middelen aan de hand gegeven te hebben, om zich in deze vaardigheid verder te oefenen. Ook is het eene algemeene gewoonte, dat de gedoopte Groenlander des morgens en des avonds biduur houdt, en niemand zal kunnen ontkennen, dat dit door de zending ingevoerde gebruik, hetwelk tot Godsdienstige gewaarwordingen stemt, voor den Groenlander, die bij zijn beroep aan zoo menigvuldige levensgevaren is blootgesteld, zeer gevoegelijk is, en niet wel zonder goede gevolgen zijn kan.
Voormaals had Groenland 10 geordende zendelingen (weinig genoeg op eene kuststeek van genoegzaam 300 mijlen); maar sedert 1792 is het aantal derzelve, uit huishoudelijke oorzaken, tot op de helft verminderd. In de laatste jaren, toen, gedurende den oorlog met Engeland, bijna alle verbindtenis met Groenland afgesneden was, was ook dit ontoereikend aantal niet voltallig; eindelijk, was er slechts één zendeling in Groenland. Toen deze, in het vorige jaar, Groenland verliet, was er in het gansche land slechts één prediker, een voormalige katechizeermeester, die door den zoo evengenoemden zendeling geordend en tot predikant te Godthaab aangesteld is. In April van dit jaar zijn er vier zendelingen naar Groenland ver-
{==54==} {>>pagina-aanduiding<<}
trokken, en daarvan twee in het zuidelijk Groenland (namelijk één in het distrikt Julianeshaab, de andere in de distrikten Holsteinborg en Sukkertop) en twee in het noordelijk Groenland (namelijk één in Diskobogt, de andere bij Umanak) aangesteld, zoo dat thans het bepaalde getal volledig is. De bestemming der zendelingen is, volgens de tegenwoordige inrigting, om bijzondere ministeriale verrigtingen te volbrengen en katechizeermeesters aan te nemen, te onderrigten en te onderzoeken. Bij hun gering aantal en de groote distrikten, die aan elk hunner zijn toegedeeld, kan de tijd tot deze bezigheden naauw genoeg beperkt zijn. In eenige distrikten wonen weinig of in het geheel geene Groenlanders op de woonplaats van den zendeling; de gelegenheid, om hun helderder begrippen te doen verkrijgen, bepaalt zich voor hem derhalve bijzonder, ja bijna eeniglijk, tot de reizen, die hij in zijn distrikt moet ondernemen. Komt hij nu aan de afgelegenste punten van het zelve (30 tot 60 mijlen van zijne woonplaats), dan zijn de Groenlanders verre in het rond, welligt 20 tot 30 mijlen, verstrooid. Zij worden wel bijeen geroepen; maar komen daarom niet alle, en zoo doende wordt zelfs van deze gelegenheid vaak slechts gedeeltelijk gebruik gemaakt. – Op welk eenen voet de bezolding der zendelingen thans staat, is mij onbekend; maar voor eenige jaren was zij omtrent 300 Rijksd. en bovendien een aandeel Europeschen kost, die elken 20sten dag met 28 pond scheepsbeschuit, 9 pond boter, 
{==55==} {>>pagina-aanduiding<<}
 12 pond pekelvleesch, 8 pond spek, 6 pond stokvisch, 1 schepel gerst en ½ schepel erwten geleverd werd. Daar de zendeling hiervan zijne oppasster moest beloonen, zoo was dit aandeel juist niet rijkelijk toegemeten, gelijk ook de bezolding, vooral daar hij vele, dikwijls lange, reizen op eigene kosten moest ondernemen, niet toereikend. De volgende plaats uit eene korte verhandeling Om de naervaerende Hindringer for det gronlandske Missions vaesens Fremme, og Forslag til at afvaerge dem. Af n.g. wolf. (Over de tegenwoordige verhinderingen van den voortgang van het Groenlandsche zendelingswezen, en voorslagen, om dezelve voor te komen) In Videnskabelige Forhandlinger ved Sjaelands Stifts Landemode. (Wetenschappelijke verhandelingen bij de stiftsvergadering der geestelijkheid in het stift Seeland.) 2 B. 3 H. Kjbnh, 1816.  van eenen voormaligen zendeling zal deze zaak in een behoorlijk daglicht stellen. ‘Tot mijne verst verwijderde bijgemeenten had ik 56 groote mijlen, derhalve 112 mijlen heen en terug, af te leggen. In minder, dan 8 weken, kon deze reis niet volbragt worden, indien ik de veelvuldige ambtsbezigheden, die op mij onder de aldaar vergaderde Groenlanders wachtten, behoorlijk verrigten wilde. In deze langen tijd moest ik 8 steeds eetgrage Groenlanders, die mij mede hielpen en eene vrij sterke betaling in geld of waren ontvingen, dagelijks met Europeschen kost, die, als een ge-
{==56==} {>>pagina-aanduiding<<}
volg daarvan, dat de koninklijke handel zich bij het verkoopen der eetwaren billijkerwijze de vracht voor de overzending berekent, altijd iets duurder in Groenland, dan ergens anders is, voeden en verzadigen. Meer dan de helft mijner bezolding van 300 Rijksd. ging op deze reis heen. En zou ik nu, volgens mijnen pligt, de Groenlanders nu en dan des zomers in den zeeboezem en op de eilanden bezoeken, hetwelk naar evenredigheid onkosten veroorzaakte, wat bleef mij dan overig, om mij de weinige geriefelijkheden, waaraan ik, van het moederland af, gewoon was te verschaffen? – Niets. – Mijne bezoldiging was niet eens toereikend tot de noodzakelijke reizen. Deze moesten evenwel ondernomen worden; en is het ooit in de wereld volstrekt noodzakelijk, zich zijn verblijf te huis aangenaam te maken, zoo is dit waarlijk het geval in Groenland. Verwijderd van vrienden, bloedverwanten en het vaderland, tusschen de ijshoopen en onder de stormen van de pool, bij schralen kost en vermoeijenden arbeid heeft men het in Groenland waarlijk zuur genoeg. De zendelingen moesten daarom zoodanig beloond worden, dat zij, buiten de uitgaven, welke de vervulling hunner ambtspligten vereischt, nog iets overig hadden, om zich het leven aangenaam te maken. Al wierd ook hun aantal verdubbeld, ieder omtrek dus voor hen kleiner, en bij gevolg de uitgave van iederen zendeling geringer, nogtans moest zijne bezol-
{==57==} {>>pagina-aanduiding<<}
ding grooter zijn, dan tot dus verre. Kracht tot waarneming der pligten van zijn ambt; grooter ijver in de behartiging derzelve en de tot vervulling van een zwaar beroep noodzakelijke opgeruimdheid zouden de onvermijdelijke gevolgen daarvan zijn. De zendeling, die zijnen eed niet breken, zijnen koning niet bestelen, zich zelven en zijn ambt niet door eenen ongeoorloofden handel verlagen wil, gaat nu arm naar Groenland en keert nog armer vandaar terug!’ – De hulpgenooten der zendelingen, de katechizeermeesters, zijn inboorlingen. In elk distrikt, alwaar verscheidene aangesteld zijn, is een hunner opper-katecheet (Katecheet-Formand). Deze opper-katecheten zijn gemeenlijk bekwame blindelingen, die Deensch spreken, of ten minste verstaan. Zij hebben eene bezolding van 10 tot 40 Rijksd. en Europeschen kost, even als de arbeidslieden der kolonien; de overige katechizeermeesters echter, meestal Groenlanders, hebben slechts 4, 6, ten hoogste 10 Rijksd. jaarlijks, en geenen kost. Zulk een loon heeft juist niet veel aanlokkelijks, en men behoeft zich daarom niet te verwonderen, wanneer zulk een nationaal-katechizeermeester aan de bezigheden, die hij, als Groenlander, tot zijn eigen onderhoud en dat van zijne onderhoorigen, waar te nemen heeft, boven zijne pligten als katecheet, de voorkeur geeft. Slechts de geringe eer, die met den post van eenen katecheet verbonden is, en de achting, die hij, indien hij, voor het overige, een regtschapen man is, bij zijne landslieden 
{==58==} {>>pagina-aanduiding<<}
 geniet, kunnen Groenlanders uitlokken, om zulk eenen post te aanvaarden.Ook heeft het zendelinggenootschap onderleeraars in deszelfs dienst, maar de gansche vorming derzelve bestaat, met weinige uitzondering, daarin, dat zij den katechismus van buiten weten en denzelven, alsmede datgene, wat er van den bijbel vertolkt is, voorlezen kunnen. Ten uiterste zeldzaam brengt zulk een onderleeraar het verder, dan dat hij den Groenlanders leert lezen, en dit is ook alles, wat men ten aanzien van datgene, wat hij zelf geleerd heeft, en van den loon, dien hij trekt (omtrent een of twee Rijksd. jaarlijks), van hem verwachten kan. Het valt moeijelijk, dienstige voorwerpen tot katecheten en onderleeraars te bekomen, daar zich voor hen geen uitzigt tot eenen gunstigen toestand in de toekomst oplevert, en de zendelingen hun slechts onzekere beloften tot verdere bevordering in dienst van het zendelinggenootschap geven kunnen.
In vorige tijden was veel geheel anders. – Zoo waren er voormaals twee dekens in Groenland aangesteld; maar thans ontbreekt het hier aan alle oppertoezigt. De mogelijkheid, dat een zendeling zijne pligten verzuimt, is derhalve voorhanden, en bij den onevenredigen omvang derzelve, daar de stipte vervulling bijna alle menschelijke krachten te boven gaat, en bij een onevenredig klein, ja ontoereikend inkomen voor de zendelingen, kan het ook niet aan verzoeking daartoe, zelfs bij den braafsten en van pligtgevoel doordrongen man, ontbreken. – Toen er 10 zendelingen 
{==59==} {>>pagina-aanduiding<<}
 in Groenland waren, kon ieder hunner zijn distrikt eenigermate overzien, de Groenlanders, wanneer zij des zomers op de eilanden, of in het binnenste van den zeeboezem, verstrooid zijn, nu en dan bezoeken, opzigt met den katecheet hebben enz. Bij de tegenwoordige uitgestrekte distrikten moet er veel verzuimd worden. De katecheten verwaarloozen het onderrigt; men hoort geruchten van buitensporigheden, die onder naauwer opzigt van den zendeling, wien de Groenlanders als zederegter vreezen, niet ligt zouden voorvallen; huisvaders brengen, in plaats van voor voorraad voor den winter te zorgen, den besten zomertijd met eene nuttelooze jagt door, hetwelk zeldzaam gebeuren zou, indien de zendeling hen bezoeken en hun tot hun best raden konde enz. – Voormaals werden er studenten, die het examen in de Godgeleerdheid nog niet hadden doorgestaan, in het seminarium voor aanstaande zendelingen opgenomen en in de Groenlandsche taal onderwezen, tot dat zij, na volbragte Akademische loopbaan, eene opengevallene zendelingsplaats in Groenland konden aanvaarden; maar vele onvermogende studenten, welke de voor deze seminarissen bestemde emolumenten genoten hadden, kozen daarna eene andere loopbaan, zonder de genotene ondersteuning te kunnen vergoeden. Het zendelinggenootschap kwam dikwijls in verlegenheid om kandidaten voor ledig zijnde ambten, en nam daarom slechts geexamineerde kandidaten in het seminarium op. Door deze inrigting werd wel een 
{==60==} {>>pagina-aanduiding<<}
 aanmerkelijk geldverlies voorgekomen; maar zij had aan den anderen kant kwade gevolgen. Zelden laten zich de kandidaten eerder tot zendelingen aannemen, dan wanneer zij, na verloop van eenige weken, naar Groenland vertrekken: want de meeste schuwen er voor en vertragen, zoo lang mogelijk, naar een land te gaan, van hetwelk men zich de akeligste verbeelding maakt; en laten zij zich nu eindelijk aannemen, dan is de tijd voor hun vertrek naauwelijks toereikend, om de eerste grondbeginselen der Groenlandsche taal te leeren. Bij eene zoo geringe kennis dezer moeijelijke taal De Groenlandsche taal heeft, behalve eenige weinige met de IJslandsche verwante woorden, die zonder twijfel overblijfsels der taal van de uitgeroeide Noormannen en IJslanders zijn, geene gelijkheid met de Noordsche of eenige andere Europesche taal. Met de taal der Eskimo’s in Labrador, daarentegen, moet zij bijna eenerlei zijn, gelijk de Groenlanders en Eskimo’s in elk opzigt elkander, zegt men, zoo zeer gelijken, dat beide ongetwijfeld van eenen stam zijn. De uitspraak valt eenen Europeaan moeijelijk, dewijl er in deze taal tweederlei R zijn, van welke de eene zoo diep uit de keel gehaald wordt, dat zij bijna als ch luidt, en eenen middelklank tusschen U en Ue vormt. De menigte van woorden die op K en T uitgaan, maken dezelve aan het niet daaraan gewone oor onaangenaam. In zaken, waarover de Groenlanders van ouds af gewoon waren te denken, en zich uit te drukken, is hunne taal, over het geheel genomen, rijk en heeft voor iedere zaak en handeling, zoodra zij in het geringste slechts onderscheiden zijn, een eigen woord; men kan daarom, in deze taal, met weinige woorden zeer veel zeggen. Voor onderwerpen, daarentegen, die de Groenlanders eerst later hebben leeren denken, zoo als onderwerpen van Godsdienst en zedekunde, van kunsten en wetenschappen, is hunne taal arm aan uitdrukkingen, die daarom gedeeltelijk uit het Deensch in dezelve zijn overgebragt. De woorden worden op velerlei wijzen gebogen (zoo is, bij voorbeeld, het getal drievoudig, namelijk: enkelvoudig, tweevoudig en meervoudig, en de werkwoorden hebben twaalf wijzen) en zijn met menigerlei affixa en suffixa zamengesteld. Men kan zich daarom in deze taal zeer kort, en evenwel zeer duidelijk en ondubbelzinnig uitdrukken; maar uit het gezegde blijkt, dat zij voor eenen buitenlander zeer moeijelijk te leeren is. Die heeft gewoonlijk verscheidene jaren oefening noodig, eer hij de Groenlanders grondig leert verstaan en ongedwongen met hen leert spreken; zelden brengt hij het zoo verre, om zich gemakkelijk en zoo duidelijk, als de inboorlingen doen, uit te drukken. kan de nieuwaangekomene zen-
{==61==} {>>pagina-aanduiding<<}
deling van de nationale katecheten, die weinig of in het geheel geen Deensch verstaan, slechts geringe of in het geheel geene hulp verwachten. Op die wijze verloopen er gewoonlijk verscheidene jaren, eer hij zich den Groenlanders over dagelijks voorkomende onderwerpen, laat staan dan over de leer, die hij verkondigen moet, verstaanbaar kan maken. Alvorens hij wezenlijk nut voor de verlichting der Groenlanders stichten kan, 
{==62==} {>>pagina-aanduiding<<}
 is gewoonlijk de halve tijd zijns verblijfs Deze is voor eenen ongehuwden zendeling op 6 jaren, voor den gehuwden op 10 jaren bepaald, terwijl de laatste, namelijk, voor zijne vrouw en huisgezin een half aandeel kost meer bekomt. in het land verstreken. Aan oefening, om de Groenlandsche taal te spreken, kan het, voor het overige, niet ontbreken, wanneer men den omgang der vriendelijke, opgeruimde en spraakzame Groenlanders niet vermijdt, of er zich aan ergert, dat hunne steeds vrolijke luim hun een lachje of eenen sarkastischen inval afperst, wanneer de Europeaan zich in hunne kunstige taal verspreekt. Maar men geloove niet, dat de Groenlanders zich zulk een lachje in de kerk veroorloven; zij zoeken er veel meer een vermaak in, den prediker, na geëindigden Godsdienst, op die plaatsen in zijne predikatie opmerkzaam te maken, waar hij, wat de taal betreft, zich duidelijker had kunnen uitdrukken. – In de vroegere tijden der zending zond men tot ledematen der kerk aangenomene Weeshuiskinderen naar Groenland. In den omgang met de inboorlingen leerden die spoedig de taal des lands en werden zij binnen korten tijd genationalizeerd. Wanneer hun ouderdom het toeliet, werden zij als opper-katecheten aangesteld en waren van groot nut voor de zendelingen, bijzonder voor de nieuw aangekomenen, tot dat die de taal magtig werden. Aan zoodanige katecheten, die aan de wetten onderworpen waren en ter verantwoording 
{==63==} {>>pagina-aanduiding<<}
 konden geroepen worden, kon ook de zendeling de afgelegene zendingplaats met meer zekerheid toevertrouwen, dan aan eenen nationalen katechizeermeester die, als een onafhankelijke Groenlander, slechts met een verwijt, dat hem wel smart en hem beschaamt, of met het afscheid, dat hij weinig acht, bestraft kanworden. De leergierige, met eene zeldzame vatbaarheid uitgeruste jeugd ontving des tijds een doelmatiger, of althans minder afgebroken onderrigt, dan thans van de nationale katecheten, die, gelijk gezegd is, zich liever (en wel door de noodzakelijkheid gedrongen) met hun beroep bezig houden, dan met het onderrigt der jeugd, en, naar de Groenlandsche manier, gaarne in het land rond trekken.
Uit het voorgaande blijkt, dat het zendelingschap, bij eene verbeterde inrigting, veel meer nut kon stichten, dan hetzelve thans sticht. Hierbij komt nog een hinderpaal der zedelijkheid, welken het zendelingschap weinig kan te keer gaan. Menige Europeaan van de arbeidende klasse brengt zedelijk bederf mede naar Groenland, en stelt er zelfs eene eer in, het te verbreiden. De Groenlander gelijkt aan het kind, en volgt ieder voorbeeld zonder overleg: van daar zoo vele zedeloosheden der Groenlanders, die zij voormaals niet kenden. In hunne taal is er, bij voorbeeld, geen ander verzekeringswoord, dan: waarlijk! en voormaals hadden zij eenen afkeer van sterke dranken. Zij noemden den brandewijn dolwater, en zeiden spottende, wanneer een hunner lands-
{==64==} {>>pagina-aanduiding<<}
lieden eenen roes weg had, dat hij kablunak was geworden. Thans ziet men, hoewel niet dikwijls, nogtans menigvuldiger dan voorheen, dronkene Groenlanders, en de meeste kunnen, dronken zijnde, allerlei matrozen vloeken uitbraken. Hoe zeer het slechte voorbeeld van eenige Europeanen aan de goede uitwerksels van het zendelingschap hinderlijk kan zijn, bewijst het volgende antwoord van eenen buitensporigen Groenlander, dat wolf in de bovengenoemde verhandeling aanhaalt. Hij had, namelijk, den Groenlander laten roepen, om hem een ernstig verwijt te geven: ‘Vermaan uwe landslieden,’ zeide deze; ‘die zijn, zoo men zegt, beter en verstandiger, dan wij, maar zij zijn veel erger. Wanneer gij hen verbeterd hebt, vermaan dan mij.’
Men behoeft zich daarom niet te verwonderen, dat er bij de gebreken van het zendelings-instituut, niet meer voor de zedelijkheid der Groenlanders gedaan is; veeleer moet men zich verwonderen, dat er zoo veel door hetzelve is uitgerigt. Slechts de smaak der Groenlanders in Godsdienstigheid en hunne achting voor de leeraars van den Godsdienst maken dit begrijpelijk. Wolf drukt zich in de meermalen genoemde verhandeling over dit onderwerp dus uit: ‘Ik voor mij weet niet, waar men met meerder opgeruimdheid den post van leeraar zou bekleeden, dan juist in Groenland. De Groenlander heeft verstand genoeg, om in te zien, dat er zwaar en getrouw gearbeid, en met vele hinderpalen moet gestreden worden, 
{==65==} {>>pagina-aanduiding<<}
 alvorens de Europeaan het zoo verre in de Groenlandsche taal brengt, dat hij de kinderen des lands, in den eigenlijken zin, onderwijzen, stichten en troosten kan. Daarom bemint en acht de inboorling den regtschapen zendeling, die het door trouwe vlijt zoo ver gebragt heeft, uit de volheid van zijn hart; hij eert hem, zou ik bijna kunnen zeggen, als een hooger wezen. Voegt men hier nog bij, dat de Groenlander veel achting voor den Godsdienst heeft (van velen zou ik zelfs kunnen zeggen, dat zij gevoel van de waarde van den Godsdienst hebben, en spotters met den Godsdienst trof ik, eenen krankzinnigen uitgezonderd, nimmer onder de inboorlingen aan), hoe veel goeds kon dan niet een naauwgezet leeraar aldaar stichten, indien er geene andere hinderpalen in den weg waren!’
De Moravische Broeders hebben drie stichtingen in zuidelijk Groenland. De zendelingen derzelve, bijzonder die in Nieuw-Hernhut, bedienen zich van den invloed, dien zij op de Groenlanders van hunne gemeente hebben, op eene wijze, dat de toestand derzelve er zeer door verergerd wordt. Zij lijden, namelijk, dikwijls gebrek aan de noodzakelijkste behoeften, en de gelegenheid, om de opgroeijende jeugd tot het verwerven van hun onderhoud op te leiden, wordt hun benomen, vermits de broeders, juist niet, om zich den arbeid van het onderwijs gemakkelijker te maken, maar dewijl het met hunne Godsdienstige begrippen overeenstemt, de Groenlanders rondom hunne 
{==66==} {>>pagina-aanduiding<<}
 verblijfplaats verzamelen, alwaar zich weinige gelegenheid tot de vangst voor weinige, laat staan dan voor zoo vele familien, opdoet. De den broederen gedane voorstellen zijn vruchteloos geweest, en het gevolg daarvan zal eindelijk zijn, dat de opbrengst, die bij de kolonie Godshaab reeds zoo zeer is afgenomen, dat zij de kosten niet meer goed maakt, zoodanig verminderd zal worden, dat de kolonie geheel zal moeten verlaten worden. Ook bij de andere stichtingen der broeders, bijzonderlijk bij Lichtenau in het distrikt der gewigtige kolonie Julianeshaab, hebben de zamentrekking der Groenlanders en de daaruit volgende werkeloosheid zoo zeer toegenomen, dat de gevolgen zeer gevoelig voor den handel zullen worden, indien men aan dezelve niet bij tijds paal en perk stelt. Ook de bij de broedergemeenten in gebruik zijnde zusterhuizen zijn aan de volksvermeerdering zoo wel, als aan de opbrengst, hinderlijk Zie Efterretn. om Gronl. af collin..
De aardrijkskundige kennis van Groenland strekt zich slechts weinig over de stichtingen der Europeanen aan de westkust en over deze kusten uit. Deensche stichtingen zijn er 18 grootere en eenige kleinere. De eerste worden kolonien of loges Kolonien en Loges zijn slechts daarin van elkander onderscheiden, dat de laatste in handelaangelegenheden onder de eerste staan. genoemd en onmiddelbaar uit Koppenhage bezeild; de laatste, wier voortbrengselen naar de eene of 
{==67==} {>>pagina-aanduiding<<}
 andere kolonie gebragt worden, noemt men buitenplaatsen (Udsteder). Al de stichtingen te zamen strekken zich van Rennortalik tot noordelijk van Upernavik, omtrentvan den 59sten tot aan den 74sten graad noorderbreedte uit, en zijn in twee Inspektoraten verdeeld.
Tot het noordelijke Inspektoraat behooren de volgende stichtingen.
    
        1)De kolonie Upernavik, de noordelijkste stichting, werd in het jaar 1790 aangelegd en tot eenen van de loge Godhavn afhankelijken aanleg gemaakt, naardien de bezeiling met zoo vele zwarigheden verknocht was. In het jaar 1806 werd zij weder tot eene onafhankelijke kolonie verheven, maar naderhand, gedurende den oorlog, geheel verlaten. Thans wordt deze kolonie weder opgerigt.

        2)De kolonie Umanak, voormaals Noogsoak, aangelegd in 1758, onderscheidt zich door eene voortreffelijke zeehondenvangst, die door de Groenlanders in den kajak en op het ijs, door de Deensche bezetting met netten, welke door de openingen in het ijs worden nedergelaten, gedreven wordt. Er zijn hier steenkolen groeven, welke de kolonie van deze behoefte voorzien.

        3)De kolonie Ritenbenk, aangelegd in 1755 en met verplaatsing der letters naar den toenmaligen handel-president, den graaf berkentin, genaamd, heeft eene goede walvischvangst. Door de inboorlingen wordt veel koophandel in zeehondenspek en zeehondenvellen gedreven. 
    


{==68==} {>>pagina-aanduiding<<}

    
        4)De kolonie Jakobshavn (Jakobshaven), aangelegd in 1741, was eenigen tijd eene der voordeeligste bezittingen in Disko-bogt.

        5)De kolonien Christianshaab (Christiaans-hoop), aangelegd in 1734, en de onder dezelve liggende

        6)Loge Claushavn (Claushaven), aangelegd in 1752, beide in Disko-bogt, hebben eene goede zeehonden- en witvischvangst. De walvischvangst is minder zeker. De voormalige woning van den zendeling in Claushavn is tot eene kapel ingerigt.

        7)De kolonie Egedesminde (egede’s aandenken) in Disko-bogt, aangelegd in 1759 door kapitein egede, en naar zijnen vader hans egede dus benoemd, bestaat uit zeer vele groote en kleine eilanden. De eigenlijke stichting is op het eiland Ausiet. Tusschen deze en het vossen-eiland (Roevoe) is eene bij uitstek veilige haven. Hier worden vele zeehonden, bijzonder in netten, gevangen, doch het inzamelen van dons is de gewigtigste tak van bestaan; jaarlijks worden er omtrent 1000 pond ingezameld.Onder verscheidene verlatene vangstplaatsen was het eiland Akkonak voor het jaar 1785 zeer bewoond; maar eene ziekte raapte, in de jaren 1785 en 86, bijna alle inwoners weg, en de Groenlanders zijn niet te bewegen, om zich weder op zulk eene plaats neder te zetten. Men treft hier eene buitengewoon groote menigte zalm aan, bijzonder bij Ekalurksuit, alwaar de huizen der kolonie voormaals (omtrent 15 mijlen zuidelijker, op het vaste land) stonden.

    
{==69==} {>>pagina-aanduiding<<}

    
    Eene halve mijl van deze plaats ligt een meer, dat 12 mijlen lang en door eenen fraaijen omtrek omringd moet zijn. Uit dit meer stort zich een groote stroom in zee uit, en in dezen stroom bevinden zich zoo ongeloofelijk vele en groote zalmen, dat er, in het jaar 1792, in den tijd van 8 dagen, meer dan 3500 stuks gevangen werden. Deze kolonie heeft twee proefnemingen (Udliggersteder), Rifkol en Wester-eiland, alwaar bijzondere kolonisten zijn aangesteld, om den Groenlanders hunne landsvoortbrengselen af te koopen. Bij Rifkol, op de noordzijde van het eiland Nunnursoak is eene ruime en veilige haven, die in 1793 werd aangelegd.

        8)De Loges Kronprindsen-eiland en

        9)Hunde-eiland, beide in Disko-bogt, zijn aanleggen tot de walvischvangst. De eerste werd in 1778 aangelegd en bestaat uit 50 grootere en kleinere, digt naast elkander liggende waarden, op welke veel lepelblad en goede veengrond aangetroffen wordt. Op het Logen-eiland wast omtrent zoo veel gras, als tot wintervoeder voor een paar geiten of schapen toereikend zou zijn. In den jare 1786 raapte eene ziekte de meeste en werkzaamste Groenlanders weg, waarom het, sedert dien tijd, aan de zoodanige ontbroken heeft. In de jaren 1796 en 98 stierven hier buitengemeen veel kleine kinderen aan eene zonderlinge ziekte. Bij eenen goeden eetlust teerden zij uit, hun buik zwol op, en, na eene zwakkelijkheid van eenige maanden, stierven zij buiten zonderlinge smarten. 
{==70==} {>>pagina-aanduiding<<}
 Daardoor zijn de Groenlanders, die kinderen hebben, afgeschrikt geworden, om zich hier te vestigen.De Loge Hunde-eiland, welker inwoners de in 1786 heerschende ziekte ontgingen, bestaat uit 22 eilanden.

        10)De Loge Godhavn (goede haven), op het eiland Disko, heeft hare opbrengsten bijzonder van de walvischvangst en eene steenkolengroef, uit welke de gestichten in Disko-bogt van deze brandstof voorzien worden.
    

Tot het zuidelijke Inspektoraat behooren de volgende stichtingen.
    
        1)De kolonie Holsteenborg, aangelegd in 1759, en naar den toenmaligen president van het zendelinggenootschap, den graaf van holstein, aldus genaamd, en de daaronder liggende Loges

    2)Kirgurtursuk en

        3)Omanarsuk hebben hare voornaamste opbrengsten van de walvischvangst. Ook worden hier jaarlijks omtrent 1000 pond dons verzameld. In het jaar 1773 kreeg de kolonie eene houten kerk, de eerste, die door de Denen in Groenland gebouwd is. In het distrikt dezer kolonie bevinden zich, bij Amertlok, overblijfselen van woningen der oude inwoners; verder naar het noorden vindt men dergelijke niet. In Sydbaij was in den beginne eene kolonie aangelegd, doch die herhaalde reizen door de Hollanders verwoest werd, en na de oprigting van Holsteenborg verloren ging.

        4)De kolonie Nij-Sukkertop (Nieuw-Suikerhoed) is wegens de menigte zeehondenspek, die
        

    
{==71==} {>>pagina-aanduiding<<}

    
    hier gewonnen wordt, eene der gewigtigste bezittingen, en heeft eene der veiligste en beste havens in het land. De kolonie, die in het jaar 1755 onder den naam Sukkertop aangelegd, maar in 1783 onder den tegenwoordigen naam meer zuidelijk verplaatst werd, is naar 3 spitse bergen, die in de verte suikerbrooden gelijken, dus genaamd.

        5)De kolonie Godthaab (goede hoop), de oudste kolonie in het gansche land, het eerst in 1721 op het eiland Kangek, dat door de Denen Habets-Oe (eiland van hoop) genaamd werd, door hans egede aangelegd, maar in 1728 naar het vaste land verplaatst. Onder deze kolonie behoort

        6)De Loge Fiskernoes (Visschers-spits, visschers voorgebergte), aangelegd in 1754. De Deensche manschap legt zich hier op de zeehondenvangst met netten, die, 50 en meer vademen lang, en 8 tot 10 vademen diep, tusschen de eilanden, alwaar de zeehonden hunnen gang hebben, uitgespannen worden, alwaar men alsdan op eenmaal geheele hoopen vangt. De handel met de inboorlingen is op beide plaatsen van weinig beteekenis, dewijl de volksmenigte slechts gering is, en het grootste gedeelte derzelve tot de broedergemeente, die hier twee stichtingen heeft, behoort en deszelfs woonplaats zoo digt als mogelijk is bij het huis der vergadering opslaat. De goede vangplaatsen worden daarom niet bezet, en de Groenlanders, die niet zelden aan de eerste behoeften gebrek lijden, hebben niets om te verkoopen overig. De stichtingen der Moravische broeders zijn

    
{==72==} {>>pagina-aanduiding<<}

    
        Nieuw-Hernhut, in de nabijheid van Godthaab, aangelegd in 1733, en Lichtenfels, niet ver van Fiskernoes, aangelegd in 1758. In dit Distrikt, bijzonder aan eenen arm van de Bals-rivier, vindt men talksteen, waaruit de Groenlanders lampen en ketels vervaardigen, en vele overblijselen van oude woningen.

        7)De kolonie Frederikshaab (Frederikshoop), aangelegd in 1742, heeft een zoo wijd naar het zuiden uitgestrekt distrikt, dat men eene buitenplaats bij Arsut heeft moeten aanleggen, alwaar een kolonist is aangesteld, die den Groenlanders hunne landsvoortbrengselen afkoopt, opdat deze niet voor den handel zouden verloren gaan. Ook in dit distrikt vindt men eenigen talksteen.

        8)De kolonie Julianeshaab (Julianeshoop), de zuidelijkste en, wegens den vrij zekeren inkoop van zeehondenspek, zeehondenvellen en vossenhuiden, de gewigtigste kolonie, werd in 1775 aangelegd, strekkende haar distrikt zich uit tot aan de zuidelijkste spits van Groenland, Statenhuk, en rondom om dezelve op de oostelijke zijde zoo ver men de bewoners kent. Daar deze zoo verre van de kolonie verwijderd zijn, dat het voor hen met zwarigheden verbonden is, iets anders dan vellen naar de kolonie te brengen, zoo is er, op dat het spek voor den handel niet verloren zoude gaan, eene buitenplaats op Nennortalik (beereneiland) aangelegd, alwaar een kolonist is aangesteld, die hun hunne landsvoortbrengselen afkoopt. Deze kolonie is de eenigste, alwaar de handelbe-
        

    
{==73==} {>>pagina-aanduiding<<}

    
dienden hoornvee kunnen houden, ofschoon het moeijelijk genoeg valt, wintervoeder voor eenige weinige stukken te bekomen, dewijl deze geringe veeteelt slechts als eene bijzaak, en niet overeenkomstig de gesteldheid des lands, gedreven kan worden. Verder op naar den zeeboezem vinden afzonderlijk aldaar wonende familien goede weiden voor eenige schapen. Een klein bosschaadje van lage berkenboomen heeft der kolonie het noodige brandhout geleverd; maar men heeft het voordeeliger gevonden, de kolonie uit Koppenhage met brandhout te voorzien, dewijl er door het hout-hakken gewigtiger werkzaamheden verzuimd werden. De zwarigheid, om deze kolonie te bezeilen, hetwelk menigvuldig verlies ten gevolge had, veroorzaakte het aanschaffen eener galeas met de bestemming van steeds in Groenland te blijven, en de voortbrengselen der kolonie Julianeshaab naar Frederikshaab te brengen, alsmede de kolonie van daar met alle behoeften te voorzien. In het distrikt dezer kolonie gaan zeer vele zeeboezems diep het land in, vindende men aan deze menigvuldige overblijfselen van de woningen der oude inwoners. Hier is ook de zuidelijkste stichting der Moravische broeders, Lichtenau, nabij het eiland Onartok, hetwelk 3 warme bronnen heeft.
    

Van de menigte zeeboezems, die zich langs de gansche kust landwaarts in uitstrekken, schijnen de navolgende de merkwaardigste te zijn:
    
1)Isefjord (IJsboezem, IJsbogt) tusschen de kolonie Jakobshavn en de Loge Claushavn. 
    


{==74==} {>>pagina-aanduiding<<}

    
        2)Balsrivier, waaraan de kolonie Godthaab ligt.

        3)Amaralikfjord, iets meer zuidelijk. Deze zeeboezem strekt zich verscheidene mijlen in het land uit en verdeelt zich dan in verscheidene armen.

        4)Björnesund (Bärsund) en

        5)Jisblink (IJsblik, op de kaarten gewoonlijk Witte Blink genaamd) tusschen de Loge Fiskernoes en de kolonie Frederikshaab. Over den mond van dezen zeeboezem verheft zich gewelfswijze eene vreesselijke ijsbrug, over welke men van de eene tot de andere zijde van denzelven kan gaan, en van welke men verscheidene mijlen ver eenen glans in de lucht ziet, even als dien van het noorderlicht. Door de ijsgewelven, die 20 tot 60 ellen hoog zijn, kon men zeilen, indien men niet voor de steeds nedervallende ijsklompen had te vreezen. Binnen in dit ijsgewelf is open water.

        6)Sermeliarsok, zuidelijk van Frederikshaab. Buiten voor dezen zeeboezem ligt het eiland Nunarsoak (Desolation).
    

Den laatstgenoemden zeeboezem heeft men langen tijd voor de Frobisher-Straat gehouden, en nog op eene Engelsche (in den jare 1800 uitgekomene) zeekaart: the Greenland Pilot, vindt men deze straat dus aangeteekend, van welke het toch wel buiten allen twijfel is, dat zij veel verder in het westen, noordelijk van de Hudsons straat, te zoeken is. Even zoo vermoedt men eene voor-
{==75==} {>>pagina-aanduiding<<}
 malige doorvaart naar de oostzijde door den Bärsund en Isefjord. Dat deze zeeboezem, en welligt nog meer andere, door het land naar de oostkust gaan, is niet ongeloofelijk; maar of zij ooit doorvaarten verleend hebben, is eene andere vraag. Dit gevoelen grondt zich ongetwijfeld meestal op oude, onzekere verhalen der Groenlanders; de oude IJslandsche berigten aangaande Groenland gewagen, zoo veel mij daarvan bekend is, in het minste niet van zulk eene doorvaart.
De volksmenigte in Groenland is, in betrekking tot de uitgestrektheid des lands, zeer gering. Volgens eene in het jaar 1798 gedane volkstelling, werd het aantal der inboorlingen niet grooter, dan omtrent 5100 zielen bevonden. In het jaar 1805 was de volksmenigte, in zoo verre men dezelve met eenige zekerheid bepalen konde, rijkelijk 6000 zielen. Beide opgaven zijn ondertusschen, gelijk men, van wege het ongestadige verblijf der Groenlanders, ligt vermoeden kan, niet heel naauwkeurig. Tot vermeerdering der volksmenigte hebben de menigvuldiger wordende echtverbindtenissen van Deensche onderbedienden met Groenlandsche meisjes waarschijnlijk veel bijgedragen.
Tot bestuur der kolonien en van den handel zijn twee Inspecteurs en bijkans 30 opperbedienden (kooplieden en handeladsistenten) aangesteld. Bij de onderscheidene stichtingen zijn bijkans 160 onderbedienden, zoo als handwerkers, matrozen en arbeidslieden, verdeeld, onder welke zich altijd eenige inboorlingen bevonden hebben. In latere 
{==76==} {>>pagina-aanduiding<<}
 tijden heeft men het getal dezer inboorlingen bijzonder met blindelingen vermeerderd, die bij eene verstandige leiding en behandeling voor de Europeanen in geschiktheid tot den arbeid niet behoeven te wijken, waardoor men, zoo in huishoudelijk als zedelijk opzigt, gewint: want deze blindelingen zijn met eene geringere betaling tevreden, dan de Europeanen, wier zeden en gewoonten juist geen goed voorbeeld voor de Groenlanders zijn.
Het binnenste des lands kent men zeer weinig, of in het geheel niet, dewijl men zich, in de vooronderstelling, dat het land, sinds de vaart op het oude Groenland in vergetelheid geraakte, ten aanzien der vruchtbaarheid en bruikbaarheid tot de veeteelt veel heeft verloren, de moeite niet gegeven heeft, om het te onderzoeken. Dat men echter dit vermoeden koestert, is juist geen wonder. Men vormde zich overdrevene begrippen van de heerlijkheid des ouden Groenlands, en, bij de eerste wederontdekking van het land, trof men bijna niets, dan naakte rotsen en ruwe kusten aan. Natuurlijk was de eerste gedachte, die zich hier moest opdringen, deze, dat het land slechter geworden ware; men dacht er daarom enkel aan, om het tot datgene te gebruiken, waartoe het geschikt scheen, namelijk tot de walvisch- en zeehondenvangst en tot den koophandel, en legde de nieuwe kolonien op de daartoe meest geschikte plaatsen, namelijk langs de kusten, aan. De koophandel hield nu de nieuwe aankomelingen te zeer bezig, dan dat zij eenig onderzoek zouden hebben 
{==77==} {>>pagina-aanduiding<<}
 kunnen doen, of hunne meening, die zij van dit land hadden opgevat, ook gegrond ware. Het dagelijksche gezigt van mos en naakte rotsen, van sneeuw en ijs, diende er alleen toe, om hen in hun gevoelen te versterken, en strekt, voor als nog, meer, om den uit het vaderland medegebragten onvoordeeligen dunk wegens Groenland te verhoogen, dan in hetzelve de voormalige verblijfplaats van een zich op de veeteelt toeleggend volk weder te erkennen; maar hoe zeer de uiterlijke schijn hier, gelijk in andere gevallen, misleiden konde, ziet men daaruit, dat het verschrikkelijk ledige eiland Nunarsoak, hetwelk voor den schoonen zeeboezem in het distrikt der kolonie Julianeshaab ligt, aanleiding gaf, om dit betere gedeelte des lands ‘Desolation’ te noemen. De omstandigheid, dat de inboorlingen steeds aan de kusten leven, en zich van het binnenste des lands, slechts voor eenen korten tijd, tot de jagt bedienen, heeft welligt ook daartoe bijgedragen, dat men zich van het laatste geen gunstiger begrip vormde, dan van het eerste; maar bij een volk, hetwelk, van ouds af, van de zee leeft en geen begrip heeft van den akkerbouw en de veeteelt, kan deze omstandigheid niet in aanmerking komen. Reeds over eene halve eeuw hadden de Europeanen zich in Groenland gevestigd, alvorens men op de menigte kenteekenen van voormalige bewoning, welke het distrikt Julianeshaab oplevert, regt opmerkzaam werd, en de in noordelijke streken ontdekte overblijfsels van oude woningen, 
{==78==} {>>pagina-aanduiding<<}
 aan welke reeds egede, cranz, en anderen gedenken, zijn van zoo weinige beteekenis, dat zij eer het algemeene vooroordeel van de ongeschiktheid des lands tot de veeteelt versterken, dan dat zij dienden, om een duidelijk begrip te leveren van den vruchtbaren staat, alsmede van de voormalige en nog tegenwoordig mogelijke gebruikmaking van hetzelve tot de veeteeltVolgens oude berigten waren op de oostelijke zijde des lands (Osterboigd) 190 Bijgden of Boigden (verzamelingen van woningen, die eenigermate op eene plaats bijeen liggen, derhalve ruim gebouwde dorpen), verscheidene kloosters, en een bisschopszetel te Gardar, en op de westelijke zijde (Vesterboigd) 90 Bijgden en 4 of 5 kerken. Het land was rijk in weiden, rundvee en schapen, en de inwoners voerden eene belasting van kaas en boter in, die, van wege de voortreffelijkheid dezer voortbrengselen, ten tijde der koningin margaretha, de koninklijke spijskamer toegelegd was. Koorn, daarentegen, bragt het land slechts weinig voort, en de meeste inwoners wisten, zoo als in den Kongs-Skugg-Sio (konings spiegel) gezegd wordt, niet eens wat brood was, en zaaiden nimmer koorn.. Er is naauwelijks aan te twijfelen, of er worden, in het binnenste des lands, aan den zich verre in hetzelve binnenwaarts uitstrekkenden zeeboezem, niet weinige plaatsen aangetroffen, alwaar vele familien, even gelijk de oude, sinds jaren uitgeroeide bewoners, hun rijkelijk bestaan zouden vinden. Zoo liggen, bij voorbeeld, aan den Amaralikfjord, 
{==79==} {>>pagina-aanduiding<<}
, die zich 5 tot 6 mijlen in het land uitstrekt, en zich dan in verscheidene takken verdeelt, aan deze takken schoone dalen, die aanzienlijke overblijfselen van de woonplaatsen der oude bewoners opleveren. De rendieren, welke zich aldaar in groote menigte ophouden, en het aangename klimaat, lokken de Groenlanders in den zomer derwaarts, en deze, even als de Denen, die aldaar geweest zijn, kunnen de schoonheid dezer dalen niet genoeg roemen. Ook is het oogenschijnlijk, dat vele familien op verscheidene plaatsen in het distrikt Julianeshaab, even als het voormalige herdersvolk, hun bestaan konden hebben: want het weinige hoornvee, hetwelk men aldaar heeft, teelt hier zeer goed voort, ofschoon het slecht kan opgepast worden. Ten minste moest het rendier even zoo goed in Groenland, als in Lapland, kunnen gebruikt worden, en deze gebruikmaking zou niet onvoordeelig zijn.
De Oostzijde des lands kent men volstrekt niet: want alle proeven, om aldaar te landen, zijn zonder gevolg geweestHet is, wel is waar, zegt men den admiraal godske lindenow, die door christiaan IV uitgezonden was om Groenland op te sporen, in den jare 1605 gelukt aan de oostkust te landen; maar al vond deze landing ook aan de oostkust plaats, hetwelk toch niet zeker is, nogtans had zij verder geene gevolgen, dan dat eenige ongelukkige inwoners naar Koppenhage gesleept werden.. Dat deze kust door dezelfde soort van menschen, als de Groenlanders 
{==80==} {>>pagina-aanduiding<<}
 der westzijde, bewoond wordt, is buiten allen twijfel (want de bewoners komen nu en dan naar Nennortalik, zelfs naar Julianeshaab, om te handelen) en het is te vermoeden, dat zij tot boven den poolkring bewoond is, daar men van eenen dezer bewoners gehoord wil hebben, dat hij zoo verre naar het noorden woonde, dat, in zijn vaderland de zon des zomers, gedurende verscheidene dagen, niet ondergaat. Maar of deze kust voor Europeanen bewoonbaar is, of ooit door hen is bewoond geweest, laat zich, bij het volslagen gebrek aan kennis van de gesteldheid derzelve, niet bepalen; evenwel wil men, dat zich op twee plaatsen overblijfsels van oude woningen zouden bevinden. Indien dit werkelijk het geval ware, zoo zou dit sterk voor het gewone, maar in latere tijden zeer in twijfel getrokken, gevoelen spreken, dat de Osterboigd der ouden op deze kust gelegen hebbe. Dit gevoelen is bijzonder door h.p.v. eggers in eene verhandeling: Om Grönlands: Osterbijgds sande Beliggenhed (over den waren toestand der Osterb. in Groenl. in det kongelige danske Landhuusholdnings-Selskabs-Skrifter, 4 Deel 1794, bestreden, en door wormskjold in eene verhandeling: Gammelt og Nijt om Grönlands, Viinlands og nogle af Forfaedrene kjendte Landes formeentlige Beliggende (ouds en nieuws wegens den vermoedelijken toestand van Groenl. Weinl. en andere den voorvaderen bekende landen) in de schriften des Skandin. Letterkuudigen genootschaps, 1814, verdedigd gewor-
{==81==} {>>pagina-aanduiding<<}
den. Of nu het gevoelen van v. eggers: dat de Osterboigd der ouden in het distrikt van Julianeshaab gelegen hebbe, dan of de meening van wormskjold: dat onder Vesterboigd, in eenen ruimeren zin, de thans bekende westkust van Groenland, onder Vesterboigd, in eenen engeren zin, nagenoeg Julianeshaabs-distrikt te verstaan, en de Osterboigd op de oostkust des lands, maar niet zuidelijker dan onder den 62°, en niet noordelijker dan onder den 65°, te zoeken zij, de juiste zij, – dit moet de tijd leeren. Zoo veel is zeker, dat de ligging der oostkust op de door torfaeus ontworpene kaart, die door de Aardrijkskundigen als zeer naauwkeurig beschouwd en algemeen nageteekend wordt, niet juist is; doch hij zelf heeft aan zijne kaart zulk eene groote waarde niet gehecht, als anderen gedaan hebben. In eene aanmerking op de ruggezijde dezer (in zijn geschrift: Grönlandia antiqua gevoegde) kaart, zegt hij, nadat hij van het verschil derzelve met de kaarten zijner voorgangeren gesproken heeft, zeer opregt: ‘Consultissimum igitur duco reservare haec omnia futurae experientiae, et neque meam neque aliorum tabulas credere cum terra ipsa ad amussim concordare ‘Ik houde het daarom voor het beste, dit alles aan de toekomstige ervaring over te laten, en niet te gelooven, dat mijne of andere kaarten stiptelijk met het land zelf overeenstemmen.’. Deze kust is, onder den 65° breedte, den 4° tot 6° lengte, te ver naar het 
{==82==} {>>pagina-aanduiding<<}
 oosten verplaatst; meer zuidelijk en noordelijk is welligt de streek dezer kust juister aangeteekend. – Luitenant egede wil op zijne reizen in dejaren 1786 en 87, om eene landing aan de oostkust van Groenland te beproeven, op de breedte van 64° en op de lengte van 40° tot 41° westelijk van Parijs ijs aangetroffen hebben, hetwelk hij uit den top van den mast niet overzien kon; hier moet derhalve de kust Indien men zich, voor het overige, op dit berigt verlaten kan. Hij zegt niet, wanneer hij op deze breedte en lengte was. naar hetwesten wijken en eene bogt vormen. Ook heet, het in david danells D. danells of de nelles ging in de jaren 1652 en 53 op de ontdekking der Osterboigd uit. reizen in eene aanmerking onder den 6 Junij 1652, dat de kust zich onder den 65° met Sneefjeldsjskel (een ijsberg digt bij Sneefjeldsnoes) in het oosten en westen zich uitstrekt, en dat men, den 4 Junij van dit jaar, het vaste land, op eenen afstand van 10 mijlen, in het noorden gezien heeft. Het stuk der oostkust van Groenland, welks ligging men eenigzins bepaald weet, strekt zich, volgens de door Luit. egede in het jaar 1789 uitgegevene kaart, onder den 65sten en 66sten graad breedte en den 36sten en 39sten graad lengte westelijk van Parijs, Zuid-Zuid-West en Noord-Noord-Oost uit; naderende derhalve IJsland onder den 66°. Daar nu het noordwestelijke deel van IJsland veel wes-
{==83==} {>>pagina-aanduiding<<}
telijker ligt, dan de zuidelijker deelen des lands, zoo schijnt dit aan te toonen, dat de kust van Groenland, regt tegenover het noordwestelijk gedeelte van IJsland, naar het oosten voorwaarts uitsteekt en eene landspits (Huk) vormt, welke ten minste met de theorie der natuur (waarvan men zich door een oog op elke goede kaart te vestigen, welke de elkander tegenoverliggende kusten af beeldt, overtuigen kan), dat namelijk daar, waar eene kust sterk vooruitsteekt, gewoonlijk ook de tegenoverliggende vooruitsteekt, overeenstemt Ook voert luitenant egede, in zijne reisbeschrijving, aan, dat men van het van hem afgescheiden schip, den 7 Mei 1787, omtrent op 65° 16’ N. B. en 340° 47’ West. L. van Parijs, geseind heeft, van op bijkans 10 mijlen in het noorden land te kunnen zien..
In IJsland schat men, gelijk ik van mijnen vriend, den luitenant v. born, die het noordwestelijk gedeelte van IJsland gemeten heeft, gehoord heb, den afstand van Groenland van dit gedeelte van IJsland op 30 tot 40 mijlen. Ook hebben Hollandsche schippers hem verzekerd, dat zij in het vaarwater tusschen de beide landen, den Sneefjeldsjskel en den Hvidserk, eenen bijzonderen hoogen berg, die volgens oude berigten op de Groenlandsche kust voorhanden moet zijn, te gelijker tijd gezien hadden. – Volgens datgene, wat 
{==84==} {>>pagina-aanduiding<<}
 boven van het mogelijke en waarschijnlijke vooruitsteken der Groenlandsche kust tegen het noordwestelijke deel van IJsland, gezegd is, schijnt de gemelde begrooting van den afstand tusschen beide juist niet ongerijmd te zijn; maar wat de verklaring der schippers betreft, is het te vermoeden, dat er eene misleiding plaats gevonden hebbe, die door het overoude zeggen, dat men de beide genoemde bergen op den halven weg tusschen IJsland en Groenland zien konde, welligt veroorzaakt zal zijn. Stelt men namelijk den Hvidserk, volgens h. egede’s kaart, onder den 67°, zoo moest de afstand van denzelven van den Sneefjeldsjskel tenminste bij de 70 mijlen, derhalve het midden des vaarwaters bij de 35 mijlen van de beide bergen zijn, op welken afstand zich de mogelijkheid, om deze bergen van de oppervlakte der zee te zien, niet wel laat denken; neemt men met wormskjold aan, dat de Hvidserk omtrent onder den 65° zou kunnen liggen, dan wordt de afstand van den Sneefjeldsjskel nog grooter en hetgeen, dat de schippers deswege verklaard hebben, nog ongeloofelijker. Maar dat de Hvidserk niet wel onder de eerstgemelde breedte kan liggen, schijnt daaruit te blijken, dat men van de rotsen, die zich, in het binnenste vanden zeeboezem, in het noordwestelijk gedeelte van IJsland, tot aan en boven de wolken verheffen, en van welke men meer dan 30 mijlen ver in het land ziet, even zoo min de Groenlandsche kust, als een’ berg op dezel-
{==85==} {>>pagina-aanduiding<<}
ve zien kan born heeft, hoe uitnemend scherp ook zijn gezigt is, en hoe dikwijls hij van IJslands rotsen daarnaar heeft uitgezien, nimmer de Groenlandsche kust, maar wel somwijlen het ijs ontdekt, hetwelk zich voor dezelve, ook wanneer het vaarwater tusschen IJsland en Groenland vrij is, ophoopt.; en van zulk een hoog standpunt moest men toch wel eenen berg, die van de oppervlakte der zee 30 tot 35 mijlen ver zigtbaar ware, op 50 en meer mijlen kunnen zien, daar geen voorwerp hoegenaamd het uitzigt stremt. Voor het overige kan toch wel de omstandigheid, dat men van deze rotsen Groenland niet ziet, het vermoeden, dat het niet meer dan 40 mijlen verwijderd is, niet verzwakken: want deels liggen deze hooge rotsen niet aan de uiterste westelijke kusten van IJsland, maar verscheidene mijlen oostelijker; deels komt ook wel de rondheid der aarde bij zulk eenen afstand eenigzins in aanmerking.
Dat de afstand tusschen IJsland en Groenland onder den 66° aanmerkelijk geringer, dan onder eene meer zuidelijke breedte is, laat zich nu wel met zekerheid bepalen; maar bezwaarlijk zal deze geringere afstand het voordeel aanbrengen, hetwelk onze schrijver zich (bladz. 25 en 26) daarvan schijnt te beloven. Iedere proefneming, om het land onder deze breedte te naderen, zou zekerlijk vergeefs zijn, daar het ijs in dit naauwere vaarwater, hetwelk niet zelden geheel daardoor verstopt is, steeds meer bijzonder aan de kusten van 
{==86==} {>>pagina-aanduiding<<}
 Groenland opeengehoopt zijn zal. Dit zal ook reeds in oude tijden het geval zijn geweest, dewijl de oude koersbepalingen, ten minste zoo veel mij bekend is, van geene noordelijker vaart, dan van Sneefjeldsnoes gewagen. Eene plaats in den Koningsspiegel, die zegt, dat het ijs meer in het noordoosten of noorden buiten voor het land ligt, dan in het zuiden en zuid-westen of westen, en dat derhalve een ieder, die het land tracht te bereiken, hetzelve niet moet naderen, alvorens hij al dit gewone ijs is voorbij gekomen, schijnt ook hierop betrekking te hebben. Buitendien vindt men in het noordwestelijk gedeelte van IJsland bezwaarlijk havens, die, zonder eene voorafgaande inrigting tot dit oogmerk, een veilig winterleger voor de uitgezondene schepen zouden opleveren. Eene nieuwe proef, om de oostkust te bezeilen, zal derhalve, indien dezelve welligt mogt ondernomen worden, onder eene meer zuidelijke breedte moeten geschieden, namelijk, gelijk reeds gezegd is, volgens het gevoelen van wormskjold, tusschen den 62° en 65°, alwaar deze kust, in doorsnede of middellijn, ver over de 100 mijlen van IJsland verwijderd moet zijn.
Aangaande de kaart, die ik naar den wensch van den uitgever ontworpen heb, vind ik de volgende opmerkingen noodzakelijk. – De westkust van Groenland, als de hoofdzaak, is volgens p. egede’s kaart, de beste, die daarover uitgekomen is, ontworpen. Om verscheidene punten van IJsland en eenige andere punten te kunnen aanbren-
{==87==} {>>pagina-aanduiding<<}
gen, was ik genoodzaakt, om de middellijnen onder veranderde hoeken tot basis der kaart te trekken, waarom een grooter stuk van James-eiland, dan op p. egede’s kaart afgeteekend is, voorgesteld moest worden. Daartoe had ik geen ander voorbeeld, dan eene in dit jaar door de koninklijke Zeekaarten-Archive uitgegevene kaart over Amerika, op welke de maatstaf veel kleiner is, dan op mijne kaart; dit land is derhalve slechts volgens de vermoedelijke ligging opgegeven. Daar echter James-eiland hier eene bijzaak is, zoo is ook de minder juiste ligging van hetzelve van geene beteekenis. Het stuk van het noordwestelijk gedeelte van IJsland is volgens een mij medegedeeld ontwerp, naar de nieuwste, sinds 1815 gedane metingen, afgeteekend. Mijne gronden, volgens welke ik de vermoedelijke rigting der oostkust van Groenlands zuidelijkste spits tot aan de breedte van IJsland opgegeven heb, zijn in hetgene, wat boven over dit onderwerp gezegd is, begrepen; aangaande de rigting dezer kust boven IJsland tastte ik echter, ten aanzien der lengte, geheel in het duister. Daar nu de breedte van een punt en de rigting der kust (zie de aanmerking bl. 1) gegeven was, nam ik de vermoedelijke lengte van het gegeven punt volgens de bovengemelde kaart van Amerika. De gansche opgegevene rigting der oostkust is derhalve, wanneer men het, volgens luit. egede’s kaart, met eenige zekerheid opgegeven stuk uitzondert, louter vermoeden, maar evenwel waarschijnlijk juister dan op andere kaarten. Indien 
{==88==} {>>pagina-aanduiding<<}
 ik de namen der wateren uitzonder, bevat mijn kaart slechts die, welke in het voorafgaande voorkomen, en zelfs van deze zijn eenige uitgelaten, dewijl ik ze niet op mijn voorbeeld vond, en ik de regte plaats derzelve niet met volkomene zekerheid weet. Wat de voorwerpen betreft, die op de kaart voorgesteld zijn, zoo zijn de Groenlandsche omtrek en het Groenlandsche huis op den achtergrond slechts louter denkbeeldig, volgens onnaauwkeurige koperen platen; de Groenlander en de Groenlandsche vrouw, de vrouwenboot en de tent, alsmede de kajak, daarentegen, zijn naar Modellen, die in Groenland vervaardigd zijn, en de drijvende ijsberg, geheel op den achtergrond, volgens opgave van mijnen vriend born geteekend Bij deze ijsbergen is op te merken, dat daar, waar het zeewater tegen zulke buitengemeen groote ijsklompen aanspoelt, het ijs smelt (afgesleten wordt) en de overhangende kruin eindelijk nederstort..

Voor het oorspronkelijk Deensche werk staat, bij wijze van voorrede, een brief van Dr. f. plum, bisschop in het stift Fühnen, R. v Dannebr., aan den voor wetenschap en kunst zoo zeer verdienstelijken geheim-conferentieraad Joh. bulow, grootkr. v. Dannebr. en Dannebrogsman, command. der orde van de noordster, heer te Sanderumgaard, die de kosten tot het drukken van het origeneel betaald heeft. Het grootste ge-
{==89==} {>>pagina-aanduiding<<}
deelte van dezen brief behelst eene korte beoordeeling van elke afdeeling des boeks, waarom ik gemeend heb, dezelve gevoegelijk onvertolkt te kunnen laten; evenwel geloof ik, de volgende plaatsen, die deels in een wetenschappelijk, deels in een ander opzigt bijzonder belangrijk schijnen, daaruit te moeten mededeelen.
‘Ik beken,’ schrijft de bisschop, ‘dat de eerste deelneming, welke het boek bij mij verwekte, door de wijze, waarop ik hetzelve heb leeren kennen, vergroot werd. De schrijver, een eerwaardig prediker en 71jarige grijsaard, las mij, op eene reis ter kerkenvisitatie, eenige stukken uit het handschrift voor. Hij las van het land, alwaar egede, de vader en broeder van zijne moeder, zich voormaals zoo verdienstelijk maakten, en alwaar hij zelf als een nieuwe apostel van Groenland getrouw in hunne voetstappen trad. Hij las het eerst het stuk: de wrekers zijn vaders; een stuk, van hetwelk, ik durf beweren, dat het, indien ik mij beroemen konde, hetzelve als fragment van eenen der oude Apologeten ontdekt te hebben, met algemeene bewondering ontvangen zou worden.’
‘In den jare 1540, omstreeks welken tijd de schrijver vooronderstelt, dat de bisschop amund (augmund of ogmund) de zeereis, van welke torfaeus verhaalt, in de nabijheid van Groenland gedaan zou kunnen hebben, was deze bisschop reeds eenigen tijd blind en er op bedacht geweest, om zijn ambt neder te leggen. (Zie Finni Johannaei 
{==90==} {>>pagina-aanduiding<<}
 Hist. Eccles. Isl. T. 2. P. 541). Torfaeus zegt uitdrukkelijk, dat hij in dit jaar van den bisschoppelijken stoel in Skalhout afstand heeft gedaan; het jaargetal zijner zeereize moet daarom verder terug gesteld worden Vermoedelijk tot aan het jaar 1530, zoo als ik mij herinner, ergens gelezen te hebben. De Hoogd. Vert.. De plaats bij torfaeus (Grönlandia antiqua. Hafn. 1706. P. 261) luidt dus: “Traditur, quod Episcopus Skalholtensis Augmundus, qui anno 1502 initiatus erat, sed 1540 officio se abdicavit, aliquando in reditu in Islandiam tempestate in occidentalem oceanum ad Grönlandiam pulsus, cum aliquantisper juxta littora in aquilonem navigasset, circiter vesperam promontorium Herjolfsnesiam agnoverit, tamque prope terram vela fecerit, ut homines, oves et agnos in septa compellentes, perspicue viderit; inde ferentem ventum nactus, postridie in sinu Patreksfjordensi occidentalis lslandiae navim ad anchoras alligaverit, idque mane, cum pecora mulgarentur, id est circiter horam nonam antemeridianam, id quod minime consistit, vix etiam si nonam vespertinam intellexisset ‘Men verhaalt, dan bisschop augmund te Skalholt, die in het jaar 1502 geordend werd en in 1540 zijn ambt nederlegde, eens op eene terugreis naar IJsland, door eenen storm in den westelijken Oceaan, naar Groenland gedreven werd; dat hij, toen hij eenen tijdlang langs de kust Noordoostwaarts zeilde, tegen den avond de kaap Herjolfenoes herkende, en, terwijl hij digt bij land voortzeilde, duidelijk zag, dat men schapen en lammeren in de weide dreef; en dat hij den volgenden dag, toen hij eenen gunstigen wind had gekregen, in den zeeboezem Patreksfjord, aan de westzijde van IJsland, voor anker ging, en wel vroeg in den morgen, toen het vee gemolken werd, dat is, omtrent des morgens te 9 ure. Dit is intusschen niet mogelijk, zelfs niet als men te 9 ure des avonds verstaan wil.’ Waar de kaap Herjolfenoes genoemd, ligt, is niet bekend. Wormskjold neemt derzelver breedte omtrent op 65°. Vooronderstelt men nu verder hare lengte in de rigting der op luitenant egede’s kaart aangegevene kust (digter bij IJsland kan men het niet wel aannemen); dan is derzelver afstand van Patreksfjord, in eene regte lijn, over de 70 mijlen. De juistheid der aanmerking dus, waarmede torfaeus de aangehaalde plaats besluit, is zeker buiten allen twijfel. De Hoogd. Vert..” – Het denkbeeld, om de ont-
{==91==} {>>pagina-aanduiding<<}
dekking der Osterboigd door uitbreiding der zuidelijke kolonien benedenwaarts naar en rondom Statenhuk naar de oostelijke zijde des lands te beproeven, is, zoo veel men weet, niet in de jaren 1786 tot 88, toen men zoo veel over het oude Groenland schreef, op de baan gebragt, en ook wormskjold gewaagt van hetzelve niet in zijne Abhandl. v. d. muthmaszl. Lage Grönlands enz., in welke de hoop, om de Osterboigd weder te vinden, die door de bekende verhandeling van v. eggers voor velen vervlogen was, weder verle-
{==92==} {>>pagina-aanduiding<<}
vendigd en door echt wetenschappelijk onderzoek waarschijnlijk gemaakt is Of de voorslag des schrijvers uitvoerlijk zij, diende eerst door eene onderzoekingsreis aan de oostkust beproefd te worden, alvorens er aanmerkelijker onkosten aan proefnemingen besteed worden, welker uitslag zoo onzeker is. Kunnen de bewoners der oostkust in hunne lederen booten Nennortalik benedenwaarts bereiken, zoo moest men toch ook wel in kleine vaartuigen langs deze kust opwaarts kunnen komen, al ware het ook te vermoeden, dat, niet gelijk de schrijver gelooft, de stroom van alle zeeboezems aan de oostkust buitenwaarts in de zee, maar bij eenigen binnenwaarts in het land gaat. Dat dit bij eenen, zekerlijk hoog in het noorden, het geval is, weet men (zie de aanm. bl. 2), en volgens het gevoelen, dat de zee aan de oost- en westkust door den Beersund en Sermeliarsok in verbindtenis staat (welk gevoelen door de zuidwestelijke rigting van den zeestroom aan de oostkust waarschijnlijk is), moest het ook ten minste op twee plaatsen van het gedeelte der oostkust, hetwelk hier in aanmerking komt, het geval zijn. Welligt is zulk eene reis door den bergraad giseke ondernomen; de slotsom zijner onderzoekingen, is echter nog niet bekend. De Hoogd. Vert..’
‘Cranz wil torngarsuk als een goed wezen beschouwd hebben. Een plaatskundige geleerde is van hetzelfde gevoelen en heeft mij verklaard, dat men, indien men niet terstond in den aanvang dit woord tot benaming des duivels gebruikt had, zeer wel God daardoor had kunnen 
{==93==} {>>pagina-aanduiding<<}
 benoemen, waardoor dan de overdragt van het Deensche woord Gud (God) in de Groenlandsche taal vermeden zijn zou. Maar hans egede en paul egede verhalen dingen van torngarsuk, die zich bezwaarlijk met het denkbeeld van God laten vereenigen.’
Aan het slot van den brief noemt Dr. plum het werk van onzen schrijver een schoon gedenkteeken van den gouden tijd van het Groenlandsche zendelingsschap. Hoe zeer gegrond deze verklaring is, blijkt uit datgene, wat boven, grootendeels naar wolfs verhandeling, aangaande de tegenwoordige beletselen van het zendelingsschap gezegd is. Voor het overige mag hier niet onaangemerkt blijven, dat de bisschop niet alleen tot het verschijnen van dit geschrift aanleiding heeft gegeven, maar dat men ook aan zijne beoordeeling verscheidene ophelderende en zeer belangrijke aanmerkingen van onzen schrijver te danken heeft.

Koppenhage,
Junij 1817.

De Hoogd. Vertaler.


{==94==} {>>pagina-aanduiding<<}




    
{==I==} {>>pagina-aanduiding<<}

Dagboek, gehouden in Groenland, in de jaren 1770-1778.



{==II==} {>>pagina-aanduiding<<}


{==1==} {>>pagina-aanduiding<<}

I. De Isefjord in de Disko-bogt.

Deze merkwaardige zeeboezem strekt zich tusschen de landstreken uit, alwaar Claushavn en Jakobshavn liggen; is 5 tot 6 mijlen lang en ¼ tot ½ mijl breed. In de oudste tijden zou dezelve vrij van ijsbergen en bevaarbaar zijn geweest, ja oude Groenlanders verhalen volgens hetgeen, wat hunne vaderen hun verhaald hebben, dat men destijds langs denzelven tusschen de reeks van bergen, die thans gestadig met ijs bedekt zijn, naar de oostelijke zijde des lands kon varen; zij vertellen zelfs, dat er, in latere tijden, een stuk bewerkt hout tot bouwen van de oostelijke zijde af, tusschen deze bergen heen, naar de westelijke zijde gedreven, en tot eenen balk in een huis gebruikt zoude zijn. Indien zulks waarheid is, levert hetzelve een onbetwistbaar blijk op, dat er voormaals eene doorvaart van de 
{==2==} {>>pagina-aanduiding<<}
west- naar de oostzijde door den zeeboezem heeft bestaan, die naderhand door ijsbergen gestremd is geworden Een walvischvanger van het eiland Föhr, volquard boon geheeten, berigt het volgende van eenen zeeboezem, aan de oostzijde gelegen: ‘Van den 21 Junij tot den 31 Julij 1761, kwam hij langs de kusten van 76° 30’ tot 68° 40’ minuten noorderbreedte, van 1½ tor 6 mijlen van het land, welks streek hij volgens het kompas in het noordoosten en zuidwesten vond. Den 27 Julij werd hij op 70° 40’ door eenen sterken stroom in eenen grooten zeeboezem, dien hij 15 mijlen breed schattede, en welks rigting noordwest ten westen was, gedreven. Het einde van dezen zeeboezem kon men niet ontdekken, daar men bij eene heldere lucht geen land zag, waarom men vermoedde, vooral daar de stroom steeds binnenwaarts liep, dat deze zeeboezem, in welken men eenen vrij sterken zeegang bespeurde en eene groote menigte ijs vond, welligt geheel door het land heen liep.’
	wormskjold is van gedachte, dat deze zeeboezem de ollum lengri Fjordr (de allerlangste zeeboezem) der ouden is, die een der oostelijkste, vooraan smal, maar verder van deszelfs mond breed was, aan welken zij geene woonverblijven opgeslagen hadden, en welks einde zij niet kenden. Daar de stroom in den Isefjord, aan de westzijde, steeds buitenwaarts gaat, zoo kan men meer dan vermoeden, dat deze en de voorgemelde zeeboezem met elkander in verband staan. Zie wormskj. Gamm. og Nyt om Grönl. Beligg. in Skand. Lit. Selsk. Skr. 13 Bind. bl. 383, 84. De Hoogd. Vert.. De bergketen zelf, 
{==3==} {>>pagina-aanduiding<<}
 die zich langs het land uitstrekt en de oostelijke zijde van de westelijke afscheidt, is, sedert lange tijden, eene onoverzienbare ijszee, die de wolken op eenigen afstand schijnen aan te raken. Het ijs vermeerdert zich jaarlijks; maar de menigte sneeuw, welke er in den winter valt, smelt des zomers door de zon, vloeit in beken af en baant zich gevaarlijke openingen in het ijs, waarin de Groenlanders, op de rendieren-jagt, somwijlen, hun graf vinden. Waar dit ijs boven het water uitsteekt, breekt het door eigen zwaarte en valt, als stukken van het geheel, in den zeeboezem neder. Van daar die vreesselijk schoone klomp van ijsbergen, van welke ik het, tafereel zal trachten te schetsen.
Wanneer zulk een stuk nedervalt, dan hoort men het gedruisch daarvan verscheidene mijlen ver; het draait en wendt zich eenige malen, alvorens het in evenwigt komt, en voert niet zelden buitengemeen groote steenen met zich uit de diepte naar boven. De gansche zeeboezem geraakt in beweging, het water wast en bruischt, de bergen splijten in stukken onder een luid gekraak, rollen vreesselijk in het rond, tot dat zij weder eenen vasten voet bekomen, of verder wegdrijven. De zee wordt, verscheidene mijlen ver, met 
{==4==} {>>pagina-aanduiding<<}
 drijfijs bedekt, hetwelk de scheepvaart zeer moeijelijk maakt. Het stijgen van het water tilt ook dikwijls, bij zoodanige gelegenheden, het grootste gedeelte der ijsbergen op en voert dezelve, met eene ongeloofelijke snelheid, verder naar buiten in de bogt, of zelfs wel in de opene zee. Hier zien wij dezelve vaak voor schepen aan, die met volle zeilen het land naderen; wij vinden ons bedrogen, op nieuw bedrogen, en evenwel, zoo groot is de gelijkvormigheid, blijven wij dikwijls in eene vrolijke verwachting staan, tot dat zij hunnen loop veranderen, en zich van eenen anderen kant, in hunne ware gedaante, vertoonen. Wie dezen zeeboezem niet meermalen gezien heeft, neme zijne gansche verbeeldingskracht te baat, en evenwel zal hij er zich geen juist denkbeeld van kunnen vormen. Men verbeelde zich eene uitgestrektheid van zoo vele mijlen vol ijsbergen, zoo groot, dat zij 200 tot 300 vademen onder de oppervlakte van het water gaan. Zij hebben het voorkomen, alsof zij den tijd zouden trotseren, en zijn echter even bedriegelijk als het water. In het voorbijvaren ziet men huizen, sloten, deuren, vensters, schoorsteenen enz. Eene zeer aangename beguicheling, inzonderheid zoo lang men niet weer, hoe gevaarlijk het is, 
{==5==} {>>pagina-aanduiding<<}
 dezelve te naderen; maar ook zelfs dan, als men dit gevaar naauwkeurig kent, verlustigt men zich in derzelver beschouwing. Ik zag, onder zoo vele andere prachtige gebouwen, Christiaanburgs groote slotpoort met hare pilaren en zijdeuren, en mijn oog verwijlde bij de Mezzanin-verdieping, die verwonderlijk gelijkend was. Daar deze ijsklompen, naar mate zij uit zoet of zout water ontstaan, wit, blaauw of groen De geleerde o. fabricius wil niets van deze groene kleur weten; zie zijne Afhandling om Drivisen i de nordlige Vande, Nye Samling af det kongelige danske Videnskabs-Selskabs Skrifter. (Verhandeling over het drijfijs in de noordelijke wateren, in de nieuwe verzameling der geschriften van het Koninklijk Deensch Genootschap van wetenschappen.) III. deel, bladz. 67; maar cranz, in zijne Historie van Groenland, bladz. 35, stemt met mij overeen. zijn, verhoogt deze verscheidenheid van kleuren de misleiding, bijzonder wanneer de zon met hare vermogende stralen te hulp komt. Zij hebben eene aantrekkende kracht, waartoe de stroom ongetwijfeld veel bijdraagt, zoo dat zelfs groote schepen gevaar loopen, om tegen dezelve te worden aangedreven, indien zij zich niet bij tijds op eenen behoorlijken afstand houden. 
{==6==} {>>pagina-aanduiding<<}
 De Groenlanders zijn met dezelve vertrouwd, ofschoon vele dit vertrouwen met hun leven boeten; maar dewijl de zeehonden zich gaarne in derzelver nabijheid ophouden, zoo moeten de Groenlanders deze ook aldaar opzoeken, en brood of dood halen. De echo is in de nabijheid der ijsbergen zoo sterk, dat men niet alleen, wanneer men in het voorbijvaren, onder dezelve spreekt, zijne woorden, dadelijk daarop, van den top duidelijk hoort terug kaatsen; maar deze wordt, indien hij, gelijk men het daar te lande gewoon is te noemen, verrot, dat is, broos en ligt te verbrokkelen is, door den klank zoodanig geschokt, dat dezelve nederstort, en wee dan hun, die zich in de nabijheid bevinden! Zoo voer, terwijl ik mij in Groenland ophield, eene vrouwenboot van mijne, naar de andere zijde van den zeeboezem; de lieden in de boot vermaanden elkander, toen zij aan de ijsbergen naderden, als gewoonlijk, tot stilzwijgendheid, en lieten geenen roeislag hooren; maar een half volwassen jongeling sloeg uit moedwil met eenen stok op het uitgespannen vel van de boot. Het daardoor verwekte geluid plantte zich, binnen eenige oogenblikken, tot op eenen top van eenen bro-
{==7==} {>>pagina-aanduiding<<}
zen ijsberg voort; deze viel in, en al de menschen in de boot, die zeven in getal waren, verdronken Eene mij medegedeelde vriendschappelijke kritiek, waartoe het bovenstaande verhaal aanleiding heeft gegeven, maakt de volgende opheldering noodzakelijk:
	In Groenland, namelijk, en bijzonderlijk in de Disko-bogt, alwaar de Isefjord ligt, is het algemeen bekend, dat elk geluid, het zij van spreken of eenig ander, hetwelk onder eenen ijsberg wordt voortgebragt, zich eensklaps tot boven aan den top voortplant, en van daar met eenen luiden echo gehoord wordt. Even zoo bekend is het, dat, als zulk een berg door omwentelingen in den zeeboezem, of door de zon, bros – rottig, zoo als men het daar te lande noemt – geworden is, deszelfs kruin alsdan, door de aanhoudende trilling van het geluid aldaar verbrijzeld wordt, nederstort, en alles, wat zich daaronder, of in de nabijheid bevindt, verplettert. Ik heb zelf verscheidene malen onder ijsbergen gesproken, wanneer zij mij sterk schenen te zijn, en dezen meer dan gewoonlijk sterken echo bewonderd.Ik kwam er altijd goed af, en heb derhalve, ofschoon ik zoodanige bergtoppen zag nederstorten, nimmer gezien, dat zij iemand in het nedervallen verpletterden. Maar het geval is, helaas! zoo zeldzaam niet. Niet alleen kwamen de bovengenoemde zeven menschen op deze wijze om het leven, maar dikwijls ook enkele Groenlanders, die aldaar, op hunne gewone jagt, hunne schietgeweren onder zoodanige ijsbergen afvuurden, zonder alvorens te onderzoeken, of dezelve bros schenen te zijn. Maar dat die zeven menschen, juist door het genoemde geluid en de daardoor veroorzaakte nederstorting van den ijsbergtop, het leven verloren, daarvan werden wij door eenen Groenlander onderrigt, die in zijnen kajak de vrouwenboot vergezeld had, en in de nabijheid, doch niet zeer digt bij de vrouwenboot, of onder den ingestorten ijsberg zelven, getuige van het slaan des jongelings, van het geluid en van het daarop gevolgde ongeluk geweest was.
	Wanneer de Groenlanders in hunne vrouwenbooten reizen, hebben zij gewoonlijk een of twee leidslieden in kajakken, deels dewijl het hun, als mannen, niet betaamt, ledig in eene vrouwenboot te zitten, en nog minder, om de boot te roeijen, hetgeen het werk der vrouwen is, deels om onder weg eenen zeehond te vangen, indien zich daartoe gelegenheid aanbiedt. De huisvader alleen is, als stuurman, in de boot; de overigen zijn, zoo als gezegd is, in hunne kajakken. Gaat echter de reis over de Isefjord, dan hebben zij steeds eenen kajak bij zich, wiens eigenlijke post is, den zeeboezem en de ijsbergen te beschouwen, en te onderzoeken, of er zich ook openingen in de bergen, en dus korter wegen, bevinden, en of deze zoo breed zijn, dat zij het wagen durven om er door te roeijen. In zulk eene opening, of in zoodanig gewelf, was het, alwaar de bovengenoemde vrouwenboot verongelukte, maar alleenlijk door de begane onvoorzigtigheid: want, volgens het berigt van den kajakroeijer, was de opening breed genoeg tot de doorvaart.
	Het werktuig, waarmede die ongelukkige jongeling op het strak uitgespannen vel van de boot klopte, noemde ik stok, (pen of pind). Ik was zelf niet met dit woord tevreden; maar ik kon er geen gevoegelijker voor vinden. Volgens de taal der Groenlanders kon het door ondersteuner, steunsel uitgedrukt zijn geworden; maar het werktuig beantwoordt niet geheel en al aan het denkbeeld, hetwelk wij aan deze woorden hechten, en daarom gebruikte ik die uitdrukking. Deze stok of pen is bijkans 1 el lang en zoo dik als een koolstruik, welke aan het eene einde spits en aan het andere einde, zoo mogelijk, vorksgewijze is. Gewoonlijk is dezelve van pijnboomhout. Dikwijls snijden de in de zee ronddrijvende stukken van de ijsbergen in den zeeboezem gaten in onze vrouwenbooten; wij stoppen dezelve eerst met spek en varen verder; maar de gaten kunnen zoo menigvuldig worden – ik had er eens 9 in mijne boot – dat het water naar binnen stroomt, en dan moet men land zoeken, om deze gaten toe te naaijen. Terwijl dit geschiedt, of wanneer men des avonds aan land gaat, om tenten op te slaan, wordt de boot gewelfd (omvergeworpen); doch niet geheel met de kiel in de hoogte, maar met de eene zijde eenigzins van den grond, en dan ondersteunen deze pennen of stokken, die met het spitse einde in den grond gestoken worden, en met het gespleten einde den rand van de boot aanraken, de boot, opdat dezelve, gedurende het naaijen of door het droogen in de zon, niet scheef worde, (hetwelk anders ligt zou kunnen gebeuren, daar dezelve door de watervaart nat is) of geheel over hoop valle. Drie tot vier zoodanige pennen ondersteunen de boot, en dezelve zijn bij eene watervaart met eene vrouwenboot even zoo onontbeerlijk, als spek, naainaalden en garen, en eene soort van pek, waardoor de naad vast wordt.. 

{==8==} {>>pagina-aanduiding<<}

In dezen zeeboezem vangt men des winters eene soort van heilbot, die wel veel kleiner, maar tevens van fijner vleesch en vetter is, 
{==9==} {>>pagina-aanduiding<<}
dan de gewone. De Groenlanders vangen deze botten met snoeren, welke zij uit walvischbaarden vervaardigen. De visschersplaats 
{==10==} {>>pagina-aanduiding<<}
 is altijd met ijsbergen omgeven; maar somwijlen staan deze, als trotsche gebouwen rondom eene markt, daar. Hier verzamelen zich vele menschen; de verder afwonenden rijden er naar toe, om te koopen, en de visschers verkoopen. Eene wezenlijke jaarmarkt! In elken berg dreigt hun de dood, en evenwel zijn zij zoo vrolijk en welgemoed, als of er geen gevaar voorhanden was. Ik bezocht eens hunne markt. De visschersplaats was zeer groot, het ijs dik, en de verzameling van menschen talrijk. Zij hadden op deze plaats reeds langer dan acht dagen gevischt, en de omringende ijsbergen schenen niet bros te zijn. Ik verlustigde mij in hunne opgeruimdheid, werkzaamheid en koophandel. Zij vischten en vingen in mijne tegenwoordigheid, opdat ik zien zou, hoedanig zij daarbij te werk 
{==11==} {>>pagina-aanduiding<<}
 gingen. Eenige leenden mij hunne snoeren, waarmede ik de diepte peilde, en ik vond dezelve op verscheidene plaatsen, gelijk boven gezegd is, 2 tot 300 vademen. Na omtrent een paar uren toevens, verliet ik hen, dewijl het avond werd, en ik ¾ mijlen naar de plaats mijner woning had af te leggen. Geen half uur, na dat ik mij verwijderd had, stortte er een ijsberg in de nabijheid der visschersplaats in, verbrijzelde het ijs, en beroofde de visschers van hunne vangst zoo wel, als van hunne snoeren. Er vielen verscheiden van hen in het water en werden zoodanig tusschen de ijsstukken gekwetst, dat zij hunne gezondheid verloren. Bij geluk verloor slechts één hunnen in deze verwarring en nood het leven. Het grootste gedeelte kwam er onbeschadigd, ofschoon met ledige handen, af. Ik zou naauwelijks gered zijn geworden, indien ik nog tegenwoordig ware geweest: want een ieder had genoeg met zich zelven te doen. Buitendien zijn wij Europeanen niet zoo geoefend, als de Groenlanders, om van het eene stuk ijs op het andere te springen, of, indien wij daarbij in het water vallen, er weder uit te klimmen.
Dat zoo buitengemeen vele ijsbergen, door de koude, die zij van zich geven, het verblijf in hunne nabijheid ruwer maken, dan het, 
{==12==} {>>pagina-aanduiding<<}
 zelfs veel verder naar het noorden, is, laat zich ligtelijk vermoeden. Ik woonde eene halve mijl van hen af; ik hoorde het dikwijls als eenen hevigen donder, wanneer er zoodanig een berg instortte; dagelijks zag ik deze ijsbergen, en gevoelde hunne nabuurschap. Toen ik van Christiaanshaab, hetwelk 4 mijlen zuidelijker lag, terug keerde, liepen mij, zelfs omstreeks Pinksteren, van koude de tranen uit de oogen, terwijl ik op mijnen rug zweette,


II. De zending bij Claushavn wordt uitgebreid.

Toen ik in Groenland kwam, was alleen mijn Claushavn van eenen katechizeermeester voorzien. Hij was een geboren Deen en welligt de beste in het gansche landUit het weeshuis, en in Koppenhage door h. egede tot zijn ambt gevormd.. In Christiaanshaab daarentegen, alwaar buiten de gehuwde Denen, die vele kinderen hadden, 2 of 3 groenlandsche huisgezinnen woonden, behielp men zich met eenen ouden gehuwden Deenschen matroos, die in zijne jongere jaren 
{==13==} {>>pagina-aanduiding<<}
 bij eene vechtpartij in dronkenschap een oog verloren en een been gebroken had. Dat zijn onderrigt en de vruchten van hetzelve niet uitstekend waren, kan men ligt denken. Ik was daarom bedacht, dit gebrek te verhelpen. Zoodra mijne kennis met de Groenlanders en hunne taal het maar eenigzins toelieten, beproefde ik eenen jongen Groenlander, te zelfder plaatse, tot een nationaal geloofsonderwijzer te vormen, en stond hem een zeker loon toe. Sedert die werd aangesteld, ging het goed, en, door oefening, opzigt en aanmoediging, hoe langer hoe beter. Deze gelukkige proefneming bewoog mij, om nog een paar der schranderste vernuften onder de jeugd mijner woonplaats te vormen, opdat ik dezelve bij de heidenen, alwaar deze woonden, zou kunnen aanstellen: want wanneer de heidenen bij de eene of andere gelegenheid onderrigt bekwamen, dan wenschten zij, ofschoon Claushavn eene bloeijende plaats was, evenwel meestal liever op hunne gewone plaatsen te blijven, dan naar de kolonie te trekken; en zich daarin naar hunnen wensch te rigten, was een hinderpaal uit den weg ruimen, hetwelk, op zich zelve beschouwd, niet dan billijk was. Op deze wijze zond ik, eenige jaren daarna, eenen nationalen geloofsonderwijzer naar 
{==14==} {>>pagina-aanduiding<<}
 eenige familien, die zich ¼ mijl noordelijk van mij gevestigd hadden. De geloofsonderwijzer, de zoon van eenen overledenen Deen uit een gemengd huwelijk, was vrij bekwaam en bruikbaar, en kon zijnen tijd grootendeels aan de uitoefening van zijne ambtsbediening besteden, daar hem zijne vangst niet bijzonder gelukte; maar hij moest daarom ook grooter loon hebben, om geen gebrek te lijden en uit gebrek den lust te verliezen. Na twee jaren verlangde eene familie, die nog ¼ mijl noordelijker woonde, eenen leeraar. Ik beloofde, aan hare begeerte te zullen voldoen; doch daar ik niet wist, of ik op hare bestendigheid, of op de deelneming van meer familien aan het onderrigt kon rekenen, en de weg bovendien niet langer was, zoo zettede ik denzelfden geloofsonderwijzer aan, om insgelijks deze familie aan te nemen. Des morgens onderrigtte hij de bovengenoemde familien, des avonds deze; maar voor dezen vermeerderden arbeid moest hij ook eenige toelage hebben. Naderhand meldden zich nog meer familien aan, en, zoo lang ik in Groenland was en het opzigt daarover kon hebben, had dit werk ook eenen zeer goeden voortgang; of deze inrigting echter, na mijn vertrek van daar, in stand is gebleven, weet ik niet: want er verliep bijna een jaar 
{==15==} {>>pagina-aanduiding<<}
 na hetzelve, eer mijn opvolger aankwam. Mijn nabuur, de deken sverdrup, had mij wel van zijnen meest mogelijken bijstand verzekerd, en hield ook trouw zijn woord; maar zijne eigene zending verschafte hem zoo veel bezigheid, dat hij zelden tot de mijne kwam, en, wanneer hij kwam, had hij geen tijd genoeg om alles na te zien. Mogelijk is derhalve deze laatste inrigting, uit gebrek aan opzigt, weder te niet gegaan; welligt zelfs, eer mijn opvolger aankwam. Bij geluk doopte ik aldaar niemand, en ook niet op Tussangme.
Van dit eiland, welks eigenlijke naam Tussak Hier groeijen braambessen (Tyltebaer) in menigte, maar, zoo veel ik weet, ook slechts hier in de Disko-bogt. is, en hetwelk 6 mijlen van Claushavn ligt, wil ik hier nog met een kort woord gewagen. Op mijne ambtreizen kwam ik somwijlen aldaar, en dit wel des te liever, dewijl daar eenige familien woonden, onder welke zich een voorstander der veelwijverij bevond, die altijd gaarne mijne verhalen hoorde. Deze familien verzochten mij eens om eenen leeraar. Ik had er ook eenen voor haar; maar toen ik hem den voorslag deed, om daar heen te gaan, scheen hij weinig zin daartoe te hebben. Het eiland is zoo ver verwijderd, zeide hij, en wat 
{==16==} {>>pagina-aanduiding<<}
 dies meer zij. Ik moest derhalve den nationalen katechizeermeester in Christiaanshaab bewegen, om zijn onderwijs te verdeelen. Hij deed dit en hield zich eenige weken achter elkander op elke plaats op, doch onder belofte van vermeerdering van inkomen te zullen erlangen.
Deze nationale katechizeermeesters nam ik voor eigene rekening aan, en beloonde hen ook, gedurende het eerste jaar, zelf. Het zendelingsgenootschap keurde altijd mijne voorslagen goed, en vergoedde mij ook, wat ik had voorgeschoten, in zoo ver ik dit bekend maken mogt; maar dit genootschap was evenwel ten uiterste spaarzaam met inkomen toe te staan, en ongenegen, om Deenschen kost, inzonderheid brood, te geven, hetwelk toch deze menschen zoo sterk tot eenen zittenden en met hunne gewone levenswijze zoo weinig overeenkomstigen arbeid uitlokt. Wilde ik derhalve door hen iets bewerkstelligen, dan moest ik hun geven, wat het genootschap hun weigerde.




{==17==} {>>pagina-aanduiding<<}

III. Het is altijd nog mogelijk, naar de oostzijde van Groenland te komen.

De IJslanders landden vroeg, welligt omstreeks 982, aan den oostelijken kant van Groenland, en, daar zij het land geenszins onbevallig vonden, voeren zij naderhand dikwijls derwaarts, en zetteden zich aldaar neder. Met den tijd groeide de bevolking aan, en vond zij door vlijt haar bestaan, ja zelfs waren tot den uitvoer. Talrijke gemeenten, kerken, kloosters, bisschopsstoelen ontstonden aldaar. Zelfs in het zuidelijkste gedeelte der westelijke zijde waren vele dorpen en kerken, van welke men nog overblijfselen aanwijst. De inwoners bebouwden het land en hebben, zoo als men zegt, behalve andere soorten van koorn, de voortreffelijkste tarw ingeoogst. De weiden waren rijk, voedende eene menigte rundvee en schapen, die niet alleen melk, boter en kaas in overvloed, maar van zulk eene deugdzaamheid gaven, dat daarvan tot de koninklijke keuken in Drontheim geleverd werd. Er bevonden zich aldaar bosschen, waarin zich hazen en ander wild ophielden, terwijl verscheidene meren tot vischvangst uitnoodigden. Het is daarom geen won-
{==18==} {>>pagina-aanduiding<<}
der, dat deze hoek van het land binnen weinige jaren zoo zeer bevolkt werd, als men daarvan opgeeft.
De IJslander, erik hiin raude (de roode of roodkop) was, volgens oude vertellingen, de eerste, die de oostelijke zijde ontdekte, en aldaar aanlandde. Volgens een oud Latijnsch geschiedboek, hetwelk ik in Groenland voor eenen korten tijd ter leen ontving, zou deze erik eigenlijk derwaarts gevlugt zijn, dewijl hij, in een tweegevecht, zijnen tegenpartijder om het leven had gebragt, maar zich daarna met de bloedverwanten van den overledenen verzoend, en, dewijl hij nu ongehinderd heen en terug zeilen kon, vele familien met zich derwaarts gelokt hebben. Hiertoe behoort ook de volgende anekdote, welke, onder verscheidene andere, in dit boek verhaald wordt. Erik, waarschijnlijk de zoo even genoemde, kwam, met zijne zwangere vrouw, naar de oostelijke kust, bouwde het eerst eene hut, en onderhield daarna zich en zijne echtgenoote met de jagt. Hij kwam altijd des avonds naar huis, zoo wel uit zorgvuldigheid voor zijne vrouw, als om alles tot hare nabij zijnde bevalling en voor den aanstaanden winter in gereedheid te brengen. Op zekeren avond komt hij te huis, vindt zijne 
{==19==} {>>pagina-aanduiding<<}
 vrouw dood, en een pas geboren schreijend jongetje aan hare borst. Als versteend staart hij eenige oogenblikken dit tooneel aan. Het schreijen des kinds wekt hem uit zijne bedwelming, maar besluiteloos, bijna wanhopig, weet hij geen middel, om het teedere kind in het leven te behouden. Hij herstelt zich echter spoedig, grijpt een klein spits werktuig, en steekt zich daarmede in de borsttepels tot op het bloed. Nu legde hij zich het kind aan de borst, hetwelk begeerig zoog en op deze wijze voedsel erlangde. Hij moest nu meestal bij het kind blijven, en herhaalde zijne kunstbewerking zoo dikwijls, als hetzelve voedsel verlangde. Langzamerhand werd het bloed meer melkachtig, en op het laatst wezenlijke melk. Op deze wijze zoogde hij zijnen zoon, die hem zeer lief en op zijnen tijd een vlug en wakker man, gelijk zijn vader, werd Deze zelfde anekdote wordt door thorgils orrabeinstjupa, maar met andere omstandigheden verhaald. Cranz gewaagt (bladz. 321 en 22) van dezen thorgils met de volgende woorden: ‘Uit IJsland en Noorwegen kwamen telkens meer en meer kolonisten over, die gedeeltelijk christenen waren, onder welke verscheidene van thorgils, eenen nieuwen, maar ijverigen christen, die zich, tegen de veelvuldige waarschuwingen van zijnen voormaligen afgod, naar Groenland begeven had en van wien eene wonderbaar zeldzame geschiedenis van veeljarige vervolgingen des boozen vijands en groote ongelukken, zoo te water als te land, na welke hij eindelijk, even als job en tobias, tot eer en geluk geraakte, verhaald wordt.’ – Behalve datgene, wat met de geneigdheid der oude bewoners van het noorden zoo wel, als van andere oude volken, om aan voorteekenen te gelooven en op droomen te letten, overeenstemt, is de inhoud der floamanna-saga niet zoo zeldzaam en noodlottig, maar zeer geloofwaardig. In Skand Lit. Selsk. Skr. 7 Bind, vindt men eene vertolking dezer belangrijke Sage, door Prof. b. thorlacius, onder den titel: Thorgils, kaldet Orrabeens Stifsons, Historie. De Hoogd. Vert.. Het speet mij, dat het titel-
{==20==} {>>pagina-aanduiding<<}
blad dezes boeks uitgescheurd was. Dit boek had alle kenteekenen van eenen hoogen ouderdom, en, mijns bedunkens, geschiedkundige geloofwaardigheid, terwijl het verscheidene, ten minste mij, onbekende en wetenswaardige berigten bevattede, zoo wel van IJsland, als inzonderheid van de bevolking en vruchtbaarheid der oostelijke zijde van Groenland.
Het is onzeker, door welke bijzondere aanleiding de scheepvaart naar dit schoone gedeelte des lands, en daardoor tevens alle verbindtenis tusschen de bewoners van hetzelve en het moederland ophield. De zoogenaamde 
{==21==} {>>pagina-aanduiding<<}
 zwarte dood kan het niet geweest zijn: want nog lang na deze pestziekte bleef de vaart bestaan. Krijgsonlusten zouden dezelve wel voor eenigen tijd gestremd kunnen hebben; maar men kan naauwelijks gelooven, dat zij in rustiger tijden zou verzuimd zijn geworden, daar zij zulke aanmerkelijke voordeelen aanbragt, en de bewoners van beide landen door de banden van bloedverwantschap en vriendschap zoo naauw met elkander vereenigd waren. Wel is waar, zegt men in het algemeen, dat, de inboorlingen des lands, die toemaals Skraellieger Een spotnaam, die van de kleine ligchaamsgestalte en zwakheid der Groenlanders, in vergelijking met de lang opgegroeide en sterke Noormannen en IJslanders, ontleend was. Skraelling beteekent nog tegenwoordig, in de Deensche taal, zwakkelijk, ziekelijk. De Hoogd. Vert. genaamd werden, de nieuwe inwoners overvallen en uitgeroeid zouden hebben (dus verhalen de nakomelingen van deze, de Groenlanders, zelve); maar mij komt zulks onwaarschijnlijk voor. De oude Noormannen en IJslanders waren groot, sterk en strijdbaar; de Groenlanders, daarentegen, klein, lafhartig, of althans niet aan den strijd gewoon. Ook hebben deze zich naauwelijks eenen goe-
{==22==} {>>pagina-aanduiding<<}
den uitval kunnen beloven, zelfs geen gewenscht gevolg van eenen overval, daar de volksmenigte zoo groot was: want dat zij eenen openbaren oorlog zouden hebben gewaagd, kan ik volstrekt niet denken. Maar voorondersteld ook, dat zij de Europeanen op de westelijke zijde des lands, waar deze niet talrijk waren, door list overweldigd en uitgeroeid hadden, moesten die op de oostelijke zijde uit de nederlage hunner landslieden immers geleerd hebben, waakzaam te zijn, vooral dewijl zij niet slechts daarvan onderrigt waren, maar hen zelfs te hulp moeten geijld zijn. De geschiedenis zegt, dat zij te laat kwamen en niets anders dan vee vonden, hetwelk zonder eigenaars op de weiden rondzwierf. Op welk eene wijze de uitroeijing nu ook moge geschied zijn, heeft dezelve evenwel eerst op de westelijke, en in later tijd op de oostelijke zijde plaats gevonden De zwarte dood is mogelijk de eerste en voornaamste aanleidende oorzaak tot verwaarloozing der vaart op Groenland en tot uitroeijing der Noorweegsche en IJslandsche kolonisten geweest. Deze pestziekte namelijk, die, gelijk bekend is, omstreeks het jaar 1350 woedde, sleepte omtrent twee derde deelen der bewoners van het Noorden weg. Een gevolg daarvan was, dat de scheepvaart in het algemeen, en dus ook op Groenland, gedurende het naastvolgende tijdsbestek gestremd werd. Zonder twijfel was ook het grootste gedeelte der inwoners in Groenland door deze pestziekte in het graf gesleept; de landsvoortbrenging moest dus aldaar ook aanmerkelijk verminderd worden, en de handel op Groenland bijna geheel vervallen. Staatsonlusten droegen bij, om de nog flaauw voortdurende verbindtenis te verbreken. Ondertusschen breidden de wilden, die eerst langen tijd na de Noormannen naar Groenland kwamen, zich verder uit, en het kan hun niet moeijelijk gevallen zijn, de verzwakte, aan zich zelve overgelatene inwoners te overmeesteren. De Hoogd. Vert. . 
{==23==} {>>pagina-aanduiding<<}
 Slechts eenige overblijfsels van de voormalige IJslanders zouden zich, naar men zegt, nog op de oostelijke zijde bevinden. Wat men deswege verhaalde, is, van de oudste tot op latere tijden, bewaard gebleven. Gaven eenigen voor, Groenlanders, groote mannen met baarden, die vreesselijk en ongetwijfeld menscheneters waren, gezien te hebben, andere zeiden, dat zij zoo ver oostelijk waren geweest, dat zij de zon uit de zee hadden zien opgaan, en dat zij menschen op het land hadden gezien. Torfaeus verhaalt in zijne Historia Grönlandica, dat de IJslandsche bisschop amund eens op eene reis van Noorwegen naar IJsland door den storm aan de kusten van 
{==24==} {>>pagina-aanduiding<<}
 Groenland geslingerd geworden en langs het land gezeild was, alwaar hij duidelijk menschen gezien had, die hunne schapen en lammeren op de weiden dreven. Deze reis moet nagenoeg omstreeks het jaar 1540 ondernomen, en de oostelijke zijde toen nog bevolkt geweest zijn, ofschoon de gemeenschap met het moederland reeds lang opgehouden had Zie h. egede’s natuurlijke historie.. Kan men, voor het overige, aan dit alles geloof hechten, zoo is het te vermoeden, dat zich aldaar nog afstammelingen van die sterke IJslanders en Noormannen bevinden. Doch al ware ook dit het geval niet, zoo is evenwel het land nog voorhanden, en dit moet nog altijd zijn, wat het voorheen was, een schoon, vruchtbaar land, waardig, dat men het opzoekt en, zoo mogelijk, er eenen vasten voet opzet.
Vele vruchtelooze uitrustingen en reizen zijn er van tijd tot tijd met dit oogmerk onder onze koningen, van koning christiaan III. tot op koning christiaan VII., onder wiens regering men de laatste proef waagde, gedaan. Onze thans regerende goede koning bevorderde, als kroonprins, deze onderneming, en droeg, zoo veel mij bekend is, de onkosten daarvan. Er werden twee schepen uitge-
{==25==} {>>pagina-aanduiding<<}
 rust, die in IJsland overwinterden. Er werden herhaalde proefnemingen gedaan. Men zeilde langs het ijs, zoo wel naar het zuiden als naar het noorden, was aan vele gevaren, eens zelfs aan het gevaar om schip en alles te verliezen, blootgesteld; maar men zag geene mogelijkheid, om het land te naderen, waaromtrent egede’s zeedagboek van 1789 ophelderingen geeft Deze overvaart werd in de jaren 1786 en 87 ondernomen, en uit het dagboek blijkt, dat zij met alle onverschrokkenheid en orde, welke men slechts verlangen kon, volbragt werd.. Hoedanig het nu ook met de zaak moge gelegen zijn, evenwel geeft deze laatste beschrijving van den togt naar Oost-Groenland, alsmede vroegere narigten, wenken van de mogelijkheid, om het doel eenmaal te kunnen bereiken. Het ijs is verschrikkelijk, maar ligt niet vast, is niet elk jaar eenerlei, komt ook niet op denzelfden tijd en in eene gelijke menigte; het verandert van stand en ligging; ja, men heeft zelfs eens, zegt men, gezien, dat het geheel verdwenen was. Mogten er slechts weder gelukkige tijden voor ons vaderland opdagen! Wie zou dan niet eene nieuwe onderneming, om Oost-Groenland weder te vinden, durven verwach-
{==26==} {>>pagina-aanduiding<<}
ten? Deze zou zekerlijk aanmerkelijke kosten vereischen; maar indien dezelve gelukte, zou er veel bij te winnen zijn. Wij wonnen ten minste het land, hetwelk vele anderen zouden wenschen aan te winnen, indien zich slechts eene gelegenheid daartoe voor hen aanbood.
De proefnemingen moesten, even gelijk reeds eenige vorige, van IJsland ondernomen worden. Twee middelmatige, doch met koper beslagene schepen, moesten niet slechts eenen, maar twee tot drie winters over, aldaar blijven liggen. Van het voorjaar af, en, zoo lang het jaargetijde het toeliet, moesten zij herkenningen doen. Zoo lang behoefden zij nu wel niet op eenen togt zee te houden, maar zij konden, daar de overvaart van IJsland derwaarts slechts 40 mijlen Volgens de kaart van den luitenant egede is de kleinste afstand van IJsland omtrent 67 mijlen. Meer aangaande dit onderwerp vindt men in de voorrede. De Hoogd. Vert. moet bedragen, verscheidene malen tot aan het ijs overzeilen, langs het zelve noord- en zuidwaarts varen, en de ligging van hetzelve, mitsgaders de veranderingen, die van den eenen togt tot den anderen daarin mogten plaats gevonden hebben, in opmerking nemen. De noodige berigten desaangaande, als mede van de gansche onderneming, behoorden 
{==27==} {>>pagina-aanduiding<<}
 elk najaar met de handelschepen ingezonden te worden. Indien men daarmede, volgens mijnen wensch, drie jaren lang voortging, zoo zou men welligt het oogmerk bereiken, en dan alle kosten en alle gevaren vergeten. Maar voorondersteld ook, dat men niet regelregt daartoe kwam, zou men toch evenwel grootere zekerheid uit het aankomen of ontstaan, de ligging en verandering, van het ijs enz. erlangen; kortom: men geraakte eenigermate tot zekerheid wegens de mogelijkheid of onmogelijkheid, om van deze zijde naar Oost-Groenland te komen. Doch het land ware bij deze vruchtelooze proefnemingen, indien zij dan ook al geheel vruchteloos blijven moesten, nog niet voor ons verloren. Er is nog eene mogelijkheid over, die wel tijd vereischte, maar tevens minder kostbaar, minder gevaarlijk zoude zijn, en meer beloofde. Wij hadden, reeds in mijnen tijd, kolonien, verre naar het zuiden, op de westelijke zijde, welke wij bewonen. Indien nu de regering voortging met te bewerkstelligen, dat er elk tweede of derde jaar eene kolonie of loge op den afstand van eenige mijlen, steeds verder naar het zuiden, wierd opgerigt, zoo bereikte men eindelijk Statenhoek, kwam verder daar voorbij, en ging op dezelfde wijze aan den oostelijken kant 
{==28==} {>>pagina-aanduiding<<}
 opwaarts. Naarmate men voortrukte, zocht men door koophandel, indien zich gelegenheid daartoe opdeed, en door eigene werkzaamheid, iets van de kosten dezer onderneming te herwinnen; het hoofdoogmerk derzelve, namelijk de gesteldheid des lands te onderzoeken en zekere berigten van deszelfs bevolking en vruchtbaarheid, van het ijs enz. in te winnen, moest echter niet vergeten worden. Daar de stroomen staag buitenwaarts gaan en het ijs gedeeltelijk op eenigen afstand van het land houden, zoo zou men ongetwijfeld steeds met kleine vaartuigen tusschen de kusten en het ijs voortkomen, en de eene kolonie de andere kunnen bijstaan, waar grootere schepen niet konden aankomen: want het kan naauwelijks in twijfel getrokken worden, dat aan het zuidelijkst gedeelte der oostelijke kolonien jaarlijks toevoer uit het vaderland zou kunnen worden toegezonden. Deze wijze, om het oogmerk langzamerhand te bereiken, zou het voordeel hebben, dat het gerucht den aankomenden vooruit ging, hen als zoodanig bekend maakte, en de inwoners tot hunne ontvangst voorbereidde.
Op de eene of andere der hier opgegevene wijze houd ik het weder ontdekken der oostkust zonder overgroote kosten voor den staat 
{==29==} {>>pagina-aanduiding<<}
 mogelijk. Ja, ik ben bijna overtuigd, dat zij eenmaal gevonden zal worden, en dat een van deze voorslagen, welligt beide te gelijk, tot bereiking van het doel zullen leiden. Heil den man, voor wien deze ontdekking, naar het raadsbesluit der Voorzienigheid, bewaard is De overleden h. egede deed niet alleen na zijne terugkomst uit Groenland dergelijke voorslagen tot wederontdekking der oostelijke zijde, waarvan men in zijne natuurlijke historie leest; maar hij bood zelfs aan, deze onderneming in eigen persoon mede te doen, indien men dezelve ten uitvoer wilde brengen, ten einde zich te overtuigen, dat er niets, wat ter bereiking van het oogmerk dienstig mogte zijn, verzuimd wierd. Maar zijn voorslag en zijn verzoekschrift deswege aan den koning werden, men weet niet om welke reden, ter zijde gesteld. Zie h. egede’s Levnet (leven) af j. j. lund.! Het land en de bezetting van hetzelve zouden, ook zonder inwoners, een zuivere aanwas en voordeel voor het vaderland zijn; met inwoners zou er welligt nog meer gewonnen worden. De Godsdienst zou met ons derwaarts gaan en deszelfs weldadig licht, helderder dan het voormaals aldaar scheen, verspreiden. O dat zulks eenmaal geschiede!




{==30==} {>>pagina-aanduiding<<}

IV. De polygamist.

Verscheidene vrouwen te gelijk te nemen is, wel juist niet gewoonlijk in Groenland, maar toch ook aldaar niet zoo geheel zeldzaam. Een man, die verandering bemint en tevens zoo bekwaam in de vangst is, dat hij er verscheidene onderhouden kan, neemt somwijlen twee vrouwen; ja, eenige mijlen van mijne woonplaats, had een man er drie. Veelal kunnen deze vrouwen elkander zeer wel verdragen; maar, in het tegenovergestelde geval, wordt eene twistzieke door een blaauw oog genezen. De eerste vrouw is altijd het meest geacht en de eigenlijke huismoeder, al is zij ook niet het meest bemind. Heeft zij bij den man kinderen, inzonderheid van het mannelijke gestacht, gebaard, dan is zij van zijne voortdurende achting zeker; maar is zij onvruchtbaar, dan moet zij zeer voorzigtig met hem en vriendelijk met de bijvrouwen omgaan, niet slechts om haren voorrang te behouden, maar zelfs om hare gansche verstooting te ontgaan.
Onder de bewoners van het eiland Tussangme was, gelijk wij reeds boven vermeld hebben, een polygamist. Deze man, de beste van hen allen, was altijd, wanneer ik kwam, zeer 
{==31==} {>>pagina-aanduiding<<}
 begeerig om iets van ons land te hooren. Ik voldeed aan zijne begeerte en zocht, als gewoonlijk, zijne gedachte tot het verhevene wezen, den grooten Schepper, te verheffen. ‘Ka! ka! pelesse Pelesse, de Groenlandsche uitspraak van het Deensche woord Praest (priester). De Hoogd. Vert.! Usornakau! dat is: Vaar voort, priester! Hij is heerlijk en roemwaardig,’ riep hij. ‘Zend ons eenen leeraar, wij willen alle gehoorzaam zijn.’ – ‘Indien ik er mij op verlaten kan, dat het u ernst is,’ antwoordde ik, ‘zoo zal ik met blijdschap eenen leeraar voor u uitkiezen en u, zoo dikwijls ik kan, zelf bezoeken.’ – ‘Het is ons ernst,’ vervolgde hij; ‘wanneer gij hier geweest zijt, dan spreken wij van datgene, wat gij ons verhaald hebt; wij willen den grooten erkennen, die zoo goedertieren is.’ Ik sprak bij deze gelegenheid over zijne twee vrouwen geen enkel woord. Het zou een woord te onpas geweest zijn, hetwelk zijn goede voornemen verijdeld zou hebben. Ik overreedde, gelijk boven gezegd is, den nationalen katechizeermeester te Christiaanshaab, om zijn onderwijs te verdeelen, en elke tweede week derwaarts te gaan. Ik vergezelde hem de eerste reis, stelde hem hun 
{==32==} {>>pagina-aanduiding<<}
 als hunnen leeraar voor, en vermaande hen tot leergierigheid. Zij beloofden zulks, en hielden ook hun woord. Steeds, wanneer ik kwam, had ik reden om over hunne vlijt en zedigheid, waartoe ook de polygamist hen opwekte, zeer voldaan te zijn. Ik schreef wegens dezen man aan het zendelinggenootschap, en stelde voor, dat ik, daar het scheen, als of zelfs de apostelen met hen, die reeds twee vrouwen hadden eer zij het christendom aannamen, in dit geval door de vingers gezien hadden, verlof wenschte te hebben, om hem te doopen; maar ik kreeg tot antwoord, dat dit verlof, bijzonder van wege de gevolgen, niet kon gegeven worden. – ‘Gij zult mij immers wel doopen, priester?’ vraagde hij mij op zekeren dag tegen het einde van den tweeden winter. ‘Ik wilde gaarne,’ was mijn antwoord, ‘maar gij hebt twee vrouwen.’ – ‘Wat?’ vraagde hij haastig ‘kan ik daarom geen geloovige worden?’ – ‘Gij weet,’ zeide ik, ‘dat de groote Heer des hemels slechts eenen man en eene vrouw schiep, en daardoor wilde toonen, dat slechts zoodanige twee met elkander in den echt moeten leven.’ – ‘Gij bedroeft mij, priester!’ dus barstte hij uit, en wees op zijne bijvrouw. ‘Kan ik haar verstooten? Zij heeft mij zo-
{==33==} {>>pagina-aanduiding<<}
nen geboren, en hoe kan ik deze kleinen verlaten?’ – ‘Gij moogt voortgaan,’ antwoordde ik, ‘met zorg voor hen allen te dragen; maar geenen echtelijken omgang met uwe bijvrouw hebben.’ – ‘Dit is moeijelijk,’ hernam hij. ‘Zal de goede God mij verstooten, dewijl ik haar niet verstooten kan? Gij weet, dat ik een geloovige wensch te worden. Gij weet ook, dat ik Hem ken, en dat ik als een geloovige leef.’ – ‘Ja,’ was mijn antwoord, ‘dat alles weet ik, en ik wenschte u te doopen; maar, behalve dat, wat ik u reeds gezegd heb, hebben ook de heeren in ons land het mij verboden!’ Ongaarne zeide ik dit, en hij hoorde het met eenig misnoegen. ‘Denkt gij niet, priester!’ vervolgde hij, ‘dat de groote Heer des hemels weldadiger is, dan de heeren in uw land?’ ‘Zeker is hij zulks,’ antwoordde ik. ‘Hij is loutere goedheid; Hij oordeelt anders, dan de menschen, daar Hij beter de harten kent.’ – ‘Ik wensch een geloovige te zijn, en ik mag het niet worden!’ zeide hij met ontroering. ‘Maar ik wil evenwel voortvaren, God te gehoorzamen, en het kwade te vermijden, en ik hoop, dat Hij mij niet verstooten zal, wanneer ik sterf.’ Ik be-
{==34==} {>>pagina-aanduiding<<}
antwoordde dit, greep zijne hand en zag hem met gevoel aan. Het was niet lang voor mijne terugreis. ‘God in den hemel,’ zeide ik, ‘uw, mijn en ons aller Vader, zij u, om jezus wil, genadig, hier en eeuwig!’ – ‘Zijt gelukkig, priester!’ antwoordde hij met tranen. ‘Bij den goeden God in den hemel zie ik u weder.’ – ‘Ja, daar zullen wij elkander verheugd wederzien!’ zeide ik en vertrok. Zwijgend vergezelde hij mij tot aan den oever, en zijne oogen volgden mij langen tijd na.


V. Groenlandsche vrijerij.

De welvoegelijkheid eischt, dat een meisje niet moet willen huwen, en dat hare ouders hunne toestemming tot het huwelijk hunner dochter niet moeten geven; maar daarom nemen ook de jonge knapen hunne meisjes met geweld. Eenige vrienden vergezellen den vrijer, gaan in het huis of in de tent, en kapen de geliefde zonder verdere omstandigheden, zelfs in tegenwoordigheid der ouders, weg. Dikwerf weet zij niets van de liefde des vrijers jegens haar; maar al is dit ook het geval niet, 
{==35==} {>>pagina-aanduiding<<}
 zij moet nogtans allen mogelijken tegenstand bieden, die niet zelden zoo verre gaat, dat zij zich bij de haren laat voortslepen; ja zij bekomt zelfs, indien zij voortvaart zich niet te willen oprigten, of goedwillig mede te gaan, geduchte slagen in het aangezigt. Komt zij nu eindelijk in het huis des vrijers, dan zit zij daar bedroefd, met losse haren, en neemt de eerste gelegenheid waar, om weg te loopen. Zij wordt ingehaald, loopt andermaal weg, en wordt op nieuw ingehaald. Is haar tegenzin slechts geveinsd, zoo treurt zij nog wel een of twee dagen, maar dan geeft zij zich over. Mag zij, daarentegen, den vrijer niet lijden, dan gaat zij voort met te ontvlugten, tot dat hij of ophoudt haar dikwijls op te zoeken, of, indien hij ten uiterste verliefd is, wezenlijk geweld te gebruiken. In vroegere tijden gaf de vrijer, bij zoodanige omstandigheden, het wederspannige meisje eenige sneden onder de voetzolen, en was dan vrij zeker, dat zij zich overgaf, eer zij weder gaan kon. Thans is zekerlijk deze plompe wijze, om een meisje te bekomen, niet meer gebruikelijk; maar ik weet toch, dat een vrijer, zelfs nog in mijnen tijd, zijne geliefde, die hem herhaalde reizen ontliep, met deze straf, zoo zij langer tegenstreefde, bedreigde. 
{==36==} {>>pagina-aanduiding<<}
 Heeft het meisje inderdaad om de eene of andere reden eenen afkeer van het huwelijk en kan zij hetzelve toch niet ontwijken, zoo snijdt zij, in dezen nood, haar lange hoofdhaar af, en zoekt eene plaats van toevlugt tusschen de rotsen voor zich op; maar hierdoor ontzegt zij zich ook alle huwelijk voor de toekomst; men verwondere zich daarom niet, dat dit bedrijf zeer zeldzaam voorkomt. Wanneer de onrustige vrijerij dagen voorbij zijn, en het meisje vrouw is geworden, dan neemt zij ook de plaats van huisvrouw op de kribbe in, bezorgt, als huisvrouw, alles voor haren man en bestuurt de huishouding; maar is de moeder van haren man nog in leven, dan behoudt die het bestuur over dezelve, en de vrouw is in zoo verre slechts dienstmaagd.
Zoodanige gewelddadige vrijerijen kunnen wij onzen gedoopten Groenlanders niet veroorloven; zij laten daarom deze zaak aan den prediker over, en die gaat dan gewoonlijk in dezer voege toe. De vrijer komt bij den prediker en zegt: ‘Ik wilde gaarne eene vrouw hebben.’ – ‘Welke?’ – Hij noemt haar. – ‘Hebt gij met haar gesproken?’ – Somwijlen antwoordt de vrijer:‘Ja, zij wil wel; maar gij kent de menschen.’ Dikwijls antwoordt hij: ‘Neen!’ – ‘Waarom 
{==37==} {>>pagina-aanduiding<<}
dan niet?’ – ‘Dat is zoo moeijelijk; de meisjes zijn zoo weigerachtig. Spreek gij eens met haar.’ De prediker laat in dit geval het meisje roepen; zij komt, en, na eenige onverschillige vragen, begint hij zijne aanspraak op deze wijze: ‘Nu wordt het toch wel haast tijd, dat gij huwt.’ – ‘Ik wil niet trouwen.’ – ‘Dat is jammer: want ik heb eenen vrijer voor u.’ – ‘Wien?’ – De prediker noemt hem. – ‘Die deugt niet, hem wil ik niet hebben.’ – Nu telt de prediker al zijne deugden op: ‘Hij is jong, een goed verwerver Eenen goeden verwerver noemt men den Groenlander, diebekwaam is tot de zeehonden- en andere vangsten, en een huisgezin onderhouden kan., zit regt op in zijnen kajak, werpt zijnen pijl juist en met kracht, en, wat het gewigtigste is, hij is vroom en bemint u.’ – Zij luistert zeer opmerkzaam toe, haar gelaat verraadt hare goedkeuring; evenwel antwoordt zij: ‘Ik wil niet trouwen; ik wil hem niet hebben.’ – ‘Dit is mij om het even; ik wil u niet dwingen; ik zal wel eene vrouw voor dezen vluggen kerel vinden.’ Thans zwijgt de prediker, als of hij haar neen voor de taal van haar hart nam. Eindelijk zegt zij zachtjes, met 
{==38==} {>>pagina-aanduiding<<}
 eenen zucht, of met tranen in de oogen: ‘Zoo als gij wilt, priester!’ – ‘Neen! zoo als gij wilt; ik wil u niet verder tegenspreken.’ – Thans komt er met eenen diepen zucht een ja uit, en de zaak is geklonken. De vrijer verwacht ondertusschen zijn vonnis. Men laat hem roepen en onderrigt hem van zijn geluk; maar tevens, hoe moeijelijk zijne bruid te overreden was. De huwelijksdag wordt bepaald, van welken het meisje reeds bescheid weet. Hij komt. De fraai opgeschikte bruidegom verschijnt met zijn gevolg in het huis van den prediker. De bruid draalt, moet somwijlen gehaald worden, en, wanneer zij eindelijk met hare geleidsters komt, is zij neerslagtig, in hare dagelijksche kleederen, en heeft hare haren niet opgebonden. Hij treedt met alle welvoegelijkheid voor de Bruidsbank. Haar moet de prediker bij de hand nemen, en haar hare plaats aanwijzen. Zij neemt dezelve wel in, maar keert zich zoodanig van den bruidegom af, dat de prediker haar dikwijls een weinig omdraaijen moet, om, bij de vragen uit het altaarboek, hare hand in de hand des bruidegoms te kunnen leggen. Dit handgeven en het ja, hetwelk zij voor al de aanwezig zijnde personen moet uitspreken, valt haar altijd het moeije-
{==39==} {>>pagina-aanduiding<<}
lijkste. Gewoonlijk antwoordt zij slechts met de oogen, en dit geldt billijk voor een volkomen Ja. Nu gaan de gehuwden naar de woning des bruidegoms, hij verblijd, en zij, naar het schijnt, onaangedaan en koel. Kort daarop zendt de prediker hun een schepel gort of erwten en wat stokvisch, met de groete, dat zij zich en hare vrienden daarop onthalen mogt. Weldra worden de ketels te vuur gezet, de gasten worden geroepen, zij praten met elkander en nuttigen hun sober maal met graagte en blijmoedigheid. De bruid laat zich somwijlen overreden, om eene bete te genieten, maar ten uiterste zeldzaam, om zich des avonds in het bruidsbedde te leggen. Zij loopt ondertusschen nimmer weg, gelijk de Heidensche bruiden, bevindt er zich eenige dagen daarna zeer wel bij, vrouw te zijn, en hare vorige spraakzaamheid en opgeruimdheid keeren weder terug. Wanneer zij, als meisje, dit alles in acht neemt, en hare ouders zich tevens niet genegen betoond hebben, om in het huwelijk toe te stemmen, dan heeft ieder het zijne gedaan. Zij heeft hare eer gered, en van de ouders kan niets kwaads gezegd worden.


{==40==} {>>pagina-aanduiding<<}

De lezer neme hierbij in aanmerking, dat de prediker zich slechts met huwelijkszaken der gedoopten bemoeit, om bovengenoemde gewelddadige, met zedelijkheid en christelijke orde zoo weinig overeenstemmende vrijerijen te verhoeden. Hij verzet zich tegen deze, zonder zich het regt, om zich met gene te bemoeijen, te willen aanmatigen. Vrijwillig geeft de vrijer hem de opdragt, welker gevolgen orde en trouwplegtigheid zijn. Lang voor mijnen tijd was dit de gewoonte in Disko-bogt; doch hiermede wil ik niet zeggen, dat zulks allerwege in het land de gewoonte is.


VI. De doop der aannemelingen.

Ik had eens onder mijne aannemelingen te Christiaanshaab eene bejaarde weduwe, die uit de zuidelijke streken gevlugt was, dewijl men haar aldaar beschuldigde van eene Illiseetsok, dat is: eene booze heks, te zijn, en haar leven uit dien hoofde in gevaar was. Eenige jaren te voren had zij den booswicht, die haar hiervan beschuldigde, huisvesting verleend, en hem hare tent en hare vrouwenboot 
{==41==} {>>pagina-aanduiding<<}
 ten gebruike overgegeven, waarvoor hij beide met vellen in behoorlijken stand moest houden. Eenigen tijd voldeed hij gaarne aan deze verpligting; maar hij kreeg naderhand begeerte; om eigenaar van deze goederen te worden. Hiervan was hij nu vrij zeker, indien hij haar van hekserij beschuldigde. Zoo gedacht, zoo gedaan. De onschuldige verlatene weduwe, die nog tijdig genoeg daarvan onderrigt werd, moest, om haar leven te redden, met eene zieke dochter van 8 tot 9 jaren heimelijk ontvlugten en haar eigendom laten varen. Zij vond het allereerst veiligheid bij eenen gehuwden kolonist in de nabijheid van Christiaanshaab; en dewijl ik, spoedig daarop, derwaarts kwam, meldde zij zich bij mij aan, om onderrigt te genieten. Zij ontving hetzelve, en betoonde lust en vatbaarheid. Tegen den winter vernam ik haren ongelukkigen toestand, sprak met haar daarover, en beloofde haar, om haar, voor zoo verre zulks in mijn vermogen was, te zullen beschermen.
De tijd verliep, de zomer kwam aan, en de doop der aannemelingen was voorhanden. Nadat ik deze plegtigheid te huis bij mij in Claushavn verrigt had, reisde ik in de week voor Pinksteren naar Christianshaab, om dagelijks met de aannemelingen, die ik, ten aanzien hunner kundigheden en van hun gedrag, 
{==42==} {>>pagina-aanduiding<<}
 den doop waardig keurde, de waarheden van den Godsdienst te doorloopen. Onder deze aannemelingen bevond zich de weduwe, van welke hier gesproken wordt. ‘Wilt gij haar doopen?’ vraagde de koopman, toen ik van de laatste ondervraging terug kwam. Hij was anders niet gewoon, zich met dergelijke zaken te bemoeijen. Ik antwoordde: ‘Ja! zij heeft de noodige kundigheden en betuigt haar verlangen, om gedoopt te worden.’ – ‘Ik raad u, haar niet te doopen,’ vervolgde hij; ‘want de meer zuidelijk wonende Groenlanders willen haar om het leven brengen.’ ‘Het zou toch vrij erg zijn, indien zij ook begonnen, gedoopten als heksen te dooden.’ – ‘Zou ik haar dan,’ hernam ik, ‘aan de razernij harer vervolgers bloot stellen, of haar veeleer aan dezelve overleveren, door haar den doop te weigeren? Neen! dit zou zonde zijn. Ik doop haar met verscheidene anderen, en leg daardoor u en uwe lieden eene verpligting te meer op, om het leven eener onschuldige, die hunne medechristin geworden is, te verdedigen.’ – ‘Noch ik, noch de manschap kunnen voor hare verdediging zorgen,’ zeide hij. ‘Wij zijn dikwijls afwezig; hare moordenaars (zij woonden omtrent eene mijl van de kolonie) kunnen dezen tijd waarnemen; en, al waren 
{==43==} {>>pagina-aanduiding<<}
 wij ook te huis, zouden wij ons nog niet aan de woede der Groenlanders blootstellen: want zij hebben volstrekt haren dood besloten.’ ‘Dan zal ik haar met mij nemen,’ hervattede ik, ‘als ik terugreis, en zoo lang toch mag ik haar hier veilig achten.’
De morgen kwam (het was de tweede Pinksterdag); met lezen bezig zijnde, lettede ik op niets, wat buiten mij omging, tot dat eindelijk het geschreeuw: ‘de moordenaars komen! zij landen!’ mij, voor eenige oogenblikken, aan iets anders deed denken. Dit bezoek was, juist op dat oogenblik, zoo onverwacht als onaangenaam. Ik vattede intusschen moed en bleef aan mijn besluit getrouw, om zoo wel de onschuldige te verdedigen, als haar te doopen. Twee van deze menschen kwamen terstond naar de kolonie, en vraagden naar den priester. Men wees hun mijne kamer, en zij traden er eensklaps binnen. Na eenige onverschillige woordwisselingen vraagde de eene, terwijl hij haren naam noemde: ‘Wilt gij haar doopen?’ – ‘Ja,’ antwoordde ik. – ‘Zij deugt niet,’ zeide hij, ‘zij is Illiseetsok!’ – ‘Uw Angekok is het,’ hernam ik, ‘die haar beschuldigt; maar hij is een leugenaar. Ik weet, dat gij het oogmerk hebt, om haar nu of naderhand 
{==44==} {>>pagina-aanduiding<<}
 te vermoorden; maar ik neem haar in mijne bescherming, dewijl zij niets kwaads gedaan heeft, en, als zij nu eene geloovige wordt, zullen de Denen en de gedoopte Groenlanders haar ook beveiligen.’ Zij gingen zwijgend heen. Ondertusschen was het uur der Godsdienstoefening gekomen, en ik liet de Groenlanders roepen, maar verzocht tevens aan eenige matrozen, om de arme weduwe, die vermoedelijk bang was, te vergezellen. De moordenaars, tien of twaalf van hen in getal, stonden op de plaats, over welke zij gaan moest, maar waagden het niet, haar aan te grijpen, toen zij zagen, dat zij niet zonder beschermers was. Bevende trad zij de kamer binnen. ‘Gij zijt bevreesd,’ zeide ik; ‘maar gelooft gij dan niet, dat God, dien gij belijdt, magtiger is, dan uwe vervolgers? Verlaat u op Hem en wees gerust.’ Na de predikatie legde zij, gelijk al de overige, hare geloofsbelijdenis af, en werdt gedoopt. Een vloed van tranen verraadde haar gevoel, uit blijdschap, hoop en vrees ontspruitende. ‘Nu behoort gij Gode en ons,’ zeide ik na het eindigen van de Godsdienstoefening. ‘Dank Hem, en toon steeds door uwen wandel, dat gij eene geloovige zijt.’ – Hare vervolgers hadden zich nog niet verwijderd; ik 
{==45==} {>>pagina-aanduiding<<}
 sloot haar daarom in mijne kamer op, ten einde mij te verzekeren, dat zij veilig was, middelerwijl de mannen bij de Godsdienstoefening verzameld waren, en liet haar den ganschen overigen dag bewaken.
Den volgenden dag voer ik weder naar huis; mijne vrouw, die mij op deze reis vergezeld had, de weduwe en hare dochter, en behalve deze de stuurman en vier roeivrouwen, waren aan boord. Toen wij eene goede mijl van de kolonie verwijderd waren, ontdekten wij vele kajakken, maar dachten aan niets minder, dan aan de moordenaars van gisteren, alvorens zij naderbij kwamen. De weduwe herkende hen het eerst, en met het uitroepen van: ‘daar zijn zij!’ wierp zij zich met het aangezigt op den bodem van de boot neder. Hare vervolgers hadden gehoord, dat ik haar met mij wilde nemen, en waren daarom noordelijk op mijnen weg gereisd, in plaats van zich zuidwaarts te begeven. Zij voeren spoedig naar ons toe, wierpen hunne pijlen, om hunne kracht en zekerheid in het treffen te toonen, en legden eindelijk hunnen eenen arm op den rand van mijne boot. Hier was zeker eenige moed noodig, en ik behield denzelven. Na eenige weinig beteekenende vragen, zeide een hunner: ‘Welke vrouw 
{==46==} {>>pagina-aanduiding<<}
 ligt daar?’ –‘Die, welke gij dooden wilt,’ antwoordde ik op eenen vasten toon. ‘Zij is eene geloovige; ik neem haar met mij, en zal haar weten te beschermen.’ Zij verbleekten en zwegen. Eindelijk zeide een hunner: ‘Dat is ons een en hetzelfde,’ Zij keerden hierop ijlings naar de bogt terug, alwaar hunne tenten stonden. Nu waren wij in zoo verre bevrijd, en de ongelukkige begon ruimer adem te halen. Of de ijlvaardigheid mijner roeivrouwen, om des te eer uit het gezigt dezer verbitterde menschen te komen, dan iets anders, daarvan de oorzaak was, weet ik niet; maar genoeg, er brak een roeispaan, wij konden niet spoedig genoeg voorwaarts komen, en hadden niets, waarmede wij denzelven konden herstellen. Er was geen ander middel voor ons overig, dan in de bogt naar de vijanden der weduwe te roeijen. Dit was zeker ten uiterste veel gewaagd; maar ik besloot daartoe in het vertrouwen op God en mijne goede zaak, daar het niet anders zijn kon. Wij liepen de bogt binnen en landden eindelijk midden onder deze menschen aan, die alle aan den oever zamengevloeid waren. Ik nam den gebroken roeispaan in de hand, ging aan land, en zeide: ‘Wie wil dezen roeispaan voor mij herstellen? Ik zal 
{==47==} {>>pagina-aanduiding<<}
 er goed voor betalen.’ Een hunner nam dadelijk den roeispaan en begon dien weder te maken. ‘Akakak Eene uitdrukking van verwondering.!’ zeiden eenige onder elkander, ‘hij vreest niet.’ Nu noodigden zij ons (mijne vrouw was ondertusschen aan land gekomen) in hunne tenten; maar ik kon deze uitnoodiging niet aannemen: want dan zou het welligt met de weduwe gedaan zijn geweest. Ik onderhield mij intusschen met hen, tot dat de roeispaan na een eeuwiglang uur hersteld was. Men was met de betaling tevreden. Wij staken van den oever, scheidden als vrienden van elkander, en kwamen midden in den nacht te huis. De weduwe was nu in veiligheid, en ik besteedde haar en hare dochter bij eene familie, welke plaats overig had. Zij leefde nog twee tot drie jaren, zonder gebrek te lijden, en stierf in vrede.


VII. Eenige reizen.


a) Naar Christiaanshaab.

Ik had zoo vele reizen derwaarts te doen, en zoo vele daarvan waren gevaarlijk, dat ik 
{==48==} {>>pagina-aanduiding<<}
 gemakkelijk een geheel boekdeel daarmede zou kunnen vol schrijven. Omstreeks kerstijd reisde ik te land daar naar toe, en verscheidene malen viel ik van den top van hooge rotsen tot aan den voet derzelve naar beneden Dit gebeurde, wanneer ik mij, nadat ik met veel moeite op den top gewandeld was, bij het afrijden op de slede zettede, en deze de honden voorbij liep.. Ik reisde over het ijs, hetwelk zoo dun was, dat het naauwelijks vier honden dragen kon. Bij ongunstig weder reisde ik te water, dikwijls bij veel drijfijs, hetwelk gaten in mijne vrouwenboot sneed. Maar drie van deze reizen schenen mij bijzonder gevaarlijk en het verhaal daarvan waardig te zijn.
Ik voer gewoonlijk op den dag voor Paschen naar Christianshaab, zoo wel wegens de aldaar zijnde Denen, als om de aannemelingen te onderzoeken. Ditmaal was het water open, ofschoon vol drijfijs. Eenige matrozen, die van wege handelzaken in Claushavn waren geweest, besloten, mij te vergezellen; maar, toen de dag ter afreize kwam, toonden zij bevreesd te zijn voor het ijs, en bleven terug. Ik begaf mij vroeg, met eenen stuurman, zes roeivrouwen en eenen Groenlander, in zijnen kajak, op weg. Onder vele moeite 
{==49==} {>>pagina-aanduiding<<}
 en zwaren arbeid leiden wij tot omstreeks 12 ure drie mijlen door het ijs af. Wij spraken er reeds over, dat de mijl, welke wij nog te reizen hadden, niet zoo gevaarlijk ware, toen de stuurman plotseling riep: ‘Zie daar eens tegen de rots, prediker! Er verheft zich een vreesselijk onweder, hetwelk ons spoedig bereiken zal.’ Ik zag het en antwoordde: ‘Wij kunnen niet wel voorwaarts komen; de tegenstand is te geweldig. Laat ons dadelijk terug keeren; wij zullen in de nabijheid wel eene plaats vinden, waar wij kunnen aanleggen, tot dat het onweder voorbij is.’ Wij keerden terug; maar bij het omkeeren was het onweder reeds daar en had zeker onze boot omvergeslagen, indien zich de Groenlander niet met zijnen kajak in den wind gelegd en zoo doende meesterachtig tegen de hevige baren ingewerkt had. Hij liet dezelve, namelijk, over zich heen gaan, waardoor zij iets van derzelver kracht verloren, alvorens zij ons bereikten. De boot werkte ondertusschen sterk, waardoor eenige knien braken, hetgeen dezelve zeer zwak maakte. Het zag er juist niet zeer naar redding uit. De roeivrouwen verloren den moed en wilden niet meer werken. ‘Roeit!’ riep ik, en greep eenen roeispaan, ‘anders verdrinken wij.’ – 
{==50==} {>>pagina-aanduiding<<}
 ‘Wij verdrinken evenwel,’ antwoordden zij; ‘het baat ons niets.’ Ik moedigde haar door woorden en voorbeeld aan, roeide zelf uit alle krachten, en zeide: ‘Wij moeten voor onze redding doen, wat wij kunnen, en wij zullen gered worden.’ Zij vatteden nu de roeispanen weder op; maar het onweder hield aan, de boot werd hoe langer hoe zwakker, en waarlijk! de hoop ook. Nu voerde ons de goede Voorzienigheid, na dat wij genoegzaam een uur met de uiterste inspanning gewerkt en het grootste levensgevaar uitgestaan hadden, in eene kleine bogt, alwaar het land ons tegen het geweld der golven beveiligde. Hier zagen wij ons gered en dankten God. Het kostte eenige moeite, de boot boven over den overhangenden ijsrand heen te brengen; maar het gelukte ons toch. Wij welfden haar het onderste boven, legden ons daaronder op de sneeuw en spraken van het doorgestane gevaar. De kajakroeijer was niet weinig trotsch op zijne daad, en hij had er ook reden toe: hij droeg wezenlijk tot onze redding bij. Wij hadden thans wel eenige verversching noodig; maar daaraan was niet te denken. Ik had wel twee Skonrogne Skonrogn is eene fijne soort van scheepsbeschuit, uit rogge- en tarwemeel gebakken, en voorraad voor de predikers en handelbedienden uitmakende, even als de grove scheepsbeschuit voor de arbeidslieden. De Hoogd. Vert., welke mijne vrouw 
{==51==} {>>pagina-aanduiding<<}
 mij bij de afreize opdrong; maar wat was dit onder zoo velen?
Een gedeelte van den namiddag was verloopen, toen het weder eenigzins stiller werd. ‘Morgen is het Paaschdag’ zeide ik tegen mijne Groenlanders, ‘ik moet te land voorwaarts, of terug.’ – ‘Gij schertst, priester!’ antwoordde mijn vlugge stuurman. – ‘Neen!’ hernam ik, ‘ik meen het in vollen ernst.’ – ‘Voorwaarts kunt gij niet komen,’ zeide hij; ‘ik weet weg noch steg. De rotsen zijn vreesselijk, en de terugweg is zoo lang, dat gij dien niet afleggen kunt.’ – ‘Laat het ons beproeven!’ antwoordde ik: ‘volgt mij!’ Eindelijk haalde ik mijnen stuurman en twee vrouwen over, en wij begaven ons op weg. Zoo lang het dag was, ging het vrij goed, ofschoon de sneeuw diep was; maar toen de nacht aanbrak, konden wij rotsen en dalen niet meer van elkander onderscheiden. Wij vielen in sneeuwhoopen en hielpen elkander op, vielen andermaal en rigten ons wederom op, maar werden hoe 
{==52==} {>>pagina-aanduiding<<}
 langer hoe meer afgemat. Na eene dergelijke wandeling van verscheidene uren zeide mijn Groenlander: ‘Wij zijn verdwaald; ik hoor de zee niet meer bruisen.’ Ik luisterde, en kon dezelve ook niet hooren. ‘Wij moeten westwaarts gaan,’ zeide ik, ‘de wind is niet veranderd.’ Dit deden wij nu, en met de uiterste inspanning onzer krachten kwamen wij, na omtrent 2 uren, weder nader aan het strand, en kort daarna op eene vlakte, dieaan beide zijden door hooge rotsen omringd was. Ik meende met deze vlakte bekend te zijn, ging door dezelve aan het bruisende strand op en neder, herkende ze werkelijk, naardien ik den herfst te voren aldaar geweest was. ‘Wij zijn in de zandbaai,’ zeide ik, toen ik weder bij mijne reisgezellen kwam, ‘en bevinden ons ook nu niet verre van huis.’ – ‘Wij hebben nog eene mijl af te leggen, indien wij den regten weg gaan,’ zeide mijn Groenlander; ‘maar naauwelijks eene halve mijl, indien gij tegen die rots kondet op klauteren.’ – ‘Wacht een weinig!’ zeide ik, en deelde mijne twee beschuiten onder ons vieren. Wij aten dezelve, dronken of namen sneeuw daarbij, en gevoelden ons eenigzins versterkt. ‘Nu tegen de rots op!’ riep ik. – ‘Hoog boven is zij loodregt,’ hernam mijn 
{==53==} {>>pagina-aanduiding<<}
 Groenlander; ‘indien uw voet uitglijdt, dan valt gij in de zee, en niemand kan u redden.’ – ‘Wij willen het beproeven,’ zeide ik, en nu begonnen wij met de weinige krachten, die ons nog overig waren, er tegen op te klimmen. Wij gingen en kropen, maar evenwel steeds opwaarts, tot dat wij de genoemde steile plaats bereikten. ‘Voorzigtig hier, priester!’ heette het; ‘glijd niet uit!’ – ‘Helpt mij, dan help ik u, wanneer ik er opgekomen ben,’ zeide mijn Groenlander, begon op te klauteren, en kwam met behulp der vrouwen, die mede hielpen, gelukkig naar boven. ‘Wacht een weinig,’ zeide hij nu; ‘ik moet eerst wat uitrusten.’ Maar kort daarop legde hij zich op zijnen buik neder, strekte zich zoo ver, als mogelijk was, over den steilen rotswand uit, en zeide: ‘Kom, ik grijp u!’ Eene van de vrouwen klauterde naar boven, ik hielp mede, hij greep hare hand en hielp haar er op. Nu kwam de beurt aan mij. Zoo wel die boven waren, als die, welke nog terug gebleven was, spanden hunne krachten voor mij in; ik klauterde; mijne knien begonnen te wankelen; ik was mijnen val en daardoor den dood nabij, toen ik de uitgestrekte hand van den Groenlander greep. Hierdoor en met de medehulp 
{==54==} {>>pagina-aanduiding<<}
 der overigen kwam ook ik onbeschadigd boven op de rots De Groenlanders, die van hunne jeugd af gewoon zijn, hooge en steile rotsen te beklimmen, munten hierin zeer uit.. ‘Dat was goed, dat was goed!’ riepen mijne reisgezellen. ‘Ja!’ zeide ik, ‘dat was goed! God zij gedankt! Maar helpt nu ook haar, die nog terug is!’ Dit deden zij trouw, grepen haar bij de hand en wij waren alle gered, maar ook zoo zeer afgemat, dat wij ons wel tienmaal op de kwartmijl, die wij nog te gaan hadden, moesten nederzetten en uitrusten.
Eindelijk bereikten wij de kolonie op Paaschmorgen omstreeks 4 ure, zoo zeer vermoeid, dat ik over den dorpel van de keuken viel en mijne leidslieden struikelden. Ik klopte aan de deur en noemde mijnen naam; mijne vrouw was wakker en lag in het gebed tot God om mijne redding: want alle Deenen en Groenlanders te Claushavn zeiden den dag te voren, terwijl de stormwind loeide, dat er geene redding voor ons mogelijk was, indien wij op de zee waren, doch zij hoopten, dat wij te Christianshaab mogten aangekomen zijn, alvorens de orkaan uitborst. Terwijl mijne vrouw opstond en de deur opende, ging ik naar de kamer van mijnen huisknecht, om hem te 
{==55==} {>>pagina-aanduiding<<}
 wekken en hem te zeggen, dat hij vuur op den haard zou aanmaken. Hij was met de gedachte, dat wij alle verdronken waren, ingeslapen. Toen ik hem nu wekte, en hij, nog half in den slaap, mijne stem herkende, geloofde hij dat het mijn geest was, kruiste zich eerbiedig en zeide: ‘God zij zijne ziel genadig! Hij was een goed man.’ – ‘Ik ben het zelf,’ zeide ik; ‘wij zijn gered.’ – Nu werd hij eerst ten volle wakker en dankte God van ganscher harte Hij was een goede eerlijke Jutlander en een kramer in eene stad in Jutland geweest. Ongelukkig in den koophandel, zag hij zich genoodzaakt, om naar Groenland te gaan, en diende mij eenige jaren getrouw en met eene zeldzame zorgvuldigheid.. Mijne vrouw had ondertusschen de kamerdeur geopend en viel mij onder het storten van hartelijke tranen om den hals. ‘God! zoo gaaft gij mij hem toch weder!’ was alles, wat zij kon uitbrengen. Ja! wij waren aan elkander teruggegeven! – Toen zij eenigzins bedaarder geworden was, gevoelden wij, met dankbare vreugde, Gods wonderbare redding. Maar nu moest er ook aan eenige verkwikking voor mij en mijne reisgezellen gedacht worden, en deze was niet zoo gemakkelijk aan te brengen. 
{==56==} {>>pagina-aanduiding<<}
 De vasten Die namelijk, toen de voorraad opgeteerd was, en men de aankomst der schepen reikhalzend te gemoet zag. Zij duurde somwijlen lang en was ook dikwijls streng genoeg. had reeds eenen aanvang genomen; alles, wat door de gewoonte noodzakelijk geworden is, wijn, brandewijn, koffij, thee, suiker, enz. ontbrak. Mijne vrouw warmde daarom terstond eenen pot goed bier met eene snede brood en wat boter. Welligt was dit in onze toenmalige gesteldheid het beste voor ons. Wij aten Skonrogn met boter, dronken warm bier daarbij, en gevoelden ons gesterkt. Mijne Groenlanders gingen vergenoegd naar huis, en ik wierp mij, voor eenige uren, op het bed, terwijl ik daarna den Godsdienst op den gewonen tijd verrigtte. Hoewel ik, kort voor de reis, ziek was geweest, was dezelve evenwel, eenige pijnlijkheid daar buiten gerekend, zonder gevolgen. Op het berigt van mijne tehuiskomst kwamen mijne goede Groenlanders des morgens vroeg, om mijne vrouw naar mijnen welstand te vragen, en gaven hunne blijdschap te kennen over mijne redding. Mijne boot, welke de kajakroeijer ondertusschen een weinig opgelapt had, kwam, des namiddags, in slechten staat terug. De manschappen bevonden zich wel; maar waren zeer hongerig. 
{==57==} {>>pagina-aanduiding<<}
 Zij hadden verkwikking noodig, en kregen dezelve.


b) Eene andere reis naar Christianshaab.

Omtrent 20 tot 30 schreden van mijn huis vloeide er eene beek met heerlijk water. Van de bergen, hoog boven in het land, stortte dezelve in twee landmeren met versch water, en verloorzich daarna in de zee. Des winters vroos dezelve digt, maar in het voorjaar kwam zij met onstuimigheid weder uit hare voorraadkamers te voorschijn. Indien men dan niet vooraf groeven gegraven had, om haren loop te leiden, nam zij eene verkeerde rigting, en overstroomde niet alleen de plaats, alwaar mijn huis stond, maar dreigde zelfs het huis.
Dit was bijzonder in zeker voorjaar het geval. Den 24 Mei meldde men mij, dat wij de beek te wachten hadden.Er was zeker wel het een en ander door mijn volk vooraf gedaan, om den loop derzelve te leiden, maar niet genoeg. Reeds des voormiddags had dezelve zich over de plaats uitgebreid, en naderde de kolonie. Ik had voorgenomen, op den namiddag wegens ambtsbezigheden naar Christianshaab te reizen, en daarom bepaald, dat de slede te 2 ure ingespannen moest worden. De voormiddag werd tot het onderwijs 
{==58==} {>>pagina-aanduiding<<}
 der jeugd besteed; maar toen deze naar huis wilde gaan, was de weg gestremd; de uitgeborstene beek stond reeds tot over den dorpel van het huis, en doorstroomde mijnen kleinen tuin. Door middel van den zoldertrap moesten de kinderen over eene schuur klimmen, om naar huis te komen, en naauwelijks was dit nog mogelijk. Ik wilde, voor mijne afreize, nog mijn middagmaal houden. De tafel werd gedekt en wij aten; maar toen mijne vrouw in de keuken wilde gaan en de deur opende, werd deze haar ontrukt en het water stroomde in de kamer. Thans was goede raad duur. Het had allen schijn, dat het huis weggespoeld kon worden – en ik zoude reizen. Mijn oude katechizeermeester was reeds, zelfs in de keuken, door het water omvergeworpen, en bij ons in de kamer dreef alles, wat drijven kon. Mijne vrouw en mijn zoon konden niet na mij terug blijven; ik zou anders in mijne afwezigheid wegens het lot dezer mij zoo dierbare personen in de angstigste onzekerheid verkeerd hebben. Eindelijk haalden wij eene groote tafel voor den dag, zetteden stoelen boven op de tafel, en zochten op deze onze bedden te bergen. De schuifladen werden uit de kassen gehaald, even zoo op een gestapeld 
{==59==} {>>pagina-aanduiding<<}
 en gevuld. Nu een servet met brood en boter voor eenige dagen – en wij waren gereed. Ik overreedde den katechizeermeester, om ons te vergezellen, en nu vlugtten wij uit het keukenvenster, hetwelk aan eene zijde naar buiten uitkwam, alwaar het water nog niet in zulk eene groote menigte was, dewijl dezelve hooger lag. Maar thans moesten wij een groot einde wegs over het ijs gaan De overstroomende beek vloeide bruisend met eene groote snelheid tusschen mijn huis en de Groenlandsche huizen door. Het ijs was de eenige weg langs welken men die bereiken kon.: mijne vrouw, om in een Groenlandsch huis haren intrek te nemen, en ik, om bij mijne slede te komen. Maar het ijs was ten uiterste broos, bijna slechts schuim, en nog gevaarlijker bij de beek, die er bruisende instortte. En evenwel moesten wij juist daar er over. Wij namen, in het besluit van een en hetzelfde lot te deelen, ons klein tweejarig zoontje tusschen ons beide. De katechizeermeester vergezelde ons, en wij bereikten, bijna zonder zulks te hopen, de eerste plaats onzer bestemming. Mijne vrouw had nog geenen nacht in een huis der Groenlanders doorgebragt en kon er niet toe overgaan, om onder de menigte naakte menschen op de bank te slapen. Met den rug tegen den 
{==60==} {>>pagina-aanduiding<<}
 wand gekeerd, en haren kleinen knaap op den schoot, hield zij het drie nachten en dagen uit. Op den vierden dag was de beek in haar eigenlijk bed terug getreden, en bruiste nog wel, maar was evenwel niet zoo breed, of zij beproefde, om, door twee Groenlanders geholpen, op eene daarover gelegde plank naar huis te komen, en bereikte haar oogmerk gelukkig. Van de verwoesting in ons huis, en rondom hetzelve, wil ik niet gewagen. Mijne vrouw deed alles, wat in haar vermogen was, om het, tegen den tijd mijner terugkomst, in eenen eenigzins bewoonbaren staat te brengen.
Zoodra ik haar, den bovengenoemden 24sten Mei, in een Groenlandsch huis in veiligheid gebragt had, reisde ik naar de plaats mijner bestemming. Het ijs was zeer broos; niet gelijk het ijs, waarop wij in den aanvang des winters gewoon waren te rijden, maar zoo als dat, hetwelk stroom en zon dagelijks meer verzwakken en doen smelten. Nadat wij twee mijlen gereden hadden, kwamen wij aan eene opening, die zoo lang was, dat wij dezelve niet omgaan, en zoo breed, dat wij slechts met eenen gelukkigen sprong daarover komen konden. Mijn Groenlander zeide: ‘Hier komen wij niet over, of wij moeten den sprong 
{==61==} {>>pagina-aanduiding<<}
 met eenen rasschen aanloop doen; en dan komt het er nog op aan, of het ijs aan den anderen kant ons dragen kan.’ Wij hadden ieder eenen Tuk Eene stang van omtrent 3 ellen lang, met een ijzer aan het einde, die men met zich voert, om het ijs te onderzoeken.. Met den zijnen in de hand nam mijn leidsman eenen aanloop, en kwam er gelukkig over. Ik nam ook eenen aanloop, mikte om op dezelfde plaats van hem eenen vasten voet te vatten, en bereikte dezelve ook; maar door zijne zwaarte was het ijs reeds zoo verre geborsten, dat het, toen ik er op kwam, onder mij brak, en ik tot aan mijne armen toe er in viel. In de vaart, waarin ik was, zou ik zeker onder het ijs gekomen, en zonder redding verloren geweest zijn, indien niet mijn Tuk, die in den val dwars over de scheur gekomen was, mij had opgehouden. Ik was te diep gezonken, om er mij zelf te kunnen uithelpen, en mijn Groenlander durfde mij zoo niet aangrijpen, als de omstandigheden zulks vorderden. ‘Hoe zal ik er u uithelpen, priester?’ zeide hij. ‘Mag ik u bij de haren en bij den eenen arm vatten? Want denTuk moet gij niet los laten.’ – ‘Vat mij aan, waar het u het beste dunkt,’ antwoordde ik; ‘maar zoo 
{==62==} {>>pagina-aanduiding<<}
 spoedig mogelijk, want ik zak hoe langer, hoe dieper.’ Nu greep hij mij eensklaps bij het haar en den linker arm; maar hij moest tevens zeer voorzigtig zijn, opdat het ijs gedurende dezen arbeid niet brak, en wij daardoor beide om het leven kwamen. Ik werd nu daarbij zoo verre naar boven getrokken, dat ik zelf kon medewerken. Natuurlijk deed ik dit hoe langer hoe meer, naar mate mij zulks slechts mogelijk werd, en zoo kwam ik er eindelijk gelukkig uit, maar was doornat. In dezen toestand had ik nog twee mijlen te rijden Toen de Groenlander er mij uitgeholpen had, lokte hij de honden tot zich, die met de slede tot ons overzwommen.. De wind blies koud uit het noorden, en ik was zekerlijk niet warm. Wij legden ondertusschen ook dezen weg af. Bij mijne aankomst in Christianshaab trok ik terstond andere kleederen en schoon linnengoed aan. Daarna onthaalde de koopman mij op koffij, eenen goeden maaltijd, en eindelijk op heerlijken punsch, die mij regt verwarmde. Ik sliep goed, stond frisch en gezond op, en dankte God. Toen de bezigheden, die de aanleidende oorzaak tot mijne reis waren geweest, volbragt waren, reisde ik te water naar huis. Mijne eenvoudige woning zag er erbarmelijk 
{==63==} {>>pagina-aanduiding<<}
 uit, en evenwel was zij, zoo veel de tijd zulks toegelaten had, weder in eenen behoorlijken staat gebragt. Mijn kleine tuin was geheel verwoest. Mijne vrouw en mijn zoon waren gezond, en mijne Groenlanders bevonden zich wel; daarmede was dan alles goed.


c) Eene reis naar Jakobshavn Even als Claushavn ½ mijl zuidelijk van Isefjord ligt, is ook Jakobshavn ½ mijl noordelijk van daar gelegen..

Mijn bloed was in ongesteldheid geraakt, en ik nam voor, gedurende de kersdagen naar Jakobshavn te reizen, ten einde mij van den koopman aldaar te doen aderlaten. Hij was in den omtrek van verscheidene mijlen de eenige, die deze kunstbewerking verstond; maar het jaargetijde was ongunstig: den 20 December; het werd geen dag; zoo nabij den zonnekeer, was de zee onstuimig, het ijs onzeker, de ijsbergen, die door de hooge zee als uit den grond werden opgeheven, ten uiterste trouweloos. Evenwel reisde ik af; de noodzakelijkheid gebood zulks, en een Groenlander had mij, daags te voren, gezegd, dat men over het ijs in Isefjord kon komen. Wij hadden twee sleden. Eene halve mijl ging de weg over land, en werd zonder eenig onge-
{==64==} {>>pagina-aanduiding<<}
luk afgelegd; maar toen wij een einde wegs op den zeeboezem kwamen, werd het ijs zoo dun, dat wij de honden, tot op vier, van de sleden moesten spannen; zelfs dit hadden wij even zoo min kunnen doen, als wij terug keeren konden, indien niet eene schol oud ijs ons gelegenheid had gegeven, om stil te houden en te ontspannen. Nu reisden wij verder. Op den afstand van een geweerschot te linker zijde was de open zee, en aan de regter zijde zaten eenige Groenlanders aan den voet der in de nabijheid zijnde ijsbergen, om zeehonden te schieten; hoog boven in den zeeboezem woelden invallende ijsbergen. Eindelijk bereikten wij, na menigvuldige gevaren, het land aan de overzijde. De weg naar de kolonie liep over eene vrij hooge rots; wij bestegen dezelve, zagen terug, en daar, waar wij zoo even gereden hadden, was geen ijs meer voorhanden. – Wij dankten God voor onze redding, reden verder, en kwamen omstreeks 8 ure des avonds in de kolonie aan, juist toen de koopman en de prediker zich aan tafel gezet hadden. Zij hadden wel het huilen van vreemde honden gehoord, maar zich onmogelijk kunnen verbeelden, dat een Europeaan zich, in dit jaargetijde, over den zeeboezem zou hebben durven wagen, en er 
{==65==} {>>pagina-aanduiding<<}
 zich ook daarom niet om bekreund. Ik trad binnen, en toen ik bemerkte, dat men mij niet terstond herkende, zettede ik mij op eene bank bij de deur neder. Men sprak over mij. De koopman wendde zich met deelneming tot mij, dien hij voor eenen Groenlander aanzag, en vraagde, of ik heden ook iets van den prediker te Claushavn gehoord had. ‘Ik heb hem gezien,’ antwoordde ik. – ‘Hem gezien?’ vraagde hij driftig. ‘Gij liegt!’ – ‘Neen!’ zeide ik en trad voor hem. Mijne aankomst, en wel op dit tijdstip, verwonderde hen zekerlijk; maar zij verheugden zich tevens, mij levend te zien. Nu moest ik van alles verhalen. ‘Mijn oogmerk is,’ zeide ik onder anderen, ‘u te verzoeken, mij op morgen eene aderlating te doen.’ – ‘Zeer gaarne,’ antwoordde de koopman, ‘indien de nood zulks vereischt, maar wij hebben juist den zonnekeer, en deze dagen houdt men niet voor zeer gunstig.’ De dag kwam en verliep, zonder dat ik tot iets besloot. De volgende dag kwam ook; maar het zij het nu de verandering van plaats, gezelschap, gesprek, of iets anders was, genoeg: ik werd opgeruimder van gemoed, mijn bloed werd bedaarder, en, op aanrading, stelde ik de aderlating, uit hoofde van welke ik met een zoo oogen-
{==66==} {>>pagina-aanduiding<<}
schijnlijk gevaar gekomen was tot op eenen anderen tijd uit.
Nu moest ik weder naar huis, dewijl de feestdagen voorhanden waren; maar hoe? Geen Deen waagde het, in dit jaargetijde, buiten om den Isefjord te gaan(de Groenlander alleen waagt dezen togt in zijnen kajak), terwijl het in den zeeboezem zelven en tusschen de klippen ten uiterste gevaarlijk was, ofschoon men, zoo als men zeide, eene halve mijl hooger op, dan waar ik overgekomen was, nog over het ijs konde komen. Ik besloot ondertusschen tot mijne terugreis, niettegenstaande mijne vrienden mij zulks afraadden, en mijne goede vrouw mij met eenen kajak schreef, dat de oude katechizeermeester de godsdienstoefening voor de Groenlanders waarnemen en aan de beide zich aldaar bevindende Denen eene gedrukte predikatie voorlezen wilde; dat er derhalve niets verzuimd werd, en ik daarom nog blijven konde, waar ik was. Den 23sten December, des morgens vroeg, begaf ik mij op weg, mijne vrienden vergezelden mij een geruim einde wegs; maar toen de weg meer en meer moeijelijk begon te worden, namen wij afscheid van elkander, daar hunne verdere begeleiding mij slechts zoude opgehouden hebben, en zij keerden terug. Na eene groote in-
{==67==} {>>pagina-aanduiding<<}
spanning en velerhande gevaren kwamen wij bij eenen ijsberg, die meestal op omtrent twee vademen afstands met open water omringd was. Wij konden er daar niet over komen, en op eene andere plaats was zulks niet mogelijk.Wij moesten derhalve besluiten om over den berg te klauteren, die niet hoog was en ook niet broos scheen te wezen. Eene gevaarlijke onderneming. Wij kwamen intusschen gelukkig over den berg, lokten onze honden zwemmende tot ons, en bereikten eindelijk onzen oever. Maar het ijs was allerwege gebroken; wij konden niet landen, en het scheen eveneens, als of wij blijven moesten, waar wij waren. Eenige uren reden en gingen wij indiervoege heen en weder, tot dat wij eindelijk in eene kleine bogt eene smalle strook vonden die aan het land vast was, over welke wij ons spoedig begaven, en aan land kwamen. Maar zoo hoog boven in het land waren mijne Groenlanders nimmer te voren geweest. Zij wisten geenen weg te vinden tusschen rotsen en dalen; slechts zoo veel wisten zij, dat wij zuidwestelijk moesten reizen, om, zoo mogelijk, de plaats onzer woning te bereiken. De avond was voorhanden, en met den avond de donkerheid; wij wisten niet, hoe lang de weg was, dien wij nog hadden af te leggen. Wij 
{==68==} {>>pagina-aanduiding<<}
 waren ondertusschen uit den zeeboezem gered, en vertrokken vol verwachting van daar. Maar na omtrent een uur gereden te hebben, kwam ons het ongeluk over, dat er eene slede, bij het naar beneden rijden van eene rots, tegen eenen grooten steen stiet; de riem, die de trekstrengen en honden met elkander verbindt, brak, en de honden, zich los gevoelende, liepen weg. Thans werd de togt moeijelijker: want wij moesten den Groenlander plaats in onze slede verleenen en hem vergunnen, de zijne achter aan de onze te binden. De looze honden kwamen lang voor ons te huis, en werden, als naar gewoonte, door de andere honden der plaats met geblaf en gehuil ontvangen. Dit lokte de Groenlanders uit hunne woningen, en toen zij de honden, die nog nat en vol ijsklompen in de haren waren, herkenden, dacht men algemeen, dat wij om het leven gekomen waren. In eene angstige verwachting, en bijna zonder hoop, liepen mijne vrouw en de overigen rond, toen de honden andermaal begonnen te blaffen, en daardoor onze aankomst meldden. De blijdschap mijner vrouw was onbeschrijfelijk. Op mijnen ouden katechizeermeester, wiens zoon mijn koetsier was, had deze plotselinge overgang tot vreugde de uitwerking, dat zijne scheurbuik hem overviel, en hem zoo vast aan den grond hield, dat hij 
{==69==} {>>pagina-aanduiding<<}
 zich niet van zijne plaats kon bewegen. Ik ging naar hem toe en groette hem. Ten einde hem te toonen, dat wij niet zoo vermoeid waren, om niet nog opgeruimd en vrolijk te kunnen zijn, zeide ik: ‘Zijn wij geene rappe lieden?’– ‘Ja!’ antwoordde hij, ‘zoo rap, dat gij toch nog eens, tot ons aller droefheid, om het leven zult komen.’



VIII. Iets aangaande onzen koophandel met de Groenlanders.

De reistogt of vaart op Groenland, alsmede de koophandel met de inwoners, werd, voor eenige jaren, voor rekening des konings, die zeer zelden bij eenigen handel won, ondernomen; maar gewoonlijk dreef eene compagnie dezen handel onder zeker bestuur  Dit echter volgens de berigten van anderen. Voor eene uitgemaakte zaak durf ik het niet uitgeven, en het zal ook zeker den lezer onverschillig zijn, wie dezen handel dreef.. Die er geen deelhebber in was, kon het voordeel van dit genootschap slechts raden, hetwelk toch op die wijze, als men den handel dreef, vrij aanmerkelijk moest zijn. Men stelde eenen vasten prijs 
{==70==} {>>pagina-aanduiding<<}
 voor de waren, die men derwaarts zond, terwijl er insgelijks bepaald werd, welke betaling de Groenlanders voor de waren moesten hebben, die zij verkochten. De waren, welke men derwaarts zond, bestonden, onder anderen, in karsaaijen, silesisch linnen, katoenen, zijden doeken en linten, parels, messen van onderscheidene soorten, ijzeren pijlspitsen, ketels, kruid, lood, tabak en schietgeweren. De Groenlanders verkochten spek, zeehondenvellen, vossenhuiden, somwijlen ook berenhuiden, walvischbaarden, eenhoorns horens Eenhoorn (Einhjorning) is een visch, van 16 tot 22 voet lengte, die eenen langen vooruitstekenden tand aan de linker zijde van het bovenkakebeen heeft. Door Eenhoorns horens wordt deze tand verstaan. De Hoogd. Vert., zwanendons enz. Ik weet niet, wat bovengenoemde Deensche waren kostten; maar de prijs was, in mijnen tijd, voor ons Europeanen: 1 El karsaai 2mk. 10 sz. (16 stuivers), 1 pond kruid 2 mk. (12 st.), 1 pond lood 10 sz. (4 st.), een mes 1 mk. 8 sz (9 st.), eene ijzeren pijlspits zonder weerhaak 8 sz. (5½ st.) enz. De Groenlanders, daarentegen, moesten voor eene el karsaai, of een pond kruid, of 6 pijlspitsen, of 2 messen enz. eene balge spek geven. Balge (Ballie) noemde men de maat, waarin de koopman het spek ontving, en zij moet 
{==71==} {>>pagina-aanduiding<<}
 moet van de groote eener ton zijn. Eene ton spek, die in Koppenhage werd uitgebrand, kon omtrent ¾ ton traan opleveren. Wanneer men nu weet, dat eene balg of ton spek slechts met de waarde van eenen rijksdaalder betaald werd, dat de Deensche waren aan de Groenlanders tot eenen verhoogden prijs, gelijk boven vermeld is, verkocht werden, en tevens, dat de ton uitgebrande traan in die jaren 16 tot 18 Rijksdaalders (derhalve ¾ ton 12 tot 13½ R.) gold; zoo ziet men niet alleen, wat deze behoeften den Groenlanders kostten, maar ook welke voordeelen zij voor het handelgenootschap opleverden. Maar van alle waren kwam hun geen duurder te staan, dan een snaphaan of bus, die hun in Disko-Bogt, alwaar het ijs, gedurende verscheidene maanden, vast ligt en men de zeehonden moet schieten, evenwel zoo onontbeerlijk was. Zeker weet ik het niet, maar men zeide, dat elk schietgeweer der compagnie 6 a 7 Rijksdaalders kostte, en nu moesten de Groenlanders 10 Rijksdaalders of 10 balgen spek geven, welke, volgens de bovengemelde berekening, voor hen eene aanmerkelijke uitgave, maar voor den koophandel een groot voordeel ware. – Evenwel konden zij deze uitgave nog lijden; gelijk ook het voordeel, hetwelk de handel 
{==72==} {>>pagina-aanduiding<<}
 er van trok, niet onbillijk was, indien men de onkosten bij de uitrusting der schepen, de proviandering der kolonien, en voorts de bezolding der menigte bedienden in Koppenhage en Groenland in aanmerking neemt; om er niet eens van te spreken, wat men bij eenen handel in zulk een moeijelijk vaarwater waagt; maar de Groenlanders gaven veel mee: voor hunne waren, dan boven vermeld is, en dit meer was te veel.
Ik zal mij hier omtrent nader verklaren. Zij gaven, bij voorbeeld, niet alleen 10 balgen spek voor een schietgeweer Het schietgeweer is de gewigtigste behoefte. De overige behoeften moesten zij naar dezelfde evenredigheid betalen; maar ik kan niet juist bepalen, wat zij, bij voorbeeld, voor eenen ketel geven moesten., maar 15 balgen, en de balg hield niet alleen 1 ton, maar 1½ ton, en was buitendien zonder bodem. Als er nu gemeten moest worden, dan wisten de arbeidslieden, zeer slim, de balg boven een gat of eene verdieping te plaatsen, die eerst gevuld moest worden, alvorens de onderste rand der balg bereikt werd, en daarna werd eerst de balg gevuld. De Groenlanders wisten zeker wel, dat zulks niet zoo was als het wel behoorde te wezen. Eenigen zwegen; anderen lachten en zeiden. ‘Zoo wordt de 
{==73==} {>>pagina-aanduiding<<}
 balg toch eindelijk vol,’ en daarbij bleef het. Ik overdrijf de zaak niet, maar beweer slechts, dat de Groenlanders in mijnen tijd, hunne schietgeweren in diervoege betaalden. Er verliepen twee tot drie jaren, eer zij zoo veel bij elkander konden brengen. Zelden kregen zij het geweer alvorens de helft geleverd was, en als zij het het dan ontvingen, waren er dikwijls eene scheur in den loop, veelal was het slot beschadigd, en deze gebreken vereischten nieuwe kosten, eer het bruikbaar werd. Kortom, zij gaven eenen buitengemeen hoogen prijs voor een dikwijls zeer middelmatig geweer, terwijl deze prijs dikwerf op eene kommerlijke wijze en met levensgevaar gewonnen werd. De compagnie bekwam hiervan slechts 10 tonnen; het overige behielden de kooplieden, met een gerust geweten, voor zich zelve De Groenlanders ontvingen, zoo als gezegd is, volgens de prijsbepaling der compagnie, slechts 1 rijksdaalder voor l ton spek, en volgens de prijsbepaling der kooplieden 1 rijksdaalder voor 1½ balg of ton enz.; maar welke betaling men hun voor baarden, vellen, eenhoornhoorns en andere waren gaf, weet ik niet.. En evenwel waren deze geene werkelijke kooplieden, maar slechts gevolmagtigden tot den handel. Zij waagden er niets bij. Indien zij van de overgezondene waren 
{==74==} {>>pagina-aanduiding<<}
 en van de daarvoor ingekochte hoeveelheid spek, baarden enz. rekening deden, en zich een bewijs van den schipper voor de waren, welke zij huiswaarts zonden, verschaften, waren zij veilig voor alle verlies, al verongelukte zelfs het schip. Zij hadden zich daarom met een geringer voordeel moeten vergenoegen. Eenige winst had men hun zekerlijk moeten toestaan, zoo als percenten van de ingezondene hoeveelheid spek, of premien, als zij eene zekere hoeveelheid zonden enz.: want de meeste kennen geen ander goed, dan het voordeel, en zonder hoop daarop bleef er geen koopmansbediende in Groenland, en, zonder deze hoop, zou de gansche handel moeten gestaakt worden. Ik zou mij zeer bedriegen, indien niet de compagnie aan de waren, welke haar volgens de vastgestelde prijsbepaling ten deel worden, won; maar, hoe veel meer zou dezelve winnen, zou het vaderland, ja zouden ook de arme Groenlanders winnen, indien men de vastgestelde prijsbepaling zoo wel voor Deensche, als Groenlandsche waren, volgde, en de geheele bij de kolonie gekochte hoeveelheid spek den regtmatigen handel ten goede kwame. De kooplieden waren zeer geheimhoudend, zelfs als het de waren betrof, die zij bij de compagnie inzonden; maar ik weet 
{==75==} {>>pagina-aanduiding<<}
 evenwel, dat van de beide plaatsen, alwaar ik prediker was, voor rekening derzelve 130 tot 200, ja in een jaar zonder twijfel 300 vaten spek Het ingezonden spek werd naar vaten van 2 tonnen berekend; welligt was de hoeveelheid, het spek uit Jakobshavn daaronder gerekend, 300 tonnen, ja zelfs meer., behalve nog andere waren, zoo als baarden, vellen, en wat dies meer zij, ingescheept werden.
Sprak de prediker, als plaatsvervanger der Groenlanders, inzonderheid van de gedoopten, met den koopman over de onbillijkheid van zulk eenen handel, of schreef hij deswege aan hem, dan was de vrede verbroken, en velerlei onaangenaamheden waren het gevolg daarvan; meldde hij zulks naar huis, dan was hij een twistziek man, een man, die zich met dingen bemoeide, welke hem in het minste niet aangingen, en – rigtte niets uit. Het handelbestuur vertrouwde hunne bedienden, en het zendelinggenootschap was zoo zeer van derzelver opregtheid en braafheid overtuigd, dat het ons, voor ons vertrek, onder andere ambtspligten, ook die oplegde, van in eene goede verkeering met de kooplieden te staan. De begunstiging, welke wij bij onze terugkomst konden verwachten, berustte gedeeltelijk daar-
{==76==} {>>pagina-aanduiding<<}
op. Mijn koopman en ik namen steeds de uitwendige welvoegelijkheid in acht; en God weet, dat ik het niet kwalijk met hem meende. Somwijlen was ik wel eens genoodzaakt, om aan hem te schrijven, maar dit geschiedde zonder eenige bitterheid, en, bij onze gesprekken, scheen alles van dien aard, of hetgeen daarop betrekking had, vergeten te zijn. Bij mijne afreize weende hij en wenschte hartelijk, dat ik blijven konde en wilde – en, na mijne terugkomst in het vaderland, werd mij door het zendelinggenootschap eene aanklagte van hem ter beantwoording medegedeeld. Ik zou, namelijk, eenen ongeoorloofden handel met de Groenlanders gedreven hebben Ter plaatse, waar ik woonde, kon ik mij geene regtmatige voordeelen verschaffen, en onregtmatige wilde ik mij niet eigen maken.. Ik was overtuigd, dat ik, als eerlijk man, het mijne er toe moest bijdragen, om aan de ongeregeldheden, waardoor zoo velen benadeeld werden, paal en perk te stellen, indien zich slechts de gelegenheid daartoe aanbood; en ik bekwam dezelve op deze wijze. Ik maakte op een en ander, wat ik reeds boven gezegd heb, opmerkzaam. ‘Dit, zult gij zoo goed zijn, van schriftelijk in te leveren,’ was het antwoord. Ik schreef, maar 
{==77==} {>>pagina-aanduiding<<}
 verzocht mij met den naam van aanklager te verschoonen. Ik wilde geenen bijzonderen persoon ter verantwoording geroepen zien; alleenlijk wenschte ik, dat het dengenen, wien de zaak betrof, onmogelijk werd gemaakt, om zoodanig, als tot dus verre geschied was, met de Groenlanders te handelen. In dit opzigt sloeg ik voor, dat er geijkte balgen of tonnen naar Groenland zouden gezonden worden, die eenen bodem hadden en tevens 1¼ ton hielden, dewijl de kooplieden zonder deze overmaat te kort moesten komen; alsmede dat den Groenlanders openlijk bekend gemaakt wierd, dat zij hun spek met geene andere tonnen, dan deze, moesten laten meten, en wat dies meer zij. Ik heb reden, om te gelooven, dat mijn voorslag of geheel, of althans gedeeltelijk opgevolgd werd; inzonderheid, vermits de koning in het daarop volgende jaar twee wereldlijke ambtsbedienden, onder den naam van Inspecteurs, naar Groenland zond, wier ambtsmagt omtrent zoo sterk was, als van onze ambtenaars in Denemarken. Voor deze was het eene gewigtige ambtsverpligting, over de handelwijze der kooplieden te waken, en er op te letten, dat de Groenlanders niet benadeeld werden. Dat ik hier slechts van den handel, zoo als die in mijnen tijd, en bijzonderlijk 
{==78==} {>>pagina-aanduiding<<}
 zoo als dezelve in de Disko-bogt gedreven werd, heb gesproken, zal ik, ten slotte hier wel niet behoeven aan te merken.


IX. De bruiloft.

Ik heb boven gezegd, dat de prediker zich met huwelijkszaken moet bemoeijen, terwijl ik ook de reden heb bijgebragt, waarom hij dit moet doen; ik zou derhalve van deze zaak in het geheel niet meer behoeven te spreken, indien niet het bruiloftsfeest, hetwelk ik hier vermelden wil, zich bijzonderlijk onderscheiden had, en mij bijkans duur was te staan gekomen.
De zoon van den katechizeermeester, uit een gemengd huwelijk gesproten, een vlug, welgemaakt en bekwaam Groenlander, was op het fraaiste meisje in de kolonie verliefd ge worden. Zij was verstandig, braaf en zeer huishoudelijk, zoo dat zijn vader niets tegen zijne liefde had. De ouders, die zijne genegenheid voor het meisje zeer wel bemerkten, vergunden hem den toegang in hun huis, en gaven hem daardoor gelegenheid, om zijne beminde te zien en te spreken. Zoo verliepen 
{==79==} {>>pagina-aanduiding<<}
 er eenige jaren; maar deze bezoeken waren, van wege den dwang, die de gelieven daarbij gevoelden, eindelijk niet bevredigend voor hunne steeds toenemende liefde. Zij zochten en vonden elkander, en hadden dikwijls bijzondere zamenkomsten Dit meisje ontzag zich niet, hare genegenheid voor haren geliefden openlijk te betuigen. Zij was de eerste en de eenige in mijnen tijd, die zulks deed.. De Groenlanders begonnen hierover zeer dubbelzinnig te spreken. – Zoodra ik dit bemerkte, verhaalde ik zijnen vader, wat ik gehoord had, en stelde hem voor, toch de jonge lieden te doen huwen. ‘Zeer gaarne,’ antwoordde hij, ‘ik wensch hunne vereeniging hoe eer hoe liever.’ Ik liet den vader van het meisje roepen, en, na eene korte inleiding, zeide ik: ‘Gij weet, dat peter uwe dochter louize bemint; gij kunt er niets tegen hebben, dat zij elkander huwen, daar hij eene vrouw behoorlijk onderhouden kan en een brave kerel is.’ – ‘Ik zelf heb haren dienst noodig,’ antwoordde hij. – ‘Zij kan u toch niet op den duur dienen,’ hernam ik; ‘gij hebt immers de gesprekken onder het volk gehoord, en kunt, als vader, niet toelaten, dat zij in eenen kwaden naam komt.’ – ‘De menschen liegen,’ hervattede hij; ‘zij zal hem niet 
{==80==} {>>pagina-aanduiding<<}
 hebben.’ – ‘Gij zegt dit slechts,’ vervolgde ik, ‘om de oude manier te volgen. In ons land verheugen de ouders zich, als zij nog in hunnen leeftijd hunne dochters wel gehuwd zien; maar gij lieden wilt altijd tegenstand bieden. Indien gij sterft, wie zal dan voor uwe dochter zorgen, die intusschen een oud meisje kan worden?’ – ‘Dat is mij onverschillig,’ antwoordde hij driftig, en stond op om te vertrekken. ‘Zij zal hem niet hebben.’ ‘Zij zal hem hebben,’ zeide ik. ‘Ik mag het niet gedoogen, dat jonge lieden ongeschikt leven.’ Hij zweeg en vertrok. De katechizeermeester, die met de denkwijze der Groenlanders zeer goed bekend was, meende, dat deze weigering van den gewonen aard was en niets te beduiden had. Ik bepaalde den bruiloftsdag: want de prediker bestemt staag zelf den tijd en geeft hun, die het aangaat, daar kennis van. Ik wilde aan het feest zoo veel luister bijzetten, als mij mogelijk was, ten einde den vader van den bruidegom te toonen, hoezeer ik zijne waarde als onderwijzer erkende. Ik noodigde daarom het bruidpaar en deszelfs wederzijdsche ouders uit, om op den bruiloftsdag bij ons te eten, begeerde, dat de vlag zoude waaijen enz. 

{==81==} {>>pagina-aanduiding<<}

    Dag en uur kwamen; de bruidegom liet zich met zijn gevolg vinden; maar de bruid kwam niet. Ik zond eenen bode naar haar toe; maar deze kwam met het bescheid terug, dat de vader gramstorig was, en het meisje niet wilde laten gaan. Ik was tot het verrigten der trouwplegtigheid aangekleed.Mijne vrouw zeide derhalve: ‘Ik zal ze wel hier brengen,’ en ging heen, om haar te halen; maar ook zij kwam zonder de bruid terug en zeide, dat de vader haar bewaakte, gelijk de gierigaard zijnen schat. Wat zou men nu doen? De tegenstandbieding was ongewoonlijk: want steeds laten de ouders hunne dochters gaan, al schijnen zij ook onvergenoegd te zijn De gedoopte ouders namelijk; met de Heidenen is dit, gelijk reeds boven is aangemerkt, geheel anders gelegen.. Het aanzien van mijn ambt zou door eene toegevendheid, welke hier zwakheid Ik moet hier doen opmerken, dat eenige Groenlanders mij zeiden, dat deze beide jonge verloofden eenen al te vertrouwden omgang met elkander hadden gehad, en mij tevens baden, om verdere ergernis bij tijds te verhoeden, enz. Dit werd voor mij, als Godsdienstleeraar des te meer pligt, daar de Groenlanders zelve, ja zelfs de Heidenen, de ingetogenheid der jeugd voor eene deugd houden, en een tegenovergesteld gedrag berispen. Zie h. egede’s Natuurlijke Historie bladz. 79. – Ik werd van de waarheid des berigts overtuigd, en zocht daarom den vader tot bewilliging te overreden. – Ik kon zijne tegenwerpingen wel vermoeden: want die vonden er gewoonlijk plaats; maar niet, dat hij zijnen tegenstand ten uitersten top zou voeren. Ook kon ik mij de gevolgen niet vooraf voorstellen. In het vaderland ware mijn gedrag onbetamelijk geweest en zou mij, indien het aldaar ook had kunnen plaats vinden, verdiende onaangenaamheden berokkend hebben; maar mijn stand in Groenland, de eigenaardige betrekking, waarin ik tot mijne gedoopten stond, die in mijnen tijd den prediker, en alleen den prediker toevertrouwden, dat hij het regt wilde handhaven, en zich deswege verpligt hielden, hem te gehoorzamen – ja zelfs de denkwijze des volks, of deszelfs gevoelen van onzedelijkheid, zullen dit zonder twijfel regtvaardigenzou ge-
{==82==} {>>pagina-aanduiding<<}
weest zijn, geleden hebben; ik trok daarom mijnen pels aan, en ging zelf heen, om het meisje te halen. ‘Ga niet derwaarts, goede priester!’ zeide eene vrouw onder weg tegen mij. ‘Hij is boosaardig.’ – ‘Gij weet het,’ antwoordde ik, ‘dat ik niets anders wil dan wat regt is, en hij moet mij gehoorzamen.’ – ‘Wij zullen het zien,’ antwoordde zij, terwijl ik verder ging. Toen ik het huis binnen trad, zag ik hem op de zijdebank naast zijne dochter zitten (zij zat onaangekleed op de regte), en behalve hen nog eenige vrouwen. ‘Waarom betoont gij zoo 
{==83==} {>>pagina-aanduiding<<}
 veel tegenstand?’ zeide ik. ‘Gij weet, waarom uwe dochter huwen moet; – laat haar haren gang gaan!’ – ‘Gij moogt haar nemen,’ antwoorde hij driftig, ‘en haar tot uwe bijvrouw maken; maar hij zal haar niet hebben.’ – ‘Nu zijt gij boosaardig,’ hernam ik; ‘wij berispen uwe landslieden, welke bijvrouwen hebben, en gij wilt den priester uwe dochter daartoe aanbieden!’ ‘Trek uwen pels aan,’ zeide ik ernstig tegen het meisje, ‘en ga met mij naar mijn huis!’ – Zij trok spoedig haren pels aar; en ging haren vader voorbij, die zweeg en haar gaan liet. Ik bespeurde geene verandering op zijn gelaat; maar de vrouwen moeten dezelve opgemerkt hebben: want zij gingen alle naar buiten, zoo als ik geloofde, om de bruid te vergezellen. Toen wij nu alleen waren, zeide ik: ‘gij ziet, dat uwe tegenstandbieding u niets baat. Ik heb u heden verzocht, mijn gast te zijn; ga nu met mij, woon het trouwen uwer dochter bij en eet bij mij!’ Hij antwoordde niet. ‘Het is mij om het even!’ zeide ik, keerde mij van hem af, en wilde het huis uitgaan; maar toen ik bukte, om in den gang af te klimmen, werd ik gewaar, dat hij achter mij was. Ik rigtte mij oogenblikkelijk op, en terwijl ik mij omkeerde, zag ik hem met eenen opge-
{==84==} {>>pagina-aanduiding<<}
heven arm en met een groot mes in de hand, hetwelk hij mij in den rug wilde steken, zoodra ik met het halve ligchaam in den gang was gekomen, en dus geenen tegenstand had kunnen bieden. Ik greep hem eensklaps aan en wierp hem met kracht op den grond, maar hij had mij bijkans even zoo handig om het lijf gevat en hield mij zoo vast, dat ik boven op hem viel. Als verwoed poogde hij zich nu niet alleen los te rukken, maar mij ook den toegedachten stoot toe te brengen. Geen van beide gelukte hem; daar hij ondertusschen naakt was, en ik hem slechts bij de haren kon vasthouden, zoo gaf hij mij genoeg te doen. ‘Thans zou ik u kunnen slaan en u mishandelen,’ zeide ik, ‘en gij verdient het; maar ik wil niet. Ik zal mijn leven, waarvan gij mij op eene zoo lage wijze hebt willen berooven, verdedigen, maar mij niet wreken; dus gebiedt de groote Leeraar.’ – ‘Dit is mij om het even,’ antwoordde hij, en het bruis stond hem op den mond. Terwijl dit geschiedde, kwam mijn huisknecht met zijne slede in de nabijheid van het huis, om turf te halen Uit gebrek aan ruimte in mijne woning moest ik mijnen turf in de opene lucht op hoopen laten stapelen.. ‘Haast u! ga spoedig 
{==85==} {>>pagina-aanduiding<<}
 binnen! frederik! de priester’ – en meer andere afgebroken woorden riepen de groenlandsche vrouwen hem toe. Hij kwam. ‘God! mijnheer! wat is dat? Wat moet ik doen?’ zeide hij, van ontsteltenis bijkans buiten zich zelven. – ‘Zoek hem het mes te ontrukken,’ antwoordde ik, ‘en berg het, gelijk al de overige, die gij vinden kunt; eer durf ik hem niet los laten.’ Hij greep mijnen tegenpartijder om den regter arm, maar deze kreeg hierbij gelegenheid, om hem, terwijl hij hem ontwapende, eene geduchte snede in de vingers toe te brengen. Nu kwam er toevallig een jonge Groenlander van de vangst te huis. Aan dezen verhaalden de bevreesde vrouwen ook, wat er gebeurd was. Hij verliet oogenblikkelijk zijne boot, en kwam tot ons. ‘Priester!’ riep hij, ‘ik zal u helpen. O, die booswicht!’ – Dit aanbod was des te meer te prijzen, daar de Groenlanders zich gewoonlijk ontzien, elkander in het een of ander tegen te gaan.‘Ik bedank u voor uwen goeden wil,’ zeide ik; ‘maar nu is hij niet in staat, om veel meer uit te regten.’ Deze woorden gaven hem kracht, om nog eene zwakke poging te doen, of hij zich zonder vreemde hulp kon losrukken. Eindelijk zeide hij: ‘Laat mij los, Priester!’ 
{==86==} {>>pagina-aanduiding<<}
 Ik liet hem onder het opzigt zijner landslieden los en vertrok, nadat ik hem zijne ongeoorloofde en slechte handelwijze onder het oog gebragt had. Toen ik buiten op het veld kwam, hoorde ik dat mijne vrouw in de uiterste verwarring aan de Groenlandsche vrouwen naar mij en – naar het huis vraagde, waarin zij onlangs zelve geweest was: want eene van deze had haar toegeroepen: ‘Kom toch, goede priestersvrouw! Frederik heeft ongetwijfeld den priester dood gestoken.’ Zij zag mij eindelijk en schreide van blijdschap.
Terwijl dit alles geschiedde, had het bruidpaar met deszelfs gevolg op mij gewacht. Ik kwam nu en liet, zoodra ik mijne kleeding weder eenigzins in orde had gebragt, het gezang aanheffen, maar toen ik wilde optreden, om te spreken, zeide de katechizeermeester mij zacht: ‘Gij moet u niet regt voor het venster plaatsen. Hij weer, dat gij altijd bij eene trouwplegtigheid daar staat, en kon boosaardig genoeg zijn, om u door het venster heen te doorschieten.’ Ik moest derhalve zoo wel, als het bruidpaar, van plaats veranderen. De trouwplegtigheid begon en eindigde, en nimmer gaf eene Groenlandsche bruid mij zulk een gewillig en duidelijk antwoord, als 
{==87==} {>>pagina-aanduiding<<}
 deze. Het jonge paar, de katechizeermeester en zijne vrouw aten bij ons (hun gevolg liet ik, zooals gewoonlijk bij zoodanige gelegenheden, in een Groenlandsch huis onthalen); maar ofschoon ik hen trachte te vervrolijken, heerschte er evenwel in het gezelschap eene stilte, een bang vermoeden van een mij aanstaande ongeluk, – hetwelk de Voorzienigheid evenwel gunstig afwendde. Ondanks al den opstand, dien de vader gemaakt had, verzoende hij zich evenwel spoedig met zijnen schoonzoon; de echtverbindtenis viel gelukkig uit; ik volbragt onbekommerd mijne gewone wandelingen, en hij legde het er naderhand nimmer op toe, om mij eenig nadeel aan te doen


X.De wraak.

Debovengemelde gebeurtenis werd, gelijk men zich gemakkelijkverbeelden kan, spoedig bekend. Sinds den tijd van den overledenen hans egede had het tot dus verre niemand gewaagd, de handen aan de predikers of aan eenigen Europeaan te slaan. Men sprak daarvan bij bezoeken; maar bijzonder op de vangstplaatsen, alwaar er somwijlen velen bij 
{==88==} {>>pagina-aanduiding<<}
 een komen. De meesten, bijzonder mijne gedoopte Groenlanders, zagen zijne handelwijze voor eenen wrevel jegens hunnen goeden priester aan; andere glimlachten en zeiden: ‘Dan zijn er toch eindelijk lieden, die den Denen durven toonen, dat zij hier geene heeren en meesters zijn.’ De Denen in de naburige kolonien hoorden dit berigt met verbazing, en schreven mij, dat deze Groenlander openlijk gegeeseld moest worden, indien het berigt waarheid ware, en dat hunne manschap, indien ik zulks begeerde, tot mij zou komen, om de straf te volvoeren. Ik dankte hun; maar verzekerde tevens, dat ik niet ten oogmerk had, wraak te nemen; en dat alles, wat er gebeurd was, geene gevolgen zou hebben enz. Hij kwam ondertusschen niet meer in onze christelijke vergaderingen. Ik liet hem roepen, maar hij verontschuldigde zich; ik zocht hem, maar hij wist mij steeds te ontwijken.
Zoo verliep er bijkans een jaar, toen de Groenlanders door eene aanstekende ziekte werden aangetast, aan welke vele hunner stierven, ja zoo vele zelfs, dat er eindelijk geene gezonden genoeg overbleven, om de dooden te kunnen begraven. Zij kwamen met hunne lijken bij mij, en lieten mij voor het overige zorgen. Van den morgen tot den avond ging 
{==89==} {>>pagina-aanduiding<<}
 ik onder al deze zieken rond, sprak met hen en gaf hun zoodanige geneesmiddelen, als ik dienstig voor hen achtte. Eenige werden doof – dezen moest ik alles digt bij toeschreeuwen; andere werden krankzinnig – bij deze moest ik bedaarde oogenblikken afwachten; alle hadden eenen vreesselijk stinkenden adem. Vijf tot zes weken verliepen er, eer de ziekte merkelijk afnam; waarlijk! in menig opzigt een smartelijke tijd voor een gevoelig hartIk kaauwde toen staag een stuk Angelika wortel als tegengift.!
Op zekeren morgen, toen ik, na mijn eerste krankenbezoek, te huis was gekomen, om eenig ontbijt te genieten, kwam mijn Groenlander onverwachts de deur in, en bleef staan. Ik verzocht hem, te gaan zitten; hij deed zulks, maar zweeg en sloeg de oogen neder. Eindelijk brak ik het stilzwijgen af en, vraagde hem, wat hij kwam verrigten. ‘Ik wilde gaarne met u spreken, priester!’ zeide hij, ‘maar ik ben onwaardig, en gij zult mij niet willen helpen?’ – ‘Zekerlijk wil ik u helpen,’ antwoordde ik, ‘indien ik slechts kan; hebt gij misschien eenen zieke?’ – ‘Mijn eenige zoon,’ antwoorde hij, ‘is zeer krank.’ – ‘Ik sprak evenwel gisteren nog 
{==90==} {>>pagina-aanduiding<<}
 met hem,’ zeide ik, ‘en toen ik hem naar zijnen welstand vraagde, antwoorde hij, dat hij nog frisch en gezond was.’ – ‘Gisteren avond,’ dus vervolgde hij, ‘werd hij ziek, zeer ziek.’ Deze jongeling, tusschen de 17 en 18jaar oud, had goede kundigheden, las en schreef goed, beloofde een goed broodwinner te zullen worden, en was de eenige aardsche verwachting des vaders. Terwijl ik mij gereed maakte, om hem te vergezellen, zeide ik tegen hem: ‘Maar zeg mij toch eens, was het werkelijk uw oogmerk, mij om het leven te brengen, of wildet gij mij slechts doen verschrikken?’ – ‘Het was mijn oogmerk u te dooden,’ antwoordde hij; ‘indien gij u niet zoo spoedig omgekeerd en mij op den grond geworpen haddet; dan had mijn mes u van kant gemaakt. Ik was boosaardig, ik was dol. Kunt gij het mij vergeven? Wilt gij mij helpen?’ – ‘Ik heb het u reeds vergeven,’ was mijn antwoord; ‘en onze groote Heer in den hemel verbiedt, ons aan hen te wreken, die ons beleedigen, en beveelt, hun te vergeven, gelijk hij zijne moordenaars vergiffenis schonk. Kom nu!’ – Ik ging met hem naar zijne woning. Ik bad God hartelijk, – waarom zou ik het verzwijgen? – dat de 
{==91==} {>>pagina-aanduiding<<}
 de jongeling in leven blijven mogt. Zijne genezing, dacht ik, zal den vader volkomen van mijne vergiffenis overtuigen, en de Godsdienst wint erbij. Ik kwam voorts dagelijks bij hem, even als bij de andere zieken; maar hij stierf. Dit verlies, het groote hartzeer daarover, drukte den vader zeer, maar gaf ook aanleiding tot zijne verbetering. Eenige dagen na het sterfgeval kwam hij weder tot mij. ‘Ik ben zeer bedroefd, priester!’ zeide hij, ‘kunt gij mij troost geven?’ Dit vertrouwen, en dat wel van hem, was mij ten uiterste aangenaam, en ik maakte er gebruik van. Na dien tijd kwam hij niet alleen weder des zondags in de godsdienstoefening, maar liet zich ook bij de dagelijksche biduren en katechizatien vinden. Elke week bezocht hij mij, een- of tweemaal, en bijna telkens was een zijner eerste vragen: ‘Priester, hebt gij mij vergeven?’Ik won hem geheel en al, en hij werd mij, onder zoo vele andere bewijzen, een bewijs te meer van de waarheid, die ik zoo gaarne huldig, dat men met eene verstandige en christelijke goedaardigheid bij de meeste menschen veel verder komen kan, dan met hartvochtige gestrengheid. Zou ik toch dezen man wel immer hebben kunnen winnen – ik hoop met vertrouwen, dat ik hem voor den 
{==92==} {>>pagina-aanduiding<<}
 hemel won – indien ik hem met vreemde hulp aan eenen paal had doen binden en laten mishandelen?


XI. Het geredde kind.

Wanneer onder de Heidenen de moeder van eenen zuigeling sterft, en er geene andere zogende vrouw in de nabijheid te vinden is, dan wordt hij gewoonlijk levend met de overledene moeder begraven. – Zoo vernam ik eens, dat de Heidenen; eene halve mijl noordwaarts van mij, een kind, hetwelk bijkans een vierendeel jaars oud was, met de moeder in het graf gelegd, maar, uit een zeker gevoel van verschooning, niet geheel met daarop geworpene steenen verstikt hadden. Zij hoorden het flaauwelijk zuchten, en zoo leefde het omtrent eenen dag. Dit berigt, het eerste van dien aard, sedert ik in Groenland gekomen was, ontroerde mij. Eenige dagen daarna begaf ik mij naar deze lieden toe, om hun hunne onregtvaardigheid en wreedheid onder het oog te brengen. Zij ontkenden de daad niet, maar wilden dezelve niet als eene wreedheid beschouwd hebben. ‘Wat zouden wij doen, 
{==93==} {>>pagina-aanduiding<<}
 priester?’ zeiden zij. ‘Gij weet, dat wij onze kinderen lief hebben; maar indien de moeder der arme kleinen sterft, terwijl zij nog zuigen, en er zich geene andere vrouw in de nabijheid bevindt, die zich hunner kan aannemen, dan moeten zij immers uit gebrek aan voedsel sterven, of zich dood schreijen; is het dan niet beter, dat wij uit medelijden hunnen spoedigeren dood bevorderen?’ Werkelijk hebben zij geene middelen, waarmede zij zoodanige onschuldige schepseltjes voeden kunen, dan de borst, geene melk, geene ligte spijzen. Ik kon, natuurlijker wijze, hun wreedaardig medelijden niet billijken, maar zeide hun, onder anderen, dat zij, indien zulk een geval meermalen mogt plaats vinden, mij daarvan berigt zouden geven; ik wilde dan het moederlooze kind doen afhalen en hetzelve laten opvoeden.
Omtrent een jaar daarna kwam een van deze Groenlanders in allerijl tot mij. ‘Priester!’ zeide hij, ‘wij hebben uwe woorden niet vergeten. N. N.’s vrouw beviel heden van een jongetje, en stierf. Al de anderen zijn afwezig, gelijk gij weet, en daar is niemand, die dit kind zogen kan. Wilt gij het tot u nemen? Indien niet, dan begraven wij het met de moeder.’ Ik dankte hem, dat 
{==94==} {>>pagina-aanduiding<<}
hij mijne woorden indachtig was, gaf hem een klein geschenk, en zond dadelijk de vrouwenboot af, om het kind te halen, hetwelk men mij dan ook gezond en hongerig bragt. Mijne vrouw legde het aan de borst; het bevredigde zijne eerste behoefte en sliep in. Ik overreedde intusschen eene Groenlandsche vrouw, om, tegen betaling, des kinds, overige verzorging op zich te nemen: want onze eigen zoon was nog geen vierendeeljaars oud; maar van mijne vrouw bekwam het zijn dagelijks voedsel. Het groeide daardoor welig op, en begon blijken van opmerkzaamheid te geven. – Zijne lachjes waren hare belooning. – Den volgenden zondag doopte ik het, en noemde het naar eenen broeder mijner vrouw, om het haar nog dierbaarder te maken. Daags te voren kwam de vader bij mij, en vraagde mij, of ik zijn kind wilde doopen. Toen ik dit met ja beantwoordde, verzocht hij mij verlof, om daarbij tegenwoordig te zijn. Ik vergunde hem zulks, onder voorwaarde, dat hij zich stil zou houden. Hij kwam. Alles, wat hij, gedurende de godsdienstoefening zag en hoorde, was nieuw en verrasschend voor hem; maar hij luisterde ook naauwkeurig toe. Onder de verrigting van den doop glinsterde een traan in zijn oog – 
{==95==} {>>pagina-aanduiding<<}
 waarom? dit wist hij zelf niet. Toen de godsdienstoefening geëindigd was, zeide ik tot hem: ‘Nu is uw zoon mijn zoon; ja meer dan de mijne; hij behoort thans aan den grooten Heer in den hemel, die hem onuitsprekelijk gelukkig maken zal.’ – ‘Ja’ antwoordde hij, ‘gij hebt u vaderlijk jegens hem gedragen, en uwe vrouw is als eene ware moeder; maar ik wil bij u wonen, u gehoorzaam zijn en een geloovige worden; dan mag ik hem immers somwijlen wel zien?’ ‘Ja,’ antwoordde ik, ‘dagelijks, indien gij wilt.’ Werkelijk kwam hij, kort daarna, met zijne gansche familie, zag zijn zoontje dikwijls, en werd het jaar daaraan volgende, gedoopt.
Volgens de gewoonte des lands was het kind nu onze aangenomen zoon, en als zoodanig werd hij ons dagelijks liever. Ik stelde hem mij dikwijls als den beschaafden jongeling, als den verlichten regtschapen man, als den nuttigen leeraar onder zijne landslieden, voor; maar eene heerschende en doodelijke kinderziekte ontrukte hem aan ons in den ouderdom van vijf vierendeeljaars. Wij verloren hem; maar hij ging in een beter leven over.




{==96==} {>>pagina-aanduiding<<}

XII. De hekserij.

Op zekeren zondag bezocht ik, des namiddags, eene zieke vrouw, wier onpasselijkheid, eene verkoudheid, weldra door eenen zweetdrank hersteld werd; maar terwijl zij nog in het zweet lag, kwam bij ongeluk haar broeder, die een heksenmeester Hij was een Heiden en woonde eenige mijlen van de kolonie. was, haar bezoeken. Hij zag haar zweeten en vraagde: ‘Hoe? wat is dat?’ Zij verhaalde, dat zij ziek was; maar dat de priester haar iets had ingegeven, waarop zij zweeten en vervolgens genezen zou. ‘Neen!’ zeide hij geheimvol, ‘zoo is het niet gelegen. Gij zijt nog ziek; eene booze heks heeft het u aangedaan.’ Men werd opmerkzaam, en zag elkander verlegen aan. ‘Ik zal haar spoedig ontdekken,’ vervolgde hij, en, wat onder de gedoopten iets ongewoons was, de man veroorloofde hem, zijne kunst te toonen. Hij deed dit met de gewone plegtigheden, en het gevolg was de verklaring, dat eene bejaarde vrouw op de plaats, op welke hij welligt gramstorig was, haar ziek had getooverd. ‘Onder de bank’ riep hij, ‘zie ik haren geest, die u 
{==97==} {>>pagina-aanduiding<<}
 zoekt te grijpen.’ ‘Schiet! Schiet!’ riep hij andermaal den man en den anderen toe. ‘Jaagt haar voort! doodt haar!’ Spoedig laadden zij hunne geweren en schoten eenige reizen op den boozen geest. Daarbij hieven zij een vreesselijk geschreeuw en gehuil aan Onder zoodanige omstandigheden zijn zij ten uiterste verbitterd, dikwijls tot razernij toe..
Ik verwonderde mij zeker omstreeks dezen tijd te hooren schieten; maar kon geenszins de oorzaak vermoeden. Nu stak een Groenlander het hoofd binnen de kamerdeur en riep: ‘Priester! Priester! kom naar boven in het huis! zij zijn razend.’ Ik liep hem na, om iets meer te vernemen, alvorens ik daar kwam, en hij verhaalde mij, terwijl wij voortgingen, wat ik zoo even vermeld heb, alsmede, dat de vrouw, die als eene heks was aangegeven, van schrik bijna dood was. Mijn weg voerde mij voorbij haar huis; ikging er binnen en vond haar in eenen toestand, gelijk aan dien, waarin men angstig zijnen doodsnik verwacht. ‘Zijt getroost!’ zeide ik, ‘u zal geen leed overkomen. God in den hemel beschermt den onschuldigen.’ Ik sprak deze woorden met vertrouwen uit, ofschoon ik niet wist, hoedanig men mij in de toenmalige gemoeds-
{==98==} {>>pagina-aanduiding<<}
stemming ontvangen, en welke uitwerking mijne aanspraak hebben zoude. Ik trad ondertusschen het huis binnen, hetwelk vol van kruiddamp was; ook lagen er de afgevuurde geweren. Alle ontstelden zeer, toen zij mij zagen, inzonderheid de man in het huis. Ik was ernstig, doch zonder toorn. ‘Ga zitten, priester!’ zeide hij eindelijk en legde het beerenvel te regt. Ik zettede mij neder, en schoof de geweren, die naast mij lagen, ter zijde. ‘Waar toe dienen deze?’ zeide ik. ‘Van waar deze reuk? wat is de oorzaak van zoo vele schoten?’ Zekerlijk vele vragen op eenmaal, maar die op een en hetzelfde uitliepen. De man zweeg. ‘Zijt gij nog ziek?’ vraagde ik aan de vrouw. Ook zij zweeg. ‘Gij zijt niet ziek meer,’ zeide ik op eenen vasten toon; ‘gij stelt u slechts dus aan. Ik weet alles, wat hier gebeurd is. Gij (zeide ik tegen den man) hebt bij uwe vrouw eenen heksenmeester laten komen; die heeft pauls vrouw beschuldigd van Illiseetsok te zijn; gij hebt naar haren geest geschoten, en haar welligt den dood toegedacht. Gij zijt booze menschen’ – ‘Hoe weet gij dit?’ vraagde hij kort af. – ‘Ik weet het,’ antwoordde ik, ‘en nu zeg ik het u, indien gij nog eenmaal in uw huis laat heksen of tooveren, 
{==99==} {>>pagina-aanduiding<<}
 dan kunt gij geen geloovige zijn, en niet onder hen wonen. Op eenen anderen tijd zal ik u overtuigen, dat gij kwalijk gehandeld hebt: want thans zijt gij niet in staat, om op mijne woorden behoorlijk acht te geven; maar brengt gij pauls vrouw om het leven, of laat gij haar ombrengen, zoo zult gij strengelijk gestraft worden. Zij is onschuldig; ik neem haar in bescherming’ – ‘Ik wil haar niet ombrengen,’ zeide hij met eene gesmoorde stem; maar was in eene hevige gemoedsbeweging. ‘Waar is de heksenmeester,’ vraagde ik nu, ‘die hier zijne hekserijen uitoefenen en mijne geloovigen bederven durft?’ Ik zag om, en werd hem, onder een groot vel liggende, gewaar. Ik stond op, wierp het vel van hem af, en greep hem bij den eenen schouder vast. Hij ging overeinde zitten. ‘Gij zijt een bedrieger,’ zeide ik, ‘en kunt slechts kwaad doen; gij heeldet uwe zuster niet, ik heb haar genezen. Morgen moet gij bij mij komen.’ Hij antwoordde niet. Eindelijk vertrok ik en keerde, op mijnen terugweg, bij de arme vrouw in, die nog tusschen vrees en hoop verkeerde.‘Niemand zal de hand aan u slaan!’ zeide ik. ‘Vertrouw op God en zijt getroost!’ – 
{==100==} {>>pagina-aanduiding<<}
 ‘Hartelijk dank, priester!’ antwoordde zij; ‘nu begint mijne ziel weder te leven.’
De heksenmeester kwam, den volgenden dag, behoorlijk bij mij; maar uit vrees had hij zijnen gedoopten broeder, die bij de hekserij van den avond te voren niet tegenwoordig was geweest, overgehaald, om met hem te gaan. Deze trad het eerst binnen en zeide: ‘Mijn broeder is buiten, maar is bevreesd.’ – ‘Hij vreest,’ antwoordde ik, ‘omdat hij kwaad heeft gedaan; wie goed doet, behoeft niet te vreezen.’ – Ik riep hem binnen, en hij kwam zeer neerslagtig in. ‘Ik zou reden hebben, om u te straffen,’ zeide ik; ‘doch naardien gij zelf niet weet, welk onheil gij door uwe hekserijen onder mijne gedoopten kunt stichten, wil ik u verschoonen; doch alleen onder deze voorwaarde, dat gij u nooit weder hier laat zien.’ – ‘Ik wil nooit weder hier komen,’ antwoordde hij, en zoo lang ik in het land was, hield hij zijn woord. ‘Nog eens!’ voegde ik er bij; ‘indien het iemand wagen durft, pauls vrouw te dooden, zult gij als de dader beschouwd worden, en ik zal u vinden, waar gij ook zijn moogt.’ – ‘Zij zal niet sterven,’ antwoordde hij. – ‘Wel nu, vertrek dan,’ 
{==101==} {>>pagina-aanduiding<<}
 zeide ik, ten slotte, ‘en vergeet niet, wat gij mij beloofd hebt.’


XIII. De gevonden walvisch.

De Groenlanders zijn buitengemeen verblijd, wanneer zij eenen walvisch gevangen hebben; en zij hebben er ook reden toe, daar dezelve hun zeer aanmerkelijke voordeelen oplevert. De mannen trekken hunne springpelsen aan, en de vrouwen schikken zich op. Onder gezang boegseren zij het dier aan land, terwijl zij, even als de raven, daar boven opzitten en Maktak afvillen Maktak afvillen wil zoo veel zeggen, als de huid in stukken er afsnijden..
Steeds gaven zij mij, door middel van eenen kajak, van eene dergelijke vangst berigt, en noodigden tevens mij en mijne vrouw uit, om den visch te komen bezigtigen. Als wij dan kwamen, ontvingen zij ons met gezang. ‘Daar komt onze goede priester aan,’ heette het dan, ‘en zijn goede vrouwtje Daar men mij het verwijt zoude kunnen doen, dat het hier, gelijk op andere plaatsen, gebruikte verkleinwoord kinderachtig ware, moet ik, tot mijne regtvaardiging, het volgende inbrengen. Overal, waar de Groenlander van zijne echtgenoote spreekt, en ook hier, waar Groenlanders van de echtgenoote des schrijvers spreken, staat in het oorspronkelijke lille Kone, eene uitdrukking van teederheid, die met het woord vrouwtje of wijfjelief overeenkomt, en eigenlijk het eerste beduidt, terwijl de Deensche taal, die slechts weinige verkleinwoorden heeft, de verkleining door het bijvoegelijk naamwoord lille (klein) uitdrukt. De Groenlander gebruikt derhalve zonder twijfel altijd eene teedere uitdrukking, wanneer hij van zijne eigene echtgenoote of van die zijns vriends spreekt, en deze hem eigenaardige uitdrukking heb ik het kortst meenen aan te duiden door middel van het verkleinwoord. Slechts op eene plaats, omstreeks het einde van het hier beneden volgende verhaal: de wreker van zijnen vader, heb ik het verkleinwoord niet gebruikt, dewijl het, mijns bedunkens, bij den ernstigen en roerenden toon, waarop de Groenlander spreekt, te scherp zou afsteken. De Hoogd. Vert.; zij willen 
{==102==} {>>pagina-aanduiding<<}
 onzen walvisch zien, en zijn verheugd met ons. – Komt! ziet!’ Als wij vervolgens naar huis gingen, zongen zij andermaal. Somwijlen vergezelden wij hen aan het land, of althans zoo digt nabij hetzelve, als het dier zwemmen kon. De vrouwen roeiden nu onder vrolijke gezangen naar huis, en de mannen sloegen ernstig de hand aan het welbeloonende werk.
Zoo hadden zij eens eenen walvisch gesto-
{==103==} {>>pagina-aanduiding<<}
ken, hem vervolgd en eenige malen stuksgewijze gevild, maar evenwel ontsnapte hij hun, ofschoon zij denzelven zoodanig hadden behandeld, dat hij daarna stierf. In den winter werd hij, omtrent eene mijl van de kolonie, gevonden. Ik werd, als naar gewoonte, uitgenoodigd, om dezen buit te zien, en, daarik juist voornemens was, van wege ambtsbezigheden, eene reis naar het zuiden te doen, nam ik deze uitnoodiging aan, en hield mij eenige uren bij hen op. Hoe Groenlandsch de vorst, hoe dik het ijs ook was, nogtans bevond zich rondom het doode dier open water, en de Groenlanders waren in vollen arbeid. Eenige vilden baarden onder water af, andere spek. De haaivisschen deden zich ook, op hunne wijze, wat te goed, en beten groote stukken Maktak met hunne scherpe tanden af. Slechts, als de Groenlanders te nabij kwamen, stieten deze hen weg. Men hielp mij eenen derzelve naar boven op het ijs trekken en sneed hem den buik open. De maag was vol afgebetene stukken Maktak, en het vleesch trok nog lang nadat hij dood was. De Groenlanders achten dit dier gering, omdat deszelfs vleesch niet naar hunnen smaak is, en het ook geen spek heeft. De lever alleen bevat traan, en wel van de fijnste soort. Men werpt ze in 
{==104==} {>>pagina-aanduiding<<}
 een vat, en zij loopt geheel in traan uit; maar de Groenlanders achten het niet der moeite waardig, dit dier daarom te vangen. Ik sprong nu op den dooden walvisch en ging eenige schreden op een stuk sponsachtig vleesch rond; men zeide mij, dat het de tong was. Ik bebeschouwde dezelve naauwkeuriger en dacht er over na, hoe zeer overeenkomstig zij met de groote kaken en het buitengemeen groot ligchaam was. Het is bekend, dat het keelgat van dit dier niet ruimer is dan een groote theekop, dat het geene tanden Er is eene kleinere soort van walvisschen met tanden., maar harige baarden heeft, en dat het van klein gewormte, hetwelk zich in dit vaarwater bevindt, leeft en vet wordt. Ik nam afscheid van mijne Groenlanders en reisde verder.
De blijdschap over het voordeel maakt de Groenlanders, bij zoodanige gelegenheden, ten uiterste onvoorzigtig. Met lange vilmessen, even als degenklingen, duiken zij onder, om de baarden af te snijden. Dikwijls staat de eene op de schouders van den anderen, om hem onder het water te houden, daar hem anders de springpels opheffen zou. Wanneer nu hij, die onder water is, den adem niet langer kan houden, maakt hij eene bewe-
{==105==} {>>pagina-aanduiding<<}
ging met het ligchaam, en de man, die hem op de schouders staat, springt er af. Hij steekt nu zijn mes in de hoogte en verheft zich met een sterk gebrul, hetwelk de zoo lang zamengeperste lucht veroorzaakt. Juist bij zulk eene verrigting gebeurde hier een ongeluk, hetwelk op zich zelf groot genoeg was, maar evenwel nog droeviger gevolgen had kunnen hebben. Een Groenlander, die onder het water geweest was, stak zijn mes, misschien onvoorzigtiger dan gewoonlijk, in de hoogte en eenen ander, die eenigzins hooger lag en de huid afvilde, in het lijf. De gedoode was de aanzienlijkste onder mijne gedoopten, en zekerlijk zou zijn dood gewroken zijn geworden, indien deze daad onder de Heidenen gepleegd was geworden. Om zijn berouw te toonen, nam de dader hem op den schoot, toen zij naar huis voeren, en, den volgenden dag, schonk hij den pleegzoon van den overledenen eenen nieuwen snaphaan, als eene soort van boete voor de droefheid, die hij hem door zijne ongelukkige onvoorzigtigheid veroorzaakt had. Onder anderen kwamen er ook eenige Heidensche vrienden, om met de weduwe te treuren. Deze lieten er zich eenige woorden over ontvallen, dat de moord gewroken moest worden; 
{==106==} {>>pagina-aanduiding<<}
 maar de weduwe antwoordde: ‘Dit geeft mij mijnen geliefden man niet terug; de moord geschiedde niet met opzet, en ik ben eene geloovige.’ Naauwelijks vernam ik dit ongelukkig voorval, of ik spoedde mij naar huis, om verder ongeluk voor te komen, indien het eenigzins te vreezen mogte zijn. Ik begaf mij dadelijk naar de bedroefde weduwe, die mij, onder stille tranen, de deugden van haren man en van zijne liefde voor haar verhaalde Als echtgenoot van de overledene nog des te meer te prijzen, daar hij voortging zijne vrouw te beminnen, ofschoon zij onvruchtbaar was.. Zij beloofde mij, dat zij, als christin, nimmer zou gedoogen, dat men de dader eenig kwaad deed. Hij leefde ondertusschen in eene bestendige vrees voor den dood, werd werkeloos en had nergens rust; ja hij bad mij zelfs, dat ik hem naar ons land zou zenden, alwaar hij alleen veilig zoude zijn. Ik moest hem dikwijls verzekeren, dat hij voor zijn leven niet ongerust behoefde te wezen, vermits de daad niet vrijwillig was, en de weduwe hem vergiffenis geschonken had; maar, dewijl hij juist de man was, die zijnen Heidenschen zwager, gelijk boven verhaald is, vergund had, over zijne kranke vrouw te 
{==107==} {>>pagina-aanduiding<<}
 heksen, zoo hield ik hem tevens voor oogen, dat deze onrust en angst welligt als wedervergelding van den angst over hem kwam, dien hij der onschuldige, welke als heks verklaard werd, eens veroorzaakte. Nu, zeide ik hem, kon hij zelf voelen, wat het te zeggen was, ieder oogenblik eenen geweldigen dood te moeten vreezen. ‘Ik deed kwalijk,’ zeide hij, ‘en ik ben thans zoo beangst.’ – ‘Ja,’ zeide ik, ‘zoo beangst was zij ook; maar gij naamt dit niet in acht. God reddede haar, dewijl zij onschuldig was; Hij zal ook u redden, vermits uwe daad niet opzettelijk is gepleegd, en gij buitendien een zoo innig berouw over dezelve hebt.’ In dezer voege stelde ik hem langzamerhand gerust; maar eene zekere zwaarmoedigheid bleef hem naderhand evenwel nog steeds bij. Zijne vorige arbeidzaamheid herleefde weder; maar hij was ook vlijtiger en met grootere opmerkzaamheid bij de Godsdienstleerredenen tegenwoordig. Kortom: dit ongeluk maakte hem tot een beter mensch: want, zonder juist ondeugend te zijn, was hij evenwel te voren de omverschilligste onder mijne gedoopten.




{==108==} {>>pagina-aanduiding<<}

XIV. Eenige karaktertrekken.

Vrijheid en gelijkheid zijn het eigendom der Groenlanders. Niemand matigt zich eenige heerschappij over anderen aan. Iedereen kan onafhankelijk doen en laten, wat hem goed dunkt. Achting betoont men evenwel den verdienstelijken, dat is, den naarstigen en gelukkigen broodwinner. Zijn woord heeft, in hunne gesprekken, een zeker gewigt, en niet zelden bewijzen zij aan hetzelve eene vrijwillige gehoorzaamheid, doch zonder verdere gevolgen voor hem en hen. Hunne goede natuur en hunne bescheidenheid jegens elkander beperkt ondertusschen deze vrijheid binnen de grenzen der welvoegelijkheid. Zonder overheid, zonder wetten leven zij vreedzaam en eensgezind; nimmer hoort men eenigen twist over iemands bijzonderen eigendom, nimmer een verwijt aan hem, die, op eene onvoorzigtige wijze, eenen ander nadeel heeft toegebragt. De eerste klaagt zich zelven aan; de laatste stelt hem gerust en zegt: ‘Dat heeft niets te beduiden.’
De vrouwen nemen de huishouding waar, naaijen en praten in alle vriendschap met elkander, gedurende de mannen op den dag afwe-
{==109==} {>>pagina-aanduiding<<}
zig zijn, en, wanneer deze te huis komen, dan verhalen zij elkander, als vrienden, hun geluk en hunne ongelukken bij de vangst. Zij eten, wat de dag heeft opgeleverd, of het huis vermag, en zijn tevreden, al wordt de honger ook naauwelijks gestild.
De bewoners eener plaats leven in wederzijdsche gezelligheid en deelen hunne goederen met elkander. Wanneer zij, bij voorbeeld, eenen witvisch Het vleesch van eenen witvisch ziet er eveneens uit als rundvleesch; hij geeft eene ton spek, of meer, naar mate hij groot is. vangen, dan rigten zij een vriendenmaal aan. Hij is spoedig gesneden en in de ketels. Men noodigt aan tafel, en het huis is dadelijk vol gasten; men eet, spreekt met elkander en is vrolijk. Worden er nu twee, drie, of meer zoodanige dieren op eenen dag gevangen, zoo worden allen genoodigd, en de visschen moeten ook alle verteerd worden. Ik was, op zekeren avond, bij het vierde gast- of vriendenmaal tegenwoordig, en verwonderde mij over den eetlust, met welken zij deze lekkernij nuttigden. ‘Maar,’ zeide ik, ‘hoe kunt gij toch zoo veel op eenmaal eten? en gij eet toch, als of gij nog hongerig waart!’ – ‘Wij kunnen veel eten, en wij kunnen ook honger lij-
{==110==} {>>pagina-aanduiding<<}
den, naar dat het geval is,’ was het antwoord. ‘Voel, priester!’ zeide een man, en stak zijnen buik vooruit, ‘thans is hij als een gespannen trommelvel Het eenige vaderlandsche muzijkale instrument der Groenlanders is de trommel, welke uit eenen breeden hoepel bestaat, en slechts aan eenen kant met een dun vel is overtrokken. Dezelve heeft eene el in middellijn en is van een handvatsel voorzien. De Groenlander slaat met een stokje op den ondersten rand. – Bij de goochelarijen van angekokke speelde dezelve voorheen eene aanmerkelijke rol. De Hoogd. Vert. ; maar hij kan welligt spoedig slap worden, als eene zamengedrukte blaas.’ Hij meende hiermede, dat hij misschien, binnen korten tijd, in zijne vangst ongelukkig kon worden. Bij zoodanige gelagen, of wanneer zij anders veel vangen, verzuimen zij nimmer, aan weduwen en weezen hun deel te zenden, zelfs eer zij nog zelve eten. ‘Deze armen,’ zeggen zij, ‘hebben geenen man, geenen vader, niemand, die hen met zijne vangst kan verheugen.’
Zij zijn gastvrij jegens vreemdelingen naar de gewoonte des lands. De bezoeker blijft buiten staan, tot dat men hem binnen noodigt. Zoodra hij binnenkomt, wijst de gastheer hem eene plaats aan, en weet hem bij deze gelegenheid naar verdiensten te behandelen. De 
{==111==} {>>pagina-aanduiding<<}
 vrouw vraagt zijne kleederen, om ze te droogen, en voorts onthaalt zij hem; maar hij eet niet dadelijk op de eerste uitnoodiging, ten einde niet als hongerig aangezien te worden. Onder en na den maaltijd praat men, tot dat het tijd wordt, om te gaan slapen. De bewoners des huizes leggen zich, de eene na den anderen neder, en, zulks gebiedt de welvoegelijkheid, de vreemdeling het laatst. Evenwel nemen de Europeanen dezen regel van welvoegelijkheid niet in acht, en de inwoners spreken hen daarvan vrij. Toen ik, bij voorbeeld, op mijne reis naar het zuiden, besluiten moest, om mijn nachtleger bij de Heidenen te nemen, zag ik hen reeds bij mijne aankomst aan het strand verzameld. Elke vader des huisgezins noodigde mij bij zich binnen, en hij, wiens uitnoodiging ik aannam, rekende zich dit voor eene eer. Weldra wees hij mij eene zitplaats op eene plank aan, die met een stuk van gezuiverd beerenvel bekleed was, en de vrouw nam mijnen pels. Niet lang daarna bezochten mij bijna al de manspersonen der plaats, welke ik met verhalen van het vaderland, van den scheepsbouw, van den landbouw, van den wasdom, van de toebereiding des koorns, en wat dies meer zij, onderhouden moest. Kwam ik nu met mijne spijskist 
{==112==} {>>pagina-aanduiding<<}
 voor den dag, dan zeiden de waard en de waardin gewoonlijk: ‘Het is jammer, priester! dat gij onze spijzen niet eet; gij zijt anders even als iemand onzer.’ Na eene poos tijds nam ik afscheid van het gezelschap met te zeggen, dat ik slaperig was. De huiswaard wees mij dan zijne slaapplaats naast zijne vrouw aan Eene eer, die in mijnen tijd aan geenen koopmans bediende bewezen werd., die alle mogelijke zorgvuldigheid voor mij liet blijken, en mij herhaalde reizen vraagde, of ik tevreden was. Ik beantwoordde deze vraag met ja; maar, zonder de eer, die men mij bewees, te miskennen, vond ik de legerstede hard, den slaap kort, en mijne ribben waren murw, hoewel ik allen een gelijk regt liet wedervaren. Mijne spijskist was het hoofdkussen, mijn korte pels was het dekbed, en de planken der slaapbank, die met zeehonden vel bekleed was, waren het onderbed. Maar ik gewende mij er aan, gelijk men zich aan zooveel gewent, en sliep eindelijk zeer goed op zulk eene legerstede. De lezer denke, voor het overige, niet, dat de man zijne vrouw zoo geheel aan anderen vertrouwde; neen! hij liet slechts zijne plaats als man, en dus de voornaamste, aan mij over, en legde zich aan hare andere zijde neder, al-
{==113==} {>>pagina-aanduiding<<}
waar anders de kinderen liggen. Bij mijn afscheid gaf ik hun altijd een klein geschenk van brood en tabak, en zij waren zoo zeer daarmede tevreden, dat zij mij noodigden, om op mijne terugreis weder mijnen intrek bij hen te nemen.
Zij verfoeijen dieverij, vooral onder elkander; zij bergen hunne goederen ook daarom niet, maar zetten die onbekommerd, en zonder ze op te sluiten, niet alleen overal in huis neder, maar zelfs op het platte dak van het huis, terwijl geen vreemde het waagt, ze aan te roeren, veel minder, iets daarvan weg te nemen. Voormaals namen zij het zoo naauw niet, indien zij slechts gelegenheid daartoe vonden, den Denen iets weg te kapen; maar thans is het hiermede niet meer zoo gelegen, ten zij dan dat zulks door eenen uit eene ver afgelegene landstreek gekomen Heiden geschiede; doch zelfs van dezen gebeurt dit thans zelden.
Daar zij welgemaakt zijn van lijf en leden, goed in het vleesch zitten en volbloedig zijn, zoo openbaart zich de geslachtsdrift reeds zeer vroeg bij hen, en de jonge knapen zien daarom gewoonlijk naar eene vrouw om, zoodra zij meenen in staat te zijn, om haar te kunnen onderhouden; maar ook niet eerder.
{==114==} {>>pagina-aanduiding<<}
 Evenwel worden jeugdelijke buitensporigheden onbetamelijk onder hen geacht, en men hoort er zeer zeldzaam van. Gedurende al de jaren van mijn verblijf aldaar was er slechts een enkel meisje door haren geliefden, alvorens zij in het huwelijk traden, bezwangerd geworden; zij moest echter ook genoeg voor hare onvoorzigtigheid hooren. Maar deze onthouding vindt eigenlijk slechts onder de inwoners van beiderlei geslacht plaats; jegens de Denen zijn vele meisjes bijna al te vriendelijk en voorkomend. Zij schikken zich op en vertoonen zich gaarne; zij verklaren zelfs eenen glimlach tot haar voordeel. Dat zij van weerszijden de eene de taal van den anderen niet verstaan, is geene bijzondere hindernis voor hen: want heeft een Deen slechts die woorden geleerd, welke gewoonlijk de eerste zijn, die hij naar zijne aankomst aanleert: ‘Ik bemin u,’ en legt hij de hand daarbij op het hart, dan voelt het meisje zich door zijne liefde gestreeld en gelukkig In het eerst vinden, wel is waar, de meeste matrozen de dochters des lands niet naar hunnen smaak; maar het dagelijks gezigt derzelve, gebrek aan Deensche meisjes, lediggang en toereikend voedsel maken haar in hun oog spoedig verdragelijk.. IJdelheid, door welke zoo vele vielen, heeft ongetwijfeld meer deel aan 
{==115==} {>>pagina-aanduiding<<}
 de voorkeur, welke de meisjes alhier aan de Denen geven, dan wellust: want het meisje, hetwelk eenen matroos tot man bekomt, kan een gemakkelijker leven dan anders leiden, beter wonen, zich beter kleeden, meer in aanzien komen, dienstmaagden houden en naar welgevallen, nu Deensche, dan Groenlandsche spijzen eten. Hoe verleidelijk is dit alles niet, al wordt ook aan den persoon zelven geene voortreffelijkheid toegekend!
De Heidenen zoo wel, als de gedoopten, huwen niet met hunne bloedverwanten, zelfs niet in eenen verren graad. Zij houden het voor wanvoegelijk, en wachten er zich zorgvuldig voor. Ja, zij denken zoo kiesch in dit opzigt, dat, indien een man een vreemd kind met zijne eigene kinderen opvoedt, het als broeder of zuster van dezelve wordt aangezien, en mij is geen enkel voorbeeld bekend, dat zoodanige onderling opgevoede kinderen elkander ooit gehuwd hebben.
Bij sommige gelegenheden leggen de Groenlanders gebrek aan moed, zelfs wel eene volslagene lafhartigheid aan den dag. Wanneer zij gevoelig beleedigd of mishandeld zijn geworden, of ook bij eenen heksenmoord, geven zij weinig om hun leven; anders kan een vlugge Deen er verscheidene verjagen. Som-
{==116==} {>>pagina-aanduiding<<}
wijlen vergoeden zij deze lafhartigheid door list, en berooven hunnen vijand, tegen wien zij zich niet openlijk durven verzetten, heimelijk van het leven. Wordt de moord naderhand bekend, dan wordt die door allen met onverschilligheid aangezien; de naaste bloedverwanten van den om het leven gebragten alleen wreken denzelven door den tijd, zoo dra zij zich daartoe in staat bevinden. Voor het overige kunnen zij zich moeijelijkheden getroosten en vele ongemakken verdragen, zonder zulks eenigzins te tellen, gelijk zij ook moed en tegenwoordigheid van geest in gevaren betoonen. Onverschrokken, zoeken zij het leven, zoo lang als mogelijk is, te bergen, maar zijn onverschillig omtrent den dood, als het niet anders zijn kan. – De koopman te Christiaanshaab was eens eenige mijlen in gezelschap van eenen Groenlander uitgereden. Terwijl zij zich op de plaats, werwaarts zij waren gereden, ophielden, verhief zich een storm uit het zuidoosten Deze wind brengt zulk eene warmte met zich, dat de sneeuw midden in den winter smelt; de onderste rotsen vertoonen zich zwart, en de dalen groen; maar hij is ook zoo hevig en stormachtig, dat menschen, die op de ruime vlakte zijn, zich op den grond moeten werpen, ten einde niet, wanneer de vlagen komen, mede voortgesleept of omver geworpen te worden. Het zware strandijs breekt dan in groote en kleine stukken, en weldra ziet men de bare zee, waar men pas te voren verscheidene mijlen ver veilig wandelde. Dit alles is het werk van eenen dag, ja dikwijls slechts van weinige uren. Zij bega-
{==117==} {>>pagina-aanduiding<<}
ven zich daarom ijlings naar huis terug; maar toen zij een weinig meer dan de helft van den weg afgelegd hadden, was het ijs in stukken gegaan, en dreef in groote schollen van het land, werwaarts zij reizen moesten. Zij reden heen en weder, maar kwamen weinig voorwaarts. De groote en kleinere ijsschollen braken hoe langer hoe meer af, en het had allen schijn, dat zij de slede in den steek zouden moeten laten, en hun leven, zoo lang mogelijk, door springen van het eene stuk ijs op het andere zoeken te redden. ‘Koopman!’ zeide de Groenlander thans gelaten, ‘gij kunt niet springen, zoo als ik, en het ziet er niet naar uit, dat ik u zal kunnen helpen. Welligt red ik mijn leven; en gij te naauwer nood. Hoor! gij hebt potlood en papier in uw zakboekje, scheur een stuk af, en schrijf hier op mijnen rug (hij bukte bij deze woorden) dat gij verdronken zijt; uw volk mogt anders eens, wanneer ik aan land kom, denken, dat ik u vermoord had.’ 
{==118==} {>>pagina-aanduiding<<}
 Natuurlijk had de koopman geenen lust daartoe; maar bad den Groenlander, hem, om Gods wil, toch niet te verlaten. ‘Ik wil u niet verlaten,’ antwoordde deze; ‘maar gij kunt bij eenen sprong verdrinken, terwijl ik er door gered kan worden. Doch het is mij om het even; indien gij sterft, kan ik ook sterven, en dan heeft niemand iets te zeggen.’ Dit gesprek duurde slechts eenige oogenblikken. Eindelijk, na vele inspanning en groot gevaar, reddeden beide hun leven en waren verblijd; maar de koopman kon de koelheid niet vergeten, met welke de Groenlander hem zocht over te halen, om te schrijven, dat hij verdronken was, en de laatste schertste hierover met hem. ‘Het was kluchtig,’ zeide hij; ‘de koopman wilde niet schrijven. Gij waart bang, koopman!’
De Groenlanders zijn al te onbekommerd voor de toekomst, en bereiden zich daarom niet behoorlijk tot het mogelijke geval voor, dat hunne vangst ongelukkig kan afloopen. In den zomer verzorgen zij zich wel van eenige buidels met gedroogde haringen en eenig gedroogd zeehonden vleesch; maar wanneer hunne vangst eenigen tijd mislukt, en zij dezen kleinen voorraad dagelijks moeten aanspreken, dan is dezelve spoedig opgeteerd en het ge-
{==119==} {>>pagina-aanduiding<<}
brek staat voor de deur. In strenge winters moeten zij zelfs meer of min gebrek lijden; maar zij worden daarom volstrekt niet voorzigtiger. Zij hopen steeds eene gelukkige toekomst, en laten, in den eigenlijken zin des woords, elken dag zijnen eigen’ last hebben.


XV. De noodlottige winter.

Elke winter is in Groenland streng; doch met onderscheid. De Denen hebben opgemerkt, dat, indien de winter in Denemarken streng is geweest, die in Groenland naar zijnen aard zachter geweest is, en omgekeerd. Gedurende mijn verblijf aldaar onderscheidde zich bijzonder één winter door deszelfs strengheid. Het ijs lag verscheidene maanden lang in de bogt, 10 mijlen ver, tot aan het eiland Disko, vast, hetwelk zelden het geval was. De zeedieren verwijderden zich zoo ver, dat de Groenlanders, met al hun varen en met de grootste vlijt, het noodzakelijkste voor zich en de hunnen niet bekomen konden. Hun wintervoorraad was spoedig opgeteerd; gebrek en, spoedig daarop, wezenlijke hongersnood waren voorhanden. De Heidenen, eene hal-
{==120==} {>>pagina-aanduiding<<}
ve mijl van mijne woonplaats, moesten, gelijk ook de Groenlanders van andere plaatsen, hunne honden slagten, die hun echter even zoo onontbeerlijk zijn, als ons onze paarden; om niet eens te zeggen, dat zij anders nimmer hondenvleesch eten.Toen deze opgeteerd waren, rukten zij de oude, dikke en harde vellen van hunne wanden, legden dezelve te weeken, en beproefden, deze te eten. Dit ging nog al, want de Groenlanders hebben voortreffelijke tanden; maar deze spijs was onverteerbaar en liet krachteloosheid na. Vele moesten van honger sterven. Ik kon en mogt dezen nood onder mijne gedoopten en aannemelingen niet zien, zonder zoo veel mogelijk hulp te verleenen. Eerst deelde ik mijnen voorraad van vleesch en spek uit, dien ik ieder najaar voor weduwen, welke kleine kinderen hadden, opkocht, en toen deze opgeteerd was, liet ik twee dagen in de week grutten of erwten in mijnen brouwketel koken en uitdeelen. Mijne vrouw vulde de schotels der hongerigen en deelde tevens bij elk maal een weinig stokvisch uit. Dankbaar en verheugd ontvingen zij deze gaven. ‘Gij slimme Hier eene welmeenende uitdrukking. Denen,’ zeiden zij eens, ‘hebt zoo verre van uw land zelfs voedsel, en bovendien nog voor ons, die in 
{==121==} {>>pagina-aanduiding<<}
 ons eigen land verhongeren.’ Deze spijsuitdeeling duurde lang, en bragt mij in schulden In het begin moesten de predikers, in zoodanige gevallen, het noodzakelijke voor rekening van het zendelingsgenootschap uitdeelen; maar deze milddadigheid had reeds lang opgehouden. Tweemaal in de week eten te bekomen, is zeker nog geen nooddruftig onderhoud hebben; maar hier ziet men evenwel, dat niet alleen het leven, maar nog eene zekere kracht tot den arbeid behouden werd. Welligt zijn Deensche spijzen voor deze menschen voedzamer, dan hunne eigene.; maar ik smaakte ook het genoegen, dat mijne Groenlanders, toen de vangst eindelijk weder begon, gezondheid en kracht tot hunnen arbeid hadden, terwijl, integendeel, de Heidenen zoo verzwakt of ziek waren, dat zij, gedurende eenen geruimen tijd, de vangst niet met voordeel konden uitoefenen. Hoe gaarne hadde ik ook hunnen nood verzacht! Enkele hunner bekwamen hulp voor een oogenblik; maar het was mij onmogelijk, voor hen allen te zorgen.


XVI. Het onderwijs.

Het gevoelen, dat volken, die hoog in het noorden wonen, trager en stomper van begrip 
{==122==} {>>pagina-aanduiding<<}
 zouden zijn, kan, naar het mij toeschijnt, niet op de Groenlanders toegepast worden. Dat zij in zaken, van welke zij nimmer iets gehoord hebben, onkundig zijn, kan geen bewijs tegen hen opleveren, indien bewezen kanworden, dat zij niet alleen vernuftig en vindingrijk in dingen zijn, die tot hun dagelijksch leven en hunne middelen van bestaan behooren, maar dat zij ook de lessen, die men hun geeft, spoedig begrijpen. Zij hebben een gaauw begrip, een goed en vast geheugen, en begrijpen zonder moeite de godsdienstige waarheden, welke begrepen kunnen worden, indien dezelve hun verstaanbaar worden voorgedragen. Naar mate zij vorderingen maken, groeit ook hun lust aan, en zij doen niet zelden opofferingen, om eenen geheelen dag het onderwijs te genieten. Hun Godsdienst belet hun niet, den christelijken Godsdienst aan te nemen. Zij brengen geen wezen vereering toe en hebben geenen God te verruilen: want van hunnen Torngarsuk maken zij niet veel en vertrouwen hem niet veel goeds toe.Het is daarom niet te verwonderen, dat zij gaarne van een almagtig, wijs en weldadig wezen hooren, hetwelk den menschen zoo veel goeds bewijst; dat zij meer van hetzelve willen leeren, en dat zij beloven, hetzelve te zullen gehoorzamen. Ten 
{==123==} {>>pagina-aanduiding<<}
 uiterste zeldzaam treedt een hunner, die aangevangen heeft, zich te laten onderwijzen, terug; maar dikwijls maken zij groote vorderingen. De kinderen inzonderheid betoonen den meesten lust, om ter school te gaan, benevens leergierigheid en vlijt, als zij daar zijn. Dwang kennen zij niet, gelijk wij in het vervolg zien zullen. Dit slechts voorloopig omtrent hunnen aanleg tot godsdienstige beschaving.
De Heidenen willen gaarne iets van het hoogste wezen, hetwelk God genaamd wordt, hooren; maar het moet toevallig geschieden. Wanneer men door het verhaal van dit of dat in het vaderland hunne nieuwsgierigheid bevredigt, kan men gemakkelijk hunne gedachten opwaarts leiden, bij voorbeeld, door te zeggen: ‘dit alles heeft men te danken aan een magtig en liefderijk wezen hetwelk alles geschapen heeft en alles onderhoudt enz.’ De meeste zijn als zoodanig niet geheel onwetend; doch om naar een uitvoeriger onderwijs te verlangen, moeten zij gewoonlijk, ofschoon niet altijd, als gedrongen worden. Eenige laten zich door hunne gedoopte bloedverwanten daartoe noodigen; andere komen, omdat zij om huisvesting verlegen zijn; weder andere uit droefheid over den dood of het 
{==124==} {>>pagina-aanduiding<<}
 vermoorden van eenen vriend; eindelijk andere, dewijl zij van hekserij beschuldigd en deswege vervolgd worden. Om zoodanige redenen kwamen er vele tot mij, om onderwijs te erlangen; en zij verhaalden onbewimpeld de beweeggronden van hunne begeerte. Tijdelijke voordeelen lokken hen waarlijk niet tot ons. Zij genieten, als gedoopten in geenerlei opzigt voordeelen boven de Heidenen, maar worden zelfs somwijlen, onder voorwendsel, dat zij prachers (zoo als de uitdrukking luidt) of kwade betalers waren, met welke men zich niet kan inlaten, afgewezen. Eigenlijk geschiedt dit, dewijl men hen eenigzins schranderder, en derhalve niet voor zeer bereidwillig houdt, om de bodemlooze spekbalgen te vullen. Doch dit slechts in het voorbijgaan. Ikwil hier kortelijk den aard en de wijze van het onderrigt, zoo wel met opzigt tot volwassene Heidenen of aannemelingen, wier ouderdom en beroepsbezigheid niet toelaten te leeren lezen, als ten aanzien der gedoopten en van hunne kinderen, verhalen.
Zoodra wij den eerstgenoemden een begrip van God, van deszelfs eigenschappen en betrekking tot de wereld, alsmede van des menschen bestemming gegeven hadden, gingen wij tot het eigenlijke onderwijs volgens de leer-
{==125==} {>>pagina-aanduiding<<}
boeken over. Deze waren in mijnen tijd: luthers Katechismus, eene Orde des Heils, het eerste gedrukte Groenlandsche boek van h. egede, genoegzaam als die, welke wij achter in onze leerboeken hebben, en pontoppidans Verklaring. Elk stuk, elke zin werd voorgelezen en verklaard Dit werk liet ik, in de eerste jaren, aan mijnen ouden, maar bekwamen katechizeermeester over, die niet alleen een verlicht man was, maar ook de landstaal, gelijk een inhoorling, sprak.. Nu las de leeraar voor, de katechizanten luisterden opmerkzaam toe en herhaalden zacht, wat zij hoorden (want zij konden, gelijk wij reeds aangemerkt hebben, zelve niet lezen), en na eenige herhalingen, vraagde hij nu dezen, dan genen, of zij iets in het geheugen gehouden hadden, enz. Dagelijks werden deze voorlezingen voortgezet, en dagelijks maakte men eenige vorderingen. Elke week werd het geleerde eenmaal weder doorgeloopen. In dezer voege konden de leergierigen en vlijtigen, van Michaelis tot Pinksteren de bovengenoemde boeken (het 5de hoofdstuk uit luthers Katechismus, en iets van het 1ste hoofdstuk der Verklaring, welke naderhand uitgelegd werden, uitgezonderd) eenigermate van buiten leeren en verstaan. Doch niet alleen won hier het ver-
{==126==} {>>pagina-aanduiding<<}
stand; maar ook het hart werd, Gode zij dank! dikwerf bewogen. Daarvan werden wij inzonderheid overtuigd op den doopdag der aannemelingen. Met nadenken gaven zij taal en antwoord wegens hunne erkentenis des Christendoms; met innig gevoel en een heilig voornemen legden de meesten hunne belofte af, en ontvingen knielend den doop. Eene doopplegtigheid der aannemelingen is een ware feestdag.
Maar deze, die niet lezen kunnen, zouden het genoten onderwijs spoedig vergeten, indien het niet voortgezet wierd. Derhalve werd er, zoo lang de winter duurde, dagelijks, in een der grootste Groenlandsche huizen, des morgens en des avonds, biduur gehouden. Des zondags, op welken de godsdienstoefening gehouden werd, uitgezonderd, werd men iederen morgen, eer de mans op de vangst uitgingen, tot het gebed geroepen. Zoodra men bijeen vergaderd was, werd er een gezang gezongen en gekatechizeerd; daarop werd er een morgengebed gelezen, en besloot men met eenige verzen te zingen. Het geheel duurde omtrent een uur. De ouden werden bij de katechizatie ondervraagd, even als de jongen, en verschenen zoo wel, als deze, weder des avonds tot het biduur en de katechizatie. Bij deze ver-
{==127==} {>>pagina-aanduiding<<}
rigting vergaten zij niet alleen niet, wat zij geleerd hadden, maar maakten ook aanmerkelijke vorderingen. Des zaturdags en des zondags avonds werden er, in plaats van te katechizeren, een of twee hoofdstukken uit het nieuwe Testament voorgelezen. Zij kregen op deze wijze gelegenheid, om de heilige boeken zelve te hooren, en zij herinnerden zich de bewijsplaatsen voor de geleerde waarheden.
Wanneer zij de gansche Verklaring van buiten hadden geleerd en hunne begeerte, om het avondmaal te genieten, te kennen gaven, werden zij bijzonder aangaande Jezus oogmerk bij de instelling van dit bondszegel onderrigt, en vervolgens, indien, voor het overige, hun gedrag goed was, met hunne oudere landslieden tot de tafel des Heeren toegelaten, waardoor zij zich nog meer tot een braaf en deugdzaam gedrag verpligt gevoelden. – Men moet er zich over verwonderen, dat deze, als Heidenen opgewassene menschen, gedoopt zijnde, bijna eensklaps hunne oude bijgeloovige gevoelens kunnen afleggen; en evenwel is dit zoo. Wankelt soms de eene of andere onder hen, dan is de waarschuwing van den prediker onder vier oogen meestal toereikend, om hen terug te brengen. Zij beloven beterschap, en zelden, zeer zelden verbreken zij hunne belofte. 
{==128==} {>>pagina-aanduiding<<}

De Groenlandsche kinderen zijn leergierig, en de ouders dragen er toe bij, om deze hunne leerzucht te bevorderen. Men zag hen de kleine kinderen door de diepe sneeuw naar de school dragen en hen weder afhalen. Van 9 ure des morgens tot 2 ure des namiddags gaf ik dagelijks onderwijs, uitgezonderd des zaturdags. De kleinen leerden spoedig de letters kennen, en spanden al hunne krachten in, om verder te komen; de grootere werden, volgens hunne bekwaamheden en vorderingen, in klassen verdeeld, en leerden allen hunne les, die hun vooraf verklaard was, te huis van buiten. Tot afwisseling schreven deze dagelijks eenige uren, en ik moest, daar het lokaal zeer klein wasHet getal der kinderen was gewoonlijk 40 tot 50, en daarboven, en het vertrek slechts 4 kleine vakken groot., eenige laten lezen, terwijl andere schreven, en die weder laten schrijven, terwijl deze lazen. Op hun elfde, ten hoogste op hun twaalfde, somwijlen zelfs reeds op hun tiende jaar, lazen zij elk gedrukt Groenlandsch boek vlug en juist, en wisten zij den katechismus, de orde des heils en een gedeelte van pontoppidans verklaring, van buiten. Vermits de laatste niet gedrukt was, schreef ik een exemplaar zoo duidelijk af, als 
{==129==} {>>pagina-aanduiding<<}
 ik kon, en splitste hetzelve in verscheidene afdeelingen, die ik den kinderen als voorschriften voorlegde, zoodra zij slechts eenigzins schreven en het geschrevene goed lazen. Op deze wijze konden verscheiden te gelijk het boek afschrijven, dat ik hun naderhand ingenaaid leverde. Met blijdschap beschouwden zij het als een blijk van hunne gemaakte vorderingen, en bewaarden hetzelve als een heiligdom. Daar zij dikwijls brieven met elkander, ja ook met mij zelven, wisselden, kregen zij staag meer vaardigheid in het schrijven, en werden zij tevens tot nadenken en het uitdrukken hunner gedachten gewend. Zoo leerden zij allen, meisjes zoo wel als jongens, schrijven, terwijl zij zich tevens, buiten het lezen der leerboeken, met het nieuwe Testament, inzonderheid met de Evangelieboeken, nog meer, dan in jeugdiger jaren, bekend maakten, toen zij slechts daarin lazen, om het lezen te leeren. In hun dertiende jaar, of wanneer zij dertien jaren oud waren, werden zij van de school ontslagen, tot dat zij naderhand, als aannemelingen, onderrigt moesten worden. Hierbij was niets te vreezen; de dagelijksche katechizatie in het biduur waarborgde er ons voor, dat het geleerde niet vergeten zou worden. 
{==130==} {>>pagina-aanduiding<<}

Dit alles werd zonder den geringsten dwang behandeld, maar, in zoo verre het den kinderen betrof, niet zonder aanmoediging. In mijne schooljournalen teekende ik de zeer zeldzame verzuimen, de meerdere of mindere vlijt en de meerdere of mindere deugd aan, en deelde alle dagen eenige ponden hard brood, tot belooning en aanmoediging, onder hen uit. De vlijtigen kregen een brood; die, welke zich door gemaakte vorderingen en deugd onderscheiden hadden, twee brooden; de minder vlijtigen een half brood, de tragen en luiäards niets. Zoo aanmoedigend de belooning voor de eerstgenoemden was, zoo diep gevoelden de laatsten de zachte straf, en zeldzaam behoefde ik voor de tweede maal mijne ontevredenheid te kennen te geven.
Bij deze in den staat der natuur levende menschen, volwassenen zoo wel als kinderen, leerde ik eerst, dat de mensch zekerder door zachtzinnigheid, dan door gestrengheid tot het goede kan geleid worden; dat strengheid en magtspreuken wel gehoorzaamheid kunnen te weeg brengen; maar liefde de harten wint, om dezelve gewilliger te maken. Ik heb naderhand, gedurende den langen tijd, dat ik in mijn vaderland in ambtsverrigting ben geweest, en in de onderscheidene gemeenten, 
{==131==} {>>pagina-aanduiding<<}
 welke mij toevertrouwd geweest zijn, deze zelfde ondervinding gehad; wel is waar – ik moet het bekennen – met zeer veel uitzondering; maar zouden wij niet zelve, of ons gedrag gedeeltelijk de oorzaak dezer menigvuldige uitzonderingen zijn? Wat mij betreft, ik vind mij ten volle overtuigd, dat de mensch meestal, bij eene goede behandeling, het goede wil.


XVII. Eenige geneeswijzen.

De gedoopte Groenlanders zoeken bij den prediker hulp, zoo wel bij inwendige, als uitwendige zwakheden, en wij zijn des te meer verpligt, om hun dezelve te bewijzen, dewijl wij hun verbieden, tot heksenmeesters hunne toevlugt te nemen. Maar zeer onwetend in alles, wat daartoe behoort, kwamen de meesten van ons, in mijnen tijd, naar Groenland. Wij vonden daar richters werk over de kennis van den mensch, alsmede eenige bijzondere geneesmiddelen der Halsche apotheek, een boek voor vroedvrouwen en een recept voor eenige wonden en kwetsuren. Dit was alles.Maar ten einde de arme menschen niet te dooden, in plaats van hen te helpen 
{==132==} {>>pagina-aanduiding<<}
 moesten wij vlijtig in het werk van richter studeren, en naauwkeurig op de verschijnsels hunner krankheden en de daartegen geschikte middelen letten. God weet, dat dit gedeelte van mijn ambt mij veel moeite en menig angstig uur gekost heeft, waartoe nog deze omstandigheid bijdroeg, dat ik, in het begin, de Groenlanders niet verstond, en dat zij de omstandigheden hunner ziekte niet zoodanig opgaven, dat ik in staat werd gesteld, om iets met zekerheid daartegen te kunnen voorschrijven. In zulk eene verlegenheid, wanneer mijn tolk, mijn oude katechizeermeester, niet tegenwoordig was, gaf ik hun, meer dan eenmaal, 100 en meer droppels sterke thee. Droppels moesten het zijn, – en, dacht ik, helpen zij niet voor de gezondheid, zoo kunnen zij toch ook den dood niet aanbrengen. Ik moet nog lagchen, wanneer ik er aan denk, dat eens een Groenlander geneesmiddelen begeerde voor zijne zieke vrouw. Hij maakte daarbij menigerlei teekens en wees op zijnen buik. Ik besloot daaruit, dat hij het zelf was, die hulp behoefde, telde met een ernstig gelaat Niet uit eene soort van kwakzalverij, maar om mij niet, gedurende mijne uittelling, door lagchen verdacht te maken. 100 droppels thee af, vulde deze nog 
{==133==} {>>pagina-aanduiding<<}
 daarenboven met water aan, en wilde hem dien drank ingeven. ‘Neen!’ zeide hij,‘het is mijn vrouwtje,’ en ging met zijne droppels heen. Den volgenden dag kwam hij tot mij terug: ‘Ik bedank u, priester! het heeft geholpen; kort, nadat zij het uitgedronken had, werd zij beter, en thans is zij frisch en gezond.’ Dank zij harer behulpzame natuur en haar vertrouwen op den prediker! – Ik zou verscheidene gewigtige genezingen kunnen verhalen, die naderhand met niets beduidende, welligt gedeeltelijk verkeerde middelen ondernomen werden; doch ik wil hier slechts van twee gewagen, die in alle opzigten de belangrijkste waren.
Een der zonen van den katechizeermeester ging op zekeren dag, in gezelschap van eenen ander, aan den zeeoever, om vogels te schieten. Hij zat in eene gebukte houding, terwijl zijn makker, die een weinig achter hem stond, over hem heen wilde schieten; maar deze gaf hem de gansche lading in de linkerzijde. De gekwetste viel, en werd, naar het scheen, stervende in zijns vaders tent gedragen. Ik was ziek; mijne vrouw moest daarom het eerste verband leggen. Den volgenden dag echter begaf ik mij, zoo goed als ik konde, naar hem toe, en vond hem in eenen beklagenswaardi-
{==134==} {>>pagina-aanduiding<<}
gen toestand. Ik nam het verband af en onderzocht de wond; er waren zoo vele gaten, als er hagelkorrels in het schietgeweer geweest waren. Ik zocht eerst de lading, zeker zoo zacht, als mij mogelijk was, er uit te trekken maar dit liet zich evenwel niet zonder groote pijn voor den gekwetsten doen. Ik bragt er slechts eenige weinige hagelkorrels, bij deze eerste kunstbewerking, uit, wiesch daarna de wonde met wijnazijn, legde er eenig pluksel en vervolgens eene pleister voor wonden, door schieten veroorzaakt, op. Hij kon zijn water niet houden, en dit was zoo zwart als buskruid; de blaas was derhalve beschadigd geworden. Ik liet hem dagelijks Essentia dulcis innemen, door het gebruik waarvan de blaas genezen werd, en de pis zijne natuurlijke kleur weder kreeg. Dagelijks reinigde ik de wonde, haalde er steeds verscheidene hagelkorrels uit, en ging met de bovengemelde handelwijze voort. Maar nu liepen alle gaten in een te zamen, hetwelk omtrent zoo groot als een Deensche kroon was. Op zekeren dag zag ik, toen ik het verband afnam, eenige bessen, die hij gehruikt had, in de wonde, ja naderhand gingen ook de uitwerpsels (excrementen) er uit; de inwanden waren derhalve ook beschadigd geworden. Ik deed 
{==135==} {>>pagina-aanduiding<<}
 hem andermaal Ess. dulc. innemen, en alles kwam in deszelfs natuurlijke orde. Of nu dit middel, dan enkel de behulpzame natuur, blaas en ingewanden heelde, dit mogen de geneesheeren beslissen. Ik haastte mij, voor het overige, niet met de genezing der wonde; maar voer voort zoo als ik had aangevangen. Eindelijk zag ik versch vleesch, de wonde werd hoe langer hoe kleiner, en na acht dagen was de genezing reeds in zoo verre volbragt, dat de kranke op krukken kon gaan. Na verloop van nog 4 weken kon hij, op eenen stok leunende, rond wandelen, en, na een half jaar, was hij zoo vlug, als of hem nimmer iets gedeerd had, roeide hij zijnen kajak, ving hij zijnen zeehond, ja huwde zelfs eenige jaren daarna.
Eene jonge vrouw verloor haarkind, hetwelk slechts eenige weken oud was. Zij kreeg zogklonters in de eene borst, die hard werd, opzwol en haar zeer veel pijn veroorzaakte. Zij kwam tot mij en ik legde er gele altheezalf op, waardoor zij, na verloop van eenige dagen, genezen werd. Ik verzocht haar, zich niet onaangekleed aan de strenge koude bloot te stellen, waardoor zij ligtelijk weer invallen kon; maar, zoodra zij genezen was, vergat zij de pijnen, benevens mijne waarschuwing, 
{==136==} {>>pagina-aanduiding<<}
 en ging weder zonder pels uit. Het gevolg hiervan was, dat de borst nog harder en pijnlijker werd, dan te voren. Zij durfde of wilde thans, daar zij mijnen raad niet opgevolgd had, geene hulp weder bij mij zoeken. Hulp was noodzakelijk, zij en haar man overlegden daarom de zaak met elkander; en dachten nu dus: Indien er maar een gat in de huid ware, dan kon er de melk zachtjes uitgedrukt wor den, en pleisters waren er ook te bekomen, om het te genezen. Zoo gedacht, zoo gedaan. De messen der Groenlanders zijn zeer scherp; maar de man sleep het zijne nog meer, en sneed een gat van eene vlakke hand lang en breed in de borst, van boven af tot aan den tepel toe. De vrouw gevoelde bij deze kunstbewerking wel de hevigste pijnen; maar zij leed dezelve geduldig, in de hoop, dat zij er nu de melk zou kunnen uitdrukken. Doch beide werden spoedig van de onmogelijkheid overtuigd; de melk had zich tot louter etter gezet, en de vrouw kon niet verdragen, dat men de borst aanraakte. ‘Laat ons naar den priester gaan,’ zeide de naan. – ‘Maar ik schaam mij, bij hem te komen,’ hernam de vrouw, en bleef nog gedurende den ganschen dag in denzelfden toestand. Den volgenden dag, toen de school geëindigd was, 
{==137==} {>>pagina-aanduiding<<}
 ging ik buiten op de plaats, om versche lucht te scheppenNa een onderrigt van vijf uren lang in een vertrek van 4 vakken, niet hooger, dan dat ik even regt op onder de balken kon gaan, en volgepropt met 40 tot 50 kinderen in smerige pelsen, had ik volstrekt de versche lucht noodig.. Bij het naar buiten gaan zag ik zoo wel den man, als de vrouw in de keuken; doch naardien het niet ongewoon was, Groenlanders aldaar te zien, gaf ik er geen acht op, groette hen en vervolgde mijnen weg. Daar zij er echter bij mijne terugkomst nog stonden, vraagde ik: ‘Met uwe borst zal het thans zeker wel in orde zijn?’ Zij zweeg, maar de man antwoordde: ‘Neen! het is daarmede veel erger, dan te voren.’ ‘Komt binnen,’ zeide ik ‘opdat ik zie, hoe het met dezelve gelegen is.’ Zij kwamen binnen. Zij hield de eene hand onder den pels, om hem van de gewonde borst af te houden; haar man hielp haar den pels afdoen. Ik was er wel reeds aan gewoon, afzigtelijke wonden en groote stinkende etterbuilen te zien, pleisters op de eerste te leggen en de laatste uit te drukken; maar evenwel was het gezigt van deze borst zeer vreemd voor mij, en, ik twijfelde er aan, of ik hier wel zou kunnen helpen. De melkaderen waren doorsneden en vol van 
{==138==} {>>pagina-aanduiding<<}
 eenen taaijen, groenen en gelen etter. Het vleesch en de randen der wonden waren zwartachtig. Wat moest ik ik daaraan doen? Ik verzocht mijne vrouw om kamfer spiritus te warmen. Daarmede wiesch ik de wonde uit, en ging er mede voort tot dat al de vervuilde melk weg was. Ook vergat ik niet, de zwarte randen der wonde te wasschen. Lang bleef de vrouw gevoelloos zitten; maar eindelijk kreeg het vleesch eene meer roode en frisscher kleur, en zij klaagde over pijn. Ik ging, ofschoon zij kermde van de pijn, evenwel eenigen tijd voort met wasschen, tot dat ik geloofde, dat de wonde volkomen gereinigd was. Nu legde ik er pluksel op, en daarover eene pleister, zoo veel ik mij herinner eene Meliloten pleister, en bezocht haar daarna dagelijks, om naar hare borst te zien. Boven verwachting spoedig begon eene nieuwe huid de wonde weder te overdekken, en na verloop van slechts eene maand, was de vrouw genezen; maar zij kreeg nimmer weder melk in hare borsten. Omtrent een jaar later verloste zij van eenen zoon, dien mijne vrouw zoogde, dewijl de moeder zelve dit niet doen kon en er geene andere zogende vrouw bij de hand was. De zorgvuldigheid, die zij dezen knaap bewees, was eenigermate eene be-
{==139==} {>>pagina-aanduiding<<}
looning voor de liefde van zijnen vader tot mij, die mij te hulp kwam, toen ik, gelijk boven verhaald is, met dien Groenlander worstelde, en moeds genoeg had, om mij te vragen, of hij mij helpen zou. 
Na mijne terugkomst uit Groenland verhaalde ik aan mijnen Akademievriend, den overledenen staatsraad guldbrand, deze geneeswijzen; hij glimlachte en noemde dezelve, ten aanzien der aangewende middelen, wonderkuren.


XVIII. De wreker zijns vaders of de zegepraal van den Godsdienst.

De moord van eenen vader moet gewroken worden, hoe lang het ook duren moge, eer de wraak uitgeoefend kan worden. Een zoon, toen 13 a 14 jaren oud, was getuige, dat men zijnen vader vermoordde, hetwelk omtrent 20 jaren voor mijne aankomst in Groenland gebeurde. Hij groeide tot eenen man op, werd een zeer goed broodwinner, huwde en was bij zijne landslieden geacht; maar hij was evenwel te zwak, om zich aan den moordenaar zijns vaders te wreken. Deze had na-
{==140==} {>>pagina-aanduiding<<}
melijk een talrijk geslacht, was van drie vrouwen voorzien, en was in zoo menig opzigt boven zijne landslieden verheven, dat de Denen hem den koning noemden.
Om nu toch eenmaal zijn oogmerk te bereiken, trok de gekrenkte zoon, eenige jaren na mijne aankomst, met zijne familie verre naar het zuiden, alwaar hij zijne meeste bloedverwanten had, terwijl hij hoopte dezen te zullen overhalen, dat zij met hem terug gingen en door hen voor zijnen tegenpartijder vreesselijk te worden, alsmede door hunnen bijstand zijn voornemen ten uitvoer te brengen. Hij kwam tot hen, gaf zijn verdriet te kennen, schilderde den moord zijns vaders, waarvan hij getuige was geweest, en de verschrikkelijke omstandigheden, welke daarbij hadden plaats gevonden, met de levendigste kleuren af, en haalde hen over, om hem noordwaarts te vergezellen. Maar zij moesten zich vooraf van de noodzakelijkste levensmiddelen voorzien, hetwelk, gepaard met het onbestendige weder in het najaar, de terugreis vertraagde. Toen hij eindelijk met zijne bloedverwanten, onder welke zich eenige jonge en vlugge lieden bevonden, bij ons aanlandde, hadden onze Groenlanders reeds lang hunne winterwoningen betrokken, en er was geene plaats meer voorhanden. Of zijn eigen 
{==141==} {>>pagina-aanduiding<<}
 huis zoo vervallen was, dat het binnen korten tijd niet hersteld kon worden, of dat anderen het betrokken hadden, herinner ik mij niet meer. Ik had hem nimmer te voren gezien, want zijn vaderland was aan de andere zijde van den Isefjord; maar evenwel kwam hij tot mij en verzocht mij, om hem en zijne familie een klein huis, hetwelk, eene kwartmijl noordelijk van mijne gedoopte Groenlanders gelegen, mij toebehoorde, in te ruimen. Ofschoon ik, gelijk de gansche omtrek, van de aanleiding tot zijne reis naar het zuiden had hooren spreken en nu zijn zoo sterk gevolg zag, willigde ik evenwel zijne begeerte in, zonder mij daarover tegen hem uit te laten. Binnen weinige dagen was het huis in eenen bewoonbaren stand gebragt, ruim genoeg voor hen allen gemaakt, en zij betrokken hetzelve. Weldra kwam hij bij mij, en dankte mij voor mijne bereidvaardigheid.
Hij kwam meermalen en verontschuldigde zich eens met deze woorden: ‘Gij zijt zoo beminnenswaardig, dat ik niet van u vandaan kan blijven.’ Ik maakte bij eenige zamensprekingen gebruik van zijne genegenheid voor mij, doch zonder mij op datgene in te laten, wat er eigenlijk op zijn hart lag. Naauwelijks waren er twee of drie weken verloo-
{==142==} {>>pagina-aanduiding<<}
pen, of hij liet zich bij gelegenheid, dat hij mij weder een bezoek gaf, er over uit, dat hij van den grooten Heer des hemels wilde leeren, van wien ik zeide, dat Hij alle dingen geschapen had. ‘Ook eenigen van mijne bloedverwanten,’ zeide hij, ‘verlangen mede onderwezen te worden.’ Ik aarzelde niet lang, om zijnen wensch te vervullen, en ging daarom den volgenden dag naar zijne woning, alwaar ik vernam, dat voorloopig tien tot twaalf personen genegen waren, om zich te laten onderrigten. De anderen wilden wachten, gelijk zij zeiden, tot dat zij hoorden, of de leer niet al te moeijelijk was. Ik had een jong mensch uit eenen gemengden echt bij de kolonie, die goede kundigheden had en ook goed schreef. Dezen nam ik als nationaal katechizeermeester aan, beloonde hem het eerste jaar zelf en stelde hem aan deze familie als haren onderwijzer voor. ‘Hij zal u dagelijks onderrigten,’ zeide ik, ‘en ik zal zelf bij u komen, zoo dikwijls ik kan, om uwe vorderingen en uwe leerzaamheid te vernemen.’ – ‘Wij willen gehoorzaam zijn,’ antwoordden zij, ‘maar gij moet dikwijls komen, en wij zullen bij u komen.’ Ik bezocht hen iedere week, en ik had reden, om mij over hunne opmerkzaamheid en hunne steeds toenemende 
{==143==} {>>pagina-aanduiding<<}
 vorderingen te verheugen. De bloohartigheid van den katechizeermeester verdween langzamerhand. Hij vraagde mij, bij elke zwarigheid, om raad, en gaf mij getrouwelijk berigt van hunnen huisselijken wandel enz. Bij het eindigen van het onderwijsuur vraagde ik eens aan twee oude echtelieden, of zij ook geenen lust hadden om te leeren. De vrouw antwoordde: ‘Hij kan wel; maar ik ben blind en onbekwaam.’ – ‘Daarom kunt gij juist beter dan ik,’ zeide de man; ‘gij kunt louter gehoor zijn, maar ik word door de menigte personen, die uit en ingaan, gestoord.’ Evenwel kwamen deze beide ouden, en langzamerhand de gansche familie, tot het onderwijs. Kunnuk (dus heette de Groenlander, van wien hier eigenlijk gesproken wordt) onderscheidde zich door aanhoudende vlijt en uitstekende vorderingen. Hij verzuimde dikwijls zijne vangst, om het onderrigt te hooren; maar het was ook zijn onwankelbaar voornemen, zich te laten doopen.
Het voorjaar kwam aan; de meimaand was reeds voorhanden; nu viel het volgende gesprek tusschen mijnen Groenlander en mij voor.
hij. Wilt gij mij doopen? Gij weet, dat ik leerzaam geweest ben. Ik ken God, en 
{==144==} {>>pagina-aanduiding<<}
 zoo wel ik, als mijn vrouwtje, wenschen geloovigen te worden.
ik. Ja, gij kent God; gij weet, dat Hij goed is, dat Hij u bemint en u gelukkig wil maken; maar Hij wil ook, dat gij hem gehoorzamen zult.
hij. Ik bemin Hem; ik wil Hem gehoorzamen.
ik. Wanneer gij Hem wilt gehoorzamen, moet gij geenen mensch dooden. Gij hebt immers dikwijls gehoord, dat Hij zegt: ‘Gij zult niet dooden!’
hij (Verschrikt en zwijgt.)
ik. Hoor, goede kunnuk! Ik weet, dat gij met uwe bloedverwanten terug gekomen zijt, om u aan den moordenaar van uwen vader te wreken; maar gij moet u niet aan hem wreken, indien gij een geloovige wilt worden.
hij. (geroerd). Maar hij vermoordde mijnen vader! Ik zag het en kon niet helpen; thans moet ik hem zijne euveldaad vergelden.
ik. Gij bedroeft mij.
hij. Waardoor?
ik. Dat gij dooden wilt.
hij. Hem alleen, die verdient te sterven.
ik. Maar de groote Heer des hemels zegt immers: Gij zult niet doodslaan!
hij. Ik wil ook niet – slechts hem. 
{==145==} {>>pagina-aanduiding<<}

ik. Maar ook hem moet gij niet dooden. Zijt gij het vergeten, hoe dikwijls gij dezen winter zijn gebod gehoord hebt, dat gij u zelven niet moogt wreken?
hij. Zal de booswicht dan ongestraft moorden?
ik. Neen, dat moet hij niet; God zal hem straffen.
hij. Wanneer?
ik. Welligt in deze wereld; maar zeker op dien dag, waarop hij een ieder vergelden zal naar zijne werken.
hij. Dat duurt zoo lang; mijne landslieden en mijne bloedverwanten zullen mij berispen, indien ik mijnen vader niet wreek.
ik. Indien gij den wil van God niet kendet, moest ik u laten doen, wat uw hart u ingaf; ik zou er over moeten stilzwijgen, dat gij kwaad met kwaad vergoldt; maar nu kan ik niet zwijgen.
hij. Dat is moeijelijk – wat zal ik dan doen?
ik. Gij moet hem niet dooden; gij moet hem zelfs vergeven.
hij. Hem vergeven? – Uwe leer is zeer moeijelijk.
ik. Het is onze leer niet; het is de leer van Jezus. 
{==146==} {>>pagina-aanduiding<<}

hij (zucht en zwijgt).
ik. Misschien was uw vader ook niet onschuldig; misschien had hij te voren een mensch om het leven gebragt en verdiende te sterven.
hij. Dat weet ik niet; maar dan verdient immers deze ook te sterven.
ik. Ja, dood hem; maar vaar dan ook voort een ongeloovige te zijn, en verwacht, dat een van zijne kinderen eens ook u of een der uwen doodslaan zal.
hij. Priester! Gij zijt niet meer beminnelijk; gij spreekt harde woorden.
ik. Kunnuk! Ik heb u lief, en wil daarom niet, dat gij tegen dien God zondigt, die u van zijnen wil heeft laten onderrigten, en die zelf uwen tegenpartijder regt zal doen wedervaren.
hij. Wacht dan; ik moet met mijne bloedverwanten daarover spreken.
Hij vertrok, kwam treurig te huis, sprak weinig, en at dien ganschen dag niets. Men bemerkte zijne, zoo ongewone kwade luim, en vraagde naar de oorzaak daarvan, welke hij eindelijk te kennen gaf. Het antwoord zijner bloedverwanten, en alles, wat men, gedurende verscheidene dagen, ten aanzien dezer zaak, met elkander beraadpleegde, ga ik met stilzwijgen voorbij. Den volgenden avond begaf ik mij 
{==147==} {>>pagina-aanduiding<<}
 tot hen en vond hen alle te huis. Zonder mij over iets, ons gehouden gesprek betreffende, uit te laten, koos ik stukken tot de katechizatie en het lezen in den bijbel, alsmede gezangen, die alle het hart tot een zacht gevoel stemden en tot verzoenlijkheid aanspoorden. ‘Dank, priester!’ zeide kunnuk, toen ik heen ging, ‘het is goed geweest, dat gij gekomen zijt.’ Eenige dagen daarna kwam hij weder bij mij. Houding, gelaatstrekken, alles verried eenen hevigen strijd, zoo wel van den kant van zijn hart, als van dien zijner vrienden. Ik voorkwam hem met de woorden: ‘Gij zijt niet opgeruimd; zeg mij toch eens, wat ligt er op uw hart?’ – ‘Ik wil en wil niet; ik hoor en hoor niet’ antwoordde hij; ‘in zulk eene gemoedsgesteldheid bevond ik mij nog nimmer.’ – ‘Wat wilt gij?’ vraagde ik, ‘en wat wilt gij niet?’ – ‘Ik wil hem vergeven,’ antwoordde hij, ‘en ik wil hem niet vergeven; ik heb geene ooren, wanneer zij willen dat ik mij wreken zal, en ik heb evenwel ooren.’ – ‘Indien gij hem niet vergeven wilt,’ zeide ik, ‘indien gij hen met goedkeuring aanhoort, die u zulks ontraden, dan spreekt uw ongeloovig hart, hetwelk wraak eischt; maar indien gij vergeven wilt, indien gij uwe 
{==148==} {>>pagina-aanduiding<<}
 raadgevers niet wilt hooren, zoo spreekt uw beste deel in u, dan spreekt God tot uw hart. Wat wilt gij nu doen?’ – ‘Ik werd zeer bewogen,’ antwoordde hij, ‘toen gij laatstleden avond het woord voerdet; toen wilde mijn hart gehoorzamen.’ – ‘Zie!’ zeide ik, ‘zoudt gij nu nog niet gevoelen, dat dit de toespraak van uwen hemelschen Vader tot uw hart was?’ Nu herhaalde ik de laatste tooneelen uit het leven van Jezus, zijne vergevensgezindheid, zijne bede voor zijne moordenaars. ‘Dat was lofwaardig,’ zeide hij, en een traan glinsterde in zijn oog; ‘maar Hij was ook beter, dan wij zijn.’ – ‘Ja!’ antwoordde ik, ‘oneindig beter; maar hij wil toch, dat wij hem hierin gelijk zullen wezen, en indien wij slechts eenen goeden wil hebben, dan wil God ons kracht geven, en wij zullen zeer tevreden met en over ons zelven worden. Maar nu zult gij ook hooren, dat een mensch, gelijk gij en ik, om vergiffenis kon bidden voor hen, die hem wilden dooden, omdat hij hun den wil van God verkondigde, en hun leeren wilde in Jezus te gelooven.’ Ik las hem het levenseinde van stephanus (Hand. der Apost. Hoofdst. VII.) voor. Hij droogde zijne oogen af en zeide: ‘Die booze menschen! Hij is gelukkig; 
{==149==} {>>pagina-aanduiding<<}
 hij is zeker bij God in den hemel.’ – ‘Ja!’ vervolgde ik, ‘dat is Hij, en gij en iedereen, die zoo handelt, als Hij gehandeld heeft, zal ook daar komen.’ – ‘Goede priester!’ dus barstte hij uit, ‘o, mijn hart is zoo bewogen. Ik wil, maar geef mij nog een weinig tijd; zoodra ik het andere in mij tot zwijgen heb gebragt en geheel veranderd ben geworden, dan kom ik tot u terug.’ ‘Ga,’ zeide ik ‘en bid den goeden God, dat hij u in uw voornemen sterke; ook ik wil voor u bidden.’ Hij ging heen, en mijne hoop was bijna zekerheid.
Eindelijk kwam hij met een opgeruimd gelaat tot mij terug, even als iemand, die vrede in zijn hart koestert, ‘Nu ben ik gelukkig,’ zeide hij; ‘ik haat niet meer; ik heb vergeven.’ – ‘Gevoelt gij u werkelijk gelukkig daardoor?’ vraagde ik. – ‘Ja!’ antwoordde hij, ‘mijn hart is zeer gerust.’ – ‘Gij verheugt mij zeer,’ vervolgde ik ‘maar kan ik mij ook op u verlaten? Uw gemoed zal u andermaal tot wraak dringen; ook uwe vrienden zullen u daartoe aansporen.’ – ‘Ik weet niet, of dit geschieden zal,’ was zijn antwoord ; ‘maar ik heb overwonnen, en gij kunt u op mij verlaten.’ – ‘Het zou te bejammeren zijn,’ zeide ik, ‘indien gij, 
{==150==} {>>pagina-aanduiding<<}
 nadat gij een geloovige waart geworden, nog dezen moord begaan zoudet.’ – ‘Gij zijt zoo ergdenkend, priester!’ dus viel hij mij in de rede. – ‘Gij zoudt thans eene grootere zonde begaan, dan indien gij God niet gekend en hem geene gehoorzaamheid beloofd hadt.’ – ‘Ik was zoo verheugd,’ zeide hij nu; ‘maar uwe woorden bedroeven mij.’ – ‘Ik wil u niet bedroeven,’ zeide ik; ‘ik wil u slechts beproeven, of gij ook in staat zijt, om uw woord te houden in hetgeen, wat gij belooft. Vertrouw uw hart niet te zeer!’ – ‘Mijn booze hart zal zwijgen,’ antwoordde hij. Ik vraagde nu, wat toch deze verandering in hem had te weeg gebragt. ‘Het krachtige woord, hetwelk Jezus mij geleerd heeft, en ik volgen wil. Ik had nooit gedacht, immer zoo gezind te kunnen worden, als ik thans ben. Bemerktet gij niet, hoe bewogen ik den vorigen avond was, toen gij mij van Hem aan het kruis voorlaast, hoe Hij voor zijne moordenaars bad: Vader! vergeef het hun; want zij weten niet, wat zij doen? Toen zwoer ik mij zelven, ik onwaardige! dat ik vergeven wilde, en nu heb ik vergeven. Thans zult gij mij en mijne vrouw, die nimmer gehaat heeft, en die zoo wel, als ik, 
{==151==} {>>pagina-aanduiding<<}
 verlangt, geloovig te worden, toch wel den doop waardig achten?’ – ‘Ja, goede kunnuk!’ antwoordde ik – ‘In Gods, naam wil ik u en uwe vrouw doopen; maar dank God, dat hij u gelegenheid gaf, om hem en zijnen Wil te leeren kennen, en vergeet niet, dat gij u in den doop verpligt, om aan hem te gelooven, hem te beminnen, en zijnen geboden te gehoorzamen, derhalve van het kwade afstand te doen en staag beter te worden.’ – ‘Ik weet het, priester’ borst hij uit – ‘God kent mijn hart, en hij zal mij krachten geven, om hem getrouw te blijven.’ Verheugd en met dankbaarheid aan God verliet hij mij. Nog veertien dagen stelde ik de aanneming van hem en der anderen tot lidmaten onzer christelijke gemeente uit; ik geloofde tot dit uitstel, bijzonder om zijnen wil, te moeten besluiten.
De dag kwam, de gansche godsdienstoefening had betrekking op de doopplegtigheid. Met vrijmoedigheid en waarheid gaf hij rekenschap van zijn christendom; met gevoel beantwoordde hij de vragen uit het formulierboek, en stille tranen vloeiden langs zijne wangen, toen hij nederknielde, om den doop te ontvangen, waarbij hij, op zijne begeerte, den naam van niels kreeg. De godsdienstoefening 
{==152==} {>>pagina-aanduiding<<}
 eindigde, als naar gewoonte, met een danklied en met het gebed. Nu kwam hij tot mij, reikte mij de hand en zeide geroerd: ‘Dank, goede priester! Ik ben gelukkig.’ Daarop wendde hij zich tot de gemeente, van welke eenigen hem kusten (iets, hetwelk anders zeer ongewoon is), en zeide: ‘Neemt mij nu als eenen geloovigen aan! Laat ons elkander lief hebben.’ Allen beantwoordden deze aanspraak met ja, en nu gingen zij eensgezind, als zoodanigen, die eenen Heer, een geloof en eenen doop hebben, met elkander naar huis. Met innige vreugde dankte ik God voor de zegeviering der waarheid over dit hart en over zoo vele harten.
Na verloop van eenige dagen zond hij zijnen vijand de volgende groete: ‘Nu ben ik een geloovige geworden, en gij hebt niets kwaads te vreezen.’ Op herhaalde uitnoodiging kwam deze met nog eenige weinige lieden, die hem vergezelden, tot hem. Hij werd vriendelijk ontvangen, op de beste wijze onthaald, en reisde in vrede weder huiswaarts. Slechts bij de ontvangst zeide mijn Groenlander: ‘Ik heb vergeten en vergeven.’ Hij werd tot een tegenbezoek uitgenoodigd, kwam ook, tegen den raad zijner vrienden, zonder eenige leidslieden, en werd als vriend ontvan-
{==153==} {>>pagina-aanduiding<<}
gen. Men at en verdreef den tijd met verhalen, tot dat men des avonds in alle vriendschap van elkander scheidde; maar toen niels niet ver van den oever was gekomen, bemerkte hij water in zijnen kajak. Hij haastte zich, om aan land te komen, steeg er uit – en vond nu, dat er een gat in den kajak was gesneden. Hij stopte hetzelve spoedig, voer verder en kwam gelukkig te huis. Met eenen glimlach verhaalde hij mij dit eenigen tijd daarna. ‘Hij is toch bang.’ zeide hij, ‘en zonder twijfel heeft hij dit daarom laten doen; maar ik wil hem geen kwaad doen.’ Hij bleef steeds aan deze zijne gelofte getrouw. Ik ontving zelfs omtrent 10 jaren na mijne terugkomst eene groete en verzekering van hem, dat hij God en zijne gelofte getrouw bleef.


XIX. De Heidenen dooden booze heksen.

Misschien zijn er in Groenland, even als bij ons, booze heksen, of zoodanige lieden, die gaarne door ijdele goochelarijen anderen wilden benadeelen, indien zij slechts konden. Sommigen beweren zulks. Ik weet het niet; maar dit weet ik, dat onschuldigen niet zel-
{==154==} {>>pagina-aanduiding<<}
den, op het zeggen der Angekokke, in verdenking komen en van hekserij beschuldigd worden. Deze Angekokke zijn gewoonlijk het schuim des volks, die of onbekwaam tot de vangst, of lui zijn. Zij bezitten ondertusschen, als wijzen en als zoodanigen, die met torngarsuk in verbindtenis staan, het vertrouwen hunner landslieden, en maken hiervan maar al te dikwerf, tot bederf hunner betere medemenschen, misbruik. – Indien er ziekten en sterfgevallen, of ook ongelukken bij de vangst plaats vinden, vragen zij, die zulk een onheil getroffen heeft, aan deze lieden, wie toch wel de oorzaak daarvan zou zijn, of wie hun dit onheil zou aangedaan hebben? Wee dan der oude weduwe zonder beschermer, of den ouden man zonder volwassene zonen, tegen een van welke zij eenen heimelijken haat koesteren, of naar wier goederen zij haken. Zij worden aangeklaagd, en de aangeklaagden ontgaan, hetzij op staande voet, of met den tijd, naauwelijks den dood. Lang kunnen zij, zelfs onder den schijn van vriendschap, hunnen wraaklust koesteren, maar zij bevredigen dien op eene gruwzame wijze, wanneer de maat der zonde, huns bedunkens, vol is. Zij gaan daarbij gewoonlijk op de volgende wijze te werk. De aangeklaagde en veroordeelde wordt 
{==155==} {>>pagina-aanduiding<<}
 met eene stem, die hem den dood aankondigd, uit zijn huis of uit zijne tent geroepen. Hij verbleekt, maar gaat evenwel, en de woedende wrekers leggen hem nu de volgende vragen ter beantwoording voor: ‘Zijt gij niet Illiseetsok? Hebt gij niet dezen of genen met uwe woorden of listige streken gedood?’ Al antwoordt de veroordeelde ook neen, evenwel is zijn dood besloten; maar in den doodsangst antwoordt hij somwijlen ja, en nu jagen zij hem hunne messen in het lijf, snijden hem aan stukken, en eten ieder een stuk van zijn hart, opdat hij niet spoken en hen verschrikken moge.
Op deze wijze verhoorden en bragten de heidenen, die wat verder noordwaarts woonden, dan ik, eenen ouden man ter dood, die nog weinige uren te voren bij mij was geweest. Hij was toen opgeruimd, spraakzaam en begeerig, om te weten, wat wij op den volgenden dag (den kersdag) voornemens waren te doen, daar hij bij eenige geloovigen iets had gehoord, hetwelk hij niet verstond, en gezien had, dat zij zoo opgeschikt waren. ‘Gij zult mij ook niet verstaan,’ zeide ik, ‘naardien gij den grooten Heer des hemels en der aarde niet kent; maar wij zijn op den dag van morgen verheugd, dewijl hij 
{==156==} {>>pagina-aanduiding<<}
 zijnen zoon tot ons op aarde liet komen, om ons te onderrigten, hoedanig wij ons moeten gedragen, om goed en gelukkig te worden.’ – ‘Dat is wonderlijk,’ antwoordde hij; ‘maar geef mij iets, hetwelk ik aan de anderen kan toonen, wanneer ik te huis kom, en dan zal ik ook hun verhalen, wat ik gehoord en gezien heb.’ Ik gaf hem eenig brood en tabak, en hij verliet mij, zonder in het minste te vermoeden, wat hem te wachten stond. Maar naauwelijks een uur na zijne te huiskomst werd hij opgeroepen, en op de bovengemelde wijze van het leven beroofd Een zoon is, gelijk wij boven gezegd hebben, zijnen om het leven gebragten vader wraak schuldig. Dit is eene bijzondere of eene familiezaak; maar het ter dood brengen der heksen is eene daad der geregtigheid, die men aan het openlijk welzijn verschuldigd is..
Den volgenden morgen, juist toen ik op het punt stond, om de Groenlandsche godsdienstoefening aan te vangen, meldde men mij, dat een Groenlander uit de noordelijke streken mij begeerde te spreken. De gedoopten waren reeds bij een verzameld, ik verzocht hem daarom te wachten, tot na het eindigen der godsdienstoefening. ‘Neen, priester!’ zeide hij, ‘ik moet terstond met u spreken.’ Toen 
{==157==} {>>pagina-aanduiding<<}
 hij binnengekomen was, vervolgde hij: ‘Mijn vaders broeder, die gisteren bij u was, werd, kort nadat hij te huis kwam, vermoord. Ik kon hem niet beschermen; maar ik kan ook niet bij die menschen blijven wonen. Wilt gij ons ontvangen (wij zijn acht in getal, de meeste kinderen), dan willen wij ons herwaarts begeven en onder de geloovigen wonen, die geene onschuldigen vermoorden.’ Ik beloofde hem, zijne begeerte te zullen vervullen; maar ik moest eerst onderzoeken, of er plaats voorhanden ware, en daarnaar moest hij wachten. ‘Thans wacht ik gaarne,’ zeide hij, ‘indien wij slechts mogen komen’ Eenige huisgezinnen, die meerdere of mindere ruimte overig hadden, waren bereidwillig, om deze gekrenkten te ontvangen. Ik gaf er hem berigt van. Den volgenden morgen hadden wij ze allen bij ons, en het jaar daaraanvolgende werden zij allen onderwezen en gedoopt. Korten tijd daarna reisde ik naar de noordelijke streken, en, ofschoon de Heidenen ongaarne onze vermanende verwijtingen hoorden, sprak ik hen toch, wegens dezen moord, met harde woorden aan. ‘Gij doodt immers ook booze menschen in uw land?’ vraagde een hunner, – ‘Ja!’ antwoordde ik; ‘maar wij overtuigen ons eerst, 
{==158==} {>>pagina-aanduiding<<}
 dat zij werkelijk boos zijn. De groote heer in ons land draagt zelfs aan eenen man de zaak op, om hen te verdedigen, opdat geen onschuldige zoude sterven; maar gij gedraagt u als verwoede menschen.’ – ‘Gij doodt dan toch de boozen; wij insgelijks. Maar dat die, welke wij dooden, boos zijn, zulks verstaan wij beter dan gij, priester!’ Dit was alles, wat ik op mijne herinnering tot antwoord kreeg.


XX. Godsdienst en bijgeloof der Groenlanders Dit stuk is, even als de overige, uit mijne aanteekeningen omtrent Groenland ontleend. Hans egede, de vader mijner moeder, heeft bijna hetzelfde gezegd; en deze overeenstemming zal genoegzaam borg voor de waarheid zijn..

De Groenlanders gelooven aan een bovennatuurlijk wezen en aan de onsterfelijkheid der ziel. Dit wezen, hetwelk zij torngarsuk noemen, is, volgens hunne beschrijving, eer boos, dan goed. Eeuwig kan het niet zijn, daar het, zegt men, eene overgrootmoeder 
{==159==} {>>pagina-aanduiding<<}
 heeft – eene vreesselijke vrouw, die over de dieren der zee heerscht, hen dikwijls tot zich roept en daardoor de inwoners van hun onderhoud berooft. Dit wezen wordt ook niet voor den Schepper der wereld aangezien: want de wereld, meenen zij, is van zelve ontstaan, en de eerste Groenlanders zijn uit de aarde voortgesproten. Sommigen maken torngarsuk tot eenen geest; anderen zeggen, dat hij naar een dier, en wederom anderen, dat hij naar een mensch gelijkt. Eenigen beweren, dat hij onsterfelijk is; anderen, dat een zeker geluid hem dooden kan Namelijk wanneer iemand in een huis, alwaar gehekst werd, eenen wind liet, zegt cranz, bl. 264. De Hoogd. Vert.. Zijne verblijfplaats is diep onder de aarde, alwaar het goed is te wonen en waar levensmiddelen in overvloed zijn. Zoo verschillend zijn de gevoelens omtrent dit wezen; maar zij beminnen het niet en vreezen het niet; ook vereeren zij het niet Evenwel gehoorzamen zij het, wanneer zij door hunnen Angekok bevelen van hetzelve bekomen.. Wanneer zij gezond zijn, hunne vangst wel gelukt, en zij anders geene wederwaardigheden hebben, dan is torngarsuk hun geheel en al onverschillig. Slechts als zij ziek 
{==160==} {>>pagina-aanduiding<<}
 of ongelukkig zijn, of de zeedieren de kusten verlaten, dan nemen zij hunne toevlugt – niet tot torngarsuk, maar tot hunnen Angekok, die in gemeenschap met hem staat. De Angekok vraagt hem dan om raad en brengt antwoord. Zoo veel van hem.
Zij gelooven aan de onsterfelijkheid der ziel, en dat de toestand, waarin de ziel na den dood komt, beter dan de tegenwoordige en gelukkiger voor hen allen is: want, volgens hunne begrippen, zal het hun allen, zonder onderscheid, aldaar welgaan. Zij vooronderstellen wel twee verblijfplaatsen na den dood, de eene in den hemel, de andere onder de aarde, maar beide gelukkig: evenwel beschouwen zij de onderaardsche als de gelukkigste, alwaar slechts die genen komen, die vele ongemakken in deze wereld geleden, of zich omtrent hunne medemenschen zeer verdienstelijk gemaakt hebben; de zielen van alle overigen komen in den hemel. De ziel is wel van eene geestelijke natuur, maar heeft toch iets stoffelijks aan zich, iets fijns, zachts, hetwelk men voelen kan. Zij kan ziek zijn, en in dit geval kan de Angekok deze ziekelijkheid wegnemen en iets gezonds in de plaats daarvan stellen; zij kan 
{==161==} {>>pagina-aanduiding<<}
verloren zijn, en dan kan hij eene nieuwe mededeelen. Het noorderlicht zijn de zielen der overledenen, die in den hemel balspelen Het balspel der Groenlanders is een ernstige strijd. Tegen de lente vormen de bewoners van groote streken 2 hoopen volks; ieder zoekt den uitgeworpen grooten bal te bekomen, en zulks zijnen tegenpartijder te beletten, hetwelk zelden zonder (dikwijls doodelijke) kwetsing afloopt; die den bal bekomen, rijden er in hunne sleden mede weg. Brengen zij den bal in zekerheid, dan zijn zij overwinnaars, die het regt hebben, om de overwonnenen te hekelen, welke dan ook alle verwijtingen geduldig moeten aanhooren. Voormaals moesten zij hun beste eigendom daarvoor overgeven. De Hoogd. Vert. .
Zon en maan zijn Groenlanders, en zuster en broeder geweest. De zuster, de zon, was buitengemeen schoon, en haar broeder, die eene ongeoorloofde drift jegens haar koesterde, vervolgde haar allerwegen. Om hem te ontgaan, ontvlugtte zij aan den hemel, alwaarhij haar nog steeds vervolgt. Hij is, voor het overige, een looze vogel, en vrouwen kunnen zich niet genoeg voor hem wachten. Wanneer de volle maan in het water schijnt, dan durven de meisjes, uit vrees van zwanger te zullen worden, niet daarvan drinken De drank der Groenlanders is water. Zij werpen zich neder en lesschen den dorst, waar zij hetzelve vinden.. 
{==162==} {>>pagina-aanduiding<<}

Lucht, aarde, water en vuur hebben ieder hunne geesten, die eene zekere heerschappij, elk in zijn rijk, uitoefenen. Men moet zich wachten van hen te vertoornen. Op eene vierde mijl noordwaarts van mijne woning was eene gevaarlijke plaats voor kajakroeijers, die door een onzigtbaar wezen omvergeworpen werden. Vrees deed hierbij het meeste, en hevige rukwinden uit het oosten bragten het overige daaraan toe.
Aan spokerijen en geestverschijningen gelooft men hier, zoo als allerwegen. Daarom bindt men eenen pas gestorvenen de beenen, terwijl zij nog buigzaam zijn, in de kniebogt op, en draagt hem in den winter uit een venster, en des zomers achter uit de tent naar buiten, opdat hij niet zou komen spoken. Om deze zelfde reden rukken zij ook, gelijk boven gezegd is, het hart uit van hen, die zij als booze heksen dooden, en eten het op; de vrees, dat de geest van den gedooden hen anders verschrikken zoude, is eigenlijk de oorzaak dezer wreedaardigheid. Dikwijls verdrinken de Groenlanders bij de vangst, en dan spoken zij. Men hoort hen aan land komen en het ijs van hunne kajakken kloppen, ja men ziet hen dezelve aan het land dragen en op de plaatsen brengen, voor de booten geschikt. – 
{==163==} {>>pagina-aanduiding<<}
 De rotsen hebben ook hare spoken, die zeer gevaarlijk zijn, daar zij zelfs des nachts naar beneden komen, om in de huizen levensmiddelen te stelen. Indien het anders waarheid is, wat men verhaalt, dat nu en dan enkele Groenlanders uit wanhopigheid de menschen voor altijd verlaten en tusschen de rotsen leven, zoo is het juist geen wonder, wanneer zij, bijzonder in de winternachten, de huizen bezoeken, om iets te vinden, waarmede zij hun ellendig leven verlengen kunnen. Zelfs eenige Groenlanders zien deze niet voor spoken, maar voor ongelukkigen aan, die door hunne verwijdering van de menschen wild en vreesselijk geworden zijn.
Wanneer iemand, die van tooverij beschuldigd is, den natuurlijken dood sterft, kan hij niet gerust in zijn graf liggen. Zoo was er eene vrouw, die men beschuldigd had van Illiseetsok te zijn, omstreeks mijne woning begraven. Eenige steenen, welke het graf bedekten, waren uitgegleden; de honden vonden het lijk, en rukten het ééne been af. ‘Dus was zij toch Illiseetsok,’ zeiden de Groenlanders. – ‘Waarom?’ vraagde ik. – ‘Dewijl hare beenderen,’ was het antwoord, ‘niet gerust kunnen blijven liggen.’ Ik liet 
{==164==} {>>pagina-aanduiding<<}
 ondertusschen het afgerukte been in het graf leggen, en dit weder in orde maken. ‘Hij gelooft het niet,’ heette het nu.
Ik heb nimmer gehoord, en herinner mij ook niet, ergens iets gelezen te hebben, hetwelk zou kunnen doen vermoeden, dat de Groenlanders aan torngarsuk offers bragten. Zij tellen hem zoo veel niet; maar evenwel ontving ik berigtvan eene soort van offer, hetwelk niemand in mijnen omtrek naliet, bij gelegenheid te brengen. Op den weg naar Erkame, de uiterste bewoonde plaats aan dezen kant van den Isefjord, ligt namelijk een groote steen, op welken een ieder, die daar voorbij gaat, zijn offer, een weinig vleesch, spek, huiden, bessen enz. legt. Ik vraagde dikwijls, wien zij dit gaven. Dit wist niemand. ‘De menschen,’ heette het, ‘waren dit altijd gewoon te doen.’ In het begin moet dit offer toch eene beteekenis gehad hebben; misschien die, om eenen berggeest of eenen zeegeest te verzoenen; misschien om zich van den heen- en terugweg te verzekeren, ten einde niet te verdwalen.




{==165==} {>>pagina-aanduiding<<}

XXI. Het huisselijk leven der Groenlanders.

Even gelijk de Groenlanders elk voorjaar, op pinkster, hunne dan zeer onreine en kwalijk riekende winterwoningen verlaten, om in tenten te wonen, en kort daarop verder naar het zuiden trekken, deels om eene grootere soort van heilbotten en haringen te vangen, deels om eene soort van ruilhandel met de zuidlanders te drijven, zoo keeren zij onmstreeks St. Michiel terug, om hunne verlatene en bij hunne afwezigheid behoorlijk geluchte huizen weder te betrekken. De mannen bemoeijen zich alleen met het houtwerk na te zien, het ontbrekende aan te schaffen en in het huis te zetten. De vrouwen, daarentegen, moeten aanbrengen, wat er overigens nog ontbreken mag, bij voorbeeld steenen, zoo een in het voorjaar opgerigte muur ingestort is, en aarde tot aanvulling tusschen de steenen. Zoodra dit verrigt is, overtrekken zij de wanden van binnen met witte bereide en aan een genaaide vellen, plaatsen de britsen, zetten de vensters in, die uit aan een gemaaide witvischdarmen bestaan, voorzien het huis met lampen, ketels, kisten, enz. Het huis ziet 
{==166==} {>>pagina-aanduiding<<}
 er dus in het begin zeer zindelijk uit; maar de wanden worden langzamerhand morsig, en de vloer wordt, door het gedurig daarop gestorte zeehondenbloed, zoo smerig, dat men er met de voeten aan blijft kleven; om niet te gewagen van den voorraad voor stank en mestvliegen, die daardoor verzameld wordt, dat de niet schoon genoeg afgekluifde beenderen enz. onder de zijdebanken geworpen worden en aldaar blijven liggen.
Twee, drie, ja meer huisgezinnen wonen gemeenlijk in één huis bij een. Zekerlijk weet elk hunner, hoe ver zijne plaats zich uitstrekt, maar men vindt er geene scheidwanden. De vrouwen nemen de banken te regter, en de mannen die te linkerzijde in; evenwel ziet men somwijlen ook de mannen op de banken te regter zijde, doch met dit onderscheid, dat deze de voeten op den vloer plaatsen, terwijl de vrouwen, daarentegen, zich geheel en al boven op de bank zetten. Hier zitten zij alle bijna ongekleed, de vrouwen met korte, omtrent ¼ el lange, de mans met eenigzins langere broeken, die naar onze gewone gelijken. De bank of brits is hun bed; maar hun huwelijksbed is onder dezelve, en derwaarts roept, zonder een enkel woord, zonder 
{==167==} {>>pagina-aanduiding<<}
 eenige liefkozing, des mans oog de vrouw De bank of brits is niet veel hooger, dan ½ el boven den vloer verheven; maar bij het bouwen van het huis maken de Groenlanders den grond onder de brits lager, dan het overige gedeelte van den vloer. Deze menschen behoeven, voor het overige, niet veel ruimte; zij zijn klein en naakt, en gebruiken geene bedden, maar leggen gewoonlijk slechts een zeehondenvel onder zich. Te mijnen tijde was het eene algemeen bekende zaak, dat zich het huwelijksbed onder de brits bevond. Zoo wel de Groenlanders, als de met de dochteren des lands gehuwde matrozen, spraken er dus over, en ik zelf zag somwijlen bij mijne veelvuldige nachtkwartieren onder de Heidenen, dat het oog des mans, gelijk boven gezegd is, de vrouw riep. Hij ging terstond daarna op zijne plaats; zij daarentegen bleef nog eene poos terug, als of zij van niets wist; maar weldra daarop ijlde zij, onder het voorwendsel van hitte, of welke andere reden zij kon bedenken, naar hem toe..Wanneer de jongetjes eenen ouderdom van 12 tot 13 jaren hereikt hebben, mogen zij niet langer op de brits onder de vrouwen liggen, maar bekomen hunne slaapplaatsen onder de vensters, alwaar zij steeds blijven slapen, zoo lang tot dat zij huwen. Niettegenstaande de gemeenschappelijke slaapplaats en de naaktheid, wordt er evenwel geene ongeoorloofde liefde in hunne huizen gepleegd. Gehuwden en on-
{==168==} {>>pagina-aanduiding<<}
gehuwden van de beide seksen koesteren zekere schaamte voor elkander en voor alles, wat de welvoegelijkheid kwetsen kan. Voor het overige leeft een ieder naar zijn goeddunken en onafhankelijk, maar allen leven in vriendschap en eensgezindheid met elkander.
Des morgens gaan de mans op de vangst uit, des zomers in den kajak, des winters op de slede. Eer zij uittrekken, drinken zij eenen slok water, voorzien hunne dozen van snuiftabak, en nemen eene tabakspruim in den mond. Hiervan voorzien, blijven zij zonder levensmiddelen, dikwijls in het strengste weder, dikwijls in levensgevaar, den ganschen dag buiten. Wie eenen zeehond, of, naar het jaargetijde is, eenen witvisch gevangen heeft, wordt door zijne vrouw met blijdschap ontvangen. Zij sleept, waarbij haar meer anderen helpen, de vangst aan land en naar huis, begint die terstond af te villen en in stukken te snijden, en doet dezelve, zonder het bloed eraf te wasschen, in den ketel, die reeds boven de lamp hangt. De man, die ondertusschen boot, schietgeweer enz. alles op zijne plaats gelegd heeft, komt nu binnen, doet zijnen pels af, zet zich neder en wacht bedaard het tijdstip af, dat het vleesch gaar is. Ondertusschen verhaalt hij de gebeurtenissen van 
{==169==} {>>pagina-aanduiding<<}
 den dag bij de vangst. Zijn er nog gedroogde haringen, zoo legt men eenige van deze voor hem op den grond, tot dat het eten gereed is, en daarmede en met eenen slok water bereidt hij de maag tot het eten voor. Is de vangst, daarentegen, ongelukkig geweest, en zijn er geene gedroogde dingen meer, hetwelk tegen het einde van den winter dikwijls het geval is, zoo bekomt hij volstrekt niets, maar hij legt zich dan nog even zoo gerust, in de hoop op eene betere vangst aan den volgenden dag, te bed.
Terwijl de mans op de vangplaatsen zijn en zeer dikwijls ongemak moeten lijden, hebben de vrouwen het zeer goed in hare warme huizen, als zij maar iets te eten hebben. Zij praten met elkander, snijden kleederen en naaijen. Zij weeken vellen in de pis, en wanneer de haren los zijn gegaan, dan schaven zij die af. Naauwelijks kon ik den met dezen arbeid verbonden stank verdragen, wanneer ik toevallig daarbij tegenwoordig was; zij zelve weten daar niets van. Langzamerhand, wanneer de vellen op deze wijze gelooid zijn, bereiden zij die verder. Moeten zij wit zijn, dan bleeken zij ze in de zon; moeten zij geel of rood wezen, dan verwen zij ze. De beide laatste soorten worden tot laarzen gebruikt, de eerste tot pelzen. Vellen, die de haren behouden en tot winterkleederen moe-
{==170==} {>>pagina-aanduiding<<}
ten bewerkt worden, vereisschen zoo veel omslag niet. De vrouwen schaven al het vet, of wat er anders nog aan de vleeschzijde kan blijven zitten, af; vervolgens droogen zij ze, en maken ze eindelijk door wrijven zacht, alvorens zij ze tot kleederen snijden. Maar het vet, hetwelk er afgeschaafd wordt, moet niet verloren gaan. Zij bereiden er eenen koek van, die er als een eijerkoek uitziet Eigenlijk bereiden zij den koek niet; hij bestaat enkel en alleen uit het afgeschaafde vet, hetwelk, na verloop van eenige dagen, in het vat geel, even als eijerkoeken, wordt., en bijna verrot moet zijn, eer hij genoten wordt; dit geregt moet daarom even zoo onaangenaam smaken, als hetzelve riekt.
De vrouwelijke sekse is niets minder, dan zindelijk, bij hare huisselijke bezigheden. Het vleesch, dat gegeten zal worden, wordt op den grond gesneden en, zonder het eenigzins van het bloed en andere onreinigheden te zuiveren, in den ketel gedaan, dien zij even zoo min als hunne schotels wasschen, eer zij denzelven gebruiken. De honden likken somwijlen ketel en schotels uit; dat is alles. Ik heb gezien, dat eene moeder haar kind in eenen schotel liet wateren, dit weggoot, en daarop, zonder verdere omstandigheden, het vleesch 
{==171==} {>>pagina-aanduiding<<}
 uit den ketel nam, op den schotel legde en den gasten voorzettede, die het met graagte aten. De schelvisschen en andere visschen worden met de ingewanden gekookt en gegeten. Op eene reis in ambtsbezigheden had ik, verscheidene dagen lang, geene warme spijzen genuttigd, toen ik op zekeren avond twee kleine schelvisschen kreeg. Ik verzocht aan mijne waardin, mij die tegen den volgenden morgen te koken, hetwelk zij zeer bereidwillig deed; maar toen zij ze mij met de ingewanden voorzettede, verging mij alle eetlust, en ik verontschuldigde mij zoo goed ik konde.
Zij koken vleesch en visch even lang, waardoor het eerste niet veel meer dan half gaar is, terwijl de laatste uit elkander vallen. Gebraad kennen zij niet. Het is voor het overige ongegrond, dat zij traan zouden drinken. Slechts in geval zij eenen waterkever met het water ingezwolgen hebben en niet spoedig genoeg bij den prediker kunnen komen, om hulp van hem te erlangen, nemen zij eenen goeden slok traan, als een braakmiddel, hetwelk de bedoelde werking doet en hen van den waterkever bevrijdt. Dit is bewijs genoeg, dat zij die anders niet drinken. Maar zij leggen Angelikastengels in traan in. Eene vrouw kaauwt spek, spuwt het uit, en vaart daarmede voort, 
{==172==} {>>pagina-aanduiding<<}
 tot dat het genoeg is.In deze saus liggen de stengels eenigen tijd, worden er dan uitgenomen, en met veel smaak als een nageregt gegeten. Ik moet hierbij aanmerken, dat deze traan, gelijk alle overige traan, die de Groenlanders in hunne lampen gebruiken, raauw, wit en gedeeltelijk klaar is. Zij riekt omtrent als raauw spek, en heeft niets van dien onaangenamen stank, die aan de gebrande traan eigen is, welke zij ook niet verdragen kunnen, zelfs niet in hunne lampen.
De moeders likken hare kinderen, in plaats van dezelve te wasschen, en wanneer zij hen kammen, eten zij, zonder omstandigheden, wat zij vangen, op. ‘Zij bijten,’ zeggen zij, ‘zij moeten weder gebeten worden.’ Het is buitendien gewoonlijk, dat zij zich op de volgende wijze aan deze hunne pijnigers wreken. Volwassene lieden omwinden eenen dunnen stok met de veer van eene pen, en laten die, terwijl zij met anderen spreken, langs den rug op de jagt gaan; nu en dan trekken zij haar op, even gelijk de visscher zijn hengelsnoer, en verteren de gemaakte vangst op staande voet. Dikwijls heb ik getuige hiervan moeten zijn, zelfs in mijne eigene kamer. Maar tot eer van onze gedoopte Groenlanders moet het gezegd 
{==173==} {>>pagina-aanduiding<<}
 worden, dat zij, met zoo vele ander ondeugden, ook deze gewoonte afleggen; ten minste wachten zij er zich zeer voor, om iets in onze tegenwoordigheid te ondernemen, hetwelk ons zou kunnen mishagen.
Wanneer de meisjes 14 jaar of daarboven oud zijn, beginnen zij eenige waarde in zich zelve te stellen. Zij wasschen nu en dan haar haar en het gansche ligchaam in – pis. Zij worden daardoor wel zuiver; doch vermits ook hare pelzen in deze saus gewasschen worden, zoo rieken zij voor ons zeer kwalijk; maar voor de Groenlanders is dit een zeer liefelijke geur. Jonge vrouwen, die op hare wijze gegoed zijn en kinderen, bijzonderlijk jongetjes, baren, wasschen zich insgelijks, vooral wanneer zij een bezoek gaan afleggen, of op reis gaan; oude vrouwen, daarentegen, nemen dit zoo naauwkeurig niet in acht, en worden langzamerhand onverschilliger omtrent haren opschik. Eene weduwe moet hare bedroefdheid niet alleen door een gebogen hoofd en onopgemaakt haar, maar ook door het uiterste verzuim van het overige gedeelte haars ligchaams en van hare kleederen betoonen. Begint zij er eindelijk, na eenen geruimen tijd, weder zindelijker en zuiverder uit te zien, zoo is dit een bewijs, dat zij niet ongenegen is, om een tweede huwe-
{==174==} {>>pagina-aanduiding<<}
lijk aan te gaan. Maar slechts wanneer zij jong en vroom is, en kinderen van beiderlei geslacht, of ten minste jongetjes, ter wereld heeft gebragt, mag zij daarop hopen. – Eene oude weduwe bij de kolonie, die noch vroom, noch moeder was, werd verliefd op eenen jongen kerel, die, als Groenlander, de hupschte onder de zijnen was. Zij sprak vriendelijk met hem, zonder dat hij daarop lettede. Dewijl hij haar niet verstond, stelde zij de, aan hare sekse in Groenland, bijzonder tegen landslieden, zoo zeer eigene schaamte zoodanig ter zijde, dat zij naar hem vrijde. Natuurlijk zeide hij ronduit: neen; maar zij gaf evenwel daarom de hoop niet op. Zij kwam zeer zedig bij mij en verhaalde mij in vertrouwen, dat Jurgen een slecht mensch was, die tot niets deugde. ‘Dat geloof ik niet,’ antwoordde ik. ‘Nu? Hoe zoo?’ – ‘Ik schaam mij, om het te zeggen,’ vervolgde zij; ‘hij wil mij hebben.’ – ‘En gij?’ vraagde ik. ‘Ik vrees voor hem,’ antwoordde zij. – ‘En waarom?’ vraagde ik andermaal. Zij antwoordde zeer zacht: ‘Eenige dagen geleden wilde hij mij verleiden.’ – ‘U?’ zeide ik. ‘Dit kan ik bezwaarlijk gelooven. Evenwel ik zal hem spreken’ Ik liet hem roepen. Hij was een mijner liefste jonge lieden bij de 
{==175==} {>>pagina-aanduiding<<}
 kolonie, had een gezond verstand, en was zedig en vlug. Hij kwam, en ik zeide: ‘Wat hoor ik van u, Jurgen, hebt gij zippora willen verleiden?’ – ‘Ik?’ antwoordde hij. ‘Neen, priester! geloof haar niet. Zij is eene booze vrouw en wil mij verleiden; maar ik mag haar niet lijden. Wat moet ik doen?’ – ‘Gij moet’ hernam ik, ‘voor eenigen tijd op reis gaan; welligt vergeet zij u. Ook zal ik met haar spreken.’ – ‘Ja!’ zeide hij, ‘ik wil op reis gaan. Welk eene onbeschaamde vrouw!’ Hij verwijderde zich voor eenige weken, in welken tijd zoo wel zijne afwezigheid, als bijzonderlijk de spotternij der overige vrouwen, haar genazen. Van dien tijd af werd zij weder, wat zij in vrijerijdagen niet zijn kon – de bedroefde weduwe, die hare kleeding geheel veronachtzaamde.
De Groenlandsche vrouwen verbergen hare zwangerheid zoo lang als mogelijk is, en hare verlossing is gewoonlijk vrij ligt; evenwel vinden er somwijlen zwarigheden en nood bij plaats, welke de tegenwoordigheid van den prediker vereischen. De vroedvrouwen verstaan even zoo veel, als onze dorpsvroedvrouwen verstonden, eer zij behoorlijk onderwezen werden; Duurde het langer dan gewoonlijk, dan kwam de man met deze woorden tot mij 
{==176==} {>>pagina-aanduiding<<}
 loopen: ‘Priester! kom toch! mijn vrouwtje moet baren; maar er is geen weg voorhanden.’ Ik volgde hem dan, liet mij van de vroedvrouw de noodige inlichting geven, en gaf de barende vrouw ieder half uur Essentia dulcis in, hetwelk somwijlen de geboorte bevorderde; maar in den uitersten nood gaf ik 30 droppels olievan jeneverbessen in water, waarop sterke aanhoudende weeën volgden, en voorts, zonder nadeelige gevolgen voor moeder en kind, de geboorte. Hier te lande zou ik dit middel in zoodanige gevallen niet gebruiken durven; maar bij geluk is zulks ook niet noodig. Zelfs onder de sterkste weepijnen hoort men geen luid gekerm, slechts nu en dan eenen zucht; maar ieder zucht gaat den man aan het hart. Zwijgend, met een nedergebogen hoofd, zit hij daar, en klaagt zich zelven als de oorzaak van het lijden zijner vrouw aan.


XXII. De opvoeding der Groenlanders.

Dewijl kinderen, bijzonderheid jongetjes, hun grootste schat zijn, zoo behandelen zij dezelve ook met zorgvuldigheid. In de vroeg-
{==177==} {>>pagina-aanduiding<<}
ste jeugd zijn zij naakt en worden zoo op den rug der moeder in eenen ruimen pels gedragen, dien zij Amaut noemen. Wanneer zij wel opmerken, liefkoost zij dezelve, en gewent hunne armen aan de beweging, die de volwassen Groenlander maakt, wanneer hij zijnen kajak roeit.Dewijl melkspijzen geheel ontbreken, worden de kinderen lang, 3 tot 4 jaren zelfs, gezoogd; maar zij bijten ook somwijlen de borsttepels der moeder zeer fel. Deze toont wel eenige pijn te gevoelen, en knijpt, terwijl zij zegt: ‘gij kleine booswicht!’ het kind in de lippen, maar liefkoost het tevens. Dit knijpen met de nagels had voor het overige eens ten gevolge, dat het kind den kanker in de lip kreeg. Vergeefs zocht ik dien te genezen; dezelve vrat hoe langer hoe meer in, en stak het vleesch van het gansche aangezigt aan; het kind kon eindelijk de moedermelk niet meer naar binnen slikken, en stierf van honger.
Wanneer de jongetjes wat beginnen op te groeijen, geeft de vader hun eene zweep, maakt hen eene kleine slede, en rigt jonge honden af, om die te trekken. Zij worden hierdoor vroeg gewoon, te rijden en de zweep goed uit te slaan; iets, hetwelk een Europeaan zelden volkomen leert. Na eenige jaren begint de vader in zijne vrije uren eenen kajak 
{==178==} {>>pagina-aanduiding<<}
 en een’ roeispaan te vervaardigen; en zijn nu de voorbereidselen gemaakt, en laat de ouderdom van het knaapje het eenigermate toe, dan neemt de vader hem bij goed weder mede, houdt hem aan zijne zijde, leert hem den roeispaan gebruiken en, na eenige oefening hierin, den pijl werpen. Kan hij den breederen kajak nu eenigermate roeijen, zoo maakt de vader dezen smaller, derhalve enger en dus meer blootgesteld aan het omslaan, maar ook ligter en bruikbaarder tot de vangst. Hij wordt nu geoefend, om zich met den roeispaan in evenwigt te houden: want alleen de roeispaan en het regte gebruik daarvan beveiligen het leven van den kajakroeijer; breekt of verliest hij denzelven, dan is het met hem gedaan. Met voordacht laat de vader hem nu en dan in deze smallere boot omslaan, om hem stoutmoedig te maken en hem den roeispaan, het middel tot redding, te leeren gebruiken. Zoo leert de zoon aan de zijde des vaders diens handtering, en wordt vroeg opgeleid, om met den tijd het levensonderhoud voor zich en de zijnen te kunnen verwerven. Des avonds, na de tehuiskomst, prijst de vader zijnen zoon. Deze hoort wel vrolijk, maar beschaamd het verhaal aan, en spreekt zelden ongevraagd van zijne daden, maar wijst zulks eer met beschei-
{==179==} {>>pagina-aanduiding<<}
denheid van de hand. Het oog der moeder lacht ondertusschen den zoon met welgevallen toe.
Daar zij hare kinderen nimmer, zelfs zeldzaam met woorden, straffen, zoo volgt daaruit, dat deze in het wild opwassen, doen kunnen, wat zij willen, en maar al te dikwijls weigeren hunnen ouderen te gehoorzamen, zonder dat deze hen zuur aanzien. Van zulk eene opvoeding kan men juist niet veel goeds verwachten; maar des te meer moet men zich verwonderen over het veranderde gedrag, hetwelk zij, wanneer zij volwassen zijn, jegens hunne ouders betoonen. Dan achten en beminnen zij hen, gehoorzamen hun, winnen voor hen, als zij oud zijn, het noodige levensonderhoud, en zijn verblijd, tot het welzijn derzelve te kunnen bijdragen. Een oude vader lijdt nimmer gebrek, zoo lang de zoon iets heeft; en wanneer deze huwt, dan bestuurt zijne oude moeder, volgens de heerschende gewoonte des lands, de huishouding, zoo lang zij kan en wil, terwijl de vrouw des zoons haar gehoorzaamt en dient. Dit veranderde gedrag is geen gevolg van den Godsdienst: want onder de Heidenen vindt zulks insgelijks plaats. Vraagt men hun, hoe deze eigenzinnige kinderen zoo goed worden; 
{==180==} {>>pagina-aanduiding<<}
 dan krijgt men gewoonlijk tot antwoord: ‘Zoo plegen de menschen (de inwoners des lands) te zijn.’ Wien zouden hierbij de woorden van paulus (Rom. II: 14 en 15) niet invallen?
Van de opvoeding der meisjes valt weinig te zeggen. Zij worden wel aan kleine huisselijke bezigheden, naar haren ouderdom berekend, gewend; maar haar jeugdig leven is meer geëvenredigd naar hare bestemming, en zij schijnen hare afhankelijkheid te gevoelen en zich gewillig daarnaar te voegen. Ondertusschen beginnen zij, gelijk reeds gezegd is, op zekeren ouderdom gevoel van zich zelve te krijgen, hare haren en haar gansche ligchaam te wasschen en op te schikken. Zij zijn niet onverschillig omtrent het mannelijk geslacht, als zij volwassen zijn; maar nimmer buitensporig, ten zij dan, dat een Deen naar hare hand dingt en haar belooft te zullen trouwen.Hoe verschillend ook de vorming van hare aangezigten en hare gansche overige vorming is, hebben zij evenwel iets zachts in haar gelaat, hetwelk, bijzonder den matrozen, spoedig bevalt. Zijn deze eerst aan den maagdelijken reuk gewoon, dan volgt het overige van zelf. Ik heb een’ koopmans bediende gekend, die in alle opzigten een fatsoenlijk man 
{==181==} {>>pagina-aanduiding<<}
van eene goede familie en opvoeding was, en, na dat hij zich eenige jaren in Groenland had opgehouden, genegenheid voor zijne dienstmaagd gevoelde, die evenwel niet tot de schoonheden des lands behoorde. Het meisje mogt hij zeer wel lijden, maar de reuk kon hij niet verdragen. Daar zij ondertusschen dagelijks bij hem kwam, moest hij eindelijk voor zijne drift zwichten. Hij vond een middel uit tegen den hem zoo onverdragelijken reuk, en maakte er gebruik van. Hij besprengde haar, namelijk, met welriekend water, eerst in het voorbijgaan, naderhand meer openlijk, hetwelk eene goede uitwerking deed. Nu hield hij om haar aan en kreeg, zoo als men ligt denken kan, geen weigerend antwoord. Zij leiden een vrij gelukkig huwelijksleven en hadden vele kinderen; maar de vrouw rook naderhand ook steeds naar Eau de Lavande.


XXIII. Gemengde berigten.


1.

Onder mijn venster tegen het zuiden legde ik eenen kleinen tuin aan en liet denzelven 
{==182==} {>>pagina-aanduiding<<}
 met een staketsel omheinen. De grond was rotsachtig en de aardkorst niet diep genoeg voor de spade, noch vochtrijk genoeg voor de groeibaarheid. In de nabijheid vond ik goede aarde, en met mijne vrouw droeg ik van tijd tot tijd in eenen emmer zoo veel daarvan op de bestemde plaats, tot dat ons zulks toereikend dacht. Wij lieten dezelve nu tot aan het volgende jaar liggen, toen ik ze omspittede en bezaaide. Eerst in de maand Julij was de aarde zoo verre ontdooid, dat zij omgespit kon worden; den 7 bezaaiden wij den grond Evenwel niet alle jaren zoo laat. Op één ander jaar kon ik den 30 Junij zaaijen, een jaar zelfs den 7den; maar toen gingen de gewassen ook niet wel op voor den 26sten., en den 15 kwamen de gewassen reeds op de meeste bedden op. Zoo ver in het noorden en zoo digt bij den Isefjord, was een tuin een zeldzaam gezigt; maar voor ons leverde het ongewoon spoedig opkomen, hetwelk dagelijks meer en meer beloofde onze verwachting te zullen bekroonen, ook eene zeldzame, maar zeer aangename vertooning op. Boeren of groene kool groeide er buitengemeen goed. Wij hadden na dien tijd elken winter onze huisbehoeften daarvan; maar dezelve moest zeer dun ge-
{==183==} {>>pagina-aanduiding<<}
zaaid, en de te digt staande planten moesten nog daarbij uitgeroeid worden, dewijl de korte zomer geene verplanting toeliet. Knollen werden zoo groot als een matig theekopje, verloren hunnen bitterachtigen smaak en namen eene aangename zoetigheid aan. Ook deze groeiden altijd goed. De meeste gele wortelen bleven zoo dun als pijpenstelen, maar behielden derzelver gewonen smaak. Kervel en kers hadden wij in menigte; pieterselie, selderij en boonen daarentegen wilden niet groeijen. Ik pootte zoo wel suiker- als velderwten; zij kwamen weelderig op, en zetteden ook somwijlen bloesem; maar verder kwam er niets van. Ik pootte aardappelen, die slechts eene erwt groot werden. Een weinig gerst schoot spoedig op, maar de vroeg invallende vorst vernielde dezelve. Elken herfst voorzag ik mijnen tuin met eene laag heide-asch, die mij bleek zeer goed voor denzelven te zijn. Wij hadden dus in eenige jaren zoo wel nut, als vermaak, van onzen kleinen aanleg; maar de hooggezwollen beek overstroomde, gelijk boven verhaald is, in zeker voorjaar den tuin en sleepte de aarde tot op den grond met zich voort. Evenwel lieten wij daardoor den moed niet geheel zakken, maar begonnen onzen arbeid op nieuw, en volbragten dien met grooter moei-
{==184==} {>>pagina-aanduiding<<}
te, dan de eerste maal, tegen het einde van den zomer, zoo dat wij het jaar daaraanvolgende den tuin weder bezaaijen konden. Maar ook slechts in dat jaar verzamelden wij vruchten daarvan. Wij verlieten Groenland, en er verliep bijna een jaar, alvorens mijn opvolger aankwam. Hoedanig hij den tuin, die in zulk eenen langen tijd geenen eigenaar had gehad, vond, en hoe het verder met denzelven gegaan is, weet ik niet en is mij steeds onbekend gebleven.


2.

Zee en land worden, gedurende het grootste gedeelte van den zomer, door eenen onaangenamen nevel, en des winters, alvorens het ijs zich zet, door vorstdamp bezocht; maar desniettegenstaande is het klimaat gezond, en weinige ziekten zijn hier eigenlijk landziekten. De Groenlanders lijden echter nu en dan aan den rooden loop, die wel pijnlijk, maar evenwel noch zoo besmettelijk, noch zoo doodelijk is, als bij ons. Zij hebben ook somwijlen bloedspuwingen. Het laatste verkort het leven; maar aan het eerste kunnen zij jaren lang sukkelen. Te mijnen tijde stiierf er een aan de zoogenaamde koude pis. Hunne uitwendige zwakheden zijn vooral: gezwellen, die door 
{==185==} {>>pagina-aanduiding<<}
 meliloten pleisters verdeeld worden; afzigtelijke builen, die, wanneer zij niet genoeg uitgedrukt en voorzigtig genezen worden, zich van de eene plaats op de andere zetten, en zwakke oogen, inzonderheid in den ouderdom. Zij worden intusschen niet oud, al sterven zij ook op hun ziekbed, en velen verdrinken er. Een man van 50 jaren ziet er gewoonlijk zoo verouderd uit, als of hij reeds 70 jaren oud was. Daar de vrouwen dikwijls ouder worden, en er in eenen gelijken ouderdom beter uitzien, indien zij zich niet geheel verwaarloozen, zoo zijn de vele ongemakken, die de mans bijna dagelijks bij hunne vangst lijden moeten, wel de voornaamste oorzaak van hunnen vroegtijdigen ouderdom en dood. Aanstekende ziekten slepen er ondertusschen vele in het graf, zoo wel volwassenen, als kinderen. Boven heb ik verhaald, hoe zij zich openbaarden; maar ik weet ze niet te noemen.
De scheurbuik uitgezonderd, zijn de Europeanen aan geene andere ziekten blootgesteld, welke men aan het land of aan de lucht kan toeschrijven; en de middelen tegen deze zijn: onophoudelijke beweging en lepelblad. Daar de Groenlanders deze plant niet genieten (en even min door deze krankheid geplaagd wor-
{==186==} {>>pagina-aanduiding<<}
den), zoo zou men kunnen vermoeden, dat de weldadige Voorzienigheid dezelve voor de Europeanen, die ze ten hoogste behoeven, heeft laten groeijen. De scheurbuik is eene zonderlinge ziekte. Men is er lang mede behebt zonder eenig ongemak, eenige loomigheid uitgezonderd, te gevoelen; maar men kan ook, wanneer men geen lepelblad gebruikt en zich, bijzonder in den aanvang, geene dagelijksche beweging vergunt, onder dezelve insluimeren, zonder weder te ontwaken. Somwijlen veroorzaakt zij eene niet onaangename onrust, eene prikkeling, of hoe zal ik het noemen? in het merg van het gebeente, en dan is het hoog tijd, om middelen te gebruiken, indien het gebruik derzelve soms verzuimd mogt zijn. Het tandvleesch zwelt inmiddels, op en maakt zich van de tanden los, die lang en los in den mond zitten, indien zij al niet uitvallen. Wanneer de scheurbuik zich eindelijk in gele en bruine vlekken aan beenen en schenkels openbaart, en deze zoo hard als eene plank maakt, dan is men gewoonlijk in zoo verre gered; maar alsdan moet men voorzigtig in het gebruik van het lepelblad en in de beweging zijn, indien men deze maken kan. Mijne natuur was juist niet zeer tot deze ongesteldheid overhellende; evenwel had ik, daar mij-
{==187==} {>>pagina-aanduiding<<}
ne dagelijksche bezigheden mij slechts elken zaturdag een of twee uren tot het doen eener wandeling vergunden, en ik buitendien meestal elken winter aan eene andere ongesteldheid leed, welke mij verhinderde eene aanhoudende beweging te maken, somwijlen mijn deel daaraan, waarom ik dezelve uit eigene ondervinding beschrijven kan. De prediker te Egedesminde kwam eens des winters bij mij, om het avondmaal te vieren. Op eenen schoonen dag wilden wij den deken sverdrup bezoeken, en gingen, door eenen Groenlandschen knaap vergezeld, over den Isefjord tusschen de ijsbergen door. Toen wij onder weg waren, stortte er een ijsberg, omtrent eene halve mijl van ons, in, en, weinige oogenblikken daarna, brak het dikke ijs onder ons. ‘Naar land! naar land!’ riep de knaap en liep voort; de prediker liep mede. Ik wilde natuurlijk niet achterblijven; maar, terwijl ik mij haastte, om over eene vrij breede scheur te komen, die door den val van den berg veroorzaakt was, bond de scheurbuik mij zoo vast aan het ijs, dat ik niet van de plaats kon komen. Ik moest mij dus aan mijn noodlot overgeven en den uitslag afwachten. Na 10 of 12 minuten kon ik weder langzaam gaan, bereikte eindelijk, over scheuren en ijsstukken, 
{==188==} {>>pagina-aanduiding<<}
 het land, en gaf mijnen togtgenooten een klein, maar welverdiend, verwijt.


3.

Mijn inkomen, als zendeling, was 150 Rijksdaalders jaarlijks, en de kost voor mij en mijne vrouw, wekelijks 10½ pond brood, 3 pond boter, 2 pond spek, 2 pond stokvisch, ½ schepel gort en even zoo veel erwten. Buitendien waren mij 50 Rijksdaalders jaarlijks voor koffij, suiker, wijn, brandewijn en kruiderijen toegestaan. Dat men daarmede in een land, alwaar het geld onbekend is, en alle dagelijksche behoeften door ruiling verkregen moeten worden, spaarzaam moest huishouden, kan men ligt denken; doch dikwijls was het onmogelijk, te besparen. Van de hulp, welke de Groenlanders nu en dan behoefden, wil ik niet spreken; maar de onder de Europeanen ingevoerde gastvrijheid kostte veel. Des winters, namelijk, hebben de koopmans bedienden geene bezigheden te verrigten. Zij begeven zich daarom bestendig van de eene plaats naar de andere, om bezoeken af te leggen, en op elke plaats bekomen zij, indien zulks doenlijk is, nieuw geleide, en maken eindelijk eene soort van karavaan uit, 
{==189==} {>>pagina-aanduiding<<}
 wier reis wel eigenlijk ten oogmerk heeft, den langwijligen tijd te verdrijven, bij anderen onbekommerd te leven, en anderen weder onbekommerd bij zich te laten leven, maar ook, aan den anderen kant, van groot nut is. Bij de kolonien, waar een prediker, een koopman en een adsistent is, neemt een ieder deel in de herberging, die dan voor allen dragelijk wordt. Ik, daarentegen, was alleen in Claushavn, droeg alleen de kosten der herberging, maar had ook alleen de eer der gastvrijheid. Daardoor en door onze geringe inkomsten ontstonden de lange vasten, waarvan wij boven gesproken hebben, en welke ook wel anderen, maar niet in zulk eene groote mate voelden, als wij.
Wij hadden ondertusschen nimmer gebrek aan de eerste levensbehoeften: want reikten de voor ons bestemde aandeelen niet toe, gelijk dikwijls het geval was Iets daarvan moest, namelijk, in plaats van geld dienen, ten einde schelvisch, wild gevogelte enz. daarvoor in te koopen., dan konden wij het overige op rekening bekomen. Maar deze aandeelen waren dikwerf zeer middelmatig, ook wel eens onbruikbaar. Buiten vele andere oorzaken droeg bijzonder die, dat de voorraad van levensmiddelen een jaar in het land oud was, eer wij 
{==190==} {>>pagina-aanduiding<<}
 dezelve gebruiken mogten, daartoe bij. Een maatregel van voorzigtigheid, die voor gebrek beveiligde, als er soms een schip verloren ging, doch waarvan hetgevolg altijd oud en dikwijls slecht voedsel was. Eén jaar inzonderheid was het brood (de skonrogne) inwendig zoo vol spinnen en spinrag, dat wij staag eene vogelvlerk bij de hand moesten hebben, als wij aten. De boter was dikwijls onbruikbaar; zij zou in het vaderland mastboterBoter, die bedorven is, en welke men op de schepen gebruikte, om de masten daarmede in te smeren. De Hoogd. Vert. geweest zijn. Spek en vleesch waren ook dikwijls, gelijk men tot een spreekwoord zegt, zoo geel als dukaten goud. Honger en gewoonte alleen deden ons hetzelve gebruiken. Gelukkig genoten wij de beide laatste artikels zeldzaam, dewijl zij scheurbuik veroorzaakten, en ofschoon de boter dikwijls zeer middelmatig was, was zij evenwel op andere tijden beter, en wij waren tevreden. In den winter hadden wij geen gebrek aan ververschingen. Ik kon eenigermate elke week op eenen haas rekening maken; rijpers of sneehoenders hadden wij in menigte en schelvisch bijna dagelijks. In den zomer, daarentegen, moesten wij ons met jonge meeuwen vergenoegen, zoo wij versch 
{==191==} {>>pagina-aanduiding<<}
 vleesch wilden nuttigen; maar dan hadden wij, behalve schelvisch, ook forellen en zalmforellen, de eerste uit het versche meerwater, en de laatste uit de monden der beken en rivieren. Op zekeren zomer trokken wij zelve eenige mijlen ver van de kolonie op de zalmforellen vangst uit, en hielden ons tien of twaalf dagen daarbij op. Den winter te voren had mijne vrouw twee vischnetten vervaardigd. Ik en een Groenlander zetteden de netten uit en hadden het opzigt over dezelve, terwijl mijne vrouw met twee dienstmaagden inzoutte en rookte. Eenige visschen waren wel klein; maar wij vingen er ook van 8, 9 ja zelfs van 10 ponden, en in zulk eene menigte dat wij er genoeg voor onze vrienden in de nabuurschap, die zelve geen deel aan de vangst konden nemen, ja ook eenigen voor onze vrienden in het vaderland overig hadden.


4.

De aankomst der schepen uit het vaderland veroorzaakte ons groote blijdschap. Wij ontvingen dan tijding van onze bloedverwanten en vrienden, de nieuwspapieren voor een geheel jaar, boeken en wat dies meer zij; maar ook onze behoeften werden bevredigd, en on-
{==192==} {>>pagina-aanduiding<<}
ze tijd van vasten hield op. Ondertusschen werd deze blijdschap door brandewijn en dronkenschap verminderd en dikwijls verbitterd. De matrozen hadden dezen drank lang ontbeerd, konden derhalve des te minder verdragen, en dronken evenwel des te meer. Ja zelfs eenige Groenlanders zag ik in deze dagen beschonken, en, heeft een Groenlander slechts eens of tweemaal eenen duchtigen roes weg, dan is dit genoeg, om zijne gezondheid voor altijd te ondermijnen. Ongeregeldheden waren mede onder de gevolgen daarvan. Zoo zouden eens twee matrozen in hunne dronkenschap eenen der zoons van den katechizeermeester gedood hebben, indien niet de moed mijner vrouw hem nog bij tijds gered hadde. In de keuken zijnde, hoorde zij eenig geraas in de kamer van den huisknecht, en vraagde eenen Groenlander, die juist tegenwoordig was, naar de oorzaak daarvan; deze verhaalde, dat zij op het jonge mensch boos waren en hem ongetwijfeld om het leven zouden brengen. Zonder den adsistent van Christianshaab en mij hiervan te verwittigen (dit zou vertraging te weeg gebragt hebben, hoewel wij in de nabijheid waren) zeide zij tegen den Groenlander: ‘Help mij de deur open stooten!’ Ditgeschiedt, zij dringt binnen, stoot den dron-
{==193==} {>>pagina-aanduiding<<}
ken kerel terug, rigt den bijna verworgden mensch op en maakt zijnen halsdoek los, waardoor zijne ademhaling weder vrij en hij gered wordt. Thans eerst merkte zij, dat zij aan den eenen arm gekwetst was en bloedde (een derde, die dronken was, had haar van binnen den ingang zoeken te beletten), bond eenen doek om den arm en kwam naderhand bij ons binnen, maar sprak van het voorgevallene geen enkel woord. Eerst eenige dagen daarna, toen de ergste van die matrozen in den dienst ongehoorzaam was en deswege tot de terugreis naar het vaderland met de schepen veroordeeld werd, verhaalde zij ons deze gebeurtenis. Zoodanige en dergelijke voorvallen verminderden natuurlijk ons genoegen; maar wij zagen de schepen evenwel niet met onverschilligheid afzeilen. Eenzaam, als verlaten, stonden wij daar. Een geheel jaar lag tusschen ons en het vaderland; wij gingen de voor ons verborgene gebeurtenissen van een geheel jaar als te gemoet. Evenwel waren deze onwillekeurige aandoeningen slechts gewaarwordingen van een oogenblik. Meer aanhoudend gevoelden wij ieder jaar den voortgang der zon, omstreeks den 26 November.
Eenige dagen te voren besteeg ik des middags de rotsen, om de zon nog eenmaal te 
{==194==} {>>pagina-aanduiding<<}
 aanschonwen, en toen zij den 26sten nog te naauwernood haar mat, maar zacht oog liet zien, eer zij weder, en voor eenen langen tijd verdween, nam ik droefgeestig van haar afscheid. De naast daarop volgende dagen waren nog verdragelijk; maar in December vond de schemering reeds op den vollen middag plaats. Naauwelijks kon ik op dat uur aan het venster in een boek lezen. Hieruit volgde, dat de lichten nooit uitgebluscht werden. De beek bruiste, de stormende zee klotste tegen de rotsen, waarop mijne woning stond, en wierp dikwijls haar schuim tegen ons venster aan; de honden huilden De Groenlandsche honden blaffen niet luide, maar slaan slechts somwijlen kort aan, daarentegen huilen zij dagelijks op bepaalde tijden. Zij verzamelen zich dan bij hoopen, en steken den snuit in de hoogte. In het begin is dit gehuil afschuwelijk en doof makende; maar men gewent er zich langzamerhand aan en vindt het eindelijk zeer kortswijlig. Het duurt omtrent een kwartier uurs, waarop het gezelschap uit elkander gaat.; dikwijls was ik tevens onpasselijk. Kortom: alles vereenigde zich, om deze weken onaangenaam te maken. Evenwel bevond ik, dat de arbeid een zeker middel tegen de tijdverveling is; en, hoe zwak ik was, had ik evenwel iederen dag en avond arbeids genoeg. Als ik te kerstijd 
{==195==} {>>pagina-aanduiding<<}
 over land naar Christiaanshaab reisde, hielpen ons alleen de maan, wanneer de lucht helder was, en het vrolijke noorderlicht, dat dikwijls digt voorbij ons gezigt heen scheen te zweven, eenigermate. De lezer kan hieruit besluiten, met welk eene innige vreugde wij de zon zagen terugkeeren. Den 12 Januarij kon men, bij helder weder, haar schijn fel tegen de hooge rotsen zien, en den 13 of 14 zag ik haar heerlijk, als nieuw geschapen, maar slechts voor eenige oogenblikken. Nu kwam het ons voor, als of wij al de moeijelijkheden van het jaar overwonnen, als of wij gezondheid en leven op nieuw terug bekomen hadden. Het denkvermogen helderde zich op, de hoop ging het voorjaar, den zomer, de schepen, louter vrolijke uitzigten te gemoet; zelfs de ademhaling was ruimer. Hier schatten wij de dagelijksche tegenwoordigheid der zon te weinig, dewijl wij het gemis van dezelve niet kennen. Wanneer men zich in December over de korte dagen beklaagt, denk ik aan Groenlands donkere dagen, en dank God voor het Decemberlicht.
Maar, volgens de wijze inrigting des Scheppers, moesten wij vergoeding voor het lange gemis der zon hebben, en wij kregen dezelve ook. Van den 24 Mei ging zij des nachts 
{==196==} {>>pagina-aanduiding<<}
 niet meer onder, steeg tot aan den zonnekeer hoe langer hoe hooger, daalde vervolgens elken nacht een weinig, en verloor zich, omstreeks van den 20 Julij af, weder des nachts onder den gezigteinder. Dit verlies was in den beginne onmerkbaar; de weder plaats vindende nachtvorst herinnerde het ons. Naauwelijks zou men het gelooven, dat water, hetwelk den 24 Julij, die een zeer warme dag was, des namiddags te 5 ure gekookt werd, op dien zelfden dag te 11 ure des avonds met ijs bedekt was; en evenwel was dit het geval. Ik was getuige, zoo wel van het koken des waters, als van het ijs. Zoo wel de Groenlanders, als de Europeanen, reizen gewoonlijk des nachts, gedurende de zon aan den hemel staat: want dan is de hemel helder, de lucht gewoonlijk stil, en de verkoeling aangenaam. De dagen, daarentegen, zijn nevelachtig, de hitte sterk, en de bloeddorstige muggen eene wezenlijke plaag. Omstreeks den tijd van den zonnekeer dunkte mij de zon des middernachts, zoo wel ten aanzien der hoogte aan den hemel, als met betrekking tot de warmte, te zijn, zoo als wij ze hier te lande in December op den middag zien. Het was een schoon gezigt, haar van het westen naar het noorden, van daar naar 
{==197==} {>>pagina-aanduiding<<}
 het oosten te zien wandelen, en vooral hoe zij zich in het oosten met majesteit en pracht verhief. De dagelijksche afwisseling van hitte en koude, of althans koelte, na zonsondergang in den zomer, verdiende meer voorzigtigheid ten aanzien der kleeding, dan wij daar omtrent in acht namen. Ondertusschen schenen toch weinigen door deze onverschilligheid te lijden.


5.

Een hevige storm uit het zuidoosten spoorde eenen Groenlander aan, om tot mij te komen. ‘Het is vreesselijk weder,’ zeide hij. – ‘Ja!’antwoordde ik; ‘het is goed, dat alle kajakken te huis gekomen zijn,’ – ‘In dezen nacht,’ dus vervolgde hij, ‘droomde ik, dat weder en zee zoo onrustig zouden worden; het was een zonderlinge droom.’ – ‘Hoe zoo?’ vraagde ik. – ‘Het scheen mij toe,’ was zijn antwoord, ‘als of het hevig uit het zuidoosten waaide, de zee bruiste sterk, de hemel was in beweging, de aarde beefde. Daarop opende zich de hemel, en ik zag onzen Verlosser. Hij was buitengemeen heerlijk, om te aanschouwen, zijne oogen schenen als de zon; maar voor het overige zag ik geen ligchaam. Toen 
{==198==} {>>pagina-aanduiding<<}
 Hij in de lucht verscheen, hoorde ik een sterk geluid, en de aarde werd verbrijzeld en zonk in den afgrond neder. Nu beefde ik. Hierop scheen het mij toe, als of alle menschen voor hem werden gebragt. Zij waren een zeer groot aantal, en ik hoorde hem tot de geloovigen zeggen: “Vreest niet! Ik kom, om u te verlossen!” Toen ontwaakte ik, vol verwondering en schrik over hetgeen, dat ik gezien en gehoord had, wekte de anderen in huis op, en verhaalde hun mijnen droom. Daar het nu heden zoo vreesselijk stormt, zoo zijn vele hunner, bijzonderlijk mijn vrouwtje, zeer bang. Zeg mij, meent gij, dat de wereld nu vergaan zal?’ Hij verwachtte mijn antwoord, om, zoo als hij zeide, zijne huisgenooten met mijne woorden gerust te kunnen stellen, en ontving hetzelve.


6.

Ik was in 14 dagen aangesteld en bevestigd bisschop, en hiermede ging het op de volgende wijze toe. Een kandidaat, die zich en zijne familie daarmede onderhield, dat hij in eene stad in Fühnen bijzonder onderwijs gaf, kreeg h. egede’s berigten aangaande Groenland te lezen. Hij had ze naauwelijks gelezen, of 
{==199==} {>>pagina-aanduiding<<}
 egede’s geest begon hem, als het ware, reeds te bezielen; hij wilde ook in Groenland dienen en egede’s voetspoor volgen. Met dit oogmerk schreef hij aan den jongeren p. egede, om bij de zendelingen aangesteld te worden, maar kreeg tot antwoord, dat er geene plaats voor eenen leerling (Seminarist) open was, en dat het voor hem, als zijnde een gehuwd man, met groote zwarigheden verbonden zou zijn, zich te Koppenhagen op te houden, gedurende hij zich, zoo veel mogelijk, tot het ambt van eenen zendeling voorbereidde. Ontevreden met dit antwoord, reisde hij naar de hoofdstad en stelde zich zelven aan het zendelinggenootschap voor, hetwelk hij geheel tot zijn voordeel innam. Het was hem onverschillig, zeide hij, of hij als prediker, dan als katechizeermeester naar Groenland ging, indien hij slechts daar komen en iets uitrigten konde. Men zond hem, met de bestemming van katechizeermeester te Christiaanshaab te zijn, tot mij, naardien men geloofde, dat ik zijne verdiensten regt zou doen wedervaren, en beval hem, voor het overige, mijner zorgvuldigheid en leiding aan, met bijvoeging, dat hij uit eigene, bijzonder merkwaardige aandrift verzocht had, onder de Groenlandsche zendelingen aangesteld te wor-
{==200==} {>>pagina-aanduiding<<}
den; op mijne getuigenis zou het, voor het overige, in het volgende jaar aankomen, of het genootschap hem aan Zijne Majesteit tot eene zending kon voorslaan. Voor iemand, der taal volstrekt onkundig, zou zeker geen jaar toereikend zijn, om zelf iets te leeren en te gelijk proeven van zijne bekwaamheid, om anderen te onderrigten, af te leggen; ondertusschen kon ik leergierigheid en opmerkzaamheid op mijnen raad hem niet ontzeggen. De priesterrok was het kleinood. Na verloop van een jaar gaf ik hem eene goede getuigenis; het genootschap verwachtte dit zoo. Zeker schreef ik niets dan de waarheid, maar ook alles, wat ik als waarheid schrijven kon; en het gevolg daarvan was, dat dit genootschap het daarop volgende jaar hem de aanstelling van Zijne Majesteit tot zendeling, en mij het bevel zond, om hem te onderzoeken, te bevestigen, tot wettig aangesteld leeraar in de kolonie Christiaanshaab aan te nemen en in dienst te stellen, ten einde mij, zoo als het heette, in de veelvuldige beroepsreizen derwaarts eenige verligting te geven, welke reizen toch mijne voortdurende onpasselijkheid veroorzaakten. Hoe deelnemend dit ook scheen te zijn, was evenwel de ware oorzaak, dat er toen geen post als zendeling ledig was, 
{==201==} {>>pagina-aanduiding<<}
 en de man toch aangesteld worden en zelfstandig moest werken: want toen hij, eenige jaren naderhand, naar Egedesminde verplaatst werd, moest ik mij weder de kolonie Christianshaab aannemen. Ik was pas ziek geweest, en weigerde daarom dit werk, dat mij toch nu niet meer aanging, op mij te nemen; maar men hield niet op, mij te overreden, en ik moest mij laten vinden. De toebereidselen zoo wel, als de handeling zelve, werden geheel naar het gewone kerkgebruik en de overige inrigtingen hieromtrent uitgevoerd. De inwoners der kolonie, de scheepsmanschap, de Groenlanders, hadden nog nimmer de inwijding eens priesters gezien. Zij behaagde hun buitengemeen, maar niets van alles stond hun zoo zeer aan, als de Latijnsche mis, van welke zij geen woord verstonden. Ik had deze gebeden vertolkt, hetwelk in dit geval wel het beste was; maar zoo wel de medebroeders, die ik verzocht had, om bij de inwijding tegenwoordig te zijn, als hij, die ingewijd moest worden, waren van gevoelen, dat ik tot deze vrijheid niet bevoegd was. Eenige dagen na de inwijding deelde ik hem zijne aanstelling mede, stelde als deken hem den volgenden zondag aan, en daalde nu weder tot datgene af, wat ik was, en mij nog met 
{==202==} {>>pagina-aanduiding<<}
 zekere zelfvoldoening herinneren mag, geweest te zijn Kort na onze terugkomst uit Groenland waren wij bij een familiegezelschap genoodigd, in hetwelk ook een der vrienden mijner jeugd tegenwoordig was. Het gezelschap wilde iets van Groenland en onze lotgevallen aldaar weten, en wij verhaalden het een en ander. Midden onder het verhaal fluisterde mijn vriend (doch luid genoeg, om gehoord te kunnen worden) mij met veel zelfgevoel in het oor: ‘Maar rigtte gij ook iets uit in Groenland?’ Ik kan mijn gevoel bij deze vraag niet beschrijven, slechts zoo veel herinner ik mij, dat ik dezelve onbeantwoord liet. . Na een verblijf van eenige jaren verliet onze man Groenland, werd wel ontvangen, verkreeg ter belooning eene goede stads-parochie in Jutland, werd deken en stierf.


7.

De Groenlandsche kinderen zijn, bij hunne geboorte, bijna even zoo blank, als de onze, maar zij brengen eene blaauwe vlek, omtrent zoo groot als onze voormalige Deensche tienschellingstukken De vlek is dus omtrent ¾ duim in middellijn. De Hoogd. Vert. mede ter wereld, die in de huid boven of vlak op het kruis zit. Zoodra zij wat grooter worden, breidt deze vlek zich 
{==203==} {>>pagina-aanduiding<<}
 onmerkbaar over het gansche ligchaam uit, en is welligt de oorzaak der eenigzins donkere kleur van hetzelve. Ik had dikwijls gelegenheid, om deze vlek te beschouwen, daar de Groenlandsche vrouwen bij mijne aankomst hare pasgeborene kinderen, volgens oude gewoonte, naakt ter doop bragten.
Ofschoon men dagelijks naakte kinderen zag, zoo stond mij evenwel deze naaktheid, bij eene kerkelijke verrigting, zeer tegen. Mijne vrouw naaide derhalve een behoorlijk dooppak, dat zij naderhand ieder kind aantrok, hetwelk gedoopt zou worden. Bij zoodanige gelegenheden – wanneer zij een fraai geborduurd, voor haar zelve aangeschaft en genaaid altaarkleed van Nankisch goed over de tafel spreidde en lichten bij het avondmaal aanstak Namelijk op zondag., dagelijks met de meid de banken, voor en na den schooltijd, in het vertrek en uit hetzelve droeg, in mijne afwezigheid, of wanneer ik ziek was, die gewond waren verbond en kranken volgens mijne aanwijzing Ik was toch de arts. Zij was met al haren goeden wil ten hoogste – handlangster. geneesmiddelen gaf, of in de strengste winters spek en vleesch aan behoeftige weduwen en kinderen uitdeelde – noemde ik haar met een zeker 
{==204==} {>>pagina-aanduiding<<}
 heilig welbehagen De lezer vergeve mij deze uitdrukking; ik weet mijn gevoel niet anders te noemen. Het zinnelijke welgevallen was en moest aan dit ondergeschikt blijven. de dienares der gemeente. De goede phoebe (Rom. XVI: 1 en 2.) verdiende dezen naam wel niet veel meer, dan zij.


8.

De groene eilanden (gronne Eil.), die omtrent 8 mijlen van Claushavn liggen en welke ik, op mijne ambtsreizen naar het zuiden, dikwijls bezocht, hebben eenige gelijkheid met Denemarken. De rotsen zijn niet hoog, maar groen en grasrijk, even als de dalen. Het oog verwijlt gaarne op dit uitgebreide groene tapijt. De oever is vol zoogenaamd zilverzand, waarvan wij ons telkens rijkelijk voorzagen. Het glinstert wel niet zoo, als ons zilverzand, maar het bevat ijzerdeeltjes, en ik moest mij zeer bedriegen, indien deze bergen geen ijzer bevatteden. Misschien verdienden zij nader onderzocht te worden; bijzonderlijk thans, nu Noorwegen ons niet meer toebehoort.


9.

Het eiland Disko heeft steenkolen, wier gangen, zegt men, zich ver in de zee uitstrek-
{==205==} {>>pagina-aanduiding<<}
ken. Zij behooren niet tot de gewone soorten; maar zijn ligter, schilferachtiger, en geven wel geene zoo sterke hitte, als de Engelsche, maar branden helder en laten den anders zoo onaangenamen stank der steenkolen niet na. Kort na mijne terugkomst zou men voorgeslagen hebben, deze mijnen te onderzoeken en te openen, en uit dezelve ten minste de kolonien van de noodige behoeften te voorzien; maar ik weet niet, of dit voorstel in werking is gekomen, en of de opbrengst de onkosten kon goed maken.


10.

Op Disko groeit ook Angelika; maar ook slechts hier in de gansche bogt. De Groenlanders gebruiken bijzonder de stengels, en maken deze, gelijk boven gezegd is, in versch spek in, hetwelk zij kaauwen en daarover spuwen, terwijl wij, vooral wanneer wij kranken bezoeken, of bij andere gelegenheden, de gedroogde wortels gebruiken, om daarop te kaauwen. De Groenlanders verhalen, dat een groot toovenaar in zijnen kajak in overoude tijden het eiland Disko uit het zuiden herwaarts boegseerde en hier in de bogt legde, en zulks alleen van wege dit gewas, hetwelk den menschen hier ontbrak. 
{==206==} {>>pagina-aanduiding<<}
 Men wijst zelfs nog in eene rots het gat aan, waarin hij zijnen boegseerriem vastmaakte. Merkwaardig is het, dat de Groenlanders dit gewas, even als de Noormannen, Qyane noemen; welligt hebben zij dien naam van de oude Noormannen ontleend.


11.

Ik verzamelde nu en dan planten, en had verscheidene goede en welbewaarde planten uit deze landstreek; maar dewijl ik geen kenner was, en mijne verzameling geen geheel, bevattede, zoo liet ik deze aan mijnen vriend en nabuur den deken sverdrup over, die eene fraaije plantenverzameling had, en hij vond onder de door mij verzamelde planten, ofschoon zij zeer nabij aan de zijne gegroeid waren, evenwel velerhande verscheidenheden. Mijn veeljarige vriend, de professor en ridder fabricius, heeft voor het overige in dit vak, gelijk ook in verscheidene andere, welke de natuurkundige geschiedenis van Groenland betreffen, aan het vaderland zeer vele wetenswaardige en voldoende bijzonderheden geleverd in zijne Fauna Grönlandica, welke ook buitenslands bekend en algemeen geacht is.




    
{==207==} {>>pagina-aanduiding<<}

12.

Zijne koninklijke hoogheid, de erfprins fredrik had genadig bevolen, dat de Commandeur eens walvischvangers de kolonie Claushavn aandoen, mij en mijne familie medenemen en ons zoodanig behandelen moest, als hij bij zijne terugkomst zou kunnen verantwoorden. Maar het bestuur had op dien zelfden tijd zijn vertrek uit Groenland bepaald, hetwelk, volgens het plan, dat men destijds wilde volbrengen, noodzakelijk was. De Commandeur moest namelijk na zijne terugkomst, voor den aanvang des winters, weder naar Groenland terugkeeren, om aldaar te overwinteren en in het voorjaar daaraanvolgende des te vroeger op de vangst te kunnen uitgaan. Bij ongeluk lag het ijs dit jaar lang in de bogt; de tijd verliep, en hij moest naar huis zeilen zonder tot ons te kunnen komen. Ik was den winter te voren zeer zwak geweest en de terugkeering naar het vaderland, welke ik ook werkelijk wenschte, was noodzakelijk voor mij; ik werd daarom voor eenige oogenblikken zeer moedeloos, toen ik vernam, dat mijne hoop daartoe verijdeld was. Voor de eerste maal zag ik thans mijne vrouw zeer bedroefd en besluiteloos bij de gedachte aan de toekomst; maar 
{==208==} {>>pagina-aanduiding<<}
 hierbij was toch niets anders voor ons te doen, dan ons aan den wil der Voorzienigheid over te geven. Om haar echter in deze omstandigheid eenigzins op te beuren, zeide ik: ‘Wij zullen eens eene reis naar Holsteinburg Holsteenborg ligt omtrent 56 mijlen van Claushavn. Wij hadden aldaar mijnen oom, kapitein egede, zijne vrouw en zijnen zoon, die koopman was, en nog eene geliefde zuster en eenen zwager, pastoor molm, thans prediker op Moen. doen; misschien treffen wij aldaar een schip aan, en dan reizen wij naar het vaderland terug; zoo niet, dan vervrolijken wij evenwel onzen geest bij onze vrienden, en verzamelen nieuwe krachten, om den winter te gemoet te gaan.’ Dit plan werd volbragt. Ik deelde den deken sverdrup mijn besluit mede, hetwelk hij goedkeurde, mij tevens belovende, om, in vereeniging met mijnen katechizeermeester, mijn zendelingswerk op zich te nemen, tot dat mijn opvolger kwam. Ook beloofde hij, met zijne vrouw ons eenige mijlen op de reis, die wij ten oogmerk hadden, te zullen vergezellen. Diegene onder mijne Groenlanders, welke nog op de plaats waren, verklaarden, toen zij mijn voornemen kwamen te hooren, ronduit, dat zij mij niet kwijt wilden zijn. De dag van ons vertrek kwam aan. 
{==209==} {>>pagina-aanduiding<<}
 Ik denk nog aan het oogenblik, toen ik, na het hartelijkste afscheid van hen genomen te hebben, in de boot steeg. Zij stonden daar, zelfs mijn oude trouwe medearbeider, de katechizeermeester, met oogen vol tranen, en als verlatenen. Niet zonder eenig heimelijk zelfverwijt zag ik hen aan; maar de noodzakelijkheid was daar. Ik bad Gods zegen over alle tegenwoordigen en afwezenden af, en liet van land steken; maar ik was niet wel te moede.
Wij bereikten Egedesminde; verder kon mijn brave vriend mij niet vergezellen; maar hij wilde volstrekt niet gedoogen, dat ik, zoo als mijn voornemen was, zonder ander geleide verder reisde Hij was dezen weg eenmaal gereisd, en wist beter, dan ik, wat mij welligt ontmoeten konde.. Zijne zorgvuldigheid verschafte ons eene familie, die een gedeelte van onzen weg, tot aan de heilbotplaatsen (Helleflijnder-Pladsene), wilde reizen; en dit geleide werd, naast God, onze redding. Onze laatste afscheidneming was roerend en hartelijk. Wij gevoelden beide, dat wij elkander zouden missen Deken Jurgen sverdrup, die een gezond verstand, vele en grondige kennis, alsmede een edel, warm en trouw hart bezat, was reeds zes jaren voor mij in Groenland, en bleef aldaar nog eenige jaren na mij. Ik heb aan hem en aan zijne opofferende vriendschap zeer veel te danken. Bijzonderlijk leerde ik van hem, en terwijl ik op zijne ambtsverrigting lettede, wat het te zeggen was, prediker in Groenland te zijn. In Noorwegen stichtte hij veel nut en verbreidde er geluk, even als in Groenland. Terug geroepen, smaakt hij thans het zalige loon zijner trouwe.. Mijne vrouwenboot was wel, inge-
{==210==} {>>pagina-aanduiding<<}
val er zich gelegenheid opdeed, om naar het vaderland te reizen, zwaar beladen met onze noodzakelijkste goederen; doch het zachte weder gaf ons evenwel moed, om over eene bogt, van omtrent eene mijl breedte, te zetten, zonder ons digt aan land te houden. Dit was op zich zelf juist geen waagstuk, indien er anders niets in den weg ware gekomen; maar wij stieten, bij het inzeilen in de bogt, hoewel zeer zacht, op eene soort van blinde klip. De stoot had een gat in den bodem van mijne boot gemaakt, waardoor het water inliep en dezelve staag zwaarder maakte. Van uit de andere vrouwenboot, die eenigzins vooruit was, riep men ons, toen wij genoegzaam midden in de bogt waren, toe: ‘Gij zinkt!’ Zij keerden terug, legden zich aan onze zijde, en zeiden: ‘kom hier bij ons, priester! met uw vrouwtje en uwen zoon; anders is het met u gedaan.’ – ‘Zullen 
{==211==} {>>pagina-aanduiding<<}
 wij dan gered worden?’ antwoordde ik, ‘en al deze menschen, die zich om mijnen wil in hetzelfde gevaar bevinden, omkomen? Zoo duur wil ik ons leven niet koopen; maar ijlings al mijne goederen over boord doen werpen om de boot te verligten.’ – ‘Neen! neen!’ riepen zij, ‘komt! wij kunnen er zoo veel van in onze boot nemen, dat zij scheppen kunnen; als wij haar dan tevens op het sleeptouw nemen, zoo is er geen gevaar: want zinkt de boot dan eindelijk ook digt aan land, zoo redden wij de menschen.’ Gedurende dit gesprek was er reeds een gedeelte mijner goederen in hunne boot overgebragt, en wij scheepten ons te gelijker tijd in. De stuurman hoosde mijne boot uit, de vrouwen roeiden, de anderen boegseerden, en zoo bereikten wij het land, tot op eene kabeltouwslengte; doch nu zonk mijne boot. De manschap kwam er zonder letsel af; maar de goederen, die in de boot gebleven waren, waren zoodanig doordrongen van het water, dat wij ons eenen geheelen dag moesten ophouden, om alles, zelfs de boeken, op de rotsen te droogen. Zoodra dit, naar de omstandigheden zulks toelieten, geschied was, en onze boot weder in eenen behoorlijken staat was gebragt, staken wij op nieuws van 
{==212==} {>>pagina-aanduiding<<}
 land en bereikten eindelijk Holsteinburg, alwaar wij met hartelijke blijdschap ontvangen werden, en gedurende eenige weken genoten wij hier, in den kring van bloedverwanten en vrienden, veel goeds en menige verkwikking voor ziel en ligchaam.
    Er was een kleine visschershoeker in de haven geweest, die voor zijne afreize weer verwacht werd; hij kwam, en de schipper was bereidwillig, om ons mede te nemen. Den 22 Augustus namen wij het teederste afscheid van onze vrienden en gingen aan boord. De wind was goed, de ankers werden geligt, en wij waren spoedig in de opene zee. Gedurende het grootste gedeelte der reis was de wind goed; maar dikwijls vrij hard. Behalve dat mijne vrouw onophoudelijk ziek was, en ik op zekeren dag, terwijl ik mij op eene plaats waagde, alwaar ik niets te doen had, op het punt stond van, bij eenen sterken zeegang, over boord gespoeld te worden, ontmoette ons niets merkwaardigs, eer wij Hitland bereikten. Gedurende verscheidene dagen hadden wij de zon niet op den middag gezien, en wisten daarom niet zeker, waar wij ons bevonden. De schipper, de stuurman en twee of drie matrozen, welke de stuurmanskunst verstonden, maakten, desniettegenstaande, hun bestek, en 
{==213==} {>>pagina-aanduiding<<}
 het bleek naderhand, dat hetzelve vrij juist was. Den 20 September zeide de schipper tegen mij: ‘Volgens ons bestek moeten wij heden Hitland in het gezigt krijgen.’ Omstreeks den middag zagen wij ook werkelijk land; maar in den nevel deed het zich als een klein eiland in de wolken voor ons oog op. De schipper zeide dadelijk, dat het Hitland was; maar de anderen twijfelden en zagen het eer voor de orkadische eilanden aan. De meeste stemmen moesten nu gevolgd en de koers daarnaar veranderd worden; maar de schipper stelde tevens eenen matroos in de mars en eenen anderen op het voorste gedeelte van het schip, om naauwkeurig acht te geven en te waarschuwen. Omstreeks 4 ure na den middag, juist toen de schipper met zijne kaart voor zich in de kajuit zat, riepen de beide matrozen: ‘wij zijn digt bij land!’ Als een bliksemstraal was de schipper op het verdek, en ik volgde hem, om onzen toestand te vernemen. Hitland lag voor ons; maar het was de oostelijke zijde, en deze is een loodregte rotswand, van welken wij naauwelijks twee kabeltouwlengten verwijderd en daarbij met eene menigte klippen omringd waren. Op dit oogenblik beval de schipper te wenden, en het zwaar beladen schip gehoorzaam-
{==214==} {>>pagina-aanduiding<<}
de tot onze verwondering. Wij draaiden tusschen de klippen door en kwamen God dank! gelukkig weder in de opene zee. Tien minuten later ware onze redding onmogelijk geweest. Des schippers bestek was derhalve het juiste; niet altijd kan men zich op de deugdelijkheid der meeste stemmen verlaten. Den volgenden morgen namen wij den koers, dien hij daags te voren wilde nemen, namelijk westwaarts om Hitland, kwamen naderhand met eenen afwisselenden wind door de noordzee voorbij Skagen Eene kleine stad aan den noordelijken hoek van Jutland., wierpen ons anker bij Gilleleie † en den volgenden dag bij Hornbek Visserschdorpen aan de noordelijke kust van Zeeland, het laatste omtrent 1½ mijl van Elseneur., alwaar wij, vermits de wind bij voortduring ongunstig bleef, ons aan land lieten zetten. Op den avond van denzelfden dag (den 3 October) kwamen wij van Elseneur te Koppenhage, alwaar ik door de meeste mijner gebieders vrij koel ontvangen werd. 


{==t.o. 214==} {>>pagina-aanduiding<<}

    
{== afbeelding 
        	
    C. van Baarsel en Zoon, sculp.
    ==} {>>afbeelding<<}
    



{==t.o. 215==} {>>pagina-aanduiding<<}



{==215==} {>>pagina-aanduiding<<}

h.e. saabije,	 h.e. saabije,
DAGBOEK,	DAGBOEK
gehouden in	gehouden in
GROENLAND,	GROENLAND,
in 1770-1778.	in 1770-1778.

    
{==216==} {>>pagina-aanduiding<<}





