 
         
      
            Feestgroete aan den heere Pieter van Buytene, en jufvrouwe Maria van Spyck
				op haar eds. twaalf en een half jarige huwelyks verbintenisse, gevierd binnen Delv, den 16 van gras-maand, 's jaars, MDCCXLVIII
            Jacob Houtman Bernardszoon
         
				GEBRUIKT EXEMPLAAR 
				exemplaar Koninklijke Bibliotheek Den Haag, signatuur: 853 A 502 
				  
				ALGEMENE OPMERKINGEN 
				Dit bestand biedt, behoudens een aantal hierna te noemen ingrepen, een diplomatische weergave van Feestgroete aan den heere Pieter van Buytene, en jufvrouwe Maria van Spyck van Jacob Houtman Bernardszoon uit 1748.
De digitalisering van deze tekst werd verzorgd door Hans Voorbij (Universiteit Utrecht), in samenwerking met Dorien van den Berg en Emiel Ubink.						 
				  
				REDACTIONELE INGREPEN 
				Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina (fol. A1v) is niet opgenomen in de lopende tekst. 
				  
				[pagina ongenummerd (fol. A1r)]
				Feestgroete
				aan den heere
				Pieter van Buytene,
				en jufvrouwe
				Maria van Spyck.
				  
				Op Haar Eds. Twaalf en een half jarige Huwelyks Verbintenisse,
				Gevierd binnen Delv, den 16 van Gras-Maand, 's Jaars,
				MDCCXLVIII.
				  
[vignet]							
				t'Amsteldam,
				By Theodorus Crajenschot, Boekverkoper,
				op den Hoek van de Heeren Gragt en Heysteeg, 1748.
				  
          
		       
			   2006 dbnl 
			     
		       
		      hout033fees01_01
            		   
		   
			
scans
  
		      Jacob Houtman Bernardszoon, Feestgroete aan den heere Pieter van Buytene, en jufvrouwe Maria van Spyck. Theodorus Crajenschot, Amsterdam 1748. 
		        
		   		
		
         DBNL-TEI 1
      			
		
			 
				2003-8-11
				 
					EU
				 
				conversie van .doc naar XML				
				
			 
				2003-9-22
				 
					EU
				 
				colofon toegevoegd; aangepast volgens DBNL richtlijnen				
						         		
		 
				2006-01-04
				 
					HD
				 
				conversie van .doc naar XML				
				
			 
				2006-01-04
				 
					HD
				 
				colofon toegevoegd; aangepast aan DBNL richtlijnen				
					
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Jacob Houtman Bernardszoon, Feestgroete aan den heere Pieter van Buytene, en jufvrouwe Maria van Spyck. Theodorus Crajenschot, Amsterdam 1748.
 
Zie: https://www.dbnl.org/tekst/hout033fees01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

      
	
	 
         
               
{==A2r==} {>>pagina-aanduiding<<}

               Feestgroete aan den heere Pieter van Buytene, en jufvrouwe Maria van Spyck.

               
					VAn daar d'Oranje Haag zich spiegelt in de glanssen, 
					Der korts tot yders vreugd, zoo juist aan Neêrlands transsen, 
					Verrezen Nassaus star ten heil van 't vrygebied, 
					Tot daar het Graaflyk Delv veel trotzer in 't verschiet 
					Van zulk een licht verryst uyt zyn ontdolven muuren, 
					Nu 't hier door zich belooft steeds d' eeuwen te verduuren: 
					Gelust het my ô Vriend, U, met uw Zielsvriendin, 
					[Daar Gy den Jaardag vierd dat GOD Uw Huwlyksmin, 
					Gewenscht deed bloeijen Vyf-en-Twintig halve jaren,] 
					Verheugd te ontmoeten, en geen heilwensch thans te sparen, 
					Met die van Uw geslacht, wyl Gy te saam besloot, 
					My te verkiezen tot Uw Vriend en Feestgenoot; 
	            
{==A2v==} {>>pagina-aanduiding<<}

					Wyl Uw gulhartigheid zoo wenschlyk aangeboren, 
					Ten pryslyk voorbeeld, noopt myn lage geest met sporen. 
					De hoogste Wysheid, die in 's Waerelds uchtend stond, 
					Zoo dierbaar staafde het geheyligd trouw-verbond: 
					d'Alpaarder, die aldus door zulke Liefde-banden, 
					ô Vergenoegde, smolt tot één uw hart en handen, 
					Zy driewerf dank gezegd, geloofd voor al het goed, 
					Waar meê zyn GODHEID U tot heden heeft ontmoet! 
					Wat vreugdgenot kwaamt Gy ô Twee, niet te ondervinden 
					Sintz d'Uur dat d'Opperste U zoo heilryk kwam verbinden, 
					Door zyn gewyde zeel van Eendracht, Liefde en Vreê? 
					Gelyk een Palinuur zyn Schip in volle Zee 
					Onafgemat door Storm, of veege noodgevaren, 
					Gerust langs 't glazen vlak der weifelende baren, 
					Stuurd in de haven van zyn hoop, en hier beland: 
					Aldus zaagt gy Uw Echt gestaâg onaangerand, 
					Van Twist, van Tegenspoed, en al wat trouw kan schenden. 
					Dit heillot wekt U beide een blydschap zonder ende. 
					Geluk ô juist gevormde oprechte Man en Vrouw, 
					Met zulk een band der Liefde, en onbesproken trouw! 
					Daar Gy ô Vriend, elk door Uw heusheid 't hart koomt winnen, 
					En om Uw deugden zich van yder ziet beminnen, 
					
{==A3r==} {>>pagina-aanduiding<<}

               Munt Uwe Wederhelft in al 't behaag'lyk uit; 
					In alles wat in zich 't volmaakste deel besluit, 
					En hare kunne kamt op 't ongemeenst versieren, 
					Zoo in hoedanigheên, goê zeden, als manieren; 
					Terwyl haar schrandre geest een ryke schat vertoond 
					Van uitgelezen kunst, waard met lauwrier bekroond; 
					Dit doet Uw Echt, ô Tweé! gelyk een star in 't duister 
					Uitblinken, andere ten voorbeeld, vol van luister. 
					Geluk Verknochte, GOD, die U zoo zegenryk 
					Welvarend bloeijen deed, elkaar in deugd gelyk; 
					Doe voorts aldus U saam het Zilver-Feest beleven! 
					En werd myn beê voldaan, d'Alopperbronaâr geve, 
					Gy 't Goude aanschouwt, en vierd in zulk een ouderdom, 
					Als immer tot zyn eer ooit paar genoot alom, 
					Naar hartenwensch, tot ge eens na een voorbeeld'lyk sterven, 
					Na zulk een dood, waar door gy 't hoogste goed zult beërven; 
					Voor eeuwig paard met GOD, alwaar gy nooyt ontpaard, 
					En steeds eeuw in eeuw uit, Uw Huw'lyks-Feest verjaart. 
                 
               J. Houtman. 
				   

				
				
               
{==A3v==} {>>pagina-aanduiding<<}

					Toezang. 
					
Op de Wyz: Tranquille Coeur preparéz vous, &c.

		 			
	            1.            
					De Trouw is wel aan elk gemeen; 
					Maar niet de deugden, die haar sieren, 
					Gelyk en kost'bren Onix steen; 
					Als wel de rykste der Saphieren, 
					Door zyne glans een kroon, 
					Waar in deez staat ten toon, 
					Doet schitt'ren ruim zoo schoon. 
	              
	            2.             
					Aldus blinkt uit de Trouw op Aard; 
					Daar deez Twee Zielen door haar banden 
					Vereend, elkaar in deugden waard; 
					Aldus doet ge aan GOD Offerhanden 
					ô Twee, te dezer stond, 
					Dankt g' hem met hart en mond, 
					Voor 't heil dat g' ondervond. 
	              
	            
{==A4r==} {>>pagina-aanduiding<<}

	            3.                       
					Aldus heeft God uw Echt gerekt 
					Thans Vyf-en-Twintig halve jaren: 
					Daar deez voor elk een baak verstrekt, 
					Van een onvergelyklyk paren: 
					In deugden, goede zeên, 
					En Ziels hoedanigheên, 
					In alles Lot gemeen. 
	              
	            4.             
					Geluk vereenigde, geluk, 
					Met zulk een Trouw aan U gegeven! 
					GOD, doe U saam bevryd van druk, 
					Dus 't Goude en Zilver feest beleven, 
					Tot gy alhier verzaadt 
					Van vreugde, eens overgaat 
					In 's Hemelsch Glory staat! 
	              
	            5.             
					Daar gy 't onsterffelyk bekleed 
					Met heil, altoos uw God zult loven, 
					Daar men het Aards met voeten treed, 
					In Zions Diamante hoven, 
					Daar 't alles blinkt van goud, 
					Daar jeugd werd nimmer oud, 
					En m' eeuwig Feestdag houd. 
	              
	            
{==A4v==} {>>pagina-aanduiding<<}

	            6.             
					Dit is myn Wensch Vriend en Vriendin, 
					VAN BUYTENE, met 't hart van binnen, 
					Dat GOD dus kroone Uw Huw'lyks min, 
					Tot 't end, zoo als deez kwam beginnen! 
					Welvarend en gezond, 
					Men drinkt daar op in 't rond, 
					Het glas uit tot den grond. 
	              
               J. Houtman. 
	            

				
			
   
