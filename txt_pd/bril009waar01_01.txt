
   
        
           
               Waar liefde woont gebiedt de Heer den zegen
               H.J. Brill
               logo_bibl_02
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Waar liefde woont gebiedt de Heer den zegen van H.J. Brill uit ca. 1880-1890. De eerste druk dateert uit 1851.
               
               
                   
                       Hoofdstuknummers zijn door het hele werk toegevoegd.
                   
               
           
           
           
               
                   
                   
                   
                   
               
           
           
               bril009waar01_01
               DBNL-TEI 1
               
                   2011 dbnl
               
           
           
               
           
           
               
                   
                   exemplaar Stadsbibliotheek Haarlem, signatuur: OK Bril.w
               
               H.J. Brill, Waar liefde woont gebiedt de Heer den zegen. R. van Baak, Leiden ca. 1880-1890
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Waar liefde woont gebiedt de Heer den zegen
               H.J. Brill
               
               
               
                   
                   
                   
               
           
           
           
               
               
           
           
           
           
       
       
           
               Waar liefde woont gebiedt de Heer den zegen
               H.J. Brill
               
               
               
                   
                   
                   
               
           
           
           
               
               
           
           
           
           
       
       
           
               2011-11-09
               
                   Automatisch toegevoegd tbv Onze Kinderboeken
               
               colofon toegevoegd
           
           
               2012-05-16
               
                   IB
               
               colofon toegevoegd
           
       
   
         
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: H.J. Brill, Waar liefde woont gebiedt de Heer den zegen. R. van Baak, Leiden ca. 1880-1890
 
Zie: https://www.dbnl.org/tekst/bril009waar01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 





{==I==} {>>pagina-aanduiding<<}

WAAR LIEFDE WOONT, GEBIEDT DE HEER DEN ZEGEN.

{==II==} {>>pagina-aanduiding<<}

LEIDEN: BOEKDRUKKERIJ VAN E.J. BRILL.

{==IV==} {>>pagina-aanduiding<<}


{== afbeelding 
	
PL I.

Steendr. v.P.W.M. Trap.
==} {>>afbeelding<<}
    


{==V==} {>>pagina-aanduiding<<}

WAAR LIEFDE WOONT,

GEBIEDT DE HEER DEN ZEGEN.

door

H.J. BRILL.

MET VIER GEKLEURDE PLAATJES.

tweede druk.

LEIDEN
R. VAN BAAK.

{==VI==} {>>pagina-aanduiding<<}

De plaatjes te plaatsen:


Plaat I, tegenover den titel.

Plaat II, tegenover bladz. 67.

Plaat III, tegenover bladz. 81.

Plaat IV, tegenover bladz. 105.



{==1==} {>>pagina-aanduiding<<}


[I]

De Heer gravestein was een aanzienlijk en vermogend man, en werd om deze reden door iedereen geacht en ontzien; doch het was voornamelijk zijne vriendelijkheid en hulpvaardigheid, die hem, door allen die hem kenden, deed liefhebben en beminnen.
Voorheen had hij een gewichtig en eervol ambt bekleed, doch dit, schoon nog in den bloei zijner jaren, vaarwel gezegd, om aan de begeerte van zijnen vader te voldoen, die vóór zijn dood den wensch had te kennen gegeven, dat zijn zoon het landgoed Eikenberg, dat reeds zóó veel jaren het eigendom zijner familie geweest was, zou komen bewonen, en zich geheel aan het beheer dezer uitgestrekte bezitting wijden zou.
Hij had het zich ten plicht gerekend aan dezen wensch des overledenen gehoor te geven, en bewoonde met zijne vrouw en drie lieve kinderen, nu reeds sedert

{==2==} {>>pagina-aanduiding<<}
twee jaren, het ruime huis of kasteel, gelijk de landlieden het noemden, dat tot het landgoed hehoorde.
Gelukkig lag dit op geringen afstand van het dorp D......, waar zich eene uitmuntende jongensschool en eene gunstig bekende kostschool voor meisjes bevond.
De oudste der kinderen van den Heer gravestein was een knaap van omstreeks dertien jaren en heette ferdinand. Het was een aardige, vlugge jongen, met blond, krullend haar en donkere oogen, waaruit eene bijzondere vatbaarheid sprak. De meester was zeer met hem ingenomen. Hij telde hem onder zijne beste leerlingen, en had den frisschen, leerzamen knaap, wiens heldere blik van goedhartigheid en welwillendheid tintelde, hartelijk lief, terwijl hij hem steeds als een voorbeeld aan anderen aanwees.
Ferdinand verdiende deze onderscheiding in vele opzichten. Hij was altijd ijverig bezig, en zijn werk getuigde daarbij van zekere orde en netheid, die het, al ware zijn schrift zoo schoon niet geweest, een sierlijk aanzien gaven. - Zijne weetgierigheid bepaalde zich evenwel niet tot hetgeen hij op de dorpsschool leeren kon, maar strekte zich verder uit. Reeds vroeg had hij een opmerkelijken leeslust betoond. Reisver-
{==3==} {>>pagina-aanduiding<<}
halen en beschrijvingen van Landen en Volken vooral waren hem altijd welkom; voornamelijk wanneer de natuurlijke geschiedenis der dieren daarin uitvoerig werd behandeld.
Zijne ouders zagen dit gaarne, en schoon de Heer gravestein volstrekt niet gedoogde, dat hij zonder opzicht in zijne bibliotheek snuffelde, liet hij het hem nimmer aan nuttige boeken ontbreken, die dan ook met vrucht werden gelezen en herlezen, blijkens de verhalen, die hij aan zijn zusje en speelmakkers deed, en de antwoorden, welke hij gaf als zijn vader hem over het gelezene onderhield, hetgeen dikwijls gebeurde.
Maar als de zon daar buiten zoo schoon door het hooge geboomte scheen, als de lucht zoo helder was en de geheele natuur zoo lachend en vroolijk; als de lieve vogeltjes in het loover, de runderen en schapen in de weiden, van gezondheid en levenslust getuig den, dan sloeg ferdinand zijne boeken toe en ijlde naar buiten in de vrije natuur, vroolijk zingend als de vink en het seisje, huppelend als het jonge vee.
Ook dit zag zijn Vader gaarne, want schoon hij zijn geliefd kind steeds voor oogen hield, dat de mensch tot arbeiden was geschapen en er zich dus reeds vroeg aan moest gewennen, was hij toch al te zeer overtuigd,

{==4==} {>>pagina-aanduiding<<}
dat lucht en beweging onontbeerlijk zijn tot ontwikkeling der jeugd. Daarom verhinderde hij hem nimmer zich in de schoone natuur te verlustigen, wanneer de werkzaamheden voor zijne meesters hierdoor ten minste niet leden.
Dan had ferdinand in een oogenblik eenige speelmakkers rondom zich verzameld en de jongensaard kwam weldra in zijnen vollen luister voor den dag. Allerlei spelen, vooral die tot oefening en vermeerdering der lichaamskrachten konden strekken, werden verzonnen; men sprong, men liep, men kaatste, men schommelde, zonder aan rust of vermoeienis te denken. Ook bij deze vermakelijkheden was ferdinand, zoo niet de eerste, dan toch één der eersten. De juiste evenredigheid zijner ledematen maakte hem tot alle lichaamsoefeningen bekwaam, en aan dit voorrecht paarde hij een zekeren slag om alles handig te doen, welke voornamelijk voortsproot uit een helder begrip der zaak, welke van hem werd gevorderd, en van de middelen om zijn doel op de geschikste en gemakkelijkste wijze te bereiken.
Doch, gelijk het doorgaans gaat, de voorspoed maakte ook onzen ferdinand min of meer overmoedig. Tot nog toe was alles hem gelukt, en nu dacht hij, dat

{==5==} {>>pagina-aanduiding<<}
dit steeds het geval zou zijn. Daarbij brandde hij van verlangen om zich in de oogen zijner makkers nog meer te onderscheiden, en weldra was geene sloot hem te breed en geen boom te hoog. Natte pakken, kneuzingen en builen, ja gaten in het hoofd waren de droevige gevolgen van zijne heldendaden, en deze deden zijne ouders de noodzakelijkheid inzien, om hunnen lieven jongen, wiens moedigen, onverschrokken en ondernemenden geest vooral zijn vader met genoegen opmerkte, voor roekeloosheid te bewaren. Ongemerkt werd er voortaan bij zijne luidruchtige spelen het oog op hem gehouden, en somtijds, wanneer hij zich gereed maakte, om, tot verbazing zijner speelgenooten, een hoogen boom te bestijgen of een gevaarlijken sprong te doen, stond zijn vader eensklaps achter hem, en deze bracht hem dan het roekelooze van zijn voornemen zoo duidelijk onder het oog, dat hij de dwaasheid en onbezonnenheid daarvan zelve moest bekennen, schoon hij, als zijn vader zich verwijderd had, zich dikwijls niet kon onthouden te zeggen: ‘als Papa niet gekomen was, had ik het toch gedaan gekregen; dat zoudt gij eens gezien hebben!’
Ook de bejaarde tuinman, die de familie gravestein reeds sinds jaren gediend had, had op zich genomen

{==6==} {>>pagina-aanduiding<<}
op den Jongenheer te passen, en - dank zij ook de zorg van den braven oude, die de kinderen van zijnen meester zoo hartelijk lief had, - febdinand was nu reeds sedert geruimen tijd voor alle ongeval bewaard gebleven.
Ook zijn zusje henrietje, schoon een jaar jonger dan hij, dus bijna twaalf jaar oud, had het vermogen hem van zijne gewaagde ondernemingen te doen afzien. ‘Och, ferdinand!’ zeide zij dan, ‘indien gij eens een ongeluk kreegt, wat zouden Papa en Mama een verdriet hebben. Heugt het u niet meer, hoe Mama schreide, toen gij laatst dat gat in uw hoofd waart gevallen? O! bedenk ook, hoe die wond mij toen meer pijn heeft gedaan dan u, want gij zeidet altijd, dat het niets was en ik beefde, als er iemand naar uw hoofd wees. Och laat het om Mama's en ook om mijnentwil!’
En hoe zou het hem dan mogelijk zijn geweest aan de teedere smeekingen van zijn zusje wederstand te bieden? O, dat henrietje was zulk een lief meisje! Hare groote vriendelijke oogen straalden van goedheid en gevoel, en hare zachte stem drong tot ieders harte door. - Zij was niet alleen de naamgenoot en het evenbeeld van hare moeder, maar ook het meesterstuk

{==7==} {>>pagina-aanduiding<<}
van de opvoedingskunst dier voortreffelijke vrouw, want schoon zij dagelijks de naburige meisjesschool bezocht, had zij hare voornaamste opleiding toch geheel aan hare moeder te danken, in wier blikken zij dan ook, als het ware, scheen te lezen, en wier uitmuntende manieren zij van lieverlede overnam.
Mama's raadgevingen hadden ook een heilzamen invloed op den smaak van het meisje uitgeoefend, en deze had zich onder dit opzicht voortreffelijk gevormd. Dit bleek vooral uit de keuze harer borduur- en tapisserie-patronen. En toch had zij, in die met zóó veel zorg uitgezochte patronen, nog altijd iets te veranderen, en ieder moest bekennen, dat die verandering het geheel nog schooner maakte.
Eens stelde het patroon, waarnaar zij een canapékussen voor haar vaders schrijfvertrek zou borduren, eenen papegaai voor, wiens uitgespreide vleugels schitterden van karmozijn en goud, met groene en vuurroode tinten. Hoe prachtig dit voorbeeld wezen mocht, het voldeed aan den eenvoudigen, zuiveren smaak van het meisje niet, en zij nam zich voor dien al te grooten gloed eenigszins te temperen. Stil, doch onvermoeid ging zij nu aan het werk. Hare moeder, die spoedig gezien had, dat zij haar gerust haren gang kon laten

{==8==} {>>pagina-aanduiding<<}
gaan, liet haar geheel aan zich zelve over, waardoor het schrandere kind, dat dit spoedig had opgemerkt, haar zelfvertrouwen voelde groeien. - Nu, dit werd niet te leur gesteld. Papa's verjaardag brak aan en jetje verscheen met haar werk. Nauwelijks had zij het ontrold, of er ging een kreet van bewondering op. De schoone vogel toch prijkte in de plaats van zijnen prachtigen, doch bonten dos, nu in een verrukkelijk hemelsblauw gewaad, met zachte schakeeringen in parelkleur en zilverwit overgaande, terwijl zijne slagpennen purperrood en zwart waren gekleurd. - Mama was verrukt en drukte haar lief meisje met innigheid aan het hart, en Papa sprak, blijkbaar ten hoogste voldaan: ‘jetje lief! hetgeen gij mij daar schenkt, doet uwen smaak en uwe bekwaamheid eer aan. Mij hebt gij er tevens een groot genoegen door verschaft. Alleen zal ik er geen canapé-kussen van laten maken, maar het in eene fraaie lijst doen zetten, en boven mijne schrijftafel ophangen; uw werk verdient dit alleszins.’
Jetjes wangen gloeiden van geluk en zelfvoldoening, en nimmer was zij gelukkiger geweest.
Het genoegen, dat de Heer en Mevrouw gravestein in hunne beide oudste kinderen, die zich, zoowel naar

{==9==} {>>pagina-aanduiding<<}
geest als lichaam, zoo gunstig ontwikkelden, smaakten, werd niet weinig vermeerderd door de naïve uitvallen en de onverstoorbare vroolijkheid van het kleine wimpje, hun jongste zoontje, een knaapje van ruim zes jaren. Er ging geen dag om, of dit aardig ventje gaf aanleiding tot algemeene opgeruimdheid. Elk een wist iets nieuws van hem te vertellen, en zijne gezegden en gedragingen hadden dikwijls iets zoo eigenaardigs, dat de Heer gravestein zelve zich niet van lachen kon onthouden, schoon hij zich overigens zoo veel mogelijk wachtte om zijne kinderen, in hunne tegenwoordigheid, blijken van goedkeuring of bijval te geven.
Van zijne vroegste jeugd af straalde er iets buitengewoons in de handelwijze van dit kind door, en deze had, even als zijne gezegden, altijd eene gedachte ten grondslag. Nauwelijks kon hij spreken, of hij poogde de versjes, die hij van zijn zusje en broertje hoorde, na te zingen, waardoor dikwijls de kluchtigste verwarring ontstond. Zoo had hij jetje het lieve versje uit een der zoogenaamde Zwanenboekjes, dat aanvangt met de woorden:

Leeuwerik, wat zingt gij vroeg! 


eens hooren zingen. Nu had het kind nog nimmer van leeuweriken gehoord en kende die gevolgelijk

{==10==} {>>pagina-aanduiding<<}
niet. Hij had in zijn klein hoofdje toch blijkbaar over den zin der woorden nagedacht, want toen zijne moeder den volgenden morgen voor zijn bedje verscheen, zong hij haar hardop en zeer verstaanbaar toe:

Levertraan, wat zingt gij vroeg! 


en deze zong werkelijk vroeg voor hem, daar hij elken morgen een lepelvol moest innemen, hetgeen hem volstrekt niet aanstond. Kende hij dus den leeuwerik niet, de levertraan was hem des te beter bekend, en zijn schrander kopje had op die wijze eene juiste beteekenis aan de hem anders onverstaanbare woorden gegeven.
Toen hij alleen begon te loopen, openbaarde er zich tevens een overgegeven lust tot klimmen in hem, die zijne ouders wel zoo veel mogelijk trachtten tegen te gaan, doch echter niet geheel konden onderdrukken. Dat die liefhebberij dikwijls zeer ten nadeele van kopjes, glaasjes en dergelijke afliep, zal wel geen betoog behoeven, en veelvuldige scherven getuigden dan ook meestal, dat ons klimmersbaasje weer aan den gang was geweest. Doch nauwelijks had hij iets gebroken, of de vreugd was uit. Zorgvuldig zocht hij dan de stukken bijeen, bracht die onder eene tafel of stoel, en, onverschillig of hij alleen was of dat er iemand

{==11==} {>>pagina-aanduiding<<}
in het vertrek kwam, hij bleef rondom de scherven heen en weder loopen, en riep daarbij aanhoudend: - wim stout! wim stout! - tot eindelijk zijne moeder kwam, die al dadelijk bemerkte, wat er gaande was, en hem dikwijls ernstig beknorde.
Dit hielp wel eenigszins, doch roeide de klimzucht van het ventje toch niet geheel uit, en somtijds gaf hij er zich nog wel eens naar hartelust aan over. Helaas! ook meestal met hetzelfde droevige gevolg voor porselein en glaswerk. De bestraffingen, die hiervan dikwijls voor hem het gevolg waren geweest, hadden hem zijne vorige handelwijze als onvoldoende doen kennen, en dus had hij wat anders bedacht. Hij verzamelde de scherven nog wel, doch bracht die nu in eenen hoek en ging er vlak vóór op den grond zitten, aanhoudend roepende: ‘Wim niet gedaan!’ Spoedig had men ook bemerkt, wat deze woorden beteekenen moesten, en ondanks zijne ontkenning nam Mamaatje hem dikwijls duchtig onder handen. Dan stond hij haar met een allerernstigst gezicht aan te kijken, doch als het al te erg werd, zeî hij heel bedaard: ‘Ik ben der 1) niet,’ en sloot de oogen, waarmede hij

{==12==} {>>pagina-aanduiding<<}
dan te kennen wilde geven, dat men hem maar liever onopgemerkt in zijn hoekje moest laten staan. Het was zijne moeder alsdan niet mogelijk zich langer misnoegd te toonen, daar zij onwillekeurig lachen moest, schoon zij het knaapje evenwel met allen ernst aan het verstand trachtte te brengen, dat hij zijne schuld nooit weder moest zoeken te bedekken, maar er liever rond voor uitkomen. Dit vond ingang, en als hij in het vervolg nog eens iets gebroken had - hetgeen echter hoogst zelden gebeurde, - ging hij regelrecht met de scherven naar zijne moeder en zeide haar: ‘Ik gedaan, maar ik ben der niet!’ daar hij dikwijls in de gelegenheid was geweest de heilzame uitwerking dezer woorden op te merken. - Mama was dit evenwel niet altijd met hem eens.
De gymnastische oefeningen, waaraan de kleine man zich van kindsbeen af had overgegeven, hadden intusschen een zeer gunstigen invloed op de ontwikkeling van zijn klein persoontje uitgeoefend, zoodat hij op zijn vierde jaar reeds zulk een bevalligen, doch tevens vasten gang had verkregen, dat ieder hem met verwondering nastaarde, en in hem een waardigen navolger van zijnen broeder ferdinand meende te zien. Lichaamsoefeningen bleef hij, ook in vervolg van

{==13==} {>>pagina-aanduiding<<}
tijd, boven meer ernstige studiën de voorkeur geven, en daar zijne gezegden en gedragingen toch steeds van eene, dikwijls diepe gedachte bleven getuigen, vond zijn vader het geraden, hem niet te zeer tot leeren aan te sporen, daar dit naderhand wel van zelve komen zou. Hij kon dus, op zijn zesde jaar, nog niet veel meer dan lezen en treffelijke figuren met de pen op het papier teekenen, welke figuren dan voor letters moesten doorgaan, hetgeen wel eens wat veel gevergd was. Somtijds dreven zij in eene zee van inkt, dan weder bekwamen zij niet eens haar rechtmatig deel, maar dit verdwaalde dan in breede vlekken op de vingertjes en kleederen van den kleinen kunstenaar, die evenwel, in de opgewondenheid van het oogenblik daarvan niets bemerkte. - O, het ventje kon er, na zijne wonderen van caligraphie 1), dikwijls zoo schrikkelijk uitzien!

Het was een schoone namiddag in het begin der Maand Julij. De Heer en Mevrouw gravestein zaten

{==14==} {>>pagina-aanduiding<<}
in een allerliefst prieeltje van kamperfoelie en wilde rozen thee te drinken. Dit was voor hen een der aangenaamste uren van den dag. Hunne bezigheden waren dan grootendeels afgeloopen, en de gezellige theetafel vereenigde doorgaans de geheele familie rondom zich. Ook nu was dit het geval. Jetje was met een kunstig borduurwerk bezig, waarover zij van tijd tot tijd hare moeder raadpleegde. Ferdinand bezigtigde met aandacht de schoone platen van een groot werk, dat eene beschrijving van Indië bevatte, terwijl zijn vader de Haarlemsche Courant las. Wimpje liep vlug en vrolijk in het rond met eene beschuit in de hand.
Eindelijk leide Papa het nieuwsblad ter zijde, zag met welgevallen naar zijne beide oudste kinderen, en volgde daarna met innig genoegen, de bevallige bewegingen van het aardige knaapje, dat zijne aandacht scheen te verdeelen tusschen een schoon gekleurden vlinder en zijne beschuit.
Na den kleinen springer eenige oogenblikken te hebben beschouwd, wendde hij zich tot zijne vrouw,

{==15==} {>>pagina-aanduiding<<}
met de vraag: ‘Wat is er gisteren toch weder met wimpje voorgevallen, dat gij allen zoo vroolijk waart. Was hij weder bezig geweest? Alleen karel van elswyk scheen niet in de algemeene opgeruimdheid te deelen, dit meende ik ten minste te bemerken. Die Jongeheer bevalt mij volstrekt niet; hij is niet veel ouder dan onze ferdinand, en hij neemt in houding en gebaren den toon van een volwassen jongeling aan. Ik begrijp niet, hoe zijne ouders dit dulden, en hem zoo vreemd kleeden; hij gelijkt wel een mannetje in miniatuur.’
Deze karel van elswyk was de zoon van den eigenaar eener naburige buitenplaats, die van tijd tot tijd eenen middag bij ferdinand kwam doorbrengen, daar hunne ouders elkander dikwijls zagen en in de beste verstandhouding leefden.
‘Ik geloof gaarne,’ antwoorde Mevrouw haren echtgenoot, ‘dat karel niet bijzonder tevreden was. Onze kleine snaak had het ook op hem niet gemunt. Verbeeld u, dat die Jongeheer, die, gelijk gij zegt, zich reeds een gewichtig persoon waant, ferdinand altijd aanspoort, om dat lastige kleine kind, zoo noemt hij wimpje, weg te sturen, daar hij zich met zulk klein goed niet kan ophouden, en zelfs eens gedreigd heeft, nimmer weder te zullen komen, als ferdinand van plan was

{==16==} {>>pagina-aanduiding<<}
hem nogmaals in de kinderkamer te ontvangen; dit zijn zijne eigen woorden. Iets dergelijks was er gisteren weder voorgevallen. Ferdinand, - het zij tot zijne eer gezegd, - trok heftig de partij van zijn broertje; maar wimpje, die de uitdrukkingen van karel had gehoord en deze zeer goed had begrepen, riep uit eigen beweging: “neen fer ik zal weggaan!” en hij liep ijlings voort. Eenigen tijd daarna kwam hij evenwel terug met een boekje in de hand, waarin hij met een ernstig gelaat scheen te lezen. Hij naderde langzaam, en toen bemerkte ik, dat het zijn A B C boekje was, waarin onder anderen voorkomt:

E. Is een Eendje, 
Dat zwemt in het water. 
F. Is een Fonteintje, 
Dat maakt veel geklater. 


Hiermede trad hij naar karel, die in dit prieeltje juist iets zat te gebruiken, en legde het boekje nevens hem neder. Hij wees hem hierop met den vinger op het onderschrift op een der figuren, en vraagde: “zou U mij wel eens willen zeggen, wat daar staat?” karel sloeg met zekere minachting zijn oog op de aangewezen plaats, doch durfde, - zeker omdat ik mij

{==17==} {>>pagina-aanduiding<<}
in de nabijheid bevond, - niet weigeren, en hij las half luide, maar toch zfer verstaanbaar:

U. Is een Uiltje! 


waarbij de kleine willem hem zoo onvergelijkelijk schalkachtig aanzag en met zijn vingertje aanduidde, dat ik onwillekeurig moest lachen. Hierdoor gaf ik den ondeugd den tijd om zich uit de voeten te maken, waardoor hij de hem wachtende bestraffing ontging.’
Glimlachend had de Heer gravestein het verhaal van zijn vrouw aangehoord. Daarna zeide hij, het hoofd schuddende: ‘Waar haalt de jongen het van daan!’ Toen riep hij: ‘wimpje!’ en het knaapje vergat onmiddellijk zijn vlinder en snelde naar zijn Vader toe, tusschen wiens knieën hij met hooggekleurde wangen en vragenden blik bleef staan.
‘Wel wimpje:’ zeide hem zijn Vader, ‘wat hebt gij gisteren met karel, den vriend van ferdinand uitstaande gehad?’
De ongeloovige, spottende blik, waarmede het knaapje bij de woorden: ‘den vriend van ferdinand’ zijnen broeder aanzag, was onbetaalbaar; maar hij antwoordde niet.
‘Hebt gij niets te zeggen mannetje?’ vervolgde zijn Vader. ‘Hoe zijt gij op het denkbeeld gekomen om hem

{==18==} {>>pagina-aanduiding<<}
te beleedigen, of liever om hem uit te schelden, als gij het woord beleedigen, nog niet goed begrijpt.’
‘Och, Papa! hij is ook altijd zoo boos op mij, en toch heb ik hem nooit iets gedaan. Als ik bij hem kom, zegt hij altijd: U is een naar kind! U is zeer lastig! U verveelt mij! U is veel te klein om met ons mede te doen!’ en dan word ik maar weggejaagd. - ferdinand weet wel hoe het gaat, niet waar? - Ik dacht, dat ik hem nu ook wel eens zeggen mocht: U is een Uiltje! en ik heb het nog niet eens gezegd, hij heeft het zelve hardop gelezen, waar Mama?’
‘Dit is wel zoo,’ antwoordde zijne moeder, ‘maar het is toch even alsof gij het gezegd hadt. - Doch hoe kwaamt gij aan dien leelijken naam van Uiltje?’
‘Och, Mama! piet van den Burgemeester noemt zijn broer, die nooit met ons spelen wil, altijd een Uil, mag ik nu karel, die ook zoo grootsch is omdat hij al mag rooken, en wat grooter is dan ik, geen klein Uiltje noemen? Hij is toch ook zoo erg niet als piet zijn broer, en hij scheldt onzen lieven Heer ook niet uit!’
‘Onzen lieven Heer uitschelden! foei wimpje! wat zegt gij daar?’ sprak zijn vader.
‘O, ja!’ riep jetje hier, ‘zoo noemt hij het vloe-
{==19==} {>>pagina-aanduiding<<}
ken. De broeder van piet doet dit ook heel erg, en wimpje heeft hem onlangs gezegd, dat hij het volstrekt niet doen mocht, want dat onze lieve Heer boos op hem worden zou; maar hij lachte hem hartelijk uit.
‘Dat is braaf vanu, lieve jongen!’ antwoordde de Heer gravestein, hem de hand op de krullende lokken leggende. Hij ontwaarde met genoegen, juist door de vreemdheid der uitdrukking, dat het kind begrip had van het onbetamelijke en zondige der zaak. ‘Dat is braaf, heb steeds den grootsten afschuw van het misbruiken van Gods naam. Maar gij moogt in het vervolg, karel, of wie het ook zijn moge, nooit weder iets onaangenaams zeggen noch hem beleedigen. Vergeld nimmer kwaad met kwaad, maar verdraag elkander; dan zult gij het gelukkigst op aarde leven.’
‘Ma! mag ik nu een kopje melk?’ riep, na eenig stilzwijgen, het aardige jongetje, als wilde hij aan het gesprek eene andere wending geven, en vlijde zich met hoofd en armen aan zijne moeder, die hem zijn verzoek volgaarne inwilligde.
‘Herinnert gij u nog wel, wimpje!’ ging zijn Vader, die nooit een gelegenheid liet voorbijgaan om zijn kinderen al spelende en pratende te onderwijzen, - hetgeen bij de oudsten reeds verwonderlijke vruchten ge-
{==20==} {>>pagina-aanduiding<<}
dragen had - nu voort, ‘dat ferdinand ons voorleden eens verteld heeft, dat men alles wat men in de natuur ziet, tot drie groote hoofdafdeelingen kan brengen, die men de drie rijken der natuur noemt?’
‘Ja, ja! dat heugt mij nog. Toen hebt gij ons verteld, dat het goud van uw horloge uit den grond was gegraven, en Mama's kralen uit de zee waren gehaald.’
‘Juist, mijn ventje! dat hebt gij goed onthouden; maar zoudt gij mij nog wel weten te zeggen, hoe die drie rijken der natuur heeten. Vraag het anders maar aan jetje, die brandt toch al van begeerte om het u te vertellen.’
Na zich eenige oogenblikken te hebben bedacht, wendde het knaapje zich met vragenden blik tot zijne zuster, die dadelijk antwoordde. ‘Het dierenrijk, het plantenrijk en het delfstoffenrijk.’
‘O, ja!’ riep willem verheugd, ‘zoo heeten zij, nu weet ik het ook weer!’
‘Onthoud het dan nu,’ zei Papa, ‘maar weet gij wel, tot welk dezer drie rijken de melk behoort, die gij van uwe Mama hebt gekregen?’
Wederom bedacht hij zich eenige oogenblikken, en antwoordde toen, ‘tot het koeienrijk.’
‘Maar, willem!’ sprak zijn Vader, even als zijne

{==21==} {>>pagina-aanduiding<<}
vrouw en kinderen van harte lachende, ‘heeft jetje dan daar even een koeienrijk genoemd; hoe komt gij daaraan?’
‘Neen, Pa! maar zij heeft van een dierenrijk gesproken, en nu dacht ik, dat gij zelve wel zoudt weten, dat eene koe een dier was.’
Door dit antwoord werd de algemeene vroolijkheid nog meer opgewekt en Mevrouw drukte den kleinen schalk een hartelijken kus op het lachend gelaat.
‘Daar wij toch aan de rijken der natuur zijn, jetje!’ vervolgde de Heer gravestein, ‘moest gij mij eens zeggen, tot welk van hen de japon en het voorschoot van uwe Moeder behooren.’
Het meisje bekeek de genoemde voorwerpen aandachtig, bedacht zich een oogenblik, en antwoordde toen, ‘tot het plantenrijk.’
‘Zijt gij dat met haar eens, ferdinand?’ vraagde haar Vader, terwijl wimpje zijne moeder in het oor fluisterde: ‘Jetje zegt, dat uw jurk aan de boomen is gegroeid!’
‘Neen, Papa!’ gaf ferdinand ten antwoord, ‘beiden behooren tot het dierenrijk.’
‘Juist! maar vertel jetje nu ook eens, wat gij er van weet. Begin maar met de japon; hoe heet die stof?’

{==22==} {>>pagina-aanduiding<<}

‘Merino, en zij wordt vervaardigd van de wol van eene soort van schapen, die Merino-schapen heeten en in Spanje te huis behooren.’
‘Goed, voornamelijk vindt men deze schoone schapen-soort in de Spaansche provinciën Castilië, Leon, Estremadura en Andaluzië. Maar nu het voorschoot!’
‘Mama's voorschoot is van zijde.....
‘O ja!’ viel jetje hier haren broeder in de rede, ‘het is van zijde, en dat maken de zijdewormen!’
‘Juist! ik zal u eerstdaags het een en ander van het vervaardigen der zijde vertellen. Daaruit zult gij dan zien, wat die stof moet ondergaan vóór dat de dunne draad door den kleinen zijdeworm gesponnen, in zulk een schoon gekleurd voorschootje is overgegaan. Maar ik zie daar nog een voorwerp, ferdinand! Wat hangt daar op dien stoel, nevens uwe Mama?’
‘Een omslagdoek, Pa!’
‘Hoe heet zulk een omslagdoek, jetje?’
‘Eene shawl, Papa!’
‘Tot welk rijk der natuur zoudt gij die brengen, ferdinand?’
Ferdinand bedacht zich eenigen tijd, want het behoorde tot zijne goede eigenschappen, dat hij hoogst

{==23==} {>>pagina-aanduiding<<}
zelden in het wilde antwoordde, maar liever zweeg, wanneer hij niet zeker van zijne zaak was.
Nu sprong het kleine wimpje eensklaps naar zijnen vader toe, en riep in de handjes klappende: ‘Ik weet het, Pa! ik weet het! Mag ik het zeggen?’
‘Zoo, kleine man! weet gij het, wel dat doet mij genoegen. Nu zeg op.’
Met een ernstig gelaat, en zijn vader strak aankijkende, zei het knaapje: ‘tot het stoffelijke rijk.’
‘Ha, ha!’ lachten Papa en Mama, ‘hij heeft het waarlijk geraden.’ ‘Maar,’ vervolgde de Heer gravestein, ‘ik wilde er gaarne nog iets anders van weten, en dat zal ferdinand mij wel vertellen, wanneer ik hem zeg, dat die stof in het Fransch Cachemire wordt genoemd.’
‘O ja, ja! nu weet ik het! zij behoort tot het dierenrijk, en wordt gemaakt van het haar van de Cashmirgeiten, die in Azië gevonden worden.’
‘Goed zoo, en wel in Thibet. Onthoud dit nu, jetje! Ook hiervan zal ik u het een en ander mededeelen.
Klein wimpje had onder de laatste woorden zijns vaders de shawl met de grootste oplettendheid beschouwd, en riep nu, als een gevolg van dit stilzwij-
{==24==} {>>pagina-aanduiding<<}
gend onderzoek: ‘Wel Pa, wat moeten dat mooie geitjes wezen, die zulk haar hebben. Zoo eentje moest u voor mij koopen!’
‘Maar, wimpje!’ antwoordde ferdinand, ‘denkt gij dan, dat die geitjes zulk rood en groen en geel haar hebben. Dat wordt geverfd; er is in de heele natuur geen een dier, dat zulke mooie kleuren heeft!’
‘En dan de kapellen, die Papa boven in die glazen kastjes opsluit, die zijn nog veel mooier, en jetjes papegaaien ook!’
‘Recht zoo!’ sprak de Heer gravestein. ‘Wimpje heeft groot gelijk. Kapellen en vogels zijn nog schooner gekleurd dan Mama's doek. Hadt gij viervoetige dieren gezegd, ferdinand, dan zoudt gij gelijk gehad hebben; maar nu hebt gij u te onbepaald uitgedrukt. - Doch wij zullen het er van avond bij laten. Haal mijn hoed eens en zet uw petje op; ik moet even naar het posthuis, waar iets voor mij is aangekomen, en gij gaat met mij mede.’
Dit behoefde Papa geen tweemaal te zeggen. Als de wind sprong febdinand naar huis en kwam weldra met den hoed terug.

De Heer gravestein had spoedig zijne boodschap

{==25==} {>>pagina-aanduiding<<}
verricht en was met zijn zoontje reeds weder op den terugweg.
Zij naderden den kerkhofmuur, achter welken een gedeelte der dorpsjeugd zich scheen vroolijk te maken, daar er van die zijden aanhoudend wilde kreten en luid gelach werden gehoord. ferdinand, wiens hart reeds in de verte medespeelde, verhaastte den stap, om spoedig te zien wat er gaande was. Doch juist toen hij den hoek des muurs omsloeg, vloog hem een steen tegen het hoofd, zoodat zijn petje in het zand Ariel en hij zelve zóó zeer wankelde, dat zijn vader hem in de armen moest opvangen.
Schoon het bloed in ruime mate uit de wonde vloeide, ontdekte de Heer gravestein, die van schrik was verbleekt, tot zijn onuitsprekelijk genoegen, dat er geen gevaar bestond. Hij wischte het voorhoofd van zijn geliefd kind af, en werd hierin bereidvaardig geholpen door eenige vrouwen, die met water, azijn en linnen waren toegesneld.
De jongens waren, zoodra zij bemerkt hadden, wat er gebeurd was, van schrik uit elkander gestoven. Slechts enkelen waren blijven staan en deze riepen, als uit een mond: ‘kees van der sloot, de jongen van den tuinmansknecht heeft het gedaan. Wij hebben het duide-
{==26==} {>>pagina-aanduiding<<}
lijk gezien!’ doch ferdinand, die zich, volgens zijne gewoonte, weder uitmuntend hield, en van geen beklagen wilde weten, antwoordde dezen gedienstigen aanbrengers.
‘Wat gaat het mij aan, wie het gedaan heeft! Ik weet immers zeer goed, dat niemand mij met voordacht zal gooien, en vooral kees niet, die zulk een goede jongen is. Zeg hem maar, dat ik in het geheel niet boos op hem ben, daar ik weet, dat hij het toch niet helpen kan.’
‘Zeg hem evenwel tevens,’ voegde zijn vader er bij, ‘dat dit geval hem voorzichtigheid leere. De goede God heeft het genadig verhoed, maar hij had mijn lieven jongen doodelijk kunnen kwetsen. Gij allen moogt u in het vervolg wel wachten om met steenen te gooien, dit blijft steeds een allergevaarlijkst spel. - U, brave vrouwen! bedank ik hartelijk voor uwe hulp en deelneming. Wij zijn dicht bij mijne woning en ik wilde niet gaarne, dat mijne echtgenoote dit geval van iemand anders dan van ons vernam. Nogmaals dank, en verdeelt dit onder elkander.’
Ferdinand volgde zijn Vader, die hem toch in het begin bij de hand moest vasthouden, daar de zware steen hem min of meer had bedwelmd. Gelukkig had

{==27==} {>>pagina-aanduiding<<}
de klep van zijn petje de kracht van den worp grootendeels gebroken, en de noodlottige gevolgen verhoed.
Mevrouw schrikte geweldig, toen zij haar bemind kind met een bloedig verband om het hoofd zag naderen: doch haar echtgenoot stelde haar spoedig gerust. Zij onderzocht de wond evenwel nauwkeurig, reinigde die op nieuw en verbond die zorgvuldig, waarna ferdinand verklaarde dat hij niets meer gevoelde, en het hem zijn zou of er niets gebeurd was, zoo de doek zoo stijf niet om zijn hoofd was vastgemaakt geweest.

Men was eenigermate van den schrik bekomen, en de familie zat wederom in hetzelfde prieeltje, waar men gewoonlijk thee dronk en bij schoon weder een groot gedeelte van den avond doorbracht. Het gesprek liep, gelijk men wel zal vermoeden, over het ongeluk, dat ferdinand getroffen had, schoon hij zijne Moeder en zuster herhaalde malen had verzocht, er liever van te zwijgen. Klein wimpje had de schrandere opmerking gemaakt, dat de steen, zoo hij een handbreed hooger gevlogen was, over ferdinands hoofd zou zijn heen gegaan, en daarna verklaard dat hij dien stouten kees tot het rijk der natuur rekende, waartoe de ondeugende broer van piet van den Burgemeester en karel van elswyk behoorden.

{==28==} {>>pagina-aanduiding<<}

De algemeene opgeruimdheid, voornamelijk uit de dankbare stemming van den Heer en Mevrouw gravestein ontstaan, werd door de vreemde uitvallen van het knaapje niet weinig verhoogd, en het scheen, dat de gelukkige afwending van het gevaar, dat zóó schrikkelijk had kunnen treffen, den band tusschen hen en hunne inderen nog nauwer had toegehaald, met zóó veel innigheid en liefde waren de blikken van Vader en Moeder op het bloeiende drietal gericht.
Daar verscheen op eens maarten, de oude tuinbaas. Tegen zijn gewoonte naderde hij bedeesd, en ontblootte het grijze hoofd. Klaarblijkelijk had hij wat te zeggen, waarmede hij niet voor den dag durfde komen, ten minste hij bleef met een medelijdenden blik op ferdinand geslagen sprakeloos staan.
Wat scheelt er aan, maarten?’ vraagde hem de Heer gravestein. ‘Zet eerst uw hoed op, oude man, de avondlucht mocht u kwaad doen, en vertel ons dan eens, wat u op het hart ligt.’
‘Och mijnheer!’ antwoorde de grijsaard, ‘ik kom met een vreemde boodschap. Gij hebt zeker reeds gehoord, dat het de jongen van mijn knecht is, die het ongeluk heeft gehad den Jongeheer te kwetsen. Zijne moeder die niet tot de gemakkelijkste behoort, is

{==29==} {>>pagina-aanduiding<<}
hierover woedend op hem, en heeft hem gedwongen U en ferdinand in persoon om vergiffenis te komen vragen, daar zij in de meening verkeert, dat haar man anders zijne betrekking van knecht van uwen tuinbaas verliezen zal. Zij bevindt zich met den kleinen kees nu bij mij aan huis, en heeft mij verzocht U van haar voornemen kennis te geven, schoon ik haar heb aangeraden, hiertoe een geschikter oogenblik af te wachten. Ik heb medelijden met den armen jongen. Hij huilt en schreit zoo bitter; nog meer omdat hij den Jongeheer zeer heeft gedaan, dan om de klappen, die hij van zijne moeder gekregen heeft, en die zijn niet gering geweest, dat verzeker ik U.’
‘Och, die goede jongen!’ riepen ferdinand en jetje uit éénen mond. ‘Och, Pa! mag hij komen? Ik wilde hem zoo gaarne zeggen, dat het niets is, dat ik volstrekt geen pijn heb!’ voegde de eerste er nog bij.
‘Wel zeker mag hij komen!’ antwoordde de Heer gravestein. ‘maarten! zeg maar aan zijne moeder dat wij haar verwachten.’
‘Maar zonder steenen!’ riep wimpje den zich verwijderenden tuinbaas achterna; doch vraagde te gelijk-
{==30==} {>>pagina-aanduiding<<}
ker tijd aan zijne Moeder, ‘of zij den armen jongen niet een beschuit met aardbeien zou geven, om hem de klappen die hij gekregen had, te doen vergeten.’ Mama antwoordde slechts met een hartelijken kus, en Papa glimlachte welgevallig.
Weldra verscheen, door maarten voorafgegaan, vrouw van der sloot, met haren nog aanhoudend schreiende zoon, die zich achter zijne moeder trachtte te verbergen. Dit hielp evenwel niet veel, want zoodra de optocht bij het prieeltje was aangekomen, greep zijne moeder hem bij de schouders, duwde hem tamelijk onzacht voor zich uit en rukte hem de muts van het hoofd, terwijl zij riep:
‘Mijnheer en Mevrouw! ik breng u hier een boosdoener, een ondeugenden jongen, dien ik u verzoek een dag of acht, op water en brood in de kelders van het kasteel op te sluiten, om hem zijne kwadejongensstreken af te leeren. Hoe dikwijls heb ik hem niet gezegd, dat hij steenen en ander gesnor moest laten liggen, want dat er nog ongelukken van komen zouden; maar hij verkiest het maar niet te laten. Het zal nu toch wel voor de laatste maal zijn geweest, denk ik, want ik heb hem een pak gegeven, dat hij vooreerst niet vergeten zal, en.......

{==31==} {>>pagina-aanduiding<<}

‘Maar vergeet ook niet te zeggen, vrouwr van der sloot!’ viel maarten haar in de rede, ‘dat hij, terwijl gij hem sloegt aanhoudend riep: och die lieve ferdinand, die lieve ferdinand, wat zal hij een pijn hebben! - Dat heeft mijne dochter zelve gehoord. Zie vrouw! dit moest gij ook niet vergeten.’
‘Och, kees! goede kees!’ riep hier ferdinand, die zijn gevoel niet langer bedwingen kon, ‘heeft uwe moeder u zoo geslagen, omdat gij mij bij ongeluk hebt geraakt. Arme jongen!’ en hij liep naar hem toe en greep de beide handen van den knaap, die op nieuw hevig uitbarstte.
‘Neen, jongeheer!’ zeî de moeder toen zij dit zag, ‘gij moet hem niet beklagen, hij heeft het dubbel verdiend, en als zijn vader van avond te huis komt, zit er nog wat anders voor hem op.’
‘Dan zal ik zelf vergiffenis voor hem komen vragen!’ sprak ferdinand, met een traan in het oog, en jetje riep: ‘ik ook! ik ook! och vrouw van der sloot, gij moest het maar niet aan zijn vader zeggen, hij heeft al zoo veel slaag gehad, de arme kees!’
‘Och, lieve jongejufvrouw! vader mag mij gerust slaan,’ snikte de knaap, ‘ja, half dood mag hij mij slaan, als ik daarmede maar maken kon, dat de jon-
{==32==} {>>pagina-aanduiding<<}
geheer, die altijd zoo goed voor mij is, dien doek niet om het hoofd hoefde te hebben. O het spijt mij zoo.’
‘Ik verzoek u, vrouw van der sloot!’ zeide Mevrouw gravestein, die de edele, liefderijke gemoedsaandoeningen harer kinderen met welgevallen had opgemerkt, ‘uwen zoon niet meer te straffen, of zijnen vader hiertoe aan te sporen. Kees zal, zelfs zonder verdere bestraffing, dezen avond niet licht vergeten; doch niet zoozeer, omdat gij hem op eene gevoelige wijze vermaand hebt, als wel, omdat het hem hartelijk leed doet, dat hij zijnen speelmakker heeft gewond.’
‘O ja. Mevrouw! ik hen er zoo bedroefd om; ferdinand is jegens mij altijd zoo goed en lief en nu heb ik hem zulk eene pijn gedaan,’ riep kees hardop schreiende.
‘Kees!’ antwoordde ferdinand, diep bewogen met de smart van den knaap, ‘gij moet niet meer van pijn spreken. Ik voel er niets meer van, en morgen is het over. Maar al ware het nog zoo erg geweest, het was immers uwe schuld niet. Ik beklaag u zelfs meer dan mij zelven, want ik heb het gat in mijn hoofd honderdmaal liever, dan dat ik u of een ander

{==33==} {>>pagina-aanduiding<<}
had gewond! Huil nu maar niet meer;’ voegde hij er eenigszins zachter bij, terwijl hij hem voorttrok, ‘Mama zal u een boterham met aardbeien geven, en een glaasje wijn.
‘Neen, neen!’ riep zijne moeder, toen zij dit bemerkte, ‘neen jongeheer, dat gaat zóó niet; zijn vader zal hem wel boterhammen, als hij 't huis komt van avond!’
De Heer gravestein had tot nog toe het tooneel stilzwijgend aangezien. Maar, o! hij gevoelde zich zoo innig gelukkig nu hij de goede, medelijdende harten zijner lieve kinderen mocht ontwaren. Er sprak vadervreugd uit de blikken, die hij met zijne vrouw en den ouden maarten, wien een traan langs de vermagerde kaken vloeide, wisselde. Nu echter nam hij het woord en zeide:
‘Mevrouw heeft u daar zoo even reeds verzocht, vrouw van der sloot! uwen zoon voor het gebeurde niet verder te straffen, en het spreekt van zelf, dat ik er nu niets meer behoef bij te voegen. Laat het dus hierbij berusten, en zeg uwen man, dat hij zich meer benadeelen zou, door niet aan dit verzoek te voldoen, dan anders het geval zou geweest zijn. Het spijt uwen zoon innig, en, gelijk mijne vrouw u reeds

{==34==} {>>pagina-aanduiding<<}
zeide, dit gevoel zal hem in het vervolg behoedzamer maken. - En gij kees!’ vervolgde hij tot den jongen, wien ieder der kinderen iets in de handen en zakken poogde te stoppen, en wiens tranen allengs voor eenen dankbaren glimlach begonnen plaats te maken: ‘gij, kees! denk aan dezen middag als gij immer weder een steen opneemt. Bedenk toch, dat wanneer die eens geworpen ie, er geen keeren meer aan is. Hoe menig een heeft zich zelven en anderen op die wijze reeds diep ongelukkig gemaakt. Het heet dan wel, en dit is ook dikwijls zoo: het was niet met opzet, - maar dit neemt de gevolgen niet weg. Wanneer de goede God het niet genadig had afgewend, hadt gij ferdinand aan den slaap van het hoofd, of in het oog kunnen treffen; dan zou hij gestorven zijn of voor zijn geheele leven ongelukkig zijn geweest; en gij arme jongen, die toch zooveel van hem schijnt te houden, gij waart nog meer te beklagen geweest dan hij.’
‘O, Mijnheer! ik mag er niet aan denken!’ riep de knaap, op nieuw in tranen uitbarstende.
‘Ik geloof het gaarne. Laat het voorgevallene u dus tot eene les verstrekken. Nogmaals zeg ik u, en het kan niet te dikwijls herhaald worden: de geworpen

{==35==} {>>pagina-aanduiding<<}
steen is niet meer te keeren, het is niet te bepalen waar hij zal nederkomeu, dit is God alleen bekend! Yergeet dit nimmer, en wees voortaan uwe moeder gehoorzaam, die u reeds zoo dikwijls gewaarschuwd heeft. De ongehoorzaamheid aan hunne ouders berokkent de kinderen ook zoo menigmaal en zooveel leed. - Nu, vrouw van der sloot! gij weet het: het is onze uitdrukkelijke begeerte, dat er aan uw huis verder geen woord meer over deze zaak gesproken wordt. Herinner u, wat ik u daaromtrent gezegd heb, en dat uw man dit ook wete. - Denk er aan.’
Uit deze woorden begreep de oude maarten, dat het onderhoud den Heer en Mevrouw gravestein lang genoeg had geduurd. Hij gaf de vrouw dus een wenk om hem, met haren zoon, te volgen, hetgeen zij ongaarne scheen te doen, daar zij blijkbaar nog veel te zeggen had. Zij voldeed evenwel aan de begeerte van den tuinbaas en verwijderde zich. Ferdinand met zijn zusje en broertje deden den nu geheel gerustgestelden kees, met alle teekenen van vreugde en tevredenheid, uitgeleide tot aan de tuinmanswoning.
‘Welk eene vreemde vrouw!’ begon Mevrouw, toen zij zich met haren echtgenoot alleen bevond. ‘Zij meent, dat

{==36==} {>>pagina-aanduiding<<}
wij hare schijnbare belangstelling in het ongeluk van ferdinand zullen afmeten naar de hevigheid der slagen, die zij haren zoon heeft gegeven, en haar voorgewend mededoogen met ons kind naar hare onmeedoogenheid voor het hare. Het lot van den armen kees zou werkelijk deerniswaardig zijn geweest, wanneer wij ons onverzoenlijk of slechts verstoord hadden getoond. - Bij den jongen was het medelijden met ferdinand, en zijne spijt over het gebeurde niet gemaakt. Hij heeft door zijne natuurlijke hartelijkheid werkelijk getroffen, en zijne herhaalde verklaring, dat ferdinand altijd zoo lief en goed voor hem was, heeft mij geheel voor hem ingenomen.’
‘Ik geloof het gaarne, lieve! Op mij hebben zijne eenvoudige woorden ook een goeden indruk gemaakt; doch het gedrag onzer kinderen, en het edelmoedige gemoedsbestaan, dat hen alle drie kenmerkt, heeft mij nog dieper getroffen. - Ik dank God dagelijks, dat hij ons met kinderen heeft gezegend, die niet alleen vatbaar zijn voor vermaningen, en slechts zelden behoeven gestraft te worden, maar in wier harten ook deugd en liefde eene voorname plaats bekleeden. - En het is voornamelijk uw werk, henriette! dat die teedere plant zoo schoon is ontwikkeld. Mocht

{==37==} {>>pagina-aanduiding<<}
het mij gelukken hun verstand eene goede leiding te geven en hunne weetgierigheid te prikkelen, gij hebt hunne harten gevormd, en ik behoef slechts op uwe kinderen te wijzen om te toonen, hoe gij daarin zijt geslaagd. De Heer schenke hun lang het voorrecht zich in den zuiveren spiegel van uw beminnend hart te mogen beschouwen, en spare mij haar, die reeds veertien jaren het grootste geluk van mijn leven was!’
Bij deze woorden reikte de Heer gravestein, zijne vrouw de hand, welke zij, met eene liefdevolle, dankbare uitdrukking op het gelaat, in de hare klemde, terwijl zij zeide: ‘O! kinderen begrijpen niet hoezeer zij door een goed en liefderijk gedrag het geluk hunner ouders verhoogen. Hoe het in hunne macht staat, die twee harten, die zoo warm voor hen kloppen, onderling nog nauwer te verbinden. Hoe zij, in één woord, hunne ouders ten zegen zijn; terwijl in het tegenovergestelde geval! - o! ik durf er niet aan te denken! - Doch daar komen zij terug. Wimpje is de voorste. Wat zou hij ons nu weder te vertellen hebben.’
‘Mama!’ riep het kleine ventje reeds van verre, ‘kees zijn vader heeft ons beloofd, dat hij hem niet meer slaan zou. Och, Ma! doortje, het kleine zusje van

{==38==} {>>pagina-aanduiding<<}
kees, was ook bij maarten gekomen, en o! zij huilde zoo. Zij dacht zeker, dat wij haar broertje hier heel veel kwaad zouden doen, en zij keek raar op, toen zij de beschuiten met suiker zag, die gij hem gegeven hebt. Ik heb haar ook een bosje wortelen gegeven, dat grietje van maarten voor mij bewaard had. - Maar Ma! zou de moeder van kees wel zóó veel van hem houden, als gij van mij en van fer en jetje? Ik geloof het niet. Gij zoudt mij zoo hard niet slaan,’ vervolgde het knaapje zich met een vleienden blik aan zijne moeder klemmend, ‘en papa ook niet! kees had builen en blauwe plekken op zijn gezicht. O! doortje zei, dat hare moeder hem zoo'n pak had gegeven!’
‘Wimpje!’ antwoordde hem zijn vader, zonder rechtstreeks op zijne vraag te antwoorden, ‘zorg eerst en vooral, dat wij u niet behoeven te straffen. Straf is somtijds heilzaam, ja dikwijls hoogst noodzakelijk, en het is plicht der ouders de kwade neigingen, die zij bij hunne kinderen bespeuren, door strenge middelen tegen te gaan. Doch het zou ons, uwe moeder en mij, bitter grieven, als wij zulke middelen bij u en uw broertje en zusje moesten aanwenden. Wees dus altijd zoet en braaf, als gij ons lief hebt, en -
{==39==} {>>pagina-aanduiding<<}
dit zeg ik tot u alle drie, - wilt gij de vreugd van ons leven vermeerderen, dat er dan in uwe harten altijd liefde wone; liefde onderling, liefde jegens uwe ouders, liefde jegens uwe medemenschen! Begrijpt gij al wat ik met liefde meen, wimpje? en wat zoudt gij antwoorden als iemand u eens vraagde: wat is toch liefde?
Het kind bedacht zich niet lang, doch, in plaats van te antwoorden, sloeg hij zijn rechter armpje met innige hartelijkheid om den hals zijner moeder, zag zijnen vader met een helderen, stralenden blik aan en reikte zijn linkerhandje aan zijn broertje en zusje; op deze wijze elk in het bijzonder zijne genegenheid te kennen gevende, en tevens allen, als het ware, in dit vriendschapsbetoon vereenigende.
Mama drukte het lieve knaapje vurig aan het hart, jetje en ferdinand grepen het toegestoken handje, terwijl de Heer gravestein met welgevallen en teederheid het schilderachtige tooneel beschouwde.
‘Juist, willem!’ sprak hij na eenige oogenblikken zwijgens, ‘juist, mijn lieve jongen, dat is liefde, gij begrijpt het goed, en geeft ons allen daarbij in uwe eenvoudigheid de gulden les, dat de liefde in daden en niet in woorden moet bestaan. - Zij is

{==40==} {>>pagina-aanduiding<<}
het, die inschikkelijkheid en verdraagzaamheid, welwillendheid en behulpzaamheid jegens allen kweekt. Wel eerst en voornamelijk jegens de leden van hetzelfde gezin, maar daarnevens jegens elk onzer medemenschen. Zij verdubbelt de waarde van het goede, dat wij ontvangen, en verkleint het onrecht of het leed, dat ons door anderen wordt aangedaan; zij merkt in alles en bij allen dadelijk het goede op, en verschoont zoo veel mogelijk het kwade, schoon zij toch tevens alle pogingen tot verbetering daarvan aanwendt. In één woord, zij leert ons onze medemenschen als broeders beschouwen, als kinderen van denzelfden Vader, als schepselen van denzelfden, voor allen zorgenden Heer. - Gij, wimpje! zijt nog jong, om dit alles te kunnen begrijpen. Uwe moeder zal u wel leeren, hoe gij onzen lieven Heer en de menschen moet liefhebben, en niemand is daartoe beter in staat dan zij; - doch gij, ferdinand! begrijpt wel wat ik zeggen wil, niet waar? en jetje ook eenigermate!’
‘Ja, Pa!’ gaf ferdinand ten antwoord, ‘ik weet wel, wat gij meent. Gij bedoelt dat ik mijne makkers behandelen en beschouwen moet of zij jetje of wimpje waren, en hun zooveel genoegen doen als ik kan.

{==41==} {>>pagina-aanduiding<<}
Als zij mij wat geven, moet ik het altijd onthouden, en als zij mij kwaad doen het spoedig vergeten.’
‘Juist, mijn jongen! handel steeds naar hetgeen gij daar zegt, en gelijk gij daar straks met kees hebt gehandeld, dan zult gij uw eigen geluk en dat van anderen vergrooten. - Met de jaren vermenigvuldigen de verplichtingen jegens den medemensch en groeien in belangrijkheid aan; doch voor uwen begrippen daaromtrent voldoende. - Maar, jetje! ik noemde daar even alle menschen kinderen van denzelfden Vader; zoudt gij mij niet kunnen zeggen, welken Vader ik bedoel?’
‘Ja zeker, Pa! dat is onze lieve Heer. Mama heeft mij zoo dikwijls gezegd, dat wij, al wat wij hadden en genoten, van Hem kregen, en dat Hij voor alle menschen zorgt of het Zijne kinderen waren.’
‘Uitmuntend, beste meisje! Luister toch altijd aandachtig naar uwe moeder en vergeet nooit hetgeen zij u van dien milden, zegenenden, onbeschrijfelijk goeden God zal zeggen. Leer Hem al vroeg danken voor alles wat gij geniet, en gewen u Hem uwe kinderlijke bekommeringen en wenschen vertrouwelijk mede te deelen. Het liefderijk oor van den grooten Schepper van hemel en aarde staat ook open voor de stamelende

{==42==} {>>pagina-aanduiding<<}
kinderstem. Hij hoort het kinderlijk gebed zoo gaarne! - Doch komen wij tot ons onderwerp terug. - Ziet gij daar, lieve kinderen! die gloeiende schijf, die daar zoo prachtig tusschen het donkere geboomte nederdaalt, en alles met hare laatste stralen verguldt? Gij allen kent den schat van zegeningen, welke die hemelbol over de geheele aarde verspreidt. Gij weet, dat boomen en planten, dieren en menschen door en in haar licht leven, en door hare koesterende warmte groeien en bloeien. - Wie heeft nu die zon geschapen; wie doet haar des morgens op haren tijd verrijzen, wie des avonds op het bepaalde uur ondergaan? - Dat is God, die ons en al Zijne schepselen in haar de grootste weldaad heeft geschonken, die wij hier op aarde zouden kunnen bedenken. Door Zijn bestuur drijven daar ook die schoongekleurde wolken aan den blauwen hemel, op Zijn bevel valt de vruchtbaarmakende regen op het dorstige land, en verkwikt planten en kruiden, en Hij is het, die in een zoelen nacht de onschatbare dauw als een vochtig kleed over de velden uitspreidt. - Hij is dus de eenige oorzaak van leven en groei; Hij onderhoudt en kweekt alles, en hierdoor geeft Hij ons dagelijks al wat wij behoeven; en niet alleen aan ons, maar aan al onze medemenschen, die gelijkelijk door

{==43==} {>>pagina-aanduiding<<}
Zijne zon worden beschenen, door Zijnen regen worden verkwikt, en hun dagelijksch voedsel uit Zijne hand ontvangen. - O! zouden wij Hem, die daar boven woont, dan niet loven en prijzen; Hem, wien het lievelijke vogelengezang ter eere klinkt, wien de geheele schepping looft en prijst; Hem niet danken voor zoo vele onverdiende weldaden!’
Eene geringe beweging, welke hij achter zich vernam, deed den Heer gravestein omzien. Nu bemerkte hij, dat wimpje bij zijne laatste woorden zijn mutsje had afgenomen, en met buitengewonen ernst op het lief gelaat naar hem opzag. Schijnbaar zonder dit op te merken, maar toch inwendig verheugd, dat het knaapje, al was het niet alles, ten minste den zin zijner woorden begreep, brak hij, na zijne echtgenoot even te hebben aangezien, de stilte weder af en ging voort.
‘En op welke wijze wil die goede God nu, dat wij Hem onze erkentelijkheid, onze telkens nieuwe, telkens grootere dankbaarheid betoonen zullen? - Vooreerst door hem lief te hebben? - Ik begrijp uw vragenden blik, ferdinand! gij meent: dat moet wel zoo, hoe zou het anders mogelijk wezen; - en toch, lieve jongen! wij vergeten den Schepper, helaas! zoo me-
{==44==} {>>pagina-aanduiding<<}
nigmaal voor het schepsel. - Doch hierover op een anderen tijd, laat mij nu volgen. - Ik zeide dan: vooreerst, door Hem vurig te beminnen, en ten tweede, door onze medemenschen, Zijne schepselen, die Hij even als ons dagelijks voedt en onderhoudt, lief te hebben als ons zelf. Dit is Zijne wet, dit Zijn gebod! - Door de liefde jegens den naasten gehoorzamen wij dus aan onzen Schepper en toonen Hom onze dankbaarheid; wij verhoogen daardoor ons eigen levensgeluk en dat van anderen, en, even of dit geene voorrechten genoeg waren, Hij wil haar daarenboven nog beloonen, want in den Bijbel, in Zijn woord staat het geschreven: waar liefde woont, gebied de heer den zegen, daar woont hij zelf!’
Hier zweeg de Heer gravestein, en sloeg eenige oogenblikken de uitwerking zijner woorden op zijne kinderen opmerkzaam gade. Ferdinand zat onafgewend in de ondergaande zon te staren; jetje had hare schoone, groote oogen, met ongekunstelde liefde en eerbied naar den donkerblauwen hemel geslagen, en wimpje stond zijnen vader aan te kijken, als verwachtte en hoopte hij nog meer te zullen vernemen.
Zijne hoop werd niet teleurgesteld; hij zou nog

{==45==} {>>pagina-aanduiding<<}
meer hooren, doch van eene andere zijde. Zijne moeder, namelijk, nam, na eenen blik met haren man gewisseld te hebben, het woord en zeide:
‘Laat u, lieve ferdinand! die zon, die gij zoo ernstig beschouwt, altijd herinneren of liever opvoeren tot de eenige waarachtige zon onzer zielen, wier stralen nog oneindig koesterender zijn, en die nimmer ondergaat, nimmer, zelfs in de eeuwigheid niet: den Heer jezus, namelijk, dien gij uit het Evangelie en de lessen uws vaders kent als het eenige voorbeeld der ware, godewelgevallige liefde! - Mocht gij, mijn jetje! in alle omstandig heden uws levens, even onschuldig, even vertrouwend en kinderlijk uw helder oog naar boven slaan. Dáár zult gij Hem altijd vinden die voor het ootmoedige gebed nooit het oor heeft gesloten, den berouwhebbenden zondaar nimmer afgewezen heeft. - En gij, mijn beste, kleine wimpje! die mij zoo wreetgiertg staat aan te kijken, u zal ik veel van dien Heer jezus vertellen, van den tijd toen hij nog op aarde was. Want al is hij nu in den hemel bij onzen lieven Heer, hij is eenmaal hier op aarde geweest, en heeft toen aan de menschen alles geschonken, waardoor zij hier beneden, en hier namaals in den hemel, gelukkig en zalig kunnen zijn.’

{==46==} {>>pagina-aanduiding<<}

‘Toen,’ vervolgde zij, haar zoontje in de armen nemende, ‘heeft hij ook kinderen tot zich geroepen, hen geliefkoosd en gezegend, hen zalig gesproken. O! met welk een onuitsprekelijk gevoel zal dat goddelijk oog op die kleinen zijn gevestigd geweest, op die kleinen, die Hij ook in zijne allesomvattende liefde besloot, die Hij ook de zaligheid kwam brengen, voor wie Hij ook zijn leven opofferen zou!’
Een paar heldere tranen, de tolken van haar innig gevoel, die haar langs de wangen rolden, beletten haar voort te gaan. Zij drukte haar kind, haar jongste, nog vuriger aan haar hart, en haar ten hemel geslagen blik scheen het lieve knaapje, even als de vrouwen, van welke lukas verhaalt, insgelijks aan jezus op te dragen, en zijnen zegen over het beminde hoofd af te smeeken.
Dit oogenblik van stilte werd door niemand afgebroken. Eindelijk wischte zij hare oogen af en ging voort.
‘Lieve kinderen! uw vader heeft u dikwijls en daar zoo even nog gezegd, dat wij zoo menigmaal tegen onzen grooten, goeden Schepper zondigen en misdoen, door ondankbaarheid en veronachtzaming van Zijne geboden. Dit is, helaas! maar al te waar, en

{==47==} {>>pagina-aanduiding<<}
wij zouden nooit vergiffenis van die groote schuld kunnen bekomen, zoo de Heer jezus niet op aarde gekomen was. Hij is de eenige, die al onze schulden voor onzen lieven Heer bedekken kan, en dit zoo gaarne wil. Hebt gij dus iets misdreven en gevoelt gij uwe fout met berouw, dan. tot Hem, mijne lieve kinderen! tot Hem, tot Hem alleen! Werp u voor Hem op de knieën, Hij is de eenige, die u helpen kan, die u helpen zal, ja u Zijne reddende hand reeds van verre toereikt.’
De kinderen waren onder de laatste woorden van hunne moeder rondom haren schoot komen staan en zagen haar met treffende belangstelling aan. Toen zij geëindigd had, omvatte zij alle drie in dezelfde omhelzing, en verborg haar gelaat aan de borst van haar dochtertje. De heer gravestein stond op dit gezicht van zijnen stoel op, en de schoone groep naderende, strekte hij zijne rechterhand boven het hoofd zijner gade uit en sprak met diepe, ernstige stem:
‘God zegene u, waardige moeder! en Hij helpe u uwe kinderen opvoeden in de vreeze Zijns naams en tot eer van Zijnen Zoon!

Het duurde eenigen tijd, eer ouders en kinderen zich

{==48==} {>>pagina-aanduiding<<}
geheel van hunne gemoedsaandoeningen hadden hersteld. Eindelijk richtte Mevrouw het schoone gelaat, waarop de sporen harer tranen nog zichtbaar waren, weder op, en sloeg het donkere, sprekende oog dankbaar ten hemel, terwijl haar echtgenoot de stilte afbrak en zeide:
‘Vergeet nooit, wat gij dezen avond van uwe ouders hebt gehoord, mijne kinderen! Mocht het diepe, blijvende indrukken bij u achterlaten; alleen de betrachting van de plichten, u door ons voorgesteld, schenkt waar geluk. Gedenkt aan uwen schepper in de dagen uwer jeugd, staat er geschreven, en vertrouwt u daarbij geheel aan den Heer jezus; Hij zal u veilïg geleiden, zelfs als alles u ontzinkt!’
‘Doch volgt mij nu allen naar huis. Het wordt laat en de avondlucht ïs koel. Wij hopen elkander morgen middag hier weder allen bijeen te zien, en dan zal ik u iets verhalen, waaruit u blijken zal, dat de belooning van belangelooze liefde en medelijden dikwijls reeds hier beneden door God wordt gezegend en beloond.’
‘O asjeblieft, Pa!’ juichten al de kinderen, wier gedachten door dit blijde vooruitzicht eensklaps eene andere wending hadden gekregen, en de vreugde

{==49==} {>>pagina-aanduiding<<}
steeg ten top toen Mama er bijvoegde, dat zij dan ook wel iets zou vertellen, wraaruit hetzelfde te leeren was.
Nadat ferdinand eerst Lukas XVIII: 15 en volgende, met luider stem had voorgelezen, begaven de kleinen zich ter rust. Wimpje werd door Mama zelve bezorgd; jetje en ferdinand hadden geene hulp meer noodig. Doch ook hunne bedjes wrerden altijd nog bezocht door de teedere moeder, die er beiden eenen hartelijken nachtkus bracht.
Toen Mevrouw gravestein weder bij haren echtgenoot beneden kwam, viel de uitdrukking van genoegen, die uit hare blikken sprak, dezen dadelijk in het oog, en belangstellend vraagde hij, wat daarvan de reden was.
‘Verbeeld u,’ antwoordde zij, ‘dat wimpje, toen ik hem wilde ontkleeden, mij verzocht of hij nog eventjes in een boekje mocht zien. IJlings liep hij naar zijn kastje en haalde dat boekje voor den dag, waarin het schoone plaatje, ‘Laat de kinderkens tot mij komen,’ staat, ketgeen hij opzocht. Toen vraagde hij mij: ‘is dat de Heer jezus niet, Ma!’ ik antwoordde: ja, waarop hij het beeldje, dat den Verlosser voorstelde, aandachtig beschouwde en vervolgens herhaalde malen

{==50==} {>>pagina-aanduiding<<}
kuste. Daarna knielde hij vóór zijn bedje; doch in plaats van zijn gewoon avondgebed bad kij hardop: ‘Och, lieve Heere jezus! leg uwe hand ook op mijn hoofdje, en op de hoofden van ferdinand en jetje, en houd ook veel van ons; Mama heeft toch gezegd, dat gij ons niet zult wegsturen, al zijn wij klein. Als wij stout zijn geweest, vraag dan aan onzen lieven Heer om vergiffenis voor ons; zeg maar, dat wij het nooit weer zullen doen, en dat het ons zoo spijten zou als Hij boos op ons was, omdat Hij zoo goed is, zooals Papa heeft verteld. Goede nacht Heer jezus! Amen!’ Ik liet hem stil zijnen gang gaan en betoonde geen de minste verwondering. Hij scheen dit ook niet te verwachten, want hij sprong even vlug als gewoonlijk in zijn bedje, en riep volgens gewoonte wel honderdmaal: ‘nacht lieve Ma!’ maar ik gevoelde mij gelukkig, innig gelukkig, dat onze woorden van van avond reeds dat bij den kleine hadden mogen uitwerken. De goddelijke Verlosser, dien hij zoo kinderlijk smeekte, neme hem, en zijn broertje en zusje, in Zijne machtige hoede, en geve wasdom aan het gestrooide zaad!’
‘Amen, beste henriette,’ antwoordde haar echtgenoot. ‘Wij hebben dezen avond de waarheid wel

{==51==} {>>pagina-aanduiding<<}
mogen ondervinden van gezegde: Waar liefde woont, gebiedt de heer den zegen! On lot is werkerijk benijdenswaardig. God schenke ons dankbare harten!’




{==52==} {>>pagina-aanduiding<<}



[II]

Het uur van thee drinken had, in den namiddag van den volgenden dag, de familie gravestein weder rondom de gezellige tafel vereenigd. De kinderen hadden de verschijning van Papa met vurig verlangen te gemoet gezien, want de beloften van den vorigen avond waren niet vergeten en hunne gespannen verwachting had hen, vroeger dan gewoonlijk, naar het prieeltje gelokt.
Met genoegen bemerken wij, dat ferdinand geen verband meer om het hoofd heeft. Zijne moeder had dit overbodig geoordeeld, daar de wond zich reeds gesloten had. Een reepje engelsche pleister wijst ons evenwel de plaats nog aan, waar de steen getroffen heeft.
Hij zit tegenover zijne zuster en leest oogenschijnlijk, doch het verlangen naar het beloofde verhaal doet

{==53==} {>>pagina-aanduiding<<}
hem telkens steelsgewijze, over zijn boek heen naar zijn vader zien, die nog met de Haarlemmer-Courant bezig is. Ook jetje kijkt aanhoudend van haar werk op, en de blikken van broeder en zuster, die elkander gedurig ontmoeten, schijnen te zeggen: welk bijzonder nieuws vindt Papa van daag toch in de Courant, want zóó lang leest hij er anders nooit in. Wimpje zit op een voetbankje naast zijne moeder en rust met zijn armpje op haren schoot. Ook zijn verlangen is sterk opgewekt, want eten en drinken zou hij verzuimen om Papa of Mama te hooren vertellen; maar hij zoekt het niet te bedekken, en ziet zijnen vader onafgebroken, doch zonder eenigen schijn van ongeduld of misnoegen aan.
Eindelijk legt Papa het blad ter zijde, jetje krijgt eene kleur van vreugde en ferdinands blikken schijnen ‘eindelijk’ te zeggen. Hij slaat eensklaps zijn boek toe en staat onwillekeurig op. Zijne moeder, die zijn ongeduld reeds lang heeft bespeurd, ziet hem glimlachend aan en zegt, om hem ter hulp te komen: ‘Ferdinand geef mij Papa's kopje eens aan, want als er verteld moet worden dient de keel eerst te worden bevochtigd.’
‘Dat is ook waar, ik had beloofd iets te zullen

{==54==} {>>pagina-aanduiding<<}
vertellen!’ sprak kaar echtgenoot. ‘De steeds toenemende spanning tusschen Pruisen en Oostenrijk, welke mij niet veel goeds voor de toekomst voorspelt, had mij dit waarlijk bijna geheel doen vergeten. - Hebt gij mij daarom zoo dikwijls aangezien, ferdinand! En gij, wimpje! gij zit daar zoo stil, dat ben ik van u niet gewoon.’
Ja, Pa! als ik hart geloopen heb, zegt Mama altijd, dat ik veel te warm ben om te gaan zitten, en dan moet ik maar heen en weer blijven loopen. Als ik dit nu van middag ook had moeten doen, zou ik niet veel van uwe vertelling kunnen hooren. Ik heb mij daarom maar stil gehouden. Er vliegen anders mooie kapellen van daag!’
‘Zoo, zoo, mijn lieve jongen! hebt gij er zelfs uwe geliefkoosde bezigheid aan opgeofferd, dan wil ik u ook niet laten wachten. - Kom, jetje! zet eerst mijn kopje hier neer, en geef gij mij eens een vlammetje, ferdinand! dan zal ik een sigaar aansteken. - Zoo is het goed. Nu maar ter zake! - Ik heb u voor eenigen tijd een werk gegeven, ferdinand! waarin de voornaamste gebeurtenissen, die op het einde der vorige eeuw en in het begin van deze in Frankrijk zijn voorgevallen, op eene onderhoudende

{==55==} {>>pagina-aanduiding<<}
wijze beschreven zijn; hebt gij daarin reeds iets gelezen?’
‘Wel zeker, Papa! ik heb het bijna uit, ik ben al aan de regeering van lodewijk XVIII.’
‘Meent u dat boek, Pa!’ riep jetje, ‘waar al die akeligheid in staat; van dien koning en koningin en al die menschen, die op het schavot vermoord zijn. En ook van dat meisje, dat dien leelijken, wreeden man met een mes heeft doodgestoken. Hoe heet zij ook weer, ferdinand? Charlotte, charlotte......
‘Charlotte corday meent gij misschien!’ antwoordde hare moeder. ‘Het schijnt wel, dat gij dat boek ook gelezen hebt, jetje, of heeft ferdinand er u van verteld?’
‘Wij hebben er veel samen in gelezen, Ma,’ zij ferdinand. ‘Het is in het Fransch geschreven en als wij alleen waren lazen wij elkaar om beurten hardop voor, omdat jetje zich verbeeldde, dat zij het Fransch niet goed uitsprak. Maar zij doet het heel goed, zou ik zeggen, en zij verstaat het bijna zoo goed als ik.’
‘Dat hoor ik gaarne, jetje!’ antwoordde de Heer gravestein. ‘Ga voort u met uwen broeder te oefenen als gij uwe eigen krachten mistrouwt. Ik zal u

{==56==} {>>pagina-aanduiding<<}
evenwel een ander boek voor uwe fransche lectuur geven, waarin gij aangenamer tafereelen vinden zult. Help mij dit morgen maar onthouden. - Maar wij vergeten ons verhaal. - Gij weet dus beide, wat ik bedoel als ik van de Fransche omwenteling spreek.’
‘Ja wel, Pa!’ riepen de kinderen, ‘heel goed!’ en ferdinand voegde er bij, ‘zij begon in het jaar 1789 en napoleon buonaparte die in 1804 Keizer van Frankrijk geworden is, heeft er een einde aan gemaakt,’
‘Goed zoo!’ antwoordde zijn vader, ‘gij voorkomt mijne vraag, daar gij reeds eenigszins met de geschiedenis van napoleon bekend schijnt.’
‘O, Papa! daar heb ik al zoo veel van gelezen! Er is bijkans niets, dat ik zoo gaarne lees als verkalen van veldslagen. Hij moet een dapper man zijn geweest.’
‘Zeer zeker! en daarbij een uitstekend veldheer. Doch zijne eerzucht heeft hem te ver gedreven. - Het is mij intusschen aangenaam te bemerken, dat gij de historische werken, welke ik u geef, even gretig leest als uwe reisbeschrijvingen, en het was voornamelijk om mij hier van te overtuigen, dat ik u van de Franscke revolutie van 1789 gesproken heb,

{==57==} {>>pagina-aanduiding<<}
want het voorval, waarvan ik u ga spreken, heeft eerst drie-en-twintig jaren later plaats gehad, en wel in 1812. - Zoudt gij mij ook weten te zeggen welken grooten veldtocht Keizer napoleon, die toen regeerde, in dat jaar ondernomen heeft?’
Febdinand bedacht zich niet lang maar antwoordde: ‘den veldtocht tegen Rusland.’
‘Gij leest met opmerkzaamheid, ferdinand! en gij onthoudt, wat gij gelezen hebt. Een en ander bemerk ik met groot genoegen; ga zoo voort. Doch gaan wij verder. Napoleon had in het jaar 1811 het toppunt van zijnen roem bestegen. Bijna geheel Europa was aan zijn gebied onderworpen en zijne legers waren uit alle natiën van dit werelddeel saamgesteld. Slechts Engeland en Rusland bogen zich nog niet voor zijnen scepter. Zijne zeemacht was niet in staat zich met die van het eerste dezer rijken te meten en het ontzachlijke Rusland was zoo gemakkelijk niet te veroveren, daar het door een leger werd verdedigd, dat op onderscheiden plaatsen, met afwisselend geluk, tegen de geoefende benden van den Franschen Keizer gestreden had.
Dit maakte zijne eerzucht gaande. Rusland, het eenige gewest op het vasteland van Europa, dat nog

{==58==} {>>pagina-aanduiding<<}
niet voor hem bukte, moest vallen. Aan eene macht als de zijne op dat tijdstip was, zou het geen wederstand kunnen bieden, waande hij, en weldra klonk de krijgstrompet door geheel het westelijk gedeelte van dit werelddeel, en riep natiën en volken onder zijne, tot nog toe overal zegevierende banier.
Ook ons land, dat sedert het jaar 1810 in het Fransche keizerrijk was ingelijfd, moest een bepaald getal krijgslieden leveren. Menige zoon, de hoop en troost van zijne beminnende ouders, werd hun van het hart gescheurd om onder de vanen van den keizer te dienen, en dikwijls nam de wegtrekkende jongeling het geluk van het geheele huisgezin mede. Met ongerustheid en kommer, met tranen op de wangen volgde men den geliefde op zijnen langen tocht; de berichten waren van telkens meer verwijderde plaatsen gedagteekend, eindelijk hielden zij geheel op, en het gebeurde maar al te dikwijls, dat de jeugdige krijgsman de ouderlijke woning nimmer weder betrad. - Herinnert gij u nog wel, kinderen! dat, toen wij nog in de stad woonden, er dikwijls een Officier bij ons kwam met groote knevels en een glinsterenden helm op het hoofd? - U heugt het zeker nog, ferdinand, en u ook, jetje! maar u wimpje?’

{==59==} {>>pagina-aanduiding<<}

‘Ja zeker, Pa!’ antwoordde ket knaapje, ‘dat heugt mij nog zeer goed. Hij hield veel van mij en bracht altijd wat lekkers voor mij mede. Hij had ook een langen, blinkenden degen op zijde en somtijds een langen, zwarten staart aan zijn muts.’
‘Juist, wimpje!’ riep jetje. ‘O hij hield zoo veel van u. Hij kon u dikwijls, als gij op zijne knieën zat te spelen met de kruisen en lintjes op zijne borst, zoo vriendelijk, zoo lief aanzien; ik heb zelf wel eens gezien, dat hij tranen in zijne oogen had. Hij hield ook veel van ons allen, niet waar Mama? Hij was zoo goed voor ons, dien lieven Overste!’
‘Wel moogt gij zeggen, - die lieve Overste - jetje!’ antwoordde hare moeder. ‘Er leeft zeker geen beter mensch op aarde. Hij was eenmaal de vriend van mijnen vader, maar al ware hij mijn vader zelf geweest, zou hij mij niet meer hebben kunnen beminnen. Hij is nu op reis, maar als hij terugkomt, heeft hij beloofd eenigen tijd bij ons te komen doorbrengen. Dan kunt gij met hem over Rusland spreken, ferdinand! en over Keizer napoleon en den slag van Waterloo. Hij is bijna overal geweest en heeft veel gezien.’
‘O, Ma!’ antwoordde ferdinand, ‘hij heeft mij al

{==60==} {>>pagina-aanduiding<<}
zoo veel verteld, en ik heb het goed onthouden. In dat boek over de geschiedenis van Frankrijk, dat Papa mij gegeven heeft, heb ik veel gevonden, dat de Overste mij reeds had verteld. Maar waarom noemde hij mij altijd zijn kleinen iwan, Papa?’
‘Het is mij zeer aangenaam,’ hernam de Heer gravestein, ‘dat gij allen u den goeden, braven Overste van leeuwenberg nog zoo goed herinnert, daar ik u van hem iets wilde verhalen, en wel juist het voorval, ten gevolge waarvan hij u menigmaal iwan noemde. Luistert slechts.’
‘Ook hij was in 1811 opgeroepen geworden om den Franscken Keizer te dienen en was vertrokken. Zijn vader had een plaatsvervanger voor hem willen zoeken, doch dit had hij ronduit geweigerd, daar de kosten hiertoe, welke toen ter tijd schrikkelijk koog waren, het vermogen van den goeden man zouden te boven gegaan zijn, waardoor zijne talrijke familie noodzakelijk zou hebben moeten lijden. Hij was welgemoed vertrokken, en zijne brieven bleven aanhoudend van de grootste opgeruimdheid getuigen. Men had hem geplaatst bij een regiment lichte ruiterij, huzaren genaamd, en dit was zeer naar zijnen smaak geweest. Zijn garnizoen, eene kleine stad in het Noorden van

{==61==} {>>pagina-aanduiding<<}
Frankrijk, beviel hem ook zeer goed, schreef hij, en zijne ouders begonnen zich langzamerhand aan zijne afwezigheid te gewennen en hunne droefheid verminderde allengs, voornamelijk toen men het bericht ontving, dat hij reeds tot Onderofficier of Wachtmeester. was aangesteld.
De algemeene oproeping van het leger tot den veldtocht veranderde dit alles evenwel plotseling. Gelijk over een groot gedeelte van Europa, zoo verspreidde deze ook schrik en angst over ons land. Doch er was niets aan te doen. De Keizer had gesproken en zijne bevelen waren toen nog alvermogend. Willem van leeuwenberg moest zijn regiment volgen en de tranen van moeder en zusters baatten niets, evenmin als de klachten van zijne jongere broeders.’
‘In mijn verder verhaal,’ ging de Heer gravestein voort, ‘zal ik den Overste zelven sprekende invoeren. Hij heeft mij dit alles meer dan eens verhaald, en ik herinner mij zijne uitdrukkingen nog zeer goed, daar zij mij dikwijls getroffen hebben. Gij moet u dus maar verbeelden, lieve kinderen! dat uw oude vriend in persoon tot u spreekt en u zijne lotgevallen vertelt, of liever, dat ik de Overste ben. Wimpje! gij moet vooral goed luisteren. Gij weet wel, dat gij zijn

{==62==} {>>pagina-aanduiding<<}
petekind zijt, en het zal hem zeker heel veel genoegen doen als hij hier komt, dat gij kern de historie van iwan weder kunt oververtellen.
- De aanbeveling van Papa, om goed te luisteren, was eigenlijk overbodig. De drie kinderen waren, zoolang hij had gesproken, enkel aandacht geweest, en kleine wimpje zag zijn Vader de woorden uit den mond, gelijk men wel eens zegt. -
‘Ik ging dan op marsck, zeide de Overste,’ zoo vervolgde de Heer gravestein zijn verhaal, ‘en ik verzeker u, dat ik in de eerste dagen niet bijzonder vroolijk was. De treurige brieven van mijne Moeder en de overige kleine familie wogen mij zwaar op het hart, en ik verbeeldde mij gedurig al die droevige gezichten voor mij te zien. De woorden van mijnen Vader, in den laatsten brief, beurden mij evenwel weder eenigszins op. Zij behelsden, namelijk, eene herinnering aan de lessen en raadgevingen, waaraan het mij nimmer had ontbroken, en spraken mij veel van onderwerping aan het altijd goede, altijd wijze bestuur van onzen Vader in den hemel, die ons vertrouwen op Hem nimmer te leur stelt. Met hoeveel innige overtuiging herhaalde ik, sedert dien tijd, telkens, en als onwillekeurig de verzen onzer

{==63==} {>>pagina-aanduiding<<}
Evangelische gezangen, die hij mij aanprees; als:

Wie maar den goeden God laat zorgen, 
En op Hem hoopt in 't bangst gevaar, 
Is bij Hem veilig en geborgen, 
Dien redt Hij godlijk, wonderbaar! 


en:

Diepe wijsheid zijn Uw paden, 
Wijsheid zonder eind of paal, 
Zijn, o hooge God! Uw daden, 
Zijn Uw wegen altemaal; 
Zijn ze zuurheid, zijn ze zoetheid, 
Wij aanbidden, zwijgen stil: 
Want de wezenlijke goedheid, 
Maakt het goed met dat zij 't wil. 


Welk eene troost hebben die schoone woorden toen, en dikwijls naderhand, als het er nog wat erger uitzag, in mijn hart gestort. - O! wij gevoelen het troostrijke, dat er in den godsdienst gelegen is, in rampen en gevaar eerst diep en innig. Dan eerst leert men zich met hart en ziel aan den almachtigen God vasthouden, en hoe menigmaal is men eindelijk niet genoodzaakt, met ket diepste gevoel van dankbaarheid, uit te roepen:

Wanneer geen schepsel helpt, helpt Hij, 
Als alles vlucht, staat Hij nabij! 


dit heb ik ten minste mogen ondervinden.

{==64==} {>>pagina-aanduiding<<}

Ook op mijnen marsch liet mij mijn vertrouwen op den Heer niet ongetroost. Mijne brieven, die de blijken droegen van den weldadigen invloed van mijn Vaders woorden, bemoedigden mijne ouders, broeders en zusters, en mijn Vader schreef mij, dat hij mij gerust en getroost aan de leiding van den alleen Wijzen, alleen Goeden overgaf, daar hij vertrouwen stelde in den geest, die mij bezielde.
Intusschen trokken wij voorwaarts, geheel Duitschland door. Onze marschen waren somtijds vermoeiend, doch hieraan gewende ik mij spoedig, en ik gevoelde mij somtijds werkelijk opgeruimd als onze trompetten zoo vroolijk in de morgenlucht klonken of de lieve zomerzon onze sabels en geweren zoo helder deed glinsteren.
Het was reeds bijna herfst toen wij den Niemen, eene rivier, die Polen van Rusland afscheidt, bereikten. Dáár zag ik eerst welk een ontzettend groot leger de Keizer vereenigd had. Er waren verscheiden dagen noodig vóór dat ontzachelijke heir, meer dan een half millioen sterk, den stroom was overgetrokken; en toch geschiedde de overtocht op drie verschillende punten te gelijk.
Wij trokken het vijandelijk land zonder slag of

{==65==} {>>pagina-aanduiding<<}
stoot binnen. Eenige verspreide benden Kozakken was alles, wat wij zagen, doch geen leger, dat in staat was het onze tegen te houden. Eindelijk verrezen in de verte de torens eener stad, van wallen en bolwerken omgeven. Het was Smolensk, na Moscou eene der heiligste steden van het Russische rijk. Hier, meende ik, zou de eerste slag worden geleverd. De kanonnen op de wallen zagen ons dreigend aan en de Keizer liet eenige stukken geschut vooruit brengen, om, in geval van nood, de stad te bombardeeren. Maar niets van dit alles geschiedde. Eenige weinige, schoon bloedige gevechten, enkele kanonschoten van de muren, die door ons geschut werden beantwoord, doch hierbij bleef het. - Intusschen stegen er dikke rookwolken en hooge vlammenzuilen voor onze oogen achter de bolwerken op, geheel de stad was bedekt met eene golvende zee van vuur, en, één voor één, zagen wij de groote gebouwen nederstorten en verdwijnen.
Eensklaps ontvingen wij de tijding, dat Smolensk, na aan alle zijden in brand gestoken te zijn, door de bezetting en de inwoners was verlaten, en dat de vluchtelingen reeds ver waren. - Dit hadden wij niet verwacht; ook maakte het een onaangenamen indruk op de troepen, en bij mij verwekte het een onbepaald,

{==66==} {>>pagina-aanduiding<<}
onverklaarbaar voorgevoel van naderend ongeluk.
Dit verminderde niet, toen wij de stad zelve binnentrokken. Overal uitgebrande huizen, zwarte balken en muren, dikke rook, die uit de smeulende puinhoopen opsteeg, half uitgedoofde vlammen, en hier en daar een lijk, doch geen enkel levend schepsel.
Wij kregen bevel om ons, zoo goed wij konden, op de puinhoopen te legeren, en ons gereed te houden den volgenden morgen met de voorhoede de vluchtelingen na te zetten. Ik haastte mij, even als mijne kameraden, om het gedeelte der stad, dat ons was aangewezen, te doorzoeken, ten einde een plaatsje te vinden, waar ik met mijn paard den nacht zou kunnen doorbrengen. Dicht bij eene der poorten, eenigszins van de overige woningen afgezonderd, viel mij een gebouw in het oog, dat nog gedeeltelijk overeind stond en waaruit wel rook, doch geene vlammen opstegen. Ik reed daarhenen, maar weldra ontmoette ik eenige lansiers, die mij toeriepen: “Wachtmeester! gij kunt wel weder met ons terugkeeren; alles is daar verbrand en men vindt er niets dan een paar lijken.” Ik wilde mij evenwel met mijne eigen oogen overtuigen en vervolgde mijnen weg.
Toen ik naderde bespeurde ik al zeer spoedig, dat

{==t.o. 67==} {>>pagina-aanduiding<<}


{== afbeelding 
	
PL II.

Steendr. v.P.W.M. Trap.
==} {>>afbeelding<<}
    


{==67==} {>>pagina-aanduiding<<}
de ruiters mij niet bedrogen hadden. Hetgeen ik voor een nog overeind staand gebouw had aangezien, was niets dan een stuk muurwerk, al het overige lag in puin en smeulde nog. Het was mij echter of eene geheime kracht mij aan deze plaats boeide. Ik reed op en neer, en onderzocht alles nauwkeurig of ik misschien nog iets ontdekken mocht, toen ik eensklaps, midden uit de puinhoopen een flauwen kreet meende te hooren. Aandachtig luisterend bleef ik staan en vernam nu werkelijk een half gesmoord zuchten en zwakke klaagtoonen, blijkbaar door eene kinderstem voortgebracht. Ik zag naar alle zijden rond, doch ontdekte niets. Toen sprong ik van ket paard en begon de steenen en balken te beklimmen, zonder nog iets te bespeuren, tot ik achter eenen half omvergeworpen muur, op nieuw, doch ditmaal zeer duidelijk, de klagende kinderstem vernam. Ik begaf mij naar de plaats, van waar deze tonen kwamen, boog mij over de opeengestapelde steenen heen en ontwaarde een hartverscheurend schouwspel. Een kind, een jongetje van omstreeks elf jaren, lag bitter schreiend en kermend uitgestrekt op het lijk eener jonge vrouw, wier loshangende haren met bloed waren bevlekt, terwijl hare groote oogen, door den dood verstijfd, wijd ge-
{==68==} {>>pagina-aanduiding<<}
opend waren en mij schenen aan te zien. Eenige half verbrande balken lagen rondom haar en bedekten haar gedeeltelijk, waaruit ik opmaakte, dat zij, bij het instorten der woning den dood gevonden had.
Door diep medelijden aangespoord sprong ik ijlings over den muur en stond weldra nevens het lijk. Ik wilde het onderzoeken, om te zien of er nog leven in was, doch zoodra de knaap dit bemerkte, wierp hij zich met onstuimigheid en woede op mij. Met zachtheid weerde ik hem af en zag hem met innig mededoogen aan. Mijn blik scheen tot zijn hart te spreken, ten minste hij liet eensklaps van mij af, wees met wanhoop op de doode, en barstte op nieuw in een stroom van tranen uit. Nu overtuigde ik mij, dat alle hoop was verdwenen. Zij was reeds lang dood geweest en hare ledematen waren geheel verstijfd. Ik sloot haar de oogen, en zag den jongen, dien ik, door zijne gelijkenis met de gestorvene, voor haren zoon hield, met tranen van diep medelijden aan. Op nieuw scheen zijn kinderlijk gemoed door de bewijzen mijner deelneming getroffen; want hij wierp zich weenend aan mijnen hals en verborg zijn hoofdje aan mijne borst. Ik sloeg mijnen arm om hem heen en het was mij op dat oogenblik, of ik een mijner kleine broertjes aan

{==69==} {>>pagina-aanduiding<<}
het hart drukte; ook nam ik mij voor, den rampzaligen kleine nimmer te verlaten, en voor hem te zorgen zoo lang dit in mijn vermogen zou zijn.
Eindelijk richtte hij het blonde hoofd weder op en zag mij, door zijne tranen, met een helderen blik aan. Het was een lieve jongen. Er sprak openhartigheid en gevoel uit zijne blauwe oogen, en zijn half geopende mond gaf aan zijn gelaat eene weemoedige uitdrukking, die mij onwederstaanbaar voor hem innam. - Hij stamelde eenige woorden, die ik niet verstond, en wees mij, met vernieuwde klachten, op een ander gedeelte der puinhoopen, waar ik, tot mijnen schrik, een tweede lijk gewaar werd, dat bijna geheel door de steenen van den omgestorten muur was bedekt. Ik spande al mijne krachten in, om het puin uit den weg te ruimen, en werd hierin door den knaap met alle macht geholpen. - Weldra vertoonde zich nu het lichaam van een man, wiens kleeding, evenals die der vrouw, getuigde, dat hij niet tot de geringe volksklasse behoorde, en die eene gouden keten om den hals had, waaraan een muntstuk van hetzelfde metaal was gehecht. Mijn kleine vriend wierp zich ook op dezen doode met de teekenen van het grievendste verdriet, en ik sidderde bij de gedachte, dat de puinhoop, 

{==70==} {>>pagina-aanduiding<<}
waar wij ons bevonden, eenmaal de woning van zijne ouders was geweest, wier bloedige lijken daar aan onze voeten lagen. De knaap werd mij, op dit denkbeeld, nog dierbaarder, en mijn vurigste wensch was, om hem in het vervolg, zooveel in mij was, het gemis van vader en moeder te mogen vergoeden. Ik drukte hem op nieuw aan mijn hart en ook nu scheen dit welmeenende vriendschapsbetoon zijne droefheid eenigszins te matigen.
Het eerste, wat ik deed was de gouden keten, die ik den doode had afgenomen, om den hals van den knaap te hangen. Daarna legde ik de beide lijken nevens elkander en begon ze, daar ik geene werktuigen had om een graf te graven, met de dunste stukken hout en de sparren van het ingestorte dak zoodanig te bedekken, dat noch de wolven, die aanhoudend rondom de legerplaats zwierven, noch de roofvogels ze schaden konden. Toen de lichamen zijner ouders langzamerhand onder het hout, dat ik opstapelde, verdwenen, wierp de jongen zich nog eens op deze neder, kuste ze nog eenmaal, en stond toen uit eigen beweging op, waarbij hij mij aanzag met een blik, dien ik nimmer zal vergeten. Nu heb ik niets meer dan u! scheen hij mij te zeggen, en eene

{==71==} {>>pagina-aanduiding<<}
nieuwe liefkoozing van mijne zijde antwoordde hem: gij zult voortaan mijn broeder zijn.
Ik had mij van mijn treurigen plicht gekweten. Eenige oogenblikken zat ik, nevens den knaap, nog op het vreemde graf te staren, dat twee wezens bevatte, die, schoon ik ze nimmer had gekend, mij eenigermate dierbaar geworden waren. Daarna herinnerden de bewegingen van mijn paard mij, dat het dier voedsel begeerde en noodig had. Ook bij mij deed zich deze behoefte gevoelen en, na mijn viervoetigen makker verzorgd te hebben, haalde ik een stuk droog brood voor den dag, den eenigen leeftocht dien ik op dat oogenblik bezat. Ik bood den knaap hiervan een gedeelte aan, maar hij weigerde dit met een weemoedigen glimlach en gaf mij tegelijkertijd een wenk, dat ik hem volgen zou. Bereidwillig voldeed ik hieraan en bevond mij weldra achter den nog overeindstaanden muur, aan welks voet ik een luik ontdekte, dat naar eenen kelder scheen te leiden. De kleine begon dit luik onmiddellijk van de daarop liggende steenen te ontdoen, waarin ik hem ijverig bijstond, en spoedig ontwaarde ik een grooten ijzeren ring, die mij in staat stelde het op te lichten. Nu vertoonde er zich werkelijk een kelder, waarin wij langs steenen

{==72==} {>>pagina-aanduiding<<}
trappen afklommen. Iwan, - zoo heette de knaap, gelijk ik naderhand vernam, - liep dadelijk naar eenen hoek, waar ik onderscheiden vaten, tonnen en flesschen gewaar werd, en waar hij mij eenige stukken gerookt vleesch en spek aanwees. - Dit bevestigde mij nog meer in het vermoeden, dat wij ons op de plaats bevonden, waar eenmaal de woning zijner ouders had gestaan.
Ik behoef u niet te zeggen met welk eene gretigheid ik toetastte en mijne dorst leschte met een teug uitmuntenden wijn, die er ook in overvloed was. IWAN bracht mij telkens nieuwen voorraad aan, en hij schepte zelfs eenig vermaak in den eetlust, waarmede ik alles deed verdwijnen. Ik had ook in langen tijd zulk een voortreffelijken maaltijd niet gedaan.
Toen ik verzadigd was, was mijne eerste gedachte om eenige mijner kameraden, die ik als geschikte menschen kende, van mijne gelukkige ontdekking kennis te geven. Ik gaf den knaap door teekenen te verstaan, dat ik spoedig terug zou keeren, maar hij wilde mij niet alleen laten gaan en klemde zich aan mij vast. Ik nam hem dus mede en sloot den kelder zorgvuldig, opdat onze schat niet zou worden ontdekt.
Bij mijne makkers aangekomen, verhaalde men mij,

{==73==} {>>pagina-aanduiding<<}
dat men een Russischen boer, die een weinig Duitsch sprak, had gevangen genomen. Dezen verzocht ik te zien en door hem vernam ik, dat ik mij niet had bedrogen, en dat werkelijk de beide ouders van den knaap waren, wien ik de laatste eer bewezen had. Op mijne vraag: wat er nu verder van den kleine worden moest? kreeg ik ten antwoord: - dat hij mij smeekte hem naar Moscou te brengen, waar hij nog bloedverwanten had, daar hij geen raad wist als hij hier alleen moest achterblijven. - Ik beloofde dit, daar wij toch naar Moscou oprukten, en bestelde hem dadelijk eene plaats op een der fouragewagens van den staf van het regiment, waar hij gemakkelijk tusschen het hooi kon verborgen worden.
Wij keerden, nu van eenige mijner kameraden vergezeld, naar den kelder terug, voorzagen ons van alles, vulden knapzak en veldflesch en brachten er een gemakkelijken nacht door.
Den volgenden morgen riep de trompet ons bij de eerste stralen der zon weder te paard. Ik bezorgde iwan, en eene mand met leeftocht op zijnen bagagewagen, en wij trokken voorwaarts. Eenigen tijd hield ik het oog op den knaap en menigmaal werden mijne oogen vochtig als ik de hartverscheurende blikken

{==74==} {>>pagina-aanduiding<<}
ontwaarde, waarmede hij somtijds terugzag naar de plaats, waar hij zijne gelukkige jeugd had gesleten, en waar hij alles, wat hem lief en dierbaar was geweest, voor altijd achterliet. Dan boog hij het hoofd en weende bitter en ik stoorde hem in zijne droefheid niet.
Bij Valoutina stieten wij op een machtig Bussisch leger en hier viel een bloedige veldslag voor. Een oogenblik zaten ons de Kozakken op het lijf en onze marsch was een onafgebroken ruitergevecht. Daarna volgde de verschrikkelijke slag bij de Moscowa; doch ik bleef, dank zij den goeden God, die mij bewaarde, in al die gevechten ongedeerd, en kon gevolgelijk voor mijnen kleinen iwan blijven zorgen. Elken avond vond ik hein in het veldleger terug. Dan sprong hij mij reeds van verre tegemoet; wees mij een goed plaatsje, dat hij had opgezocht, en deelde vervolgens den maaltijd met mij, die, nadat onze voorraad verbruikt was, dikwijls zeer sober was. Des nachts sliep hij aan mijne zijde, onder mijnen mantel en met mijnen pels gedekt. - O! de lieve, hartelijke, dankbare jongen was mij zoo dierbaar geworden, en hij hield wederkeerig zooveel van mij!
Eindelijk ontdekten wij de vergulde torentransen en

{==75==} {>>pagina-aanduiding<<}
tempeldaken van het heilige Moscou. - Dit gezicht zal ik nimmer vergeten! Welk eene stad! Eene zee van huizen en gebouwen bedekte den gezichteinder, en schitterde in de stralen eener heldere October-zon. - Dit indrukwekkend schouwspel deed allen die het zagen, met verbazing stilstaan, en een juichtoon, uit de harten van duizenden opgestegen, begroette den eindpaal onzer lange vermoeiende marschen, het lang gewenschte winterkwartier. - Helaas! hoe verschrikkelijk zou deze hoop zich bedrogen vinden.
Voor mij in het bijzonder was de dag van onzen intocht binnen Moscou toch een vreugdedag, daar ik dan tot Officier bij het regiment waarbij ik diende, werd aangesteld.
Maar hoe in die onmetelijke stad iwans bloedverwanten op te sporen? Dit veroorzaakte mij veel kommer, daar ik niemand vond bij wien ik inlichtingen bekomen kon. Al die huizen, al die paleizen stonden ledig; geen enkele bewoner in die ruime zalen en prachtige vertrekken noch in de nederige houten hut. De stad was als uitgestorven. Hier en daar zag men een enkelen Rus, met onheilspellend gelaat rondzwerven, maar de honderdduizenden der bevolking waren verdwenen. Dit maakte een diepen indruk op mij, en

{==76==} {>>pagina-aanduiding<<}
het onverklaarbaar voorgevoel van naderend leed, dat mij op de puinhoopen van Smolensk had vervuld, maakte zich met nieuwe kracht van mij meester. - Weldra zou het maar al te zeer bewaarheid worden.
De eerste dagen van ons verblijf in Rusland's oude hoofdstad verdeelde ik tusschen, helaas! vruchtelooze nasporingen naar iwans familie en de doelmatige inrichting van ons winterkwartier, hetgeen door de felle koude dringend gevorderd werd. - In dit laatste slaagde ik naar wensch, en op zekeren avond sliep ik, in de zoete hoop van eenigen tijd met mijnen iwan in rust te zullen mogen leven, in, om die hoop bij het ontwaken letterlijk in rook te zien verdwijnen.
Brand! brand! klonk het van alle kanten, en brand! brand! weergalmde het uit de verte. De geheele stad stond in vlam en er waren geene bluschmiddelen. Alleen het omverhalen der gebouwen kon den voortgang van het vuur voor eenige oogenblikken stuiten, maar plotseling barstte het met vernieuwde kracht op andere plaatsen weder uit. De verwarring was grenzenloos, en de brand woedde voort, ja nam steeds in hevigheid toe! - Het schouwspel was, des nachts vooral, ontzettend, doch onbeschrijfelijk prachtig. De rollende vuurzee bedekte bijna de geheele

{==77==} {>>pagina-aanduiding<<}
stad. Hemelhooge vlammen, van verschillende schitterende tinten, stegen van alle zijden omhoog, en verfden den donkeren hemel en de dikke, zwarte rookwolken met bloedige kleuren. Hier en daar hoorde men den doffen knal der springende kruitwagens, het gedonder der kanonnen die de huizen om verschoten, om op die wijze het vernielende vuur te stuiten, het krakend instorten der paleizen en het loeien der vlam. En midden in dien gloeienden gloed verrees, als een tooverpaleis, het trotsche Kremlin. Met verblindende kleurenpracht weerkaatsten de muren van marmer en basalt van dat oude paleis der Czaren de fonkelende vlammen, en onbeschrijfelijk schoon schitterden de vergulde daken en koperen koepels van den iwan weliki, dien heiligsten der tempels van den Griekschen godsdienst, in het hem van alle zijden omringende vuur. - O! die schrikkelijke dagen en nachten zullen mij steeds onvergetelijk blijven; ja, zij vervullen mij bij het herdenken nog altijd met eene huivering van bewondering en schrik!
Wat behoef ik hier meer bij te voegen. Geheel het onmetelijke Moscou brandde. Wijk voor wijk zonk in puin en asch, en met dezen onze eenige hoop voor den naderenden noordschen winter, die zich reeds zoo streng deed gevoelen.

{==78==} {>>pagina-aanduiding<<}

Daar gaven eindelijk trommels en trompetten het sein tot den terugtocht. Het ontzachelijke leger sloeg den weg naar zachtere, mildere gewesten weder in. Maar welk een weg! Zoo ver het oog kon reiken waren Rusland's onafzienbare heidevelden onder het onafgebroken sneeuwkleed bedolven. Nergens verrees eene gastvrije woning, nergens een dak, waar wij eene schuilplaats tegen den snerpenden storm konden vinden. De bevroren grond was de eenige legerstede, waarop wij, na den afmattenden marsch van den dag, onze leden konden uitstrekken. En toch: wat was die harde grond ons nog menigmaal zacht!
Iwan, wiens beradenheid en tegenwoordigheid van geest ik bij den brand van Moscou dikwijls had bewonderd, had mij ook nu niet verlaten. Hij reisde nu wel niet meer op eenen legerwagen, - die waren er bijna niet meer, - maar zat achter mij op het paard, zoo warm gekleed als mogelijk was en door mijnen mantel bedekt. Hij was mijne eenige vreugde. Zijne jeugdige opgeruimdheid verdreef menigmaal de somberheid, die het besef van onzen toestand bij mij deed ontstaan. Het duitsch en hollandsch, dat hij reeds gebrekkig begon te spreken, vervroolijkte mij dikwijls, en de innige liefde, die hij mij aanhoudend

{==79==} {>>pagina-aanduiding<<}
betoonde, hielp mij het leed met meer gelatenheid dragen.
Zóó ging het voorwaarts. Wij waren aan alle zijde omringd door Kozakken, met wie wij aanhoudend moesten strijden, en werden door een machtig Russisch leger vervolgd. Dagelijks werd daarbij de leeftocht schaarscher; dagelijks werd de koude feller, en ook dagelijks teekende zich de weg van het groote leger door meerdere lijken van menschen en paarden, van honger en gebrek bezweken of door den vijand geveld.
Maar laat ik verder van dezen terugtocht zwijgen. De verschrikkingen, die hij opleverde zijn toch onbeschrijfelijk. Men kan zich geen denkbeeld vormen van de ongehoorde ellende, die toen is geleden, evenmin als van de volkomen onverschilligheid, waarmede de nog staande geblevenen over de lijken hunner gevallen broeders heenstapten, of de machteloozen aan hunne zijden zagen bezwijken, zonder hun zelfs de hand toe te reiken of eenige hulp te bieden. Eigen kommer en gebrek, en vooral het verdoovend gevoel der koude, maakten bijna allen blind en doof voor het leed hunner makkers.
Toch bleven wij ons voorwaarts bewegen. Iwan

{==80==} {>>pagina-aanduiding<<}
werd stiller en bleeker. De bittere koude, die hij, vooral des nachts leed, benadeelde zijne gezondheid, en was zijn gezelschap lang mijne eenige vreugde geweest, nu verdubbelde de toestand, waarin hij verkeerde mijne ellende. Ik zocht hem zoo veel te verkwikken als mij mogelijk was. Ik spaarde zelfs het voedsel uit mijnen mond; doch kon hem dikwijls niets anders verschaffen, dan een handvol sneeuw, om zijnen koortsachtigen dorst te lesschen. Maar wat was hij mij toch altijd dankbaar! Hoe zacht klemde hij zich aan mij; hoe innig drukte hij mijne handen, al brachten zij niets anders dan die sneeuw! - Toen eerst gevoelde ik hoe lief ik kern had.
Zoo sleepten wij ons vijftien lange dagen voort. Doch ons leed was nog niet ten top gestegen. Mijn trouw, sterk paard, dat ons zoo lang en zoo gewillig had gedragen, stortte, in den morgen van den zestienden dag, van honger en gebrek uitgeput, onder ons neder, en bezweek, het stervende oog nog op ons gericht. - Dit benam iwan den moed geheel. Hij wierp zich snikkend op het lichaam van zijn geliefden schimmel, omhelsde en kuste den dooden vriend onderscheiden malen, en zag mij toen wanhopend aan. Ook mij sloeg deze ramp geheel ter neder. Iwan kon zich nauwelijks

{==t.o. 81==} {>>pagina-aanduiding<<}


{== afbeelding 
	
PL III.

Steendr. v.P.W.M. Trap.
==} {>>afbeelding<<}
    


{==81==} {>>pagina-aanduiding<<}
meer staande houden, en mijne krachten begonnen mij ook te begeven. Maar wij moesten voort. Stilstaan was de dood; want al feller en feller neep de bittere koude: de adem verstijfde mij in de keel, het bloed in de aderen!
Ik nam dus een kort besluit, tilde iwan op mijne schouders en vervolgde mijnen weg. Maar koe? Ik zal niet trachten u hiervan eene schilderij op te hangen, genoeg zij het u te weten, dat ik het twee dagen volhield. Toen zonk ik ook, even als mijn paard, uitgeput neder. Alle hoop was bij mij uitgebluscht, ik zag niets dan den dood voor oogen, en verlangde er zoo hartelijk naar. Iwan rustte aan mijne borst. Ik verwarmde hem zoo veel mogelijk met mijnen verstijfden adem en raapte de kleederen, die ons bedekten zoo dicht als ik kon om hem heen. Toen beving mij eene verdooving, eene onwederstaanbare neiging tot slapen, en ik gaf mij met zeker genot daaraan over, schoon ik wist, dat ik nooit weer ontwaken zou. Iwan sluimerde reeds.
- Hier werd de Heer Gravestein gestoord door het stille snikken van jetje, die haren zakdoek voor de oogen hield. Ferdinand weende wel niet, maar zat toch sprakeloos voor zich te kijken, en wimpje

{==82==} {>>pagina-aanduiding<<}
verborg zijn hoofdje in den schoot van Mama, als schaamde hij zich de traantjes, die ook hem langs de wangen vloeiden. -
Schijnbaar zonder hierop acht te geven vervolgde de Heer gravestein het verhaal van den Overste, en ging, hem steeds sprekende invoerende, voort:
Hoe lang wij in dezen toestand verkeerden weet ik niet, maar plotseling werd ik door woeste kreten gewekt. Ik sloeg de matte oogen op en zag mij door een twintigtal Kozakken omringd. Uit gewoonte en als onwillekeurig trok ik den sabel, maar een pistoolschot benam mij spoedig het gebruik van den rechterarm. Nu scheen ik weerloos aan de woede mijner vijanden, die reeds de lange lansen op mij richtten, overgegeven; doch juist het schot, dat mij in hunne macht had moeten leveren, was mijn behoud. De kogel was, namelijk, dicht langs het oor van iwan heen gegaan en had hem, als door een wonderwerk, uit zijnen doodslaap gewekt. Eensklaps sprong hij, met koortsachtige kracht op, zag wild in het rond, greep den sabel, die aan mijne hand was ontvallen, plaatste zich in eene dreigende houding tusschen mij en mijne vijanden en riep hun in het Russisch eenige woorden toe. Dit bracht eene plotselinge verandering te weeg.

{==83==} {>>pagina-aanduiding<<}
De Officier, die den troep aanvoerde, gaf eenige korte bevelen, steeg af en richtte het woord tot den knaap. Deze antwoordde, en onder het spreken fonkelden zijne oogen en gloeiden zijne wangen, terwijl hij onderscheiden malen op mij wees. Smolensk, - Vader, Moeder, - dood, - vriend, - broeder, - waren de eenige woorden, die ik verstond, maar uit dezen begreep ik genoegzaam, waarover hij sprak. De uitwerkselen lieten zich dan ook niet lang wachten. Aan de welwillende blikken, waarmede de ruwe krijgslieden, en vooral hun aanvoerder mij aanzagen, bemerkte ik spoedig, dat zij mij niet langer als vijand beschouwden, en toen iwan mij, nadat hij met spreken geeindigd had, met vuur om den hals vloog, stapten al de ruiters af en ieder beijverde zich om het zeerst om mij de welgevulde veldflesch aan te bieden.
Het was of er een nieuw leven door mijne aderen stroomde, zulk eene heilzame, zachte warmte verspreidde die verkwikkende drank door mijn lichaam! Ook bij iwan deed hij dezelfde uitwerking. Vroolijk sprong hij op en richtte op nieuw het woord tot den Officier. Uit zijne gebaren begreep ik, dat hij den dood van ons paard beschreef en daarna verhaalde, dat ik hem twee dagen lang op de schouders gedragen had, maar

{==84==} {>>pagina-aanduiding<<}
eindelijk ook was nedergestort. Met medelijdende bewondering zagen allen mij aan en de Officier trad naar mij toe, reikte mij gulhartig de kand en sprak in gebroken Duitsch: wij kameraden, al zijt gij Franschman! Ik haastte mij hem te antwoorden, dat ik geen Franschman, maar een Hollander was, en dit scheen hij te begrijpen, want de laatste trek van wantrouwen verdween van zijn gelaat en hij wendde zich tot zijne manschappen met den uitroep: geen Franschman! geen Franschman! waarop allen naar mij toesnelden en met woeste gebaren hunne vriendschap betuigden. Men verbond de wond in mijnen arm, die gelukkig niet veel te beduiden had; men verkwikte ons met gedroogd vleesch en brood, dat wij letterlijk verslonden, en eene tweede teug uit de veldflesch van den Officier herstelde onze krachten bijna geheel.
Wij waren gered. Met welk een warm gevoel van erkentelijkheid drukte ik mijn lieven iwan in mijne armen; doch welk een blik sloeg ik tevens ten hemel en dankte Hem, wiens vaderlijke goedheid ons in den uitersten nood zoo genadig had beschermd. Nimmer heb ik God vuriger gedankt!
De Kozakken braken op. Iwan werd in eene beerenhuid gewikkeld en door een der manschappen op

{==85==} {>>pagina-aanduiding<<}
het paard genomen. De knaap was tot een nieuw leven ontwaakt; en hij was den dood zoo nabij geweest! - Hij kon niet uitgepraat raken. Hij deed de woeste krijgslieden beurtelings lachen en weenen en verhaalde hen aanhoudend van mijne zorg voor hem, naar het scheen, want telkens stopte dan deze, dan gene mij, vroolijk lachende, de veldflesch in de hand, hetgeen bij de Kozakken voor het grootste blijk van welwillendheid kan gehouden worden.
Ik volgde te voet. Er was geen paard voor mij, en ik wilde door de bewegingen van ket gaan de laatste sporen van mijne verdooving geheel doen verdwijnen. - Met welk eene innige overtuiging herhaalde ik op dien marsch telkens in mijzelven het schoone versje van een onzer Gezangen, hetwelk luidt:

Is de nood zoo hoog gerezen, 
Dat gij nergens uitkomst ziet. 
Nog hebt gij geen kwaad te vreezen! 
Is de nood zoo hoog gerezen, 
Dat gij nergens uitkomst ziet; 
God, uw God verlaat u niet! 


Hoe wonderbaar had ik de waarheid dier woorden ondervonden!’

‘O, Papa! hoe gelukkig! Wat ben ik blijde, dat

{==86==} {>>pagina-aanduiding<<}
die arme menschen geholpen zijn!’ riep jetje. ‘Ik had zoo'n medelijden met hen.’
‘Dat geloof ik gaarne, mijn lieve meisje!’ antwoordde haar vader, terwijl hij de hand op het hoofd van wimpje legde, die, toen het verhaal eene gelukkigere wending had genomen, heel zachtjes, maar met eene diepe zucht, van Mama's zijde opgestaan en naar zijn vader gegaan was, dien hij met groote oogen, die nog rood van zijne traantjes waren, bleef aankijken.
‘Weet u er niet meer van, Pa!’ vraagde hij eindelijk. ‘Ik zou zoo gaarne hebben, dat die lieve iwan het weder goed kreeg. Zij loopen nu toch nog door de sneeuw, in de bittere kou, en dáár kunnen zij ook niet blijven!’
‘Och ja, Pa!’ smeekte ferdinand, ‘vertel ons, hoe het met hem is afgeloopen. Waar iwan gebleven is. Wij zouden het zoo gaarne weten!’
‘Met genoegen, lieve kinderen! Het schijnt, dat mijn verhaal uwe belangstelling heeft opgewekt, daar gij zoo nieuwsgierig naar het einde zijt. Het zal evenwel spoedig uit zijn. En gij, beste jongen!’ vervolgde hij tot wimpje, dien hij op zijne knie zette, ‘zult geene tranen meer behoeven te storten, en uw zusje ook niet, want het is voortaan alles voorspoed en geluk.’

{==87==} {>>pagina-aanduiding<<}
‘Och ja! Die arme menschen hadden het ook wèl verdiend,’ zuchtte jetje. ‘Wat hebben zij een verdriet gehad!’
‘Stil, jetje! laat Papa nu vertellen,’ riep ferdinand, zijnen stoel dichter bij dien zijns vaders schuivende.
Deze vatte het woord aldus weder op.
‘Ik zal den Overste maar weder zelve laten vertellen, daar zijt gij nu toch aan gewoon, nietwaar? - De kleine iwan dan, en ik, ging de Overste voort, volgden de Kozakken en kwamen weldra bij eene groote legerafdeeling aan. Hier maakten iwans lotgevallen, die spoedig algemeen bekend werden, weder grooten opgang. Ieder wilde den Huzaren-Officier, die een Russischen knaap zoo langen tijd had verzorgd, zien en ieder gaf mij blijken van genegenheid. Ook bij den Staf des Generaals had men er bericht van bekomen, en hij gaf mede zijn verlangen te kennen mij en den knaap te zien. Wij werden, na in eene goed verwarmde schuur van alles voorzien te zijn, voor hem gebracht. Iwan moest op nieuw alles verhalen. Toen hij geëindigd had wendde de Generaal zich tot mij, en na mij met zekere achting gegroet te hebben, sprak hij mij in uitmuntend Fransch aan en betuigde mij zijnen eerbied voor het teedere menschelijk gevoel,

{==88==} {>>pagina-aanduiding<<}
dat mij tot deze edele daad, gelijk hij zich uitdrukte, had aangespoord, waarna hij mij zijne hulp aanbood in alles wat ik zou kunnen begeeren. - Op deze vriendelijke aanspraak gaf ik te kennen, dat ik geen Franschman, maar een Hollander was, en haastte mij te verklaren, dat er geen de minste haat of vijandschap tegen de Russische natie in mijn hart huisvestte, en dat, al stond ik nu als vijand voor hem, hiervan niets anders de reden was, dan dat mijn plicht mij had geboden mijne vanen te volgen, daar mijn Vaderland voor het tegenwoordige aan den Franschen Keizer onderworpen was. Er zijn er in de gelederen van het Fransche leger duizenden in dit geval, - voegde ik er met nadruk bij; - en voor dezen roep ik uw medelijden en dat der uwen in, want zij zijn diep rampzalig. - Wat nu dezen knaap aangaat, den eenigen Rus, wien ik heb kunnen toonen, dat ik zijn volk niet vijandig ben, hij heeft mij in liefde en hartelijkheid dubbel teruggegeven, wat ik voor hem heb gedaan. Daarenboven heeft hij mij het leed trouw helpen dragen en mij eindelijk het leven gered.
‘Hier sloeg ik mijn arm om iwans hals en trok hem naar mij toe. Door deze beweging raakte de gouden keten, dien hij nog steeds om den hals droeg,

{==89==} {>>pagina-aanduiding<<}
los, waardoor zich het daaraan gehechte muntstuk vertoonde. Nauwelijks had een der Officieren, die nevens den Generaal stonden, dit bemerkt, of hij snelde naar iwan toe, beschouwde het versiersel aandachtig en riep daarop: hoe komt gij daaraan, knaap! Iwan antwoordde hem iets, dat ik niet verstond, waarop hij het woord, in het Duitsch tot mij richtte en mij verzocht hem alles te melden, wat ik van dien keten wist. Ik stelde hem met weinig woorden tevreden en mijn verhaal wekte blijkbaar hevige aandoeningen bij hem op. Sterk bewogen keerde hij zich toen weder tot iwan met de vraag hoe zijn naam was. Iwan petrowski! gaf deze luide ten antwoord, en nauwelijks had hij dit gezegd of de Officier drukte hem ontstuimig in zijn armen en riep uit: Kind van mijn ongelukkigen broeder, gij zult voortaan mijn zoon zijn!
In één woord, iwan had zijnen bloedverwant, den broeder zijns vaders, dien wij te Moscou te vergeefs gezocht hadden, teruggevonden. Deze was beter in staat om voor hem te zorgen dan ik, en behoefde hem ook niet te verlaten. De Kolonel petrowski, want dezen rang bekleedde iwan oom, verklaarde mij vervolgens, dat hij alles, wat ik aan zijnen neef had gedaan, als aan hem geschied beschouwde, en dat hij daarenboven

{==90==} {>>pagina-aanduiding<<}
nimmer in staat zou zijn den liefdedienst te vergelden, dien ik zijnen overleden broeder en diens echtgenoot had bewezen, door hunne lijken, zoo goed ik kon, tegen het roofgedierte te beveiligen. - De Russen stellen den grootsten prijs op eene eerlijke begrafenis; er bestaat bij hen eene zekere vereering der dooden, die hen voor hunne lichamen eene buitengewone zorg doet dragen.
Hij stelde zichzelven en geheel zijn vermogen te mijner beschikking, voorzag mij van alles en zond mij met iwan, die mij volstrekt niet wilde verlaten, naar eene kleine stad, waar hij mij aanraadde den winter door te brengen, en mij geheel te herstellen. In de aanstaande lente zou hij mij in de gelegenheid stellen mijn vaderland weder te bereiken.
Nu was mijn eerste werk aan mijne lieve ouders te schrijven en hen bekend te maken met mijn wedervaren en mijne gelukkige redding. Ik verbeeldde mij den angst, dien zij moesten uitgestaan hebben, toen zij de eerste berichten van den brand van Moscou en der rampen van het groote leger bekwamen. - Deze brief vertrok over Petersburg, en is zeer spoedig te recht gekomen. Dit vernam ik naderhand met de grootste vreugde.

{==91==} {>>pagina-aanduiding<<}

In het begin van den zomer des volgenden jaars volgde ik in persoon, voorzien van alles en in het bezit van een buitengewonen reispas, dien iwan oom voor mij had gevraagd en verkregen.
Mijn afscheid van mijn lieven iwan zal ik u niet trachten te beschrijven. Genoeg zij het u, dat hij mij tot aan boord van het schip, ter reede van Kronstad, volgde en mij niet wilde verlaten. Ik had al mijne overredingskracht noodig om hem onder het oog te brengen, dat hij in zijnen oom een tweeden Vader had gevonden, dien hij voortaan moest gehoorzamen, daar hij niets dan zijn geluk bedoelde. - Eindelijk lichtten wij het anker en ik moest mij van hem losscheuren; maar in de verte, in de boot die hem weder aan land bracht, hoorde ik hem nog. Hij schreeuwde het uit. - Mijn hart bloedde!’

Hier zweeg de Heer gravestein. De kinderen zaten hem nog eenigen tijd aan te kijken, als verwachtten zij nog meer te zullen hooren. Eindelijk zei kleine wimpje:
‘Wel, Pa! heeft de Overste dat alles uitgestaan, en die lieve iwan ook?’
‘Ja, mijn jongen! dat hebben zij geleden, en niet

{==92==} {>>pagina-aanduiding<<}
alleen zij, maar duizenden met hen. De meesten zijn er echter zoo gelukkig niet afgekomen. Deze hebben Ruslands besneeuwde heidevelden met hunne onbegraven lijken bedekt. Ja, de ellende op dien schrikkelijken terugtocht geleden, is, even als de Overste zeide, letterlijk onbeschrijfelijk. - Als gij wat ouder geworden zijt, zal ik u daarvan de geschiedenis laten lezen. Zoo gij er nu iets meer van verlangt te weten, moet gij het maar aan ferdinand vragen, die zal het u wel vertellen. - Gij en jetje weendet daar even, toen mijn verhaal zoo treurig werd, en ferdinand was ook niet op zijn gemak, dit bemerkte ik wel; doch wanneer gij met al de ijselijkheden der werkelijkheid bekend waart zoudt gij nog meer reden hebben om bedroefd te zijn over het bittere leed, dat daar is geleden. - Het is hier op aarde niet alles zonneschijn en vreugde, lieve kinderen! en men is nimmer te jong om dit te leeren inzien.’
‘Maar, Pa!’ ging wimpje voort, ‘gij hebt daar straks gezegd, dat de Overste, toen hij in de sneeuw was neergevallen, zoo'n slaap kreeg, en dat hij zeker wist, dat hij, zoo hij insliep, nooit weer wakker zou worden. Hoe wist hij dit?’
‘Een zeer juiste vraag, mijn jongen!’ antwoordde

{==93==} {>>pagina-aanduiding<<}
zijn Vader, ‘dit hebt gij goed opgemerkt en ik zal u met genoegen hierop antwoorden. Gij weet, dat het winter was, toen de Overste zich in Rusland bevond, en bitter koud. Nu zijn de winters in het Noorden veel strenger en guurder dan hier, en het gebeurt menigmaal, dat de vorst alle levenswarmte in het menschelijk lichaam geheel uitbluscht en het verstijft, hetgeen wij bevriezen of dood vriezen noemen. De eerste verschijnselen van eene dergelijke verstijving zijn eene volkomen verdooving, die zeer veel op eene loome slaperigheid gelijkt. Is nu de persoon, die dit ondervindt, aan zich zelven overgelaten en komt men hem niet spoedig ter hulp, dan slaapt hij werkelijk in, het laatste levensvonkje wordt geheel uitgebluscht en nimmer ontwaakt hij weder.’
‘O, wat was het dan toch gelukkig, dat de Kozakken kwamen, Pa!’ hernam wimpje, ‘anders zouden zij zeker gestorven zijn. Ik dacht zeker, dat iwan dood zou gaan, en dat zou mij zoo gespeten hebben. - De Overste had hem mede hier naar toe moeten nemen, dan had hij met ons kunnen spelen. Hij zou dan wel gauw Hollandsch hebben geleerd, want ik had niets anders met hem kunnen spreken.’
‘Maar, wimpje lief!’ viel ferdinand hem hier in

{==94==} {>>pagina-aanduiding<<}
de rede, ‘vergeet gij dan dat het al zoo lang geleden is, dat de Overste in Rusland is geweest? Iwan is in dien tijd groot geworden en is nu zeker al ouder dan Papa. Hij zou nu juist geschikt zijn om met u te spelen.’
Op deze woorden zag de kleine willem zijn Vader en Moeder vragend aan, en toen dezen door hun glimlachend stilzwijgen ferdinands woorden schenen te bevestigen, zette hij een bedenkelijk gezicht, sloeg de oogleden neder en liet het hoofdje op den rechterschouder zinken, gelijk hij gewoon was te doen, wanneer hij met zijne figuur verlegen was. Hij wilde zich ook van zijn vaders knie laten afglijden, doch deze hield hem lachende terug met de woorden:
‘Neen! blijf maar zitten, ventje! Zeg mij liever eens, of gij u de reden nog weet te herinneren, waarom ik u juist deze geschiedenis heb verhaald?’
De kleine bedacht zich eenige oogenblikken en antwoordde toen, schoon nog altijd met nedergeslagen oogen; ‘Omdat ik, als de Overste hier komt, hem de historie van den kleinen iwan, - die nu niet klein meer is, - zou kunnen vertellen; omdat ik zijn petekind ben.’
‘Hier is wel iets van aan!’ sprak zijn vader lachende

{==95==} {>>pagina-aanduiding<<}
‘maar ik heb gisteren avond nog eene andere reden opgegeven. Zoudt gij mij die nog weten te zeggen, jetje?’
‘Ja wel, Pa! om ons te toonen, dat onze lieve Heer gaarne ziet, dat wij medelijden hebben met de menschen en hen beminnen, en dit ook meest altijd beloont.’
‘Best, mijn lieve meisje! gij hebt het goed onthouden. Nu zult gij ook veel meer aan mijn verhaal gebad hebben, dan anders het geval zou zijn geweest. ferdinand zal ons nu wel eens zeggen hoe dit uit dit voorval blijkt.’
‘O Pa!’ antwoordde deze vlug, ‘ik had het ook nog niet vergeten, evenmin als dat Mama beloofd heeft ons daarover ook nog iets te zullen vertellen, niet waar Ma?’ Hier zag de weetgierige knaap zijne moeder, met zijne sprekende oogen, glimlachend aan.
‘En ik zal mijn woord houden, lieve jongen!’ zeide Mevrouw. ‘Antwoord nu maar eerst op uw vaders vraag!’
‘Wanneer zich de Overste den armen jongen, toen hij op het lijk van zijne moeder lag te weenen, niet had aangetrokken,’ hernam ferdinand, ‘zou hij vooreerst den kelder met al dien voorraad, welken iwan

{==96==} {>>pagina-aanduiding<<}
hem wees, niet hebben gevonden, en als hij hem niet had medegenomen, of hem te Moscou of op den terugtocht aan zijn lot had overgelaten, zou hij niet met de Kozakken hebben kunnen spreken, die den Overste dan zeker zouden hebben vermoord.’
‘Juist, zoo is het! zijne liefderijke handelwijze jegens den ongelukkigen knaap was dus, in de hand van God, het middel om hem aan een anders gewissen dood te ontrukken. De vinger Gods is vooral duidelijk merkbaar in de omstandigheid, dat het juist de knaap was, welken hij zoo lang had verzorgd en beschermd, die het dreigend gevaar van hem moest afweren en hem behouden in den schoot zijner bedroefde familie terugvoeren. - Doch er valt nog iets meer op te merken. Gij hebt zeker uit mijn verhaal reeds opgemaakt, dat de Overste een zeer braaf man is, en dit is in den volsten zin des woords het geval. Zijn gedrag omtrent iwan sproot niet voort uit eene vluchtige opwelling van medelijden, - zoo menigmaal de eenige drijfveer van dergelijke daden, en meestal het gevolg van zekere aangeboren weekhartigheid, of meer eene vluchtige aandoening dan het uitvloeisel van zuivere beginselen, - maar rustte op vasteren grond. Zijne brave ouders hadden hem reeds vroeg bekend gemaakt met de ware

{==97==} {>>pagina-aanduiding<<}
Christelijke menschenliefde, met die liefde jegens den medemensch, die God verheerlijkt en Hem aangenaam is, daar het Zijn wil is, dat wij elkander als broeders zullen beminnen, en onze liefde jegens Hem op die wijze zullen betoonen. - Gij herinnert u voorzeker nog wel, wat ik u gisteren avond daaromtrent heb gezegd. - Zijn medelijden met iwan was dus uit de ware bron gevloeid, daarom verminderde het niet, en zijne zorg voor hem bleef dezelfde zoolang hij die behoefde. De goede God gaf hem dan ook kracht om het tot het uiterste vol te houden, en Hij schonk uitkomst en redding op het oogenblik, dat die, naar menschelijke berekening, onmogelijk scheen. Gij hebt ook opgemerkt, hoop ik, ferdinand! - want het is voornamelijk tot u, dat ik nu spreek, - dat de brave, achtenswaardige Overste onzen lieven Heer ook alleen de eer gaf, en volstrekt niet dacht aan eene belooning van zijne edele daad. Hij hoorde het zelfs ongaarne, dat men hem prees, daar hij het niet mogelijk achtte anders te handelen. Ook hieruit blijkt, dat hij uit ware menschlievendheid had gehandeld. Niet gelijk de weekhartige, die het leed van anderen tracht te verwijderen, omdat het zijn gevoel pijnlijk aandoet, maar omdat hij het zijn duren plicht rekende den

{==98==} {>>pagina-aanduiding<<}
lijdenden broeder te helpen, waar hij helpen kon, en geene loftuiting begeerde voor de bloote vervulling van dien plicht. - En nog altijd is hij zoo. Menigeen heeft hij, ook in het vervolg van tijd, geholpen en krachtdadig geholpen, en dikwijls heeft hij mij met tranen in de oogen gezegd, dat hij den goeden God nooit vuriger dankte, dan wanneer hij in Zijne hand het middel had mogen wezen om het leed van anderen te verlichten. - De brave man houdt veel van u allen, lieve kinderen! Maakt u zijne vriendschap en liefde steeds waardig en stelt u hem altijd ten voorbeeld, dan zult gij Gods zegen op uwe daden mogen verwachten. Maar erkent, evenals hij, de hand van den Schepper ook in alles, en geeft Hem alléén de eer. - Doch ik wil u nu het verhaal van uwe moeder niet langer onthouden. Kom, Matje!’ vervolgde hij tot zijne echtgenoot, ‘nu is het uwe beurt. De kleinen zijn nieuwsgierig en ik wil niet ontkennen, dat ik ook begeerig ben te vernemen, waarop gij ons onthalen zult.’
‘Het spijt mij,’ antwoordde Mevrouw haren man glimlachend, ‘dat gij niets nieuws zult hooren. Hetgeen ik ga verhalen is u sedert lang bekend. - Gij allen herinnert u Mevrouw van sonheuvel nog wel, niet waar?’ vervolgde zij tot de kinderen, die zich

{==99==} {>>pagina-aanduiding<<}
rondom haar hadden geplaatst, terwijl wimpje het bankje bij den schoot zijner moeder weder in bezit had genomen en met belangstelling en blijde verwachting naar haar opzag.
‘O, ja! o, ja!’ riepen allen. ‘Zouden wij ons Mevrouw van sonheuvel niet meer herinneren, bij wie wij zoo dikwijls hebben gespeeld. De Mama van kleine mientje en van betje, dat lieve meisje!’
‘Wel de moeder van mientje,’ hervatte Mevrouw gravestein, ‘maar niet van betje.’
‘Niet, Ma!’ riepen ferdinand en jetje verwonderd, ‘betje is er toch altijd aan huis geweest!’
‘Ja, zóó lang u heugt, maar niet altijd, en ik wilde u juist mededeelen, hoe Mevrouw van sonheuvel haar gevonden en haar bij zich in huis genomen heeft. - Hieruit zult gij, evenals uit het verhaal van uwen vader, duidelijk kunnen bemerken, dat daden van belangelooze menschenmin dikwijls op eene opmerkelijke wijze door God worden beloond.’
‘Mevrouw van sonheuvel is van denzelfden ouderdom als ik, en wij bezochten in onze jeugd dezelfde kostschool. Reeds dáár vatten wij de hartelijkste vriendschap voor elkander op, en sleten menig aangenaam uurtje in elkanders gezelschap. Deze vriendschap nam

{==100==} {>>pagina-aanduiding<<}
met de jaren toe, en gij zult u dus mijne blijdschap kunnen verbeelden toen ik hoorde, dat hermine, zoo heet Mevrouw van sonheuvel, met haren man de stad onzer woonplaats zou komen bewonen.
Wij zagen elkaar van dien tijd af weder dagelijks en deelden, evenals voorheen, in elkanders geluk, dat toen niets te wenschen overliet. - Het hare zou, helaas! spoedig op eene droevige, ja onherstelbare wijze verstoord worden. - Haar echtgenoot, namelijk, een braaf, achtenswaardig man, werd eensklaps gevaarlijk ziek, en de doktoren gaven reeds dadelijk alle hoop verloren en voorspelden het ergste.
Deze voorspelling werd weldra volkomen bewaarheid. Na eenige dagen lijdens overleed de Heer van sonneuvel, eene ontroostbare weduwe en een nauwelijks tweejarig dochtertje achterlatende. - Had ik te voren haar geluk gedeeld, nu deelde ik ook hare droefheid en rouw, en eindelijk mocht het mijne zusterlijke toespraak gelukken een zachten troost in haar diep gewond hart uit te storten, voornamelijk door haar te wijzen op de wijsheid en liefde van al de daden des Heeren, die Zijne menschenkinderen niet plaagt van harte, maar alles tot opleiding en heiligmaking der Zijnen doet medewerken.

{==101==} {>>pagina-aanduiding<<}

Haar godsdienstig gemoed opende zich, tot mijne groote vreugde, gereedelijk voor dezen eenig krachtigen troost, en weldra daalde er eene weldadige kalmte in haar hart neder, schoon hare vorige opgeruimdheid voor altijd verdwenen was.
Zij wijdde zich nu geheel aan de opvoeding van hermientje, haar dochtertje, - alles wat zij van haar vroeger geluk had overgehouden, - en weldra vond zij zich, door de innige verknochtheid en de schrandere bevattelijkheid van het lieve kind, volkomen beloond.
Maar ook dit genot zou spoedig worden verstoord. - Mientje was vier jaar oud geworden en tot nog toe in alle deelen uiterst voorspoedig geweest. Haar verjaardag was in ongestoorde vreugde doorgebracht en niets voorspelde eene nieuwe ramp, toen het meisje, op zekeren morgen, over hevige hoofdpijn begon te klagen, waarop zich spoedig eene kwaadaardige koorts openbaarde.
Verbeeldt u, zoo gij kunt, wat er in het gemoed van Mevrouw van sonheuvel omging, toen zij haar dierbaar kind, haren eenigen schat, daar buiten kennis, verwarde klanken uitende, in de hitte der vreeselijke koorts zag nederliggen. - Nauwelijks had ik tijding hiervan bekomen, of ik snelde naar haar toe. -
{==102==} {>>pagina-aanduiding<<}
Wat was zij in dien korten tijd veranderd! Ik herkende haar bijna niet meer. - Bleek en verwilderd stond zij de lieve kleine aan te staren of blikte wezenloos naar den zwijgenden geneesheer, wiens bedenkelijk hoofdschudden mij het ergste deed vreezen.
Ik zal niet trachten u haren toestand, gedurende de eerste dagen van mientje's hoogstgevaarlijke hersenontsteking, te beschrijven. - Had deze langer geduurd zij zou zonder twijfel zinneloos geworden zijn, en menigmaal heb ik voor haar gevreesd. - Gelukkig vereischte de ziekte aanhoudende oppassing en zorg, en de bezigheden die dit haar veroorzaakte, en die zij aan niemand, zelfs aan mij niet toevertrouwde, gaven haar eene heilzame afleiding.
Eindelijk schemerde er een straal van hoop in de verte! - De dokter had een middel voorgeschreven, waardoor hij de gelukkige wending in de nog steeds bedenkelijke ziekte behulpzaam meende te zullen zijn, doch haar voor de bereiding daarvan de grootste behoedzaamheid aanbevolen en nauwkeurig met de wijze van aanwending bekend gemaakt.
Met het recept in de hand stond zij aan het bedje van het kranke meisje, dat nog altijd buiten kennis nederlag, en scheen onzeker aan wien zij het ter

{==103==} {>>pagina-aanduiding<<}
bezorging zou toevertrouwen. Eensklaps neemt zij een besluit. Zij beveelt haar kind aan de verdubbelde zorg van hare kamenier en eene bejaarde baker, verlaat de kamer, laat zich mantel en hoed brengen en gebiedt eenen bediende haar te volgen.
Het was midden in December. Op eene felle vorst, die eenige dagen had aangehouden, was een sterke dooi gevolgd. De met smeltende sneeuw bedekte straten waren bijna onbegaanbaar, en kletterend stroomde de regen neder, door een doordringend kouden noordwesten storm voortgezweept. - Het was schrikkelijk weder! dit heugt mij nog alsof het gisteren gebeurd ware. - Ik was er door teruggehouden om haar dien avond te bezoeken. Gij, jetje! waart ook niet wèl, en ik had toch de verblijdende tijding ontvangen, dat de dokter eenige hoop gegeven had.
Zonder op de morsige straten, den guren wind of den donkeren avond acht te slaan, begeeft zij zich te voet op weg, daar het gereed maken van haar rijtuig te veel tijd zou hebben gekost, en, door haren knecht gevolgd, slaat zij den naasten weg naar den apotheker in. Aldaar aangekomen verzoekt zij hem het geneesmiddel in persoon en met de grootste behoedzaamheid, in hare tegenwoordigheid

{==104==} {>>pagina-aanduiding<<}
gereed te maken, waaraan hij met bereidwilligheid voldeed.
Eindelijk is het gereed. De ervaren apotheker overhandigt het haar met de troostrijke woorden, dat hij zich veel goeds van de aanwending daarvan voorspelde, en met nieuwe hoop vervuld, snelt zij met haastigen tred naar hare woning terug.
De regen had wel opgehouden, maar nog altijd glinsterden de matte straten in het heldere licht der lantarens, alsof het breede stroomen waren. Guurder dan ooit waaide de kille noordewind haar tegen, doch zij voelde het niet. Met hare gedachten was zij reeds weder aan het ziekbed van haar dochtertje, brandend van verlangen om het kostbare middel aan te wenden.
Haar weg voerde haar langs een groot gebouw, dat zij in hare drift, evenals zóóveel andere huizen, onopmerkzaam zou zijn voorbijgesneld, zoo haar, tusschen de breede posten der poort, niet iets wits in het oog ware gevallen. Onwillekeurig bleef zij staan om te onderzoeken wat dit zijn kon, en wie beschrijft hare verwondering en ontroering, toen zij een arm kind ontdekte, dat tegen een steenen paal geleund, dáár in slaap gevallen was.
O! hoe bleek was het gelaat van het rampzalige

{==t.o. 105==} {>>pagina-aanduiding<<}


{== afbeelding 
	
PL IV.

Steendr. v.P.W.M. Trap.
==} {>>afbeelding<<}
    


{==105==} {>>pagina-aanduiding<<}
meisje bij het licht der gaslantaren, nog verhoogd door de zwarte haren, die haar in natte vlechten over het voorhoofd en langs de wangen hingen; hoe uitgeput waren de kinderlijke trekken, blijkbaar door honger en gebrek vermagerd; hoe doorschijnend en wit die kleine handjes, die haar machteloos langs het met lompen bedekte lichaampje nederhingen! Met haar eene armpje rustte zij op eene oude sigarendoos, die met een touw om haren hals was vastgemaakt, en waarin zich eenige bosjes zwavelstokken bevonden, welke zij, vóór dat zij was ingesluimerd, zooveel mogelijk voor den regen had trachten te bewaren; - dit was evenwel niet gelukt, want de doos was bijna half met water gevuld.
Mevrouw van sonheuvel vergat op dit oogenblik het voortsnellen geheel. Onwillekeurig vergeleek zij in hare gedachten den toestand van haar ziek dochtertje, wier zijden bedje, in het zacht verwarmde vertrek, van alles wat rijkdom en teedere moederzorg konden aanbrengen was omgeven, en dien van het arme schaap, dat ook ziek en zwak, in den guren, stormachtigen winternacht, op de harde steenen, in hare natte kleêrtjes van uitputting was ingeslapen, met een steenen paal tot hoofdkussen en eenige lom-
{==106==} {>>pagina-aanduiding<<}
pen tot deksel, - en een heldere traan van innig medelijden ontsprong aan haar oog. - Onmiddellijk gaf zij haren, intusschen genaderden bediende bevel om het kind te wekken, daar het zoo niet kon blijven liggen, en deze kerkende, bij haar nederbukkende, een kleine bedelares, van wie hij van tijd tot tijd eenige bosjes zwavelstokken koekt. Hendrik, - zoo heette de knecht, - schudde haar herhaalde malen, maar zij ontwaakte niet. Nu boog Mevrouw van sonheuvel zich ook tot kaar en ontwaarde met schrik uit de diep weggezonken oogen, de blauwe lippen van het half geopende mondje en de ijskoude der wangen, dat het kind in diepe flauwte lag. - Zou het arme schepseltje reeds dood zijn! - riep zij met hevige ontroering, en greep haastig de hand der kleine. - Goddank zij leeft nog! - vervolgde zij echter weldra met vreugd, - haar polsje klopt nog, maar o, koe bitter zwak! De goede God zij geprezen, dat hij mij heden avond hier voorbij heeft gevoerd, om het arme schaap aan een wissen dood te ontrukken. - Maar nu naar mijn kind! Zij heeft ook behoefte aan mijne oogenblikkelijke hulp. - O! Vader daarboven! zegen Gij de geneesmiddelen, en geef mij mijn dierbaar meisje terug! - voegde zij er, met ten hemel geslagen

{==107==} {>>pagina-aanduiding<<}
oog, biddend bij. Hendrik volgde met het kind in de armen.
Weldra had zij hare woning bereikt. IJlings gaf zij daar eenige bevelen, om het nog steeds bezwijmde meisje, met de grootste zorg te behandelen en van alles te voorzien, en snelde toen naar het bed van haar dochtertje.
Met verrukking bemerkte zij, daar aangekomen, dat de koortsgloed die de wangen zoo lang donkerrood had gekleurd, voor zachtere tinten had plaats gemaakt, dat de ademhaling geregelder was, en het meisje als in diepen slaap lag gezonken. Eenige oogenblikken stond zij, met blijdschap en zoete hoop in het hart, deze verblijdende teekenen aan te staren, maar op eens zonk zij, met een onuitsprekelijk gevoel van dankbare zaligheid bij het bedje op hare knieën, want de kleine had de oogjes geopend en, na deze eenige oogenblikken op hare moeder gevestigd gehouden te hebben, zacht gestameld: - Ik zie u, moesje! lieve, lieve, moesje! - en daarbij eene beweging met het handje gemaakt.
Dit was in acht dagen niet gebeurd! O, hoe heerlijk klonken de tonen van die dierbare stem, die zij in zóó langen tijd niet had gehoord in haar oor,

{==108==} {>>pagina-aanduiding<<}
en door liet oor haar in de ziel! - Sprakeloos en den adem inhoudende boog zij zich over haar mientje, maar een zachte slaap had hare oogjes reeds weder gesloten, en deze had alle kenteekenen van eene gezonde rust, want gemakkelijk had zij zich, uit zich zelve, op ééne zijde gekeerd.
Nu opende zich haar hart geheel voor de zaligste hoop en blijdste verwachting, daar dat, wat nu gebeurde, haar door den dokter als een gunstig teeken was afgeschilderd, zoodat zij zich nu ook van de werking des geneesmiddels het beste voorspellen mocht. Zij haastte zich dus het in te geven eer mientje's slaap dieper werd. - Gewillig nam de kleine het en sluimerde dadelijk weder in.
Deze slaap mocht volstrekt niet gestoord worden, had de dokter gezegd. Mevrouw van sonheuvel verwijderde dus alles, wat de stilte zou kunnen verbreken en verliet zelve eenige oogenblikken het vertrek, om naar het arme kind, dat zij medegebracht had, te gaan vernemen.
Zij vond de baker met eene der meiden druk bezig. Het meisje, dat negen jaren oud scheen, was met moederlijke zorg door de beide vrouwen gereinigd, en zoo veel mogelijk van kleedingstukken voorzien.

{==109==} {>>pagina-aanduiding<<}
De bezwijming, die blijkbaar door honger en koude was ontstaan, was door het ingieten van bouillon en de warmte van het vertrek, eenigermate, schoon nog niet geheel geweken, doch had nu meer het aanzien van een gerusten slaap. Mevrouw van sonheuvel beschouwde hare beschermeling met teedere gemoedsaandoening en een traan in het oog, en, even als had de kleine haar eenigszins voor hare liefde willen beloonen, vertoonde er zich een kinderlijk weemoedige glimlach in hare vermagerde trekken, en eene zachte beweging harer ledematen scheen van de aangename gewaarwording te getuigen, welke haar, zoo lang aan koude, gebrek en ontbering gewend lichaam doorstroomde.
Ook deze legerstede verliet de edele vrouw gerustgesteld en met koop in het hart, om naar de ziekenkamer van haar kind terug te keeren.
De nacht verliep in de uiterste stilte. Ademloos had de moeder dien, voor het bed gezeten, doorgebracht. Eindelijk brak de morgen aan en mientje opende op nieuw hare oogjes. Doch nu niet om ze dadelijk weder te sluiten. Neen, hu zag zij met heldere blikken in het rond, reikte hare moeder de beide handjes, die niet meer zoo gloeiden, en zeide zachtjes, doch zeer verstaanbaar: - lieve Matje! ik heb geen

{==110==} {>>pagina-aanduiding<<}
hoofdpijn meer, en ik heb ook zoo akelig niet meer gedroomd. Mag ik nu wat drinken?
Na aan dit verzoek te hebben voldaan stortte Mevrouw van sonheuvel zich op de knieën voor het bedje, greep de handjes van haar kind en sloeg het betraande oog met sprakelooze dankbaarheid ten hemel.
Wat zal er toen in het hart dier Moeder zijn omgegaan!
Op dit oogenblik kwam de dokter binnen. Hij onderzocht de kleine zieke en trad toen naar Mevrouw toe. Hij reikte haar de hand en wenschte haar geluk, daar het gevaar geheel was geweken. - God heeft onze pogingen gezegend, zeide bij, - maar het gevaar was groot en dreigend. Nu is het evenwel voorbij, een weinig rust zal het overige doen. Doch gij hebt uw kind ten tweeden male van Zijne hand ontvangen. Hij spare het lang voor u en u voor haar!
Mevrouw van sonheuvel scheen als tot een nieuw leven ontwaakt. Als door een tooverslag keerde de blos op hare wangen, de kalmte in haar hart terug. Zij leefde voor en in haar kind, en mientje's herstelling redde ook haar.
Nu bracht zij den geneesheer aan het bed van het vreemde meisje, dat ook blijde was ontwaakt, doch

{==111==} {>>pagina-aanduiding<<}
nog steeds meende te droomen. Zij verhaalde wáár en hoe zij haar had gevonden en wat zij gedaan had. Des dokters oogen blonken van bewondering toen hij dit alles vernam. - God heeft u, - zeide hij, - door uw kind aanvankelijk te herstellen, kennelijk willen beloonen, daar gij dit arme schaap, - ook een zijner schepselen, - van een zekeren dood hebt gered! - Meisje! - vervolgde hij toen tot de kleine, die hem met groote oogen aanstaarde, - aan die vrouw, die gij daar voor u ziet, zijt gij uw leven verschuldigd. Wees haar steeds erkentelijk daarvoor, maar dank vooral onzen lieven Heer, dat Hij zulke edele wezens geschapen heeft! - Uw werk zij u ten zegen en vreugde, Mevrouw! - voegde hij er eindelijk nog bij, en wischte zich een traan van de wangen.
- Waar ben ik? - zoo liet zich nu de zwakke stem der kleine hooren. - Waar ben ik? ben ik al in den hemel? Ja, van nacht toen ik zoo koud was en toen het zoo regende en stormde ben ik zeker gestorven! - Is dat een engel, die daar staat? vraagde zij daarop, den geneesheer op Mevrouw van sonheuvel wijzende.
- Ja, lieve kleine! dat is een engel, antwoordde deze, doch een engel op aarde, die verder voor u zorgen zal!

{==112==} {>>pagina-aanduiding<<}

Ben ik dan niet dood, Mijnheer? Het is hier toch zoo warm als het in den hemel moet zijn, en ik heb zoo'n honger ook niet meer! -
Deze woorden en vooral de zoete stem, waarop zij werden uitgesproken, lokten tranen op de wangen der edele vrouw. Zij hoog zich over het meisje en drukte een kus van innige liefde en medelijden op hare lippen, terwijl zij haar de schoone zwarte lokken van het voorhoofd streek.
Toen sloot het meisje eensklaps de oogen en zeide nauwelijks hoorbaar: - O, ik dacht daar dat mijne lieve Moeder nog leefde! -
- Ik wil voortaan uwe Moeder zijn, lief meisje! - riep Mevrouw, toen zij dit hoorde, snikkend uit. Allen waren diep bewogen.
Ook voor deze patiënte schreef de dokter rust en verwarmend voedsel voor, en verliet daarop het huis in eene gemoedsstemming, aangenamer dan hij zich herinnerde gedurende zijn lange praktijk immer te hebben ondervonden. Dit heeft hij mij naderhand dikwijls verzekerd.
De herstelling der beide zieke meisjes ging allervoorspoedigst voort; het arme kind was den tweeden dag zelfs reeds in staat om op te staan. Mevrouw

{==113==} {>>pagina-aanduiding<<}
van sonheuvel had van haar vernomen, dat zij betje heette en geene ouders meer had. Ook had zij eene bekende bedelares, zwarte griet genaamd, aangewezen als degene, die haar de zwavelstokken ten verkoop gegeven had en door wie zij 's nachts werd gehuisvest. - Hiermede was Mevrouw vooreerst tevreden. Zij zond hendrik naar de bedoelde vrouw, om haar te melden, waar het kleine meisje gebleven was en haar tevens voor haar verloren koopwaar schadeloos te stellen. Dit laatste geschiedde op zulk eene onbekrompen wijze, dat de oude, die zich volstrekt niet scheen bekommerd te hebben over het wegblijven van het kind, opgetogen was, en in hare ruwe gevoelloosheid den knecht, met een afzichtelijken glimlach op het gelaat, toevoegde: - Ik wou dat ik alledag zoo'n kind te verliezen had! -
Tot het vernemen van nadere bijzonderheden had zij de geheele herstelling van het meisje afgewacht, schoon zij hiernaar zeer verlangde, daar zij van de baker en de kamenier aanhoudend de gunstigste berichten ontving omtrent den lieven, zachten aard van het meisje, wier bestaan in stille, eerbiedige dankbaarheid jegens hare weldoenster en allen die haar verzorgden, scheen opgelost.

{==114==} {>>pagina-aanduiding<<}

Betje, - ik zeide u reeds, dat het arme meisje zoo heette, - had evenwel niet veel te verhalen. Haren Vader had zij nooit gekend, doch hare Moeder des te beter. O! wat had deze mij lief! - zeide zij. - Elken morgen kreeg ik eene boterham van haar, en elken middag aardappelen; nooit had ik het erg koud, en was ik somtijds eens wat kouder dan gewoonlijk, dan kuste mijne lieve Moeder mij zoo lang, tot ik weder warm werd en in haren armen insliep. - Toen wist ik nog niet, wat honger was. - Maar het is nu twee jaren geleden, dat mijne Moeder ziek werd en eens op een morgen niet weêr ontwaakte. Ik was toen nog te klein om te gevoelen, wat ik in haar had verloren; maar naderhand heb ik dit des te beter begrepen! - Nauwelijks was mijne moeder dood, of de vrouw bij wie wij woonden, zette mij op straat, daar zij mij niet kon onderhouden, - zij had genoeg monden open te houden! - zeide zij, en liet mij staan. - Ik huilde en schreeuwde om mijne Moeder, maar deze kwam niet weer, want men had haar reeds naar het kerkhof gedragen. Gelukkig kwam de oude griet daar voorbij en nam mij mede. Zij zeide, dat zij voortaan voor mij wilde zorgen, als ik deed wat zij mij gebood. Zij gaf mij een bakje met zwavelstokken

{==115==} {>>pagina-aanduiding<<}
om te verkoopen, en ik mocht des avonds niet te huis komen vóór ik alles had verkocht. Dit gebeurde wel eens, maar dan werd ik ook altijd weggestuurd en mocht volstrekt niet binnenkomen. Ik bracht dan den nacht door tusschen de mesthoopen achter de Dragonderstallen, waar het niet heel koud was, en als ik 's avonds nog zwavels had overgehouden, ging ik niet eens meer naar huis en maar rechtstreeks naar de mesthoopen. - Toen bemerkte ik eerst wat mijne Moeder voor mij geweest was. - O! ik had altijd zulk een bitteren honger, en ik kreeg niets anders dan 's avonds een stuk roggebrood, dat zoo kard was, dat ik het somtijds niet bijten kon, en nooit meer eens aardappelen; en als ik niet in kuis mocht komen, kreeg ik in het geheel niets. Boven onder de gebroken pannen, waar ik sliep, was het ook altijd zoo koud en zoo nat, dat ik 's winters nooit kon slapen van de kou. - Maar wat nog het ergste was, niemand gaf mij in al dien tijd een goed woord, en niemand, niemand heeft mij, na den dood van mijne lieve Moeder ooit weder gekust of liefgehad. - O! ja, gij Mevrouw! en dit vergeet ik nimmer weder! - voegde zij er weenende bij, terwijl zij zich voor hare beschermster op de knieën wierp. - Zóó kuste mij mijne

{==116==} {>>pagina-aanduiding<<}
Moeder ook toen zij nog leefde, en dan werd ik altijd warm van binnen, al was het buiten nog zoo koud, en ik had haar dan zóó lief! - Och, mag ik u ook een weinig liefhebben, lieve, vriendelijke Mevrouw? -
Met aandoening had Mevrouw van sonheuvel haar aangehoord en tranen rolden haar langs de wangen. Door de laatste woorden geheel verteederd, haastte zij zich het meisje te doen opstaan en drukte haar met innigheid aan haar hart.
- Hebt gij ook een kind, Mevrouw? - hervatte betje, terwijl zij haren onschuldigen blik met een onbeschrijfelijke uitdrukking van dankbaarheid op hare weldoenster vestigde. - Ja, dat moet wel zoo zijn, want mijne goede Moeder heeft mij wel eens gezegd, dat alleen Moeders zóó liefhebben kunnen; en het is mij nu weder of Moeder nog leefde, als ik mijne oogen toedoe. -
- Ja, lief kind! - antwoordde Mevrouw, - ik heb ook een dochtertje en wij zullen dadelijk naar baar toegaan. Zij zal u ook liefhebben, even als ik, en gij zult bij ons blijven en ons wederkeerig beminnen. Voortaan zult gij geen honger en koude meer lijden, arm schaap! - Maar laat ons nu naar mientje gaan. Zij weet reeds, dat zij een lief klein meisje bij zich

{==117==} {>>pagina-aanduiding<<}
zal krijgen, om haar gezelschap te houden en haar op te passen, want zij is nog ziek! -
De kennis was spoedig gemaakt. Het innemende mientje maakte op betje een diepen indruk, en deze won wederkeerig door haar kinderlijk schoon gelaat, waarop onschuld en zachtaardigheid te lezen stonden, dadelijk het hart van het lieve kind.
Mientje hechtte zich, tot groote vreugde van hare Moeder, met innigheid aan het vreemde meisje. Zij was niet tevreden als zij niet bij haar was, en betje week ook niet van de legerstede harer kleine vriendin. Nacht noch dag wilde zij haar verlaten, en het was aandoenlijk om te zien hoe zij hare geringste wenschen trachtte te voorkomen en met angstige zorgvuldigheid op alles paste.
Mevrouw van sonheuvel heeft mij naderhand menigmaal gezegd, dat zij het liefdevolle, dankbare hart van betje dikwijls bewonderd heeft. In het begin had zij eene geheime vrees gekoesterd, dat zij ééne of meerdere kwade eigenschappen of slechte gewoonten bij haar zou ontdekken; doch deze was spoedig geheel verdwenen, en was er soms iets op hare uitdrukkingen aan te merken, dan behoefde zij het haar slechts eenmaal onder het oog te brengen, en nimmer was dit

{==118==} {>>pagina-aanduiding<<}
dan voor de tweede maal noodig. Het kind scheen te gevoelen waar zij was, en al haar doen kenmerkte zich door zekere aangeboren welvoeglijkheid en natuurlijke kieschheid, waaraan zij eene kinderlijke zachtzinnigheid paarde, welke ieder verteederde. - Ik heb God hier dikwijls voor gedankt, - voegde zij er dan bij, - want wat had ik moeten beginnen als dit het geval niet geweest ware! wanneer ik eens ruwe zeden en ondeugden bij haar had ontdekt! Mijne bescherming had ik haar niet mogen of willen onttrekken, maar welk eene rijke bron van verdriet en droefheid zou dit voor mij zijn geweest! -
Onder de geliefkoosde bezigheden van betje behoorde vooral het doorbrengen van den nacht bij mientjes ledekantje. Zij had Mevrouw hierom als om eene gunst gesmeekt, en schoon de voorspoedige voortgang der herstelling het waken bijna onnoodig maakte, verzuimde zij geen enkele maal om de baker of de kamenier des nachts gezelschap te houden. In den morgenstond, wanneer Mevrouw opstond, sliep zij eenige uren en dit scheen voldoende voor haar.
Mientje was nu geheel hersteld en zou den volgenden dag voor het eerst weder opstaan. Dezen nacht zou de baker voor het laatst opblijven, en betje

{==119==} {>>pagina-aanduiding<<}
zou haar, als naar gewoonte, gezelschap houden. Zij bracht de nachtelijke uren doorgaans met haar spelen leesboek door, want, daar zij gevoelde, hoezeer zij ten achteren was, leerde zij vlijtig.
Het was omstreeks één uur. Op de straat en in huis was alles stil. Men hoorde niets dan de geregelde ademhaling van mientje en hare Moeder, - die in hetzelfde vertrek sliep, - en de diepere keeltonen, die de baker somtijds deed hooren, daar de goede vrouw, vertrouwende op betje's bekende waakzaamheid, bij haar kopje koffie en op hare stoof was ingeslapen. Betje was juist opgestaan om eens te zien of mientje nog wel goed lag, en had de gordijnen van het bed van Mevrouw even geopend, daar zij hare zorg ook tot hare aangebeden weldoenster uitstrekte, toen een gedruisch haar plotseling deed omzien.
O, wat schrikte zij geweldig! De goede oude baker had in haren slaap eene onwillekeurige beweging gemaakt, en zich, met het hoofd op de handen, voorover op de tafel nedergelegd. Bij deze verandering van stelling was haar elleboog met eene kleine lamp in aanraking gekomen en deze was omgevallen, juist tegen de gordijnen van mientje's bedje. Door den val was het glaswerk verbrijzeld en het vuur had

{==120==} {>>pagina-aanduiding<<}
de lichte stof dier gordijnen aangetast, zoodat zij weldra in volle vlam stonden.
Betje was hevig ontsteld, doch verloor gelukkig hare tegenwoordigheid van geest niet. Zonder zich een oogenblik te bedenken vliegt zij naar het ledekantje, tilt mientje er uit, met eene kracht die zij aan den angst ontleent, en draagt haar, gelukkig zonder haar wakker te maken, naar het bed van hare Moeder, waar zij haar nederlegt. Op haar geroep was de baker intusschen ontwaakt; doch het bejaarde mensch was op het zien der vlam zóó ontroerd, dat zij als verlamd nederzat en niets kon uitvoeren. Bijna geheel aan zichzelve overgelaten snelt het moedige meisje nu naar het brandende bedje, rukt de gordijnen er af en werpt ze, met ongeloofelijk beleid, midden in het vertrek, waarbij zij zich echter deerlijk de handen brandt. Nu krijgt ook de baker hare bezinning weder en het gelukt beiden, door kussens als anderszins op de brandende stof te werpen, het vuur te blusschen, dat wel geweldig vlamde, doch nog geene genoegzame kracht had om vastere voorwerpen aan te tasten.
Tot betjes onuitsprekelijke blijdschap was noch mientje, noch hare moeder wakker geworden; - het kind sliep vast, gelijk herstellende kranken doorgaans,

{==121==} {>>pagina-aanduiding<<}
en Mevrouw was in haren eersten slaap. - De laatste flikkeringen waren dus reeds verdwenen toen eene beweging van haar dochtertje Mevrouw van sonheuvel wakker maakte. Zij ziet rondom zich, maar alles is duister. Zij gevoelt iets in hare nabijheid en hoort aan den adem, dat het haar dochtertje is. - Betje, betje! - roept zij nu, - waar zijt gij? wat is er gebeurd? waar is de baker? Hoe komt mientje hier bij mij? en verscheiden andere vragen. - Hier ben ik, Mevrouw! - antwoordt het meisje, - en hier is de baker; zij is bezig met licht aan te steken, want de lamp is uitgegaan. - Maar hoe komt mientje hier? Baker, zeg mij dadelijk wat er gebeurd is! - Hé, Mevrouw! - antwoordde het oude mensch, dat niets hiervan bemerkt had, verbaasd, - ligt mientje bij u in bed? - Daarop zag zij betje aan, die haar door teekenen te verstaan gaf, wat er gebeurd was. - O, dat lieve betje! - riep zij toen, zonder te bedenken wat zij zeide, - zij heeft haar het leven gered! - Het leven gered! - gilde Mevrouw, en sprong eensklaps overeind. - Wat zegt gij daar, baker? Nog eenmaal, wat is er gebeurd? - Och, lieve Mevrouw! ik zal u alles vertellen, zeide betje, en naderde, met de handjes onder haar voorschootje verborgen, het lede-
{==122==} {>>pagina-aanduiding<<}
kant, terwijl de baker eene andere lamp, die zij had aangestoken, op tafel zette.
Bij dit licht zag Mevrouw zeer spoedig de wanorde die in de kamer heerschte, en zij giste eenigszins wat er voorgevallen was. Betje verhaalde het haar vervolgens, de baker zooveel mogelijk verschoonende, maar deze opgetogen en dankbaar, dat alles zoo gezegend was afgeloopen, riep uit zichzelve: - Och, Mevrouw! ik ben de oorzaak van alles. Ik sliep en in mijnen slaap heb ik de lamp, die vlak bij mij stond, omgegooid, en als dat lieve meisje zoo achteloos geweest was als ik, zouden wij allen deerlijk verbrand zijn. Zij heeft ons gered. Och! kijk hare handjes er eens uitzien! - vervolgde zij, de brandwonden ziende. - Och hemeltje, dat arme schaap!
Mevrouw was intusschen opgestaan. Haar blik overtuigde haar weldra van de waarheid van de woorden der baker, en met ijzing dacht zij aan het gevaar, dat haar kind geloopen had. Zij zag betje met onbeschrijfelijke teederheid aan, drukte haar vurig aan haar hart en zeide: - lief kind! onze rollen zijn verwisseld, te voren was ik uwe weldoenster, doch nu zijt gij de mijne. Mijne verplichting aan u is grenzenloos, mijne dankbaarheid zal het ook wezen! Gij zult mij,

{==123==} {>>pagina-aanduiding<<}
zoo de goede God het wil, nooit weder verlaten; - voortaan zal ik twee kinderen hebben!
Betje antwoordde slechts met tranen. Stil sloop zij naar het bed, waar mientje nog gerust sliep, drukte haar een zachten kus op de lippen, wendde zich vervolgens tot Mevrouw, met een blik, waarin onuitsprekelijk geluk schitterde, viel vervolgens op de knieën, vouwde de gebrande handjes eerbiedig samen, en zeide: - Ik dank u, lieve Heer! dat ik die beste Mevrouw tot iets nuttigs heb mogen zijn!’

‘Twee dagen na dit voorval bezocht ik Mevrouw van sonheuvel. Zij bevond zich op de kamer, waar mientje's bedje stond. Er was niets meer van het gebeurde te bespeuren. Het ledekantje was met nieuwe lilazijden gordijnen behangen, en het lieve kind zat er, met een allerheerlijkst blosje op de wangen, in overeind en hield de kleine handjes gevouwen. Hare moeder zat aan het voeteneinde, met een boekje in de hand, waaruit zij iets scheen voor te lezen, terwijl betje, op een bankje nedergeknield, den arm om hare kleine vriendin hield geslagen, en Selma, het hondje van Mevrouw, tegen het bed opsprong, als wilde hij

{==124==} {>>pagina-aanduiding<<}
zijne kleine meesteres, op zijne wijze, zijne blijdschap betuigen.
Het was een schilderachtige groep en ik bleef eenige oogenblikken onbewegelijk staan. Welk eene zachte uitdrukking lag er op liet engelengelaat van het kleine meisje, dat als door eene krans van blonde krullen werd omgeven; hoe schitterde het oog van betje in haar, nog altijd eenigszins bleek gelaat, en onder hare rijke zwarte lokken, en met welk eene hemelsche liefde rustte de blik der schoone vrouw op de beide kinderen, tusschen welke hare genegenheid gelijkelijk scheen verdeeld. - Alles, tot zelfs de vroolijke bewegingen van het lieve hondje, vereenigde zich om een tooneel daar te stellen, waarop mijn oog met innig welgevallen rustte.
Ik naderde zachtkens en nu hoorde ik, dat Mevrouw van sonheuvel haar dochtertje een gebedje voorzeide, waarin zij onzen lieven Heer haren dank bracht voor de gelukkige afwending van het gevaar, en Hem zijnen zegen smeekte over het hoofd van het brave meisje, dat in Zijne hand het middel daartoe was geweest. - Bemin haar altijd, lieve mientje! - ging zij voort, - en vergeet nooit wat gij haar verschuldigd zijt. Hier hebt gij een mooi boekje, dat gij steeds moet bewaren,

{==125==} {>>pagina-aanduiding<<}
en dat zal er u altijd aan herinneren, want ik heb op het voorste blaadje den dag aangeteekend, waarop betje u het leven gered, en mij voor onlijdelijk leed bewaard heeft!
- Och, Mevrouw! ik smeek u, houd op! - riep betje in tranen uitbarstende, en haar hoofd in den schoot van hare weldoenster verbergende, - gij maakt mij zoo verlegen! Is het mij geene belooning genoeg, dat ik u en mientje, dat lieve engeltje, beminnen mag. Spreek toch nooit weer van dien nacht! Ik kan het niet aanhooren!
- Neen wij zullen er niet meer van spreken, goed meisje! maar er daarom niet minder aan denken, en gij zult ons des te dierbaarder zijn! - Hier breidde zij hare armen uit en vereenigde de beide kinderen in dezelfde omhelzing.
Dit tooneel had mij diep getroffen, dit wil ik gaarne bekennen. Ik trad nader, en kon mij niet weerhouden van te zeggen: - betje, meisje lief! gij hebt zulk eene goede moeder gevonden. Dank er God dagelijks op uwe knietjes voor. Hij alleen kent haar en den schat van liefde, dien Hij in haar hart heeft gelegd! -’

{==126==} {>>pagina-aanduiding<<}

Mevrouw gravestein zweeg. De kinderen hadden met de grootste aandacht naar haar geluisterd en klein wimpje was onbewegelijk op zijn bankje blijven zitten.
Hij was echter de eerste die het stilzwijgen afbrak, daar hij uitriep: ‘Nu begrijp ik, waarom mientje zóó veel van betje houdt, dat zij nooit tevreden is als zij niet bij haar is!’
‘Omdat zij in zekeren zin het leven aan haar te danken heeft. Meent gij dat niet mannetje?’ antwoordde zijn vader.
‘Neen, Pa! daarom zoo zeer niet, maar omdat betje zoo ongelukkig is geweest, en zoo veel honger en koude heeft geleden, en zoo lang niets dan hard roggebrood gegeten heeft. O! wat zou ik haar liefhebben als ze hier was, en haar alles geven wat ik had, om haar dit maar te doen vergeten, dat arme betje!’
De Heer gravestein zag op deze woorden zijne vrouw met eenen glimlach van inwendige tevredenheid aan; hij trok het knaapje zwijgend naar zich toe en drukte het een kartelijken kus op het voorhoofd.
‘Wat zal ik betje nu in het vervolg liefhebben, Ma!’ riep jetje, ‘nog veel meer dan te voren! En die lieve Mevrouw van sonheuvel, die zich het bedel-
{==127==} {>>pagina-aanduiding<<}
meisje zóó heeft aangetrokken. Andere dames zouden het arme kind zeker stil hebben laten liggen, zonder er op te letten.’
‘Mama toch niet, jetje!’ viel ferdinand hier zijne zuster in de rede, en zag zijne moeder aan met oogen, die gloeiden van edelen trots.
Mevrouw antwoordde niet, maar reikte haren oudste de hand, blozend van vergenoegen, dat haar kind haar zoo goed beoordeelde en begreep.
‘Braaf, ferdinand!’ sprak zijn vader, ‘uwe moeder had eveneens gekandeld, hiervan ben ik verzekerd. De manier waarop zij u betje's geschiedenis verhaald heeft, getuigt dit reeds. De twee vriendinnen geven elkander in goedheid des harten niets toe. - Eert uwe brave moeder, lieve kinderen! Dat gij haar moet liefhebben voeg ik er niet bij; dit is wel niet anders mogelijk!’
Alsof de kinderen het hadden afgesproken, wierpen zij zich alle drie aan den hals hunner moeder, en overlaadde haar met liefkoozingen. Jetje fluisterde haar daarbij toe: ‘gij weet wel, lieve Matje! dat ik niet aan uw medelijden met arme menschen twijfel; ik noemde u maar niet, omdat ik dacht, dat wij dit allen veel te goed wisten!’ waarvoor zij met een hartelijken kus en liefdevollen blik werd beloond.

{==128==} {>>pagina-aanduiding<<}

Mevrouw wischte zich een traan van verrukking uit het oog en reikte haren echtgenoot bewogen de band, terwijl ferdinand, zijn vader veelbeteekenend aanziende, eerbiedig zeide:
‘Waar liefde woont, gebiedt de heer den zegen! niet waar, Pa?’
‘Gij kebt mijne gedackten geraden, brave jongen!’ sprak de Heer gravestein. ‘Ieder van ons zal op dit oogenblik voorzeker de waarheid van deze woorden gevoelen. Gods zegen rust op ons, dit bespeuren wij aan den inwendigen vrede en de blijdschap onzer harten. Maar laat ons daarbij niet vergeten, dat het Gods nooit volprezen goedheid is, die ons dat geluk schenkt. O! mocht het ons eene gewoonte, - wat zeg ik, - eene behoefte worden, om bij het genot van dien zegen steeds dankbaar tot dien lieven, goeden Heer op te zien en Hem alleen de eer te geven!’
‘Ja, Hem alleen!’ voegde Mevrouw er bij. ‘Hem alleen, die ons nog duizendmaal meer, duizendmaal grooter weldaden wil schenken, als wij ze om den wil van den Heer jezus van Hem vragen. En die Heer jezus heeft ons allen zoo lief, die den goeden God eeren en beminnen.’
‘O, Ma! dan heeft Hij mij zeker ook lief!’ riep

{==129==} {>>pagina-aanduiding<<}
wimpje in kinderlijke verrukking, ‘want als ik Papa zoo van onzen lieven Heer koor spreken, zou ik wel naar den Hemel, naar Hem toe willen vliegen!’
‘Och, mijn lieve jongen!’ kernam zijne moeder, het knaapje in hare arm nemende, ‘mocht dit gevoel u altijd blijven bezielen, dan zult gij eenmaal bij Hem daar boven komen, om hem zonder einde lief te hebben! - Maar het wordt hoog tijd om naar binnen te gaan; het is reeds veel later dan gewoonlijk. Ferdinand draag gij Papa's tabakskistje, en gij jetje mijn werkmandje en shawl. Kom, wimpje! zet uw petje op, en geef mij eene hand; wij gaan naar huis.’
Dáár aangekomen sloeg de Heer gravestein den bijbel op en las zijnen kinderen, die intusschen hun avondeten gebruikten, de gelijkenis van den barmhartigen Samaritaan voor. Zij luisterden hiernaar met de grootste belangstelling en wimpje riep, toen zijn vader geëindigd bad: ‘Het is alsof die goede man een broeder van Mevrouw van sonheuvel is geweest!’
‘Dat was hij ook,’ kreeg hij ten antwoord, ‘een broeder in de liefde en barmhartigheid, die alle menschen tot broeders maakt, gelijk ik u gisteren avond zeide. Uwe kinderlijke uitroep getuigt, dat gij den zin van de woorden des Zaligmakers goed hebt begrepen. -
{==130==} {>>pagina-aanduiding<<}
Derzulken is het koninkrijk der Hemelen!’ vervolgde hij tot zijne echtgenoot. ‘Welk eene verheven waarheid ook in deze goddelijke woorden. - Mochten wij steeds kinderen aan de hand des Verlossers zijn!’
Toen de kinderen naar bed gelegd waren en Mevrouw bij haren man teruggekomen was, vraagde hij haar, of zij wel had opgemerkt koe geheel hare kinderen haar evenbeeld waren. ‘Ik meende,’ vervolgde hij, ‘u zelve somtijds te hooren spreken, toen zij hunne kinderlijke gedachten over uw verhaal zeiden. Uwe lessen hebben bij hen rijke vruchten gedragen. O, henriette! wij zijn gelukkig door de liefde die ons onderling zoo nauw vereenigt. Ook heden avond mogen wij, met dankbaar opzien tot onzen Vader in den hemel, de woorden herhalen, die ferdinand daar straks zoo juist te pas wist te brengen:
‘Waar liefde woont, gebiedt de heer den zegen!’




{==131==} {>>pagina-aanduiding<<}



[III]

Sedert de beide avonden, die wij beschreven, waren er eenige dagen verloopen. - Het was van lieverlede eene gewoonte geworden, dat Papa of Mama des middags onder het theedrinken iets vertelde, en zoodoende was elke dag letterlijk een feestdag voor hunne kinderen geworden. Hoe blijde spoedden zij zich dagelijks naar het priëeltje als dat heilrijke uur naderde, hoe gelukkig waren zij reeds in het vooruitzicht en hoe vergenoegd gingen zij elken avond ter ruste in de verwachting van het verhaal van den volgenden dag. Hunne ouders zagen dit met het grootste genoegen en stelden hen dan ook zelden teleur. Het waren evenwel niet altijd vertellingen of verhalen in den geest van die, welke wij in de vorige bladzijden mededeelden, neen, menigmaal was de geschiedenis, de natuurlijke historie, de aardrijks- of land- en volkenkunde

{==132==} {>>pagina-aanduiding<<}
het onderwerp daarvan. Dan lokten de ouders door gepaste vragen de kinderen uit, om te vertellen, wat zij wisten van het onderwerp, waarover gesproken zou worden; wijzigden op eene verstandige wijze verkeerde of onjuiste begrippen, zoo die bestonden, en wisten vervolgens elke gebeurtenis of zaak in zulk een helder daglicht te stellen en in zulk een bevallig kleed te tooien, dat zij kun oogmerk doorgaans volkomen bereikten, en de kennis van het leerzame drietal dagelijks vermeerderd werd.
Het kon niet missen of de kinderen kregen op deze wijze eene zekere bekendheid met vele dingen, waarvan zij anders niets zouden geweten hebben. Ferdinand, wiens weetgierigheid door de verhalen zijns vaders, en vooral door diens vragen sterk geprikkeld werd, onderzocht, las en studeerde aanhoudend, en bekwam daardoor al zeer spoedig eene hebbelijkheid om de eene historische gebeurtenis met de andere in verband te brengen en er een gekeel van te vormen, waardoor hij dikwijls eene kennis der geschiedenis aan den dag legde, die den Heer gravestein ten hoogste verwonderde, maar tevens met blijdschap vervulde. Volgens zijne gewoonte gaf hij hem deze verwondering evenwel niet te kennen. Hij prees hem wel om zijnen ijver,

{==133==} {>>pagina-aanduiding<<}
doch wees hem tegelijkertijd op hetgeen er nog voor hem te leeren viel; schoon hij daarbij nimmer verzuimde hem op het uitgestrekte veld van kennis en wetenschap, dat vóór hem lag, het zekerste pad aan te wijzen.
De kinderen leerden dus al spelende, en de studie, - want dezen naam mocht men aan de verhalen en gesprekken hunner ouders dikwijls vrijelijk geven, - werd hun grootste vermaak. Zij wisten veel, en menigeen hoorde hen met verwondering van zaken spreken, en wel met juistheid spreken, die men niet uit kindermonden zou hebben verwacht. - Zij vergaten echter bij dergelijke gelegenheden nooit er bij te voegen: - zooals Papa of Mama ons verteld heeft. - Dit was hun eenig, doch tevens onomstootelijk gezag.
Het ligt evenwel niet in ons plan de drie lieve kinderen, - het geluk en de blijdschap hunner ouders, - bij hunne wetenschappelijke ontwikkeling op den voet te volgen. De titel van dit boekje heeft eene andere strekking, en aan dezen hopen wij getrouw te blijven.

De schoone spreuk in het laatste vers van Psalm CXXXIII vervat, werd in het huisgezin des Heeren gravestein wel bewaarheid. - Dáár woonde liefde,

{==134==} {>>pagina-aanduiding<<}
innige, hartelijke, maar vooral dankbare liefde. De ouders verzuimden geene gelegenheid om die aan te prijzen, of daarvan met de grootste ingenomenheid te spreken. De vader wees dan de hooge, zedelijke voortreffelijkheid en het plichtmatige daarvan aan, en de moeder voegde er, uit de volheid van haar gevoelig hart, gewoonlijk eenige woorden bij, die ook tot de harten van hare kinderen spraken en die ontgloeiden. - Hebt god lief boven alles, en uwe naasten als u zelven! was de gulden les, die hun steeds voor oogen werd gehouden, en die zij, op het voetspoor hunner achtenswaardige ouders, van lieverlede blijmoedig leerden betrachten.

Op zekeren dag was de gelukkige, maar ook brave familie rondom den middagdisch vereenigd. Het nagerecht was opgedragen. Klein wimpje, die zijn vader een stuk gember zag gebruiken, nam deze gelegenheid waar om te vragen: wat dat toch was, en waarvan het gemaakt werd. - Zijne moeder toonde hem, tot antwoord, een stuk ongeconfijte gemberwortel, dat hij met de grootste opmerkzaamheid en verbazing beschouwde. Hij kon zich wel begrijpen, zeide hij, dat kersen, perziken, abrikozen, peren en appelen, die er

{==135==} {>>pagina-aanduiding<<}
zoo schoon en heerlijk uitzagen, lekker waren, maar dat men zulke stukken hout zoo lekker kon krijgen, dit ging zijn verstand te boven.
Zijn vader verklaarde hem dit kort, doch zeer begrijpelijk, maar leidde hieruit tevens de les af, dat men niet altijd over de voortreffelijkheid eener zaak naar het uiterlijke aanzien moet oordeelen, daar men zich dan dikwijls zeer bedriegen kan. ‘De voortreffelijkheid en de heilzame kracht van den gember ligt toch geheel in den wortel zelven,’ zeide hij, ‘de smakelijkheid er van wordt alleen door de suiker verhoogd. - Dit moet men,’ ging hij voort, ‘vooral in het oog houden bij de beoordeeling onzer medemenschen. Dáár inzonderheid komt het op het innerlijke aan. Hoe menig edel hart wordt niet door een onaanzienlijk kleed gedekt, terwijl uitwendige pracht zoo dikwijls moet strekken om de innerlijke armoede te bedekken. Laat u, lieve kinderen! nimmer door uiterlijken glans verblinden; leert den mensch kennen, zonder aan het kleed te blijven hangen; dit is eene les, die u niet te vroeg kan worden ingescherpt!’
‘Het is mij aangenaam,’ voegde Mevrouw er bij, ‘u hier dadelijk op een voorbeeld te kunnen wijzen, dat de woorden van uwen vader volkomen bevestigt.

{==136==} {>>pagina-aanduiding<<}
Dit vindt gij in eene persoon, die hier dagelijks aan huis komt en u allen goed bekend is. Kortom in de goede vrouw, die den bloementuin schoon houdt, boodschappen doet en eenig huiswerk verricht.’
‘Is het antje dan, Ma!’ vraagde wimpje.
‘Juist, mijn jongen! Antje, antje zandvoort, gelijk zij heet. Niemand zou op het uiterlijke aanzien vermoeden welk een edel hart er onder dat eenvoudige, doek altijd even zindelijke gewaad, klopt; welk eene nederige deugd en waarachtige godsvrucht daar zetelen. Ik verzeker u, lieve kinderen! dat die vrouw hoog bij mij staat aangeschreven, dat ik haar achting toedraag en haar liefheb.’
‘En zij dan, Matje!’ riep jetje hier. ‘Gij moest eens hooren hoe zij over u spreekt. Eergisteren nog! toen was zij bezig met het groote bloemperk te wieden, en ik vraagde haar of ik een roosje mocht plukken. Zij antwoordde mij, dat zij er geen geven over had, dat het uwe bloemen waren en ik dus uwe toestemming beboefde. - O! Mama is zoo goed, zei ik, die zal het mij niet weigeren. - Juist daarom moet gij niets doen zonder hare voorkennis, zelfs geen roosje plukken, antwoordde zij. Juist omdat uwe Mama zoo goed en braaf is, jetje! moet gij u zorgvuldig wach-
{==137==} {>>pagina-aanduiding<<}
ten haar zelfs het geringste verdriet aan te doen. Toon altijd door gehoorzaamheid hoe gij haar eert. Kinderen begrijpen het nog zoo niet, maar er is niets, waarvoor zij onzen lieven Heer zoo hartelijk moeten danken als voor brave ouders, en gij moogt dit met uwe broertjes wel dubbel doen, kind! gij hebt er reden toe. - O, Mama! gij weet niet hoe zij mij daarbij aanzag. Ik voelde, dat zij de waarheid sprak, en ik moest haar een zoen geven, omdat zij zoo veel van u hield!’
‘Het doet mij genoegen,’ antwoordde Mevrouw bewogen, ‘dat de brave vrouw vriendschap voor ons heeft opgevat; wij stellen die op hoogen prijs. - Maar laat mij nu liever van haar spreken. Toen ik haar voor de eerste maal zag, maakte zij reeds een voordeeligen indruk op mij. Uw grootvader leefde toen nog. Deze kende haar sinds jaren en wees mij haar steeds aan als een voorbeeld van stille deugd en plichtsbetrachting Ik heb dit naderhand, toen wij hier zijn komen wonen, ook opgemerkt, doek eens, nu omstreeks twee jaar geleden, heeft zij zulk een blijk gegeven van den liefderijken geest, die haar bezielt, dat ik haar onwillekeurig moest bewonderen. Ik wil u dit voorval eens vertellen. Onlangs spraken wij van de liefde tot

{==138==} {>>pagina-aanduiding<<}
den naaste en het godewelgevallige, dat er in de blijmoedige beoefening van dezen plicht gelegen is, en hetgeen ik u ga mededeelen kan als een vervolg op dat gesprek worden aangemerkt. - Het was winter en bitter koud......
‘Vergeef het mij, Mamatje!’ viel haar echtgenoot haar in de rede, ‘dat ik u in uw verhaal stoor. Ik moet noodzakelijk uit, daar de bouwknechts mij hebben laten vragen, waar zij het hooi uit den achtersten kamp moeten oprijden. Alles is vol, en ik moet eene geschikte plaats hiervoor opzoeken. Het wordt hoog tijd dat het binnen komt, daar het weder morgen misschien veranderen kan. Ik verzoek u uit dien hoofde met uw verhaal te wachten tot wij thee drinken. Ik wilde het ook gaarne hooren, en dit is mij nu onmogelijk. - Ferdinand en wimpje! gij gaat met mij mede, en Mama en jetje zullen ons straks met de thee wachten. Deze zal nu met dubbel verlangen te gemoet worden gezien, niet waar, jongens?’
‘Ja, Pa! ja, Pa!’ juichten beide knapen. Zij hadden de stoornis aanvankelijk niet gaarne gezien, maar nu zij met hunnen vader mede het veld in mochten, waren zij spoedig getroost, daar dit laatste voor hen ook een groot genot was.

{==139==} {>>pagina-aanduiding<<}

Mevrouw stelde haren echtgenoot voor hem met haar dochtertje te vergezellen; maar toen zij vernam, dat zij aanhoudend over gemaaid weiland zouden moeten gaan, waartegen het schoeisel der dames niet bestand was, vond zij het geraden, met jetje liever meer gebaande wegen op te zoeken.

Een paar uren later was de familie, volgens afspraak in het priëeltje vereenigd. Nauwelijks was de Haarlemmer Courant ter zijde gelegd, of de Heer Gravestein was, tot groote blijdschap der kinderen, de eerste, die zijne vrouw om het toegezegde verhaal verzocht. Zij voldeed onmiddellijk aan dit verzoek en ving op de volgende wijze aan:
‘Ik zeide u reeds, dat het winter was, - de eerste, dien wij hier doorbrachten. - Het was bitter koud en het vroor sterk en aanhoudend. Alle arbeid op het veld was hierdoor onmogelijk gemaakt, zoodat de daglooners bijna niets verdienden, en er op vele plaatsen gebrek geleden werd. Ook antje, die toen nog niet dagelijks in onzen dienst was, en als dagloonster haar sober stukje brood moest verdienen, had het kwaad. Gelukkig had zij een goeden zomer gehad, en was hierdoor in de gelegenheid geweest eene

{==140==} {>>pagina-aanduiding<<}
kleinigheid ter zijde te leggen, welke haar nu uitmuntend te pas kwam. Daarbij nam ik haar van tijd tot tijd een paar dagen in dienst, schoon dit zoo zeer niet noodig was, en dit hielp haar huishouden, - gelijk hare geliefkoosde uitdrukking luidt. Maar het bleef vriezen, de winter scheen geen einde te zullen nemen, en menige behoeftige zag met angst de toekomst te gemoet. Ook antje's spaarpenning schoot er bij in; doch al vermeerderde hare zorg, haar blijmoedig vertrouwen verminderde niet. - God zorgt voor de jonge raven en voor al die lieve vogeltjes in dit bittere weder, - was hare spreuk; - Hij zal mij ook niet verlaten als ik vertrouwend tot Hem opzie, en daarbij doe, wat mijne hand vindt om te doen. -
‘Zóó was het gesteld toen er op zekeren morgen, - het was in het midden van Februari en fijn koud, - eene vreemde bedelares in het dorp verscheen. Niemand had haar te voren ooit gezien, en door deze onbekendheid deed zij bedroefd weinig op. - Dit alles heb ik eerst naderhand vernomen, want op het oogenblik zelve wist ik er niets van. - Hare uitgeputte gelaatstrekken, de lompen, die haar nauwelijks bedekten, veel minder tegen de koude beschermden,

{==141==} {>>pagina-aanduiding<<}
wekten nergens medelijden op. - Wij hebben onze eigen armen, vrouw! - kreeg zij overal ten antwoord, - en het valt ons reeds zwaar genoeg, om die den mond open te houden, nu de winter zoo lang duurt! - Ongetroost vervolgde zij dan haren weg en klopte elders aan; doch kreeg bijna overal hetzelfde bescheid, of men zond haar weg met de verklaring, dat men niets meer te geven had en spoedig zelf zou moeten gaan bedelen. -
‘Het gemeentebestuur, dat zijne bedeelden met de uiterste moeite onderhield, wees haar ook af, uit vrees haar vooreerst ten laste van de armenkas te zullen moeten houden.
‘Zoo verliep er een groot gedeelte van den dag. Het begon te sneeuwen en dit vergrootte haar leed. De dichte vlokken drongen door hare schamele kleeding, de lompen hingen haar als ijskegels langs het lichaam en verstijfden haar geheel. - Dit was te veel voor haar. Zonder het minste voedsel en verkwikking aan het gure weder blootgesteld, ziek van gebrek en ellende, ontzonken haar de krachten geheel, en zij viel eindelijk buiten kennis in de dorpstraat neder.
‘Gelijk het doorgaans gebeurt, het medelijden van

{==142==} {>>pagina-aanduiding<<}
velen werd opgewekt toen het te laat was. Nauwelijks was zij nedergezonken of er verzamelde zich eene menigte menschen, vooral vrouwen, rondom de ongelukkige, en vele brachten nu uit eigen beweging de verkwikking aan, die, waren zij eenigen tijd vroeger aangeboden, haar in staat zouden gesteld hebben om haren weg te vervolgen. - De eene kwam met een stuk brood, gene met een keteltje warme koffie, sommigen zelfs met sterken drank aandragen, doch de bezwijming der vrouw was zoo diep, dat zij niets gebruiken kon. Nu werd er gepraat en beraadslaagd, en allen kwamen daarin overeen, dat de arme ziel daar zoo niet kon blijven liggen; - hetgeen overigens tamelijk duidelijk was. Er werd een gezantschap naar de armmeesters gezonden, doch dezen verklaarden niets te kunnen of te mogen doen, zonder schriftelijke macktiging van het gemeente-bestuur. Men liep heen en weder, maar intusschen gebeurde er niets, en de arme vrouw bleef in de sneeuw liggen.
‘Daar komt antje de dorpstraat af. Zij ziet van verre reeds den oploop en versnelt hare schreden. Zij onderzoekt naar hetgeen er gebeurd was, en dit wordt haar gezegd. Nu dringt zij door de menigte heen, knielt medelijdend bij de bedelares neder, laat zich

{==143==} {>>pagina-aanduiding<<}
azijn geven, wrijft daarmede hare slapen en houdt haar dien onder den neus. Hierdoor komt zij eenigszins tot bewustzijn. Zoodra men dit bemerkt, poogt een der omstanders haar eenige druppels sterken drank in te gieten. Deze neemt zij aanvankelijk gretig tot zich, doek plotseling opent zij de oogen en weert, met een afkeerig gebaar het hoofd omdraaiende, de hand af, die haar nog meer van dit vocht voorhoudt. - Geef het arme schepsel liever koffie, gerrit! - spreekt antje nu, - uw jenever zal haar meer kwaad dan goed doen! - Hierop snellen er een paar buurvrouwen toe, die haar een vollen kom met den gevraagden drank aanbieden. Dezen drinkt zij met welgevallen, ja met gulzigheid. Zij schijnt als uit een diepen slaap te ontwaken en richt zich half overeind. Haar eerste blik rust met erkentelijkheid op antje, die haar liefderijk in de oogen ziet, en haar een stuk brood in de hand stopt.
‘Intusschen herhaalt men overal de vraag, wat er nu verder van de ongelukkige worden moet, en of het armbestuur haar daar maar zoo hulpeloos zal laten liggen. Dit komt ook antje ter oor, en zonder zich een oogenblik te bedenken, richt zij zich op en zegt: - Moet gij dat nog vragen, vrienden! zij ligt bijkans

{==144==} {>>pagina-aanduiding<<}
voor mijn huisje, als gij mij een handje wilt helpen, zullen wij haar spoedig daar binnen brengen. Ik zou in mijn geheele leven geen gerust uur meer hebben; als ik het goede mensch daar kon laten liggen. Zij zal het wel niet breed bij mij hebben, maar in allen geval toch beter dan hier. Waar er één eet zal er wel genoeg voor twee zijn. Ik kan het nog wel een dag of acht uithouden, en in dien tijd zal de goede God uitkomst geven, willen wij hopen. - Komt, dientje en truitje! helpt mij haar maar eens binnendragen. Zoo! Zij is niet zwaar de ziel! - Neen, piet! wij zullen het met ons drieën wel klaren, - vervolgde zij tot een buurman, die toesnelde, - wij danken u, vriend! dit werk voegt ons beter. -
‘Weldra was de arme vrouw in het kleine kamertje, dat antje bewoonde, onder dak gebracht. - Legt haar maar op mijn bed, buurtjes! - sprak zij, - zij heeft meer behoefte aan rust en warmte dan ik, die, Goddank! zoo gezond ben als een visch, en tegenwoordig, helaas! al te veel rust heb. Zoo, arme ziel! leg het hoofd maar gerust neer, wij zullen u wat goede koffie zetten, en als gij daarbij een paar lekkere boterhammetjes gegeten hebt, zult gij wel weer wat opflikkeren. Intusschen zal ik eens in de kast kijken

{==145==} {>>pagina-aanduiding<<}
of ik niet nog een warme wollen rok voor u vinden kan, en een ander jakje; want uw kleertjes zijn te luchtig voor dit jaargetijde. - Zóó keuvelende stopte zij de vreemde zoo dicht mogelijk onder hare deken, die, helaas! ook niet van de zwaarste was, en vervolgens, de daad aan de woorden parende, stookte zij het vuur onder haar keteltje wat op, nam een stuk roggebrood uit de kast, sneed er een paar dikke sneden af, besmeerde die met reuzel en legde ze daarna op een tinnen bordje, dat blonk als een spiegel. Eene der buurvrouwen, die zij dientje genoemd had, draaide intusschen vlijtig den koffiemolen, terwijl truitje naar huis was geloopen, om een beetje melk te halen.
‘Toen de laatste terug kwam, kookte ook het water en de koffie was spoedig gezet. - Dit moet gij nu zoo heet uitdrinken, arme sloof! - sprak de goedhartige antje nu weder, - gij zult eens zien hoe goed u dat doen zal; en dan deze boterhammetjes! kijk, mensch, men zou er zoo in bijten! - Als het op is, kunt gij nog meer krijgen, - vervolgde zij, toen zij zag koe gretig de vrouw het voedsel verslond. - Arm schepsel! wie weet in hoe langen tijd zij niets tusschen de tanden gehad heeft! - voegde zij er, het hoofd schuddende bij, en zag hare buurvrouwen, die 

{==146==} {>>pagina-aanduiding<<}
nevens haar voor de bedstede stonden, bewogen aan.
Het gelukte aan hare liefderijke pogingen om het half uitgebluschte leven allengs te doen terugkeeren. Nadat de eerste honger der ongelukkige gestild was, viel zij, na alvorens antjes handen, met een welsprekenden blik, dankbaar gedrukt te hebben, in een gezonden slaap. - Dat zal kaar geheel herstellen, laten wij haar nu niet storen, - sprak de brave vrouw. - Ik dank u voor uwe hulp, buurtjes! het zal verder wel schikken, en ik wil u niet langer ophouden! -
De waarheid van het spreekwoord: goed voorgaan doet goed volgen, bleek kier weder volkomen. Zoodra men vernam dat antje zantvoort de stervende, arme vrouw liefderijk in kaar huisje genomen en in hare eerste behoeften voorzien had, werd het betere gevoel, zelfs bij sommigen, die haar te voren hadden afgewezen, opgewekt, en allen haastten zich om haar het werk van barmhartigheid, dat zij zoo bereidvaardig op zich genomen had, zoo licht mogelijk te maken. De een bracht dit aan, de ander dat; doch schoon ieder deed, wat hij kon, de goede lieden hadden niet veel te missen en dus beteekenden kunne geschenken niet veel. De burgemeester zond, - en dit hielp huishouden, volgens antjes uitdrukking, - een groot

{==147==} {>>pagina-aanduiding<<}
stuk spek en een half mud aardappelen; een der assessoren, die bakker was, twee groote brooden en eenige takkebossen, en de ander een paar maaltjes zuurkool.
- Wel, brave menschen! - riep antje telkens, bij ket ontvangen van een nieuw offer, - gij overlaadt mij! Ik dank u van karte uit naam van ket arme schepsel, dat gij daardoor het leven redt. Maar hetgeen het voornaamste is, de lieve God daarboven ziet het, en die zal het u vergelden; de oude antje kan het niet! - Hare zorg werd door dit alles aanmerkelijk verminderd, en vroolijk en blijmoedig verpleegde zij de arme, die weldra genoegzaam geheel herstelde.
Een paar dagen na dit voorval, waarvan wij, - vreemd genoeg, - niets hadden vernomen, moest ik een varken doen slachten. - De langdurige winter had ook mijnen voorraad ingeteerd, en er bleef zoo veel armoede te lenigen over. - Bij dergelijke gelegenheden was antje mij toen reeds onmisbaar. Aan de grootste zindelijkheid, die bij haar niet slechts eene gewoonte is, maar in haren aard ligt en haar behoefte is geworden, paart zij eene handigheid en bekwaamheid in die soort van bezigheden, welke mij dadelijk in het oog gevallen waren.

{==148==} {>>pagina-aanduiding<<}

Ook nu verscheen zij, volgens gewoonte. Zooals doorgaans was er eene groote drukte in het slachthuis, doch eene aangename drukte, en de meiden hadden groote pret. Ook hiertoe bracht antje veel toe. Zij was altijd vroolijk en hare geestige invallen hebben mij dikwijls zelve hartelijk doen lachen; doch dien dag scheen zij mij toch bijzonder opgeruimd. - Ik vraagde haar de reden daarvan, en zij antwoordde mij, dat de goede God eindelijk haren vurigsten wensch had vervuld, door haar eene dochter te schenken, die, gelijk het zich liet aanzien, een braaf, liefhebbend kind voor haar zou zijn. Toen ik haar hierop verwonderd aanzag, verzocht zij mij de vergunning mij, voor zij naar huis ging, een oogenblik te mogen spreken; zij had mij ook iets te vragen. Dit wilde zij liever op haar gemak doen, en nu was het zoo druk.
Dit stond ik, gelijk van zelve sprak, volgaarne toe. Het werk was afgeloopen, toen eene der meiden mij kwam vragen of antje nu komen mocht. Zij kwam, en verhaalde mij toen op de eenvoudigste wijze het geheele voorval met de arme vrouw. Zich zelve plaatste zij daarbij geheel op den achtergrond. - Zij had niets bijzonders gedaan, - zeide zij - velen zouden in hare plaats eveneens gehandeld hebben. Hare goede

{==149==} {>>pagina-aanduiding<<}
buurtjes, die haar zoo trouw hadden bijgestaan, waren hierin alleen verhinderd, door dat zij groote huisgezinnen, en dus geene plaats voor vreemden hadden. Maar zij, eene weduwe, zonder kind of kraai, die alleen voor haar eigen lijfje, dat zoo bedroefd weinig noodig had, had te zorgen, zij was verplicht zoo te handelen; wie zou dit niet hebben gedaan? Zij had de arme ziel van Gods hand ontvangen en zij was er Hem dankbaar voor! - Zonder hierbij stil te staan, schoon ik wist wat ik hiervan moest denken, vraagde ik haar, waarom zij mij niets van dit geval had laten weten? - Zij antwoordde, dat zij hiervan was teruggehouden juist omdat zij wist, dat wij altijd gaven, - gelijk zij zich uitdrukte. - Zulke personen, - vervolgde zij, - moeten nimmer aangesproken worden, dan in den hoogsten nood. Denkt gij, Mevrouw! dat ik niet weet wat er hier uit dit huis naar de hutten der armen gaat; en dan zou ik u lastig vallen, als ik mij zelve redden kon? Ik zou mij moeten schamen. Het zou wel schijnen, alsof men u op schatting wilde stellen! - En toch heb ik iets te vragen, - voegde zij er aarzelend bij. - En dat is, antje? - zeide ik, - wees niet verlegen; het zal mij zelfs een genoegen zijn u bij uwe goede daad behulpzaam

{==150==} {>>pagina-aanduiding<<}
te wezen. - Christiaan, de koetsier, - gaf zij mij toen ten antwoord, - heeft mij gezegd, dat hij in den stal twee oude paardedekens had, die niet meer gebruikt worden, deze moest u voor mij van Mijnheer vragen, want wij zouden ze zoo goed kunnen gebruiken. Mijn dekentje is wel groot genoeg voor mij alleen, maar nu wij er samen onder moeten is het wat klein, en het is 's nachts nog maar volstrekt niet warm, - voegde zij er glimlachend bij. - Gisteren en dezen nacht was het niets, toen ben ik maar bij de arme ziel opgebleven, daar zij nog niet geheel beter was, maar van nacht zou ik wel een beetje willen slapen; ik wordt oud en kan er zoo niet meer tegen! - Neen, antje! - hernam ik, - die paardedekens zult gij niet hebben. Het zou er lief uitzien, als gij in uw zindelijk kamertje kwaamt met een paar oude wollen lappen, die, ik weet niet hoe lang in den stal hebben gelegen. Maar kijk maar zoo bedrukt niet, ik zal u liever twee menschendekens geven. - Terstond belde ik sophie, mijne kamenier, en beduidde haar waar zij vinden kon, wat ik voor de brave vrouw had bestemd. - Deze verliet daarop de kamer na antje glimlachend te hebben aangezien.
Toen zij vertrokken was, hernam antje aangedaan:

{==151==} {>>pagina-aanduiding<<}
- Ziet gij nu zelve wel, Mevrouw! dat men huiverig moet worden om u iets te vragen. - Een goed, braaf meisje die sophie, - vervolgde zij, na hare oogen te hebben afgewischt; - zij had gehoord, dat ik u om de twee paardedekens zou vragen, en toen zeide zij: - neen, antje! die krijgt gij nooit van Mevrouw; verder zeg ik u niets, gij zult het wel zien! - Verbeeld u, dat zij mij ook een japon en eenige rokken, die zij van u gekregen had, voor mijn arm pleegkind heeft gegeven. - Men dient niet te vergeefs bij Mevrouw gravestein! - zeide zij daarbij met glinsterende oogen, en....
Ik haastte mij de goede vrouw hier in de rede te vallen en zeide dat het mij zeer aangenaam was te hooren, dat sophie zoo liefderijk was. - Ja, Mevrouw! dat is zij, - vervolgde de goede vrouw met buitengewone en blijde spraakzaamheid. - Maar zij heeft het hier niet bij laten berusten; neen, zij heeft al de dienstboden aangezet, om het een en ander voor leentje, zoo is de naam der arme ziel, bij een te brengen. Allen hebben hieraan met de grootste vreugde voldaan, en ik ga met een groot pak kleeren naar huis. Dit was het, waarvoor ik het meest bekommerd was; want de kleertjes van eene oude vrouw zijn wel goed

{==152==} {>>pagina-aanduiding<<}
om zich een oogenblik te behelpen, maar passen op den duur niet voor de jonkheid, en het arme schaap is pas zeven en twintig jaren, en zoo teertjes en fijn, dat ik bang ben om haar te breken als ik haar help. -
Sophie kwam op dit oogenblik met de dekens. Ik prees haar om bare liefderijkheid en haar goed hart; maar zij viel mij spoedig in de rede en riep met een traan in het oog; - Maar Mevrouw! hoe kunt gij van zoo iets spreken! - Ik gevoelde wat zij meende, en zweeg, maar schepte intusschen innig genoegen in het beschouwen van antje. De goede vrouw was letterlijk opgetogen; zij zou in het rond hebben gesprongen, geloof ik, zoo mijne tegenwoordigheid haar niet had teruggehouden. Zij juichte van vreugde: - Zóó rijk was zij nog nooit geweest! welk een blijdschap zou het zijn, als zij met al dat kostelijke goed te huis kwam. Het scheen wel, dat de zegen van onzen lieven Heer met de arme ziel onder haar dak was gekomen; zij zou haar ook voor geene schatten afstaan. - En zij is zoo lief, zoo dankbaar, - voegde zij er ten laatste bij, - en heeft zulk een goedhartig gezichtje, nu zij wat bij gekomen en opgepoetst is, dat zij u zeker bevallen zal, mijne beste Mevrouw!

{==153==} {>>pagina-aanduiding<<}

Antje scheen werkelijk gelijk te hebben gehad toen zij zeide, dat de vreemde vrouw des Heeren zegen onder haar dak had gebracht. - Gij herinnert u, lieve kinderen! dat uw Vader en ik u, eenige dagen geleden, een paar voorvallen hebben verhaald, waaruit duidelijk bleek, dat God de betooning van belanglooze liefde jegens den medemensch soms opmerkelijk zegent en beloont, hetgeen ik u nu vertel kan dit weder op de krachtigste wijze staven. Nauwelijks toch was antjes liefderijk gedrag omtrent de verlatene algemeen bekend geworden, of iedereen beijverde zich, om haar in de zorg voor haar onderhoud te gemoet te komen. Ik deed intusschen mijn best, om hare voorbeeldige daad bij onze bekenden in het schoonste daglicht te stellen, en wij verbonden ons onderling haar zoo veel werk te geven als mogelijk was. - Gij zult misschien denken, dat het doelmatiger zou geweest zijn haar eenig geld te geven, dan haar zwaar te laten werken voor een karig loon; maar hiermede zou men antje geen dienst hebben gedaan. - Zij behoorde tot die menschen die geenen aalmoes, of iets wat daarnaar zweemt kunnen aannemen: hiertoe was zij te hooghartig. - Zij had zich zelve, dank zij den Heer! altijd kunnen bedruipen, - zeide zij, - en al

{==154==} {>>pagina-aanduiding<<}
was het somtijds niet te breed geweest, nimmer had zij iemand behoeven aan te spreken; en God, hoopte zij, zou haar daarvoor op haren ouden dag bewaren; - dit was haar vurigste bede! - Ook was zij er te eerlijk toe. Hetgeen zij, die het nog zoo dringend niet behoefde, ontving en aannam, onttrok zij aan anderen, die er veel meer recht op hadden, meende zij. En op die wijze maakte zij den gegoeden, die reeds zoo veel te geven hadden, hunnen plicht nog moeielijker. - Maar liet men haar werken, dan was zij recht tevreden. Nimmer was haar iets te veel, zij zou nacht en dag hebben gearbeid; en betaalde men haar het zuur verdiende loon, dan was zij daarvoor nog hartelijk dankbaar. - Het bleef altijd eene gunst, die men haar bewees, zeide zij, want had men den arbeid door een anderen laten verrichten, dan had zij die verdienste niet gehad. -
Maar komen wij tot ons verhaal terug. - Hetgeen haar in den beginne door hare dorpsgenooten gebracht werd, had zij in naam van de ongelukkige, die zij te verplegen bad, aangenomen; doch nauwelijks zag zij zich, door het werk, waaraan het haar nu niet langer ontbrak, in staat alleen in haar onderhoud te voorzien, of, getrouw aan hare beginselen, weigerde

{==155==} {>>pagina-aanduiding<<}
zij alles, wat men haar aanbood. - Zij had het niet meer noodig, zeide zij, dus mocht zij het niet meer aannemen; hiertoe werd er op andere plaatsen te veel gebrek geleden.
Hetgeen ik voor haar deed bestond dus, daar ik hare gevoelens kende en eerbiedigde, alleen in het verschaffen van werk. Van tijd tot tijd bracht sophie wel eens een of ander kleedingstuk aan de arme vrouw, maar dit ging doorgaans geheel buiten haar om. - Ook maakte het een onderscheid, omdat het van ons kwam, - was antjes gevoelen, wanneer zij toevallig te huis was; - zij wilde het daarom niet weigeren, daar zij ons dan voorzeker geen genoegen zou doen.
Daar zij sedert dien tijd dagelijks bij ons aan huis kwam, was ik dikwijls in de gelegenheid naar tijdingen van hare dochter, haar leentje, gelijk zij haar altijd noemde te vragen, en over dit onderwerp was zij nooit uitgepraat. - O! het was zulk een lief, zacht meisje, - zeide zij; het was een lust om iets voor haar te doen, zoo dankbaar als ze was! Daarbij kon zij uitmuntend met de naald omgaan, en allerlei vrouwelijke kleedingstukken maken. Zij was kamenier geweest bij eene groote dame, doch had deze betrekking moeten verlaten ten gevolge van een noodlottig

{==156==} {>>pagina-aanduiding<<}
toeval, dat haar geheel in het verderf had gestort. Zij zegt, - en ik geloof het zeker, - dat zij geheel onschuldig is; maar de schijn is tegen haar en zij kan zich niet rechtvaardigen. - Nu, het is den Heer bekend, en de tijd zal het misschien leeren! - Zij eindigde doorgaans met mij trouwhartig uit te noodigen haar leentje eens te komen zien, zij zou mij zeker bevallen. - Ik beloofde dit, wanneer ik dien kant eens uitkwam.

Hier zou ik mijn verhaal kunnen eindigen, daar antje er voortaan de hoofdpersoon niet meer van zijn zal, maar ik wil u ook verhalen, wat er van leentje, die zij zich zoo liefderijk had aangetrokken, geworden is. - Ook haar kent gij zeer goed, schoon misschien niet bij dien naam. - Luistert slechts.
De winter was geweken en het voorjaar was, na de langdurige koude, dubbel liefelijk. Met het gezegende jaargetijde was het werk ook teruggekomen, en de sporen van het geleden gebrek verdwenen van lieverlede. antje behoefde nu niet meer op het land te werken, daar zij aanhoudend bij ons en anderen in dienst was. - Zij verdiende, gedurende den dag geld als water, zeide zij, en ik had haar, op haar verzoek,

{==157==} {>>pagina-aanduiding<<}
eene groote hoeveelheid vlas gegeven, zoodat zij des avonds zoo veel te spinnen had, als zij zelve maar verkoos. - Het bleek ook weldra, dat het haar wel ging, want zij huurde een aardig klein huisje aan het eind der dorpstraat, waar zij met haar aangenomen dochter leentje allerliefst woonde. Yan deze laatste hoorde ik niets dan goed, en ik nam mij voor bij de eerste gelegenheid eens persoonlijk met haar kennis te maken.
Deze gelegenheid deed zich weldra op. De gravin van egmond was op hare buitenplaats aangekomen, en ik haastte mij haar, die altijd eene oprechte vriendin voor mij was en u allen zoo hartelijk genegen is, te gaan verwelkomen.
Het was een heerlijke namiddag in de maand Mei. Het weder was te schoon om te rijden en daarom verliet ik, met u, jetje! - want gij vergezeldet mij, - het rijtuig, en wandelde een eind weegs. Toen ik de dorpstraat ten einde was gegaan ontdekte ik het nieuwe huisje van antje. Het zag er in de verte lief uit. Er behoorde een klein tuintje bij, en de weelderige ranken van een wijnstok slingerden zich schilderachtig langs de helder witte muren. Antje zelve was niet te huis, dit wist ik, maar voor de deur zat eene net

{==158==} {>>pagina-aanduiding<<}
gekleede vrouw, die, zoodra zij bemerkte, dat ik naar kaar toe kwam, met zekere bevalligheid opstond, haar breiwerk ter zijde legde, en beleefdelijk bleef wachten tot ik haar aansprak.
Dit moest leentje zijn. Ik kende haar reeds uit antjes beschrijvingen, die ik nu volkomen juist bevond. Zij zag er zeer goed uit en had bijzonder fijne trekken. Daarbij gaf de weemoedige, eenigszins lijdende opslag harer groote oogen haren trekken iets innemends, dat de blik met welgevallen op haar gelaat zou hebben doen rusten, al ware de uitdrukking daarvan niet zoo goedaardig en zacht geweest. - In één woord, gelijk antje het mij meermalen voorspeld had, zij beviel mij op den eersten aanblik.
- Ik behoef niet te vragen wie het is, die ik hier voor het huisje van de brave antje zandvoort vind, - zoo sprak ik haar aan. Dit kan niemand anders zijn dan hare lieve dochter leentje, van welke zij mij altijd zoo veel te vertellen heeft, en die zij mij zoo juist heeft afgeschilderd, dat ik haar op het eerste gezicht herken. -
- Ja! - gaf zij mij op uiterst gepaste wijze ten antwoord, - ik ben die ongelukkige, die aan de liefderijke vrouw, die gij daar noemt, het leven verschul-
{==159==} {>>pagina-aanduiding<<}
digd is, Mevrouw gravestein! - Laat het u niet verwonderen, dat ik u ken, - vervolgde zij, toen zij mijne bevreemding bemerkte, - want was het u gemakkelijk uit antjes beschrijving op te maken, dat ik leentje was, het moest mij nog veel lichter vallen haar te herkennen, met wie ik de eer heb te spreken. - Gij draagt op uw gelaat de bevestiging van hetgeen antje mij dagelijks van u verhaalt.
Ik haastte mij haar in de rede te vallen, daar ik, - hoe aangenaam mij overigens de erkentelijkheid wezen moge, - niet bijzonder op de uitboezemingen van dankbare harten gesteld ben, en maakte lachende de aanmerking, dat antje zeer ervaren scheen in de afschildering en beschrijving van personen. - Doch laat ons nu van wat anders spreken. De brave vrouw heeft mij gezegd, dat gij in staat waart allerlei vrouwelijke kleedingstukken te vervaardigen, en hiervan wilde ik gaarne eene proef nemen. Valt deze goed uit dan heb ik veel werk voor u, en daarmede kunt gij reeds morgen beginnen. - Ik ondervroeg haar nu omtrent eenige punten en bemerkte al zeer spoedig, dat zij niet alleen volkomen bekwaam was om ondergoed te maken, maar zelfs zeer goed met de vervaardiging van japonnen als anderszins bekend was.

{==160==} {>>pagina-aanduiding<<}

Op mijne vraag, waar zij dat alles geleerd had, antwoordde zij, dat zij zes jaren bij eene Dame te Amsterdam als kamenier had gediend, die haar in de gelegenheid gesteld had dit alles te leeren. Mevrouw, ging zij voort, liet hoogst zelden iets buitenshuis maken; ik heb zelfs wel baljaponnen voor haar en de kinderen gemaakt. -
- Maar, meisje! - riep ik met bevreemding, - waarom zijt gij niet in die betrekking gebleven, dan had gij al die ellende, die u aan den rand des grafs heeft gebracht, kunnen voorkomen! -
- O, Mevrouw! - barstte zij uit, - de hand des Heeren is zwaar op mij geweest. Ik was radeloos, en de dood had mij werkelijk een dienst bewezen als hij mij toen van het rampzalige leven had verlost! Nu hebben de woorden van het deugdzame, vrome antje wel eene heilzame wijziging aan mijne droefheid gegeven, en ik onderwerp mij aan Gods wijzen wil; doch het veroorzaakt mij dikwijls nog eene ondragelijke smart, dat ik gebukt ga onder het vermoeden van eene zware misdaad, zonder dat ik mijne onschuld kan bewijzen. - Maar God daar boven, die mijn hart kent, weet toch, dat ik nimmer heb gedacht aan het kwaad, waarvan men mij beticht! -

{==161==} {>>pagina-aanduiding<<}

Zij zag mij, door hare tranen, bij deze woorden zoo trouwhartig aan, dat ik bij mijzelve onwillekeurig de woorden herhaalde, die ik zoo dikwijls van antje gehoord had: - het meisje kan niet schuldig zijn, zóó kan de schuld niet spreken. - Bedaar, leentje! - hernam ik, - ik geloof gaarne, dat men u ten onrechte heeft beschuldigd, en wanneer dit zoo is, zal de goede God, die zeker Zijne wijze oogmerken heeft om u te beproeven, uwe onschuld eenmaal luisterrijk aan het licht brengen. Verlies den moed niet en blijf op Hem vertrouwen.
- Heb dank, Mevrouw! duizendmaal dank voor die woorden! Gij gelooft dus, dat ik geene schuld heb, dit is balsem voor mijn hart! - Maar laat ik u in weinige woorden met mijne lotgevallen bekend maken.
- Ik ben te Amsterdam geboren uit fatsoenlijke ouders, die ik, helaas! reeds op mijn elfde jaar verloor. In het jaar 1832 sleepte de cholera hen, binnen den tijd van drie dagen, beiden ten grave. - Door voorspraak van brave, medelijdende menschen werd ik in het Burgerweeshuis opgenomen, en nog altijd denk ik met warme dankbaarheid aan het goede, dat ik in dat gesticht heb genoten. - God zegene de waardige Bestuurders er van, die bij mij, en bij zoo vele

{==162==} {>>pagina-aanduiding<<}
anderen, werkelijk de plaats van vader en moeder vervulden, en dit zoo meesterlijk verstaan! - Op mijn zeventiende jaar verliet ik het huis en trad als kindermeisje hij een fatsoenlijk huisgezin in dienst. Daar bleef ik tot mijn eenentwintigste jaar, toen ik als kamenier bij Mevrouw *** kwam. De Heer ***, haar man, was een groot koopman en zeer rijk. Er waren wel twaalf dienstboden aan huis, doch met deze had ik niet veel omgang, daar ik doorgaans bij Mevrouw moest zijn, of in mijn kamertje, dat aan de vertrekken van mijne meesteres grensde, met eenig werk bezig was. Mevrouw scheen al spoedig eenige genegenheid voor mij op te vatten. Zij sprak veel en met welwillendheid met en over mij, en het schijnt dat dit de ijverzucht van mijne mededienstboden opwekte, althans overal waar ik met hen in aanraking kwam, ontmoette ik niets dan norsche stroefheid en spotternij. Dit griefde mij in het begin wel, doch ik onderwierp mij en werd er langzamerhand aan gewoon. - Zoo verliepen er zes jaren. Ik hield mij zoo veel mogelijk in de nabijheid van Mevrouw op, en was tevreden en gelukkig.
- Tot mijne bezigheden behoorde ook de zorg voor het zilverwerk, dat dagelijks gebruikt werd. Dit moest elken avond aan mij worden gebracht, ik telde het na,

{==163==} {>>pagina-aanduiding<<}
en sloot het weg om het den volgenden dag weder af te geven. Mevrouw zelve bemoeide er zich zelden mede; zij vertrouwde mij volkomen. - Eens, het was in het begin van dit jaar, was er een groot diné geweest en ik had dien morgen vier dozijn lepels en vorken uitgegeven. Ik had niets van de drukte vernomen, maar zat in mijn afgezonderd kamertje eene kostbare kanten muts voor mijne meesteres te maken. Te tien uren belde Mevrouw mij, om haar te verkleeden, daar zij nog naar een concert moest. Voor ik mijn kamer verliet, sloot ik de prachtige kant in mijne latafel en ijlde naar haar toe. - Zij vertrok en ik keerde naar mijn vertrekje terug, waar ik den bak met het gebruikte zilver vond staan, die men in mijne afwezigheid daar had nedergezet. - Mevrouw had mij opgedragen nog dienzelfden avond iets voor haar toilet te laten halen; doch daar ik niemand der andere dienstboden hiermede durfde belasten, nam ik het besluit om zelve te gaan. Ik ging, en wel zonder vooraf het zilver na te tellen. - Wat heb ik hierover naderhand bitter berouw gehad! - Ik was nauwelijks een kwartier afwezig geweest en mijn eerste werk, bij mijne terugkomst, was het zilver na te zien. - Er ontbraken twee lepels. - Ik snelde naar de keuken, onder-
{==164==} {>>pagina-aanduiding<<}
vroeg meiden en knechts, maar niemand wist er iets van. Alles werd doorzocht, doch men vond niets. - Ik heb van morgen toch vier dozijn gegeven, riep ik, en deze moeten terugkomen? - Dit was het sein tot den opstand. Van alle zijden werd ik nu met verwenschingen en scheldwoorden overladen: - wat! zal de trotsche deern ons hier voor dieven komen uitmaken! - riep de een. - Wat denkt het nest wel! - een ander, en dergelijke, waaraan ik uwe ooren niet wagen zal, Mevrouw!
- Intusschen was goede raad duur. Mijnheer was te huis gebleven en ik vond mij verplicht hem onmiddellijk van het gebeurde kennis te geven. Dit deed ik, maar met een kloppend hart. Mijnheer was zoo barsch en streng, dat ik altijd eene zekere vrees voor hem gevoelde, hoeveel te meer dan nu, daar ik met zulk eene boodschap kwam. - Hij ontving mij, naar gewoonte, norsch en wrevelig en hierdoor beefde mijne stem min of meer. Hij zag mij scherp aan en vraagde mij, of het zilver niet aan mijne zorg was toevertrouwd, hetgeen ik toestemmend beantwoordde. Hierop gaf hij bevel, dat al de deuren van het huis zouden gesloten worden, en beval een onmiddellijk onderzoek. Dit geschiedde. De kisten en kasten der dienstboden

{==165==} {>>pagina-aanduiding<<}
werden geopend, hunne kamertjes en kleederen doorzocht, doch ook nu vond men niets. Ook mijne latafel moest ik openen en hier ontdekte men de kostbare kant, die ik daarin had weggesloten. Deze werd door Mijnheer zelf in bewaring genomen, en hij zag mij daarhij met zulk een doordringenden blik aan, dat ik, als het ware, een voorgevoel ondervond van hetgeen er gebeuren zou. - Vervolgens vereenigde hij al de bedienden in één vertrek en ondervroeg hen zelf. Allen verklaarden gedurende den geheelen namiddag het huis niet te hebben verlaten, ik was de eenige, zeide men, die nog laat in den avond uit was geweest. - Het was of ik door den grond zonk bij de gedachte aan het vermoeden, dat hierdoor op mij rusten moest. Ik veranderde van kleur en mijne knieën sidderden. - Dit ontging de aandacht van Mijnheer niet. Hij gelastte allen te vertrekken, ik alleen moest blijven. Meisje! - zoo sprak hij mij aan, - ik ben gewend te handelen en spoedig te handelen, dit is aan al mijne ondergeschikten bekend. Ik zal u dan nu ook maar dadelijk zeggen, dat ik u, ondanks uw uitgestreken gezicht, al lang heb mistrouwd. Men beklaagt zich over uwe trotschheid, over minachting van uwe mededienstboden, en dergelijke aardigheden bevallen mij

{==166==} {>>pagina-aanduiding<<}
volstrekt niet. Nu ontbreken er twee lepels, dit komt gij mij al bevende berichten, hetgeen mij dadelijk in het oog viel; gij zijt de eenige, die u altijd met ket zilverwerk bemoeit en dit versterkt mijn vermoeden. Bij onderzoek vindt men nergens iets verdachts, alleen bij u eene kostbare kant, die u niet toebehoort. Gij zijt, tegen uwe gewoonte, in den laten avond nog uit geweest, en dit brengt mijn vermoeden tot zekerheid; in één woord, gij alleen weet waar het vermiste zilverwerk zich bevindt. Ik geef u tijd tot morgen twaalf uren; zoo het ontbrekende dan niet terecht is zal ik weten wat ik te doen heb. -
‘- Meer dood dan levend had ik deze woorden aangehoord. Toen hij geëindigd had, wierp ik mij, zonder te weten wat ik deed, voor hem op de knieën, en riep: - Om Godswil, Mijnheer! heb ik u goed begrepen, houdt gij mij voor de schuldige! - Geen komedievertooning, juffertje, - zoo viel hij mij ijskoud in de rede, - geen gekheid! wanneer het gestolene, het gestolene, hoort gij wel, niet terecht komt, zal de politie er aan te pas komen. Nu geen woord meer, vertrek! - Hoe ik op mijn kamertje terugkwam, weet ik niet meer. Ik zat daar als wezenloos tot de stem van Mevrouw mij wekte. - Dit deed mijne hoop

{==167==} {>>pagina-aanduiding<<}
eenigszins herleven. De goede vrouw wist reeds alles; zij was met mijn leed begaan, zocht mij te troosten, maar meldde mij tevens, dat zij haren man niet had kunnen bewegen zijn vermoeden te laten varen. - Deze woorden deden mij tot mijzelve komen. Ik verzoekt dat Mijnheer, zoo hij dit goed vond, zijne bedreiging maar dadelijk zou ten uitvoer brengen. Ik wist niets van het ontbrekende zilver en zou er morgen evenmin iets van weten. Van mijn onschuld was ik zeker, en de politie zou deze wel aan het licht weten te brengen!
‘- Den volgenden morgen werd ik bij Mijnheer ontboden. Hij verklaarde mij, dat hij mij, ondanks mijn halsstarrig ontkennen, voor schuldig hield, maar, uit aanmerking van mijne jaren, de politie voor ditmaal nog niet met de zaak zou bemoeien. Zijn huis moest ik echter onmiddellijk verlaten. Schoon hij daartoe niet verplicht was, wilde hij, ten einde in mijne eerste behoefte te voorzien, mij mijne huur voor het geheele vierendeeljaars uitbetalen. Ik moest evenwel niet verwachten, dat hij of zijne vrouw immer eene goede getuigenis van mij geven zouden, en hij raadde mij, die liever niet in te roepen, daar zijne beginselen medebrachten, dengenen, die hem naar mij vragen zou, met het gebeurde bekend te maken. Eerlijkheid ging

{==168==} {>>pagina-aanduiding<<}
bij hem boven alles, - zoo eindigde hij, - en iemand, die daartegen eenmaal had gezondigd, vertrouwde hij nimmer weder. - Ik poogde te antwoorden, maar hij belette mij dit door een bevelend, ijskoud gebaar, en wees mij de deur, alsof mijne tegenwoordigheid de lucht verpesten zou. - Ik nam mijn geld zwijgend op, doch toen ik het vertrek zou verlaten, vond ik eensklaps kracht om den wreeden man toe te roepen: - God zal eenmaal mijne onschuld aan het licht brengen, Mijnheer! en dan zal het u berouwen, mij, op een ongegrond vermoeden, zoo diep vernederd en zoo hard behandeld te hebben. - Praatjes, juffertje! - antwoordde hij; - wij kennen die aardigheden. Ik weet wat ik doe, en God, met wien gij het zoo druk hebt, zal het ook wel weten! - Dat zal hij! - riep ik en ging heen. - Mevrouw, - en dit griefde mij het meeste, - scheen nu eenigszins tot het gevoelen van haren man over te hellen, althans zij was de medelijdende troosteres van den vorigen avond niet meer. Ook zij verklaarde mij, dat ik hare getuigenis niet moest inroepen; het speet haar wel, maar zij was niet in staat de menschen te bedriegen. -
‘- Ik vertrok. O! wat griefde mij de spotternij en verachting der overige dienstboden, waarmede zij

{==169==} {>>pagina-aanduiding<<}
mij tot aan de deur geleidden! - Maar laat ik hiervan liever zwijgen; die herinnering is mij te pijnlijk. - Gelijk ik voorzien had, al mijne pogingen om een anderen dienst te bekomen, mislukten te eenenmale. - Ik was op stel en sprong bij Mevrouw *** de deur uitgezet, zeide men; hierachter moest iets schuilen en ik was niet meer te vertrouwen. - Om als naaister in een modemagazijn geplaatst te worden, gelukte evenmin. - Ook daartoe vorderde men een bewijs van goed gedrag. - Nu nam ik het besluit om de stad te verlaten en mij naar Gelderland te begeven; maar, helaas! het bittere leed, dat mij drukte, en het gure jaargetijde wierpen mij op het ziekbed neder, en de kosten, die dit na zich sleepte, verslonden al wat ik bezat. Ik moest zelf mijne kleederen verkoopen of voor schuld achterlaten, en slechts half hersteld moest ik, zonder één cent te bezitten en met vodden bedekt, in het barre weder den weg weder op. -
- Ik zwijg van hetgeen ik toen heb uitgestaan. Hoe mijn lijden door Gods goedheid een einde heeft genomen is u bekend, Mevrouw. Alle sporen van mijne vroegere ellende zijn nu door de weergalooze liefde en goedheid van antje, en door uwe liefdadigheid, - ja, uwe liefdadigheid, wij weten zeer goed,

{==170==} {>>pagina-aanduiding<<}
dat wij onze tegenwoordige welvaart uitsluitend aan u verschuldigd zijn, - geheel verdwenen. Mijn gemoed is kalm, en de toespraak van mijne moederlijke vriendin heeft mij zelfs geloovende, vertrouwende berusting in den wil des Heeren geschonken; doch somtijds, o, Mevrouw, somtijds breekt mij het koude zweet nog uit als ik aan het gebeurde denk, en aan de wreede behandeling van Mijnheer ***. Neen, gij, noch Mijnheer uw echtgenoot, zoudt een uwer bedienden zoo onverhoord verstooten, zoo diep ongelukkig maken; dit weet ik zeker! -
‘Zonder kaar op dit laatste te antwoorden, doch innig bewogen door haar eenvoudig verhaal, zocht ik haar eenigszins op te beuren en te troosten. Ik beloofde haar, dat ik verder voor haar zorgen zou, en wenkte vervolgens christiaan, die op eenigen afstand met het rijtuig wachtte. Vóór ik daar instapte, verzocht ik leentje mij het adres van hare vorige meesteres op te geven, en tevens het merk van het zilver, wanneer zij zich dit nog herinnerde. Zij voldeed hieraan bereidvaardig en zonder zich een oogenblik te bedenken, hetgeen mij nog meer versterkte in het geloof dat zij onschuldig was. Na haar beloofd te hebben haar spoedig weder eens te komen bezoeken, vertrok ik naar

{==171==} {>>pagina-aanduiding<<}
Mevrouw van egmond. Ook aan deze voortreffelijke vrouw verhaalde ik antjes liefdevol gedrag omtrent de arme leentje. Zij was er werkelijk door getroffen, en op deze wijze bezorgde ik het brave mensch eene veelvermogende beschermster te meer.
Er verliepen maanden. Men sprak niet meer zoo, veel van leentje, maar werd er over haar gesproken, dan was het steeds tot karen lof. Omstreeks dezen tijd gaf christiaan, de koetsier, aan uwen vader te kennen, dat de vreemde hem niet onverschillig was gebleven, en hij, zoo Mijnheer het hem vergunde, haar gaarne tot vrouw zou willen nemen. Uw vader meldde mij dit, en wij rekenden ons verplicht den braven, jongen man, die ons zoo lang en zoo trouw had gediend, met leentjes lotgevallen bekend te maken. Dit deden wij, doch gaven hem tevens te kennen, dat wij, voor ons, reden meenden te hebben om haar voor onschuldig te houden. Als gij er zoo over oordeelt, antwoordde hij, is dit voor mij genoeg. Hetgeen ik gehoord heb, sterkt mij in mijn voornemen, en ik zal het nu nog spoediger uitvoeren. - De brave jongen deed het, en op zekeren avond kwam hij ons berichten, dat leentje hare toestemming had gegeven. Zij had dit evenwel niet gedaan, dan na hem alles gezegd,

{==172==} {>>pagina-aanduiding<<}
en hem daarna verzocht te hebben liever voor altoos van haar af te zien, zoo hij de minste twijfel omtrent hare onschuld mocht koesteren. - Dit sprak wel van zelf, - had de eerlijke jonkman haar geantwoord; - Mijnheer en Mevrouw zeggen, dat gij geene schuld hebt, hoe zou ik dan nog twijfelen. Neen, meisje! als ik er, zie zóó veel, van geloofde, zou ik met mijn voorstel wel thuis gebleven zijn. -
Er was weder eenigen tijd verloopen, toen ik op zekeren dag, tegen mijne gewoonte het Amsterdamsche Handelsblad in handen nam. Na eenig doelloos rondzien viel mijn oog op eene advertentie, waarin bericht werd, dat er, bij het omwerken der opgehaalde haardasch in de daartoe bestemde schuren, onder andere voorwerpen, twee zilveren lepels gevonden waren. Dit trof mij daar het mij leentjes verhaal te binnen bracht. - Onmiddellijk schreef ik aan Mevrouw ***, wier adres ik zorgvuldig had bewaard; gaf haar kennis van hetgeen er met hare vroegere kamenier was voorgevallen, in welk een toestand zij hier aangekomen was, enz. Ik maakte haar vervolgens opmerkzaam op het bericht van het Handelsblad, en smeekte haar toch niets onbeproefd te laten, om te ontdekken, of het gevonden zilverwerk het door haar vermiste was, ter-
{==173==} {>>pagina-aanduiding<<}
wijl ik eindigde met de verklaring, dat de toekomst van twee menschen van haar antwoord afhing. - Het duurde geene drie dagen, of wij ontvingen een brief uit Amsterdam. - Het eerste wat ons bij het openen in het oog viel was eene banknoot van f 200, welke ons den inhoud reeds deed raden. - Ja wel! de gevonden lepels waren door Mevrouw *** voor de hare herkend. Zij waren waarschijnlijk bij de drukte van het diné onopgemerkt in de asch gevallen, en met deze ten huize uitgedragen. Doch wat hiervan zijn mocht, leentjes onschuld aan het vergrijp, waarvan men haar had beschuldigd, was er volkomen door bewezen. Hoeveel leed deed het haar nu, dat zij haar had kunnen verdenken, die haar nooit reden tot klagen had gegeven, en zich altijd door een uitmuntend en zacht humeur onderscheiden had. Zij verzocht haar eindelijk vergiffenis en bad haar het inliggende als eene geringe vergoeding te willen beschouwen en als zoodanig aan te nemen. - Van haren man sprak zij geen enkel woord. - Een koopman bekent niet gaarne, dat hij zich vergist heeft. -
Nu was het feest. Antje juichte, Christiaan sprong in het rond en leentje weende in stilte en sloeg den blik dankend ten hemel. In één woord, allen waren

{==174==} {>>pagina-aanduiding<<}
gelukkig en wij deelden in kunne vreugd. Christiaan trouwde met leentje, uw Vader nam een anderen koetsier, en de jonggehuwden betrokken het lieve jachthuisje aan den zoom van het bosch. En wie uwer kent nu de vrouw van den jager niet, die u allen zoo lief heeft en ons nog altijd zoo hartelijk dankbaar is?’
‘He, Ma! - riep. wimpje, - is de vrouw van christiaan te voren zoo arm geweest, dat zij op de straat is neergevallen? Och, dat lieve mensch! - Ferdinand en jetje voegden er bij, dat zij dit reeds lang vermoed hadden, doch Mama's verhaal niet hadden willen storen, daar het hiertoe veel te mooi was geweest.
‘Juist, ferdinand! daartoe was het veel te mooi,’ antwoordde zijn Vader. ‘Wij danken u voor uw eenvoudig, doch belangrijk verhaal, Mamatje! Ik kende de gebeurtenissen, die gij mij hebt medegedeeld sedert lang, maar ik verzeker u, dat het mij voorkwam als hoorde ik ze voor de eerste maal. - Gij hebt aandachtig zitten luisteren, kinderen! ik heb aanhoudend het oog op u gehad, en dit deed mij groot genoegen, daar er voor u uit de verhalen van uwe Moeder veel te leeren was. Zij hebben u nu eene andere wijze

{==175==} {>>pagina-aanduiding<<}
aangetoond, waarop de liefde tot den medemensen in uitoefening te brengen is.’
‘Eene andere wijze, Pa!’ sprak wimpje, zijnen Vader met een vragenden blik aanziende. ‘Ik dacht, dat hetgeen gij en Mama ons laatst heb verteld van den Overste en iwan en van Mevrouw van sonheuvel en betje, veel overeenkomst had met dat, wat Matje ons nu van antje en leentje heeft verteld.’
‘Hierin hebt gij wel eenigszins gelijk, kleine man!’ antwoordde zijn Vader glimlachend. ‘De omstandigheden komen min of meer met elkander overeen, voornamelijk daarin, dat èn de Overste, èn Mevrouw van sonheuvel, èn antje ziek verlatenen of hulpeloozen hebben aangetrokken. Maar letten wij op hen, die dezen liefdeplicht in uitoefening brachten, dan leveren de drie verhalen een aanmerkelijk verschil op, en het was vooral op den toestand waarin de weldoeners verkeerden, dat wij uwe aandacht hebben willen vestigen, om u daardoor aan te toonen, dat de liefde in alle omstandigheden des levens in uitoefening te brengen is. - Het voornaamste evenwel, dat gij er uit hebt kunnen leeren, is dit: dat, - en dit hielden wij u reeds meermalen voor, schoon er niet te dikwijls op gewezen kan worden, - belangeloos, Christelijk liefde-
{==176==} {>>pagina-aanduiding<<}
betoon somtijds opmerkelijk door God wordt gezegend en beloond. Dit zaagt gij uit het gebeurde van iwan, die in Gods hand het middel was, om zijnen weldoener aan een wissen dood te ontrukken; uit de geschiedenis van betje, die insgelijks door onzen lieven Heer was uitverkoren, om een dreigend gevaar van hare redster af te weren, en nu weder uit de historie van antje, die hare tegenwoordige welvaart gerustelijk kan aanmerken als haar van des Heeren hand toegekomen, tot eene belooning voor haar liefderijk gedrag jegens eene rampzalige, die van iedereen verlaten was. - Het zal wel niet noodig zijn, hier nog iets bij te voegen, gij allen begrijpt mij volkomen. - Maar in leentjes geschiedenis treffen wij iets anders aan. - Het is niet alleen in het helpen van den medemensch, waar hij hulp behoeft, dat zich de Christelijke liefde openbaart; neen, die liefde is ook verdraagzaam, zij denkt geen kwaad en vooral zij oordeelt niet lichtvaardig!
‘Wanneer Mijnheer en Mevrouw ***, de meester en meesteres van leentje, dit laatste in het oog hadden gehouden, zouden zij zich wel gewacht hebben hunne ongelukkige dienstbode zoo hard, zoo liefdeloos te behandelen. Gij hebt gehoord, wat hiervan de ge-
{==177==} {>>pagina-aanduiding<<}
volgen waren. - En wat zou er van haar zijn geworden zoo de goede God het niet genadig had verhoed! - Laat dit voorval u in alle omstandigheden uws levens, waar uw oordeel verlangt wordt, helder voor den geest zweven. Oordeelt toch nimmer lichtvaardig, vooral wanneer dat oordeel niet gunstig is. Laat het over aan Hem, die de harten kent; aan Hem die alléén in staat is een juist oordeel te vellen, omdat Hem alléén alles bekend is. O! laat de les van den goddelijken Zaligmaker, onzen Heer jezus, toch steeds in het diepste uwer harten zijn geprent: oordeelt niet, opdat gij niet geoordeeld wordt. - Toen ik eenige dagen geleden met u over de ware, godewelgevallige liefde tot den naaste sprak, zeide ik ook, dat zij van alles steeds de goede zijde zocht. Vergeet dit nimmer en laat het u eene gewoonte worden. Denkt steeds het goede van uwen medemensch, en beschuldigt hem nooit, dan wanneer gij daartoe de onomstootelijkste gronden hebt, en dan nog met bezadigdheid en verschooning. - Elk mensch, geen enkele uitgezonderd, heeft zijne gebreken, en wanneer wij die kennen, hetgeen zóó noodzakelijk is, zullen wij, met het oog op onszelven, den naaste nimmer lichtvaardig veroordeelen; wij zullen vergevensgezind

{==178==} {>>pagina-aanduiding<<}
worden; afgunst en nijd zullen ver van ons vlieden, en het zal elken avond de vertrouwende bede onzer harten mogen wezen: Onze Vader! Vergeef ons onze schulden, gelijk wij vergeven onzen schuldenaren.

De Heer gravestein nam deze gelegenheid waar, om, toen de famille zich naar huis had begeven, en de kinderen hun avondeten gebruikten, hun de heerlijke beschrijving der liefde voor te lezen vervat in den eersten brief van paulus aan de Corinthiërs, in het dertiende Hoofdstuk. - Wimpje maakte, nadat hij geëindigd had, de aanmerking, dat de man, die dat had geschreven er eveneens over dacht als zijn Vader en Moeder. - Keer uw gezegde om, lieve jongen! antwoordde zijn Vader, en zeg dan, doch met eerbied, dat uwe ouders het met den grooten Apostel eens zijn. - O! mochten wij niet slechts met zijne woorden instemmen, maar mocht het ons aanhoudend streven zijn, om zóó te leeren liefhebben, als hij het daar zoo uitmuntend, zoo geheel in den geest van zijnen grooten Meester beschrijft. Dit alleen kan wezenlijk gelukkig maken, mijne hartelijk beminde kinderen! want die liefde doet ons leven naar de voorschriften van den Heer jezus, die haar als de hoofd-
{==179==} {>>pagina-aanduiding<<}
som van Zijne leer beeft aangewezen; en is er grootere voldoening te smaken, dan de vervulling van onzen plicht omtrent Hem, die ons zoo onuitsprekelijk heeft lief gehad!’
‘En eindelijk, mijne lieven!’ voegde Mevrouw er bij, ‘kan er hier beneden volmaakter geluk worden bedacht dan het bewustzijn, dat het vaderlijk oog van den oneindig goeden God met welgevallen op ons is gevestigd en ons op ons levenspad volgt. En dit mogen wij verwachten, wanneer wij de ware liefde betrachten, want:
Waar liefde woont, gebiedt de heer den zegen, daar woont hij zelf!’

Nog dikwijls spraken de Heer gravestein en zijne vrouw in vervolg van tijd met hunne kinderen over de beoefening der liefde jegens God en menschen. Telkens stelden zij hun die op eene nieuwe wijze voor, en telkens smaakten zij ook het genoegen hen beter te doen begrijpen, dat zij werkelijk is: de vervulling der wet.
Hunne gesprekken over dit onderwerp waren dikwijls zeer leerzaam. Voornamelijk was dit het geval, toen de Vader over de plichten omtrent den verarmden

{==180==} {>>pagina-aanduiding<<}
medemensen en het geven van aalmoezen sprak. De voorbeelden en verhalen, die hij en Mevrouw, tot staving van kunne gezegden bijbrachten, en die, tot beter begrip der kinderen, ook uit hunne dagelijksche omgeving genomen waren, zijn de moeite der vermelding alleszins waardig.
Mocht gij, mijne jonge vrienden! voor wie deze bladen geschreven zijn, er eenig behagen in hebben gevonden, dan hoop ik wel eens gelegenheid te zullen vinden u die ook mede te deelen.
Intusschen vaartwel, en hebt elkander hartelijk lief!




1) Het zal wel niet behoeven aangemerkt te worden, dat der hier in plaats van er of daar wordt gebruikt.

1) Caligraphie! Een vreemd woord, niet waar mijne jeugdige lezers, en dat wel eene uitlegging verdient. Het beteekent: de kunst om schoon te kunnen schrijven, van welke kunst tegenwoordig veel werk wordt gemaakt. Nu, zij is dit alleszins waardig, daar eene duidelijke, nette hand van onberekenbaar nut in alle studiën is, en deze zeer vergemakkelijkt.


