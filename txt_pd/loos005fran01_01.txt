
   
        
           
               Frank van Borselen en Jacoba van Beijeren
               Adriaan Loosjes Pzn.
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Frank van Borselen en Jacoba van Beijeren van Adriaan Loosjes Pzn. uit 1790.
               
               
                   
                       De koppen tussen vierkante haken zijn door de redactie toegevoegd.
                   
               
           
           
           
               loos005fran01_01
               DBNL-TEI 1
               
                   2016 dbnl
               
           
           
               
           
           
               
                   
                   exemplaar Universiteitsbibliotheek Amsterdam, signatuur: O 92-61, scans van Delpher
               
               Adriaan Loosjes Pzn., Frank van Borselen en Jacoba van Beijeren. A. Loosjes, P.z., Haarlem 1790
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Frank van Borselen en Jacoba van Beijeren
               Adriaan Loosjes Pzn.
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Frank van Borselen en Jacoba van Beijeren
               Adriaan Loosjes Pzn.
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2016-10-03
               
                   RK
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Adriaan Loosjes Pzn., Frank van Borselen en Jacoba van Beijeren. A. Loosjes, P.z., Haarlem 1790
 
Zie: https://www.dbnl.org/tekst/loos005fran01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 





{==π1==} {>>pagina-aanduiding<<}

FRANK van BORSELEN
en
JACOBA van BEIJEREN.

{==π2==} {>>pagina-aanduiding<<}


{==π3==} {>>pagina-aanduiding<<}

FRANK VAN BORSELEN
EN
JACOBA VAN BEIJEREN,
DOOR
A. LOOSJES, P.z.

{== afbeelding 
	
==} {>>afbeelding<<}
    

TE HAERLEM,
by A. LOOSJES, P.z.
1790.

{==π4==} {>>pagina-aanduiding<<}





{==I==} {>>pagina-aanduiding<<}


{== afbeelding 
	
==} {>>afbeelding<<}
    


Voorbericht.

't Is in deezen tijd, waarin zo veel over het sentimenteele getwist wordt, moeilijker, dan ooit een soort van een Geschiedverhaal, waarin tedere hartstogten voorkomen, met hoop op eene eenigzins algemeene goedkeuring op te stellen. Men loopt gevaar aan den eenen kant, om alleen wegens de woorden Tederheid en Gevoel voor eenen sentimenteelen te worden uitgekreeten, dat is, in de taal der eeuw, voor eenen verwijfden, onmanlijken en somberen dweeper ten opzigte van Godsdienst,

{==II==} {>>pagina-aanduiding<<}
Liefde en Vriendschap. Aan den anderen kant treft men 'er aan, die alles, wat maar in eenen zogenaamden gevoeligen trant geschreeven is, en waarin hartstogten, op de overdreevenste wijze geschilderd, voorkomen, met hunne goedkeuring beademen, en alle schriften, juist niet in dien overdreeven' trant geschreeven, als smaakeloos afkeuren. - Ondertusschen is het zeer natuurlijk, dat men in zodanigen tijdkring meêr dan anders bedacht is, om in zulk een vak zijne kragten te beproeven. Nog éénmaal heb ik dat ondernomen, en mijne poogingen aangewend, om eene schilderij te maalen van twee gevoelige harten, op zodanig eene wijze, dat, hoe bekoorlijk de hartstogt, door welken zij weggesleept worden, weezen moge, egter de noodlottige gebeurtenissen en de onaangenaame schokken, die denzelven vergezellen en volgen, genoegzaam geëvenredigd zijn aan

{==III==} {>>pagina-aanduiding<<}
de daaraan verknogte geneugten, althans elk, die niet doldriftig zijn eigen ongeluk begeert, een waarschuwend voorbeeld opleveren. Geene harsenschimmige Persoonen koos ik tot het onderwerp van mijne Schilderingen. De, in 's Lands Geschiedenisse zo beroemde, Frank van Borselen en Jacoba van Beijeren poogde ik met natuurlijke verwen in de volgende bladen af te maalen. Deeze beide waren zeker persoonen van Tederheid en Gevoel, en de daaden, uit deeze gesteltenis hunner harten voortgevloeid, draagen de onlochenbaare merktekenen van geschiedkundige zekerheid. Om in mijne Schilderingen, mijns achtens, de voorwerpen in het gunstigst licht te plaatzen, heb ik somtijds mij van bijcieraadiën bediend, en ben enkele keeren van de Geschiedkundige waarheid afgeweeken.
Mijn hoofdoogmerk met de uitgave is, aan de zodanigen mijner Landgenoo-
{==IV==} {>>pagina-aanduiding<<}
ten, welke in dit soort van geschriften behaagen scheppen, eene aangenaame uitspanning te geeven, door de beschouwing van de werking der Hartstogten in twee waarlijk edele en gevoelige zielen, welke beschouwing misschien zal kunnen strekken, om de gevoelens en neigingen van sommigen te verfijnen, te veredelen, en om aan anderen, wier gevoeligheid, misschien als die van van Borselen en Jacoba, tot eene vrij groote hoogte opgewonden is, de gevolgen af te schilderen van eenen botgevierden hartstogt; - terwijl mogelijk ook de volgende Tafreelen zullen kunnen strekken, om lieden, die zich meêr of minder in soortgelijke omstandigheden mogten bevinden, aan te toonen, dat dikwerf een gunstiger Lot, dan de dood of eene verschriklijke scheiding, tedere en gevoelige harten verbeidt, schoon zij onderworpen blijven aan het gemeene

{==V==} {>>pagina-aanduiding<<}
sterflot, waaraan eene zeer groote Gevoeligheid, schoon 'er al aan haaren hoogsten wensch voldaan worde, dikwerf haare aanbidders vroegtijdig onderwerpt.
Maar waartoe mij zo angstig vermoeid om het zedelijk nut van deeze tafreelen aan te toonen; laat de een om het boek bij gebrek van menschelijk gevoel, of om de gebreken van het boek zelf, lachen - laat een ander hetzelve, bij eene groote maate van gevoel, met traanen bevochtigen - en laat de onpartijdige beöordeelaar over hetzelve vonnissen. - Eéne geruststelling kan ik aan de zodanigen, welken dit soort van geschriften mishaagt, hier bij voegen, dat deeze hoogstwaarschijnlijk in dit vak mijne laatste pooging is.
Schoon mijne Godsdienstige begrippen hemelsbreedte van die der Roomsche Kerk verschillen, schoon ik haare Christusen Mariabeelden, en haare plegtigheden

{==VI==} {>>pagina-aanduiding<<}
genoegzaam gelijk stelle met de beelden van Jupiter en Minerva, en de kerkgebruiken van het Heidendom, moest ik egter in dit stuk, wilde ik natuurlijk blijven, Jacoba en van Borselen Taal in den mond leggen overeenkomstig hunne denkbeelden - even eens, als men, een Heidensch Held ten tooneel voerende, hem, zonder veragtering of nadeel van Gods eer, de Heidensche Goden laat aanroepen. - Ik maak deeze aanmerking alleen, om aan den zwakken Leezer alle ergernis weg te neemen. En hoe gedrochtelijk mij de begrippen van de Roomsche Kerk, en al dat geen, hetwelk de Protestanten van die begrippen in de hunne, met afwijking van de zuivere Leer door Christus en zijne leerlingen verkondigd, hebben ingelijfd, toeschijnen, egter zie ik geene reden, waarom men zelfs niet met eene soort van heilige aandoening de Graavin Jacoba voor het kruis kan zien nederbukken, of hulde

{==VII==} {>>pagina-aanduiding<<}
bewijzen aan de Moedermaagd, wanneer men volgens den zo toegeevelijken aart van het Christendom, in aanmerking neemt, dat God de goede Vader van het menschlijk geslacht, meêr den wil, dan de wijze van uitoefening gadeslaat, en hooger prijs stelt op het ten goede geneegen harte, dan op het verlichtst verstand zonder hetzelve.... ‘Dan zou, zegt misschien een mijner Leezers, een Jood, een Mahomedaan, een Heiden ook aangenaam kunnen zijn in het oog van het Opperwezen, misschien aangenaamer, dan verlichte Christenen....’ Veelligt zou ik in dit stuk van mijne Protestantsche medebroeders zelve verschillen - dan hier althans de plaats niet zijnde om daarover uit te weiden, zal ik de beslissing van dit voorstel aan de verlichtste en verdraagzaamste onder de Christenen overlaaten.
Nog heb ik hier bij te voegen, nopens mijne schrijfwijze in dit stuk: dat ik

{==VIII==} {>>pagina-aanduiding<<}
meende, dat dezelve met den aart der onderwerpen best strookte, en meest geschikt was om de werking der persoonen in het helderst licht te plaatzen. -
Eenige drukfouten zijn 'er in dit stuk, vooral in de eerste bladen ingesloopen. Van de voornaamste heb ik eene aantekening gemaakt. - Ik heb ook nog op de twee eerste Zangen, in dit werkje voorkomende, door den Heer Masch de Muzijk doen componeeren, welke apart wordt uitgegeeven, en, zo derzelver aftrek eenigzins voldoende is, door die op de overige Zangstukjes zal agtervolgd worden.

A. Loosjes, Pz.

1790. den 22 September.




{==1==} {>>pagina-aanduiding<<}


{== afbeelding 
	
==} {>>afbeelding<<}
    


Frank van Borselen en Jacoba van Beijeren.

Op Jacoba van Beijeren, door haare schoonheid en ongelukken zo beroemd in 's Lands geschiedenis, scheen het noodlot nu eindelijk alle zijne pijlen verspild te hebben. Reeds op haar zeventiende jaar was zij weduw geworden door den moord, gepleegd aan den Dauphijn van Vrankrijk, aan wien zij door den band des huwelijks verbonden was; daarnaa tegen haaren dank gehuwd aan den lafhartigen Jan van Braband; staande diens leeven uit staatkundige inzigten in den echt getreeden met en verlaaten door Humfried van Glochester; door eenen onrechtvaardigen Oom Jan van Beijeren, in haar erfdeel zodanig ontrust, dat zij meermaalen de wapens op zijde gord-
{==2==} {>>pagina-aanduiding<<}
de, en met mannenmoed de Hoekschen te velde voerde of op de vloot vergezelde; eindelijk was zij door haaren Oom Flips van Bourgonje, daar hij bijgestaan wierdt door den Kabbeljaauwschen Adel, gedwongen hem voor Ruwaard te erkennen, en hem te belooven nimmer zonder zijne toestemming een huwelijk aan te gaan. Behalven de dagelijksche kwellingen, door schaarschheid van inkomsten veroorzaakt, versleet nu Jacoba, in 't vorstlijk 's Graavenhage, in stille ruste haaren jeugdigen leeftijd, zich met de Jagt vermaakende, en met andere mannelijke Uitspanningen haar voorig leed, zo veel mogelijk, verzettende.




{==3==} {>>pagina-aanduiding<<}

[1]

Bij de Graavin, op eenen herfstavond met haare vertrouwde Kamerjuffer Bathilde te paard van de jagt gekomen, en moede nederzittende, liet zich haar Stalmeester Willem de Bije aandienen, en verzocht haar in aller ijl te spreeken, over eene zaak, die der Graavinne aangenaam weezen zou.
Jacoba vatte op die boodschap de hand haarer Kamerjuffer en zeide, den knecht met haare toestemmend antwoord aan de Bije vertrokken zijnde:
‘Ach Bathilde! wat mag het toch zijn naa zo veel onaangenaamheden, als mij bejegend zijn, dat mij zo bijzonder aangenaam zou kunnen weezen. Niet dat ik zucht om het verlies van mijn gezag, van eerampten, waar voor vrouwelijke schouders te zwak zijn, maar de hoon mijn gevoelig hart door twee mijner Echtgenooten aangedaan.... Ach Bathilde! ja die hoon, die smarten zijn onvergeetbaar.... en de tederheid voor den Dauphijn.... voor dien edelen, dien vorstelijken jongeling, ach mijne dierbaare! niets op aarde is in staat... noch eer noch voordeelige aanbiedingen... mij dien jongeling, mij zo wreed ontrukt, te doen vergeeten. 't Is

{==4==} {>>pagina-aanduiding<<}
nu reeds vijftien jaaren geleeden, dat ik hem verloor, en nog peins ik meer op zijn verlies dan op het verlies mijner Staaten.’ Hierop tradt de Bije binnen zeggende:
Mevrouw! Terwijl, gij U met de jagt vermaakte, zijn eenige afgezanten van uwe Vrouw Moeder Margaretha van Bourgonje hier aangekomen. Zij verzoeken om gehoor - en geenzins twijfelende, of Uwe Genade zou dit gezantschap terstond ontvangen, heb ik hun tot dit vertrek doen naderen.
Jacoba (op een' treurig spotachtigen toon.)
Is dit nu die aangenaame tijding? een plegtig gezantschap: nu.... dat het binnenkome.
En hier traden zes Edellieden binnen. De dienaar, die hun vooraf ging, droeg een' brief en een koffertje met kleinoodiën.
Jacoba verwelkomde hun zeer beleefdelijk, en deedt hun nederzitten: Toen zeide de oudste van het Gezantschap: Uit naam van uwe Moeder Margaretha van Bourgonje bieden wij Uwe Genade deezen Brief met dit Koffertje aan: Twaalf der keurigste Paarden, een aantal Valken en Windhonden, heeft ons geleide medegebragt, en daar ons, bij onze aankomst, het geluk niet heeft mogen gebeuren, Uwe Genade ten hove te vinden, hebben wij die aan de voorzorge en hoede van den Heer de Bije aanbevolen.

{==5==} {>>pagina-aanduiding<<}

Jacoba antwoordde: Welk eene dankbaarheid ik mijne Vrouw Moeder verschuldigd ben, valt mij zeer moeilijk uit te drukken.... Zegt, Mijne Heeren, dat gij mij over haare gunst hebt zien bloozen, en dat ik altijd hoop te betoonen haare gunsten niet geheel onwaardig te zijn. Mijne Heeren! 't Zal mij aangenaam wezen voor uw vertrek, dat waarschijnlijk eenige dagen lijden zal, nog met een bezoek vereerd te worden. Voor het tegenwoordige is mijn hart te zeer aangedaan, om u behoorlijk te kunnen onderhouden....
De Edellieden, de aandoening van Jacoba bemerkende, reezen op, en verlieten met veele pligtpleeging haar vertrek. - Tegen de Bije zeide Jacoba: Heb de goedheid, Mijn Heer, om zorge te draagen, dat de paarden en al het overige behoorlijk worden gadegeslagen. Morgen voor den middag, naa den Dienst, zal ik u wachten, om met mij dezelve te gaan bezigtigen.
Jacoba, den brief haarer moeder doorgeloopen hebbende, veegde eenige traanen weg, die in haare oogen opwelden, en hervatte haar gesprek met Bathilde.
Bathilde! gij ziet ik ben zeer aangedaan. Ziedaar den sleutel van het koffertje, waarin volgens haar schrijven eenige kleinoodiën voor haare lieve dochter zijn.

{==6==} {>>pagina-aanduiding<<}

Bathilde.
Mevrouw! Mijn hart brandt van nieuwsgierigheid. Ei, open het koffertje. Gij ziet mij treurig aan... is het mogelijk?
Jacoba (het koffertje openende.)
Om dan aan uwe nieuwsgierigheid te voldoen. - Ziedaar gouden ketenen, snoeren paerlen, en een stel fraaije diamanten.
(Zij zucht en legt haare hand in eene zeer weemoedige houding onder haar hoofd.)
Bathilde.
Gij zucht... hoe kostbaar zijn die gouden ketenen, hoe groot zijn die paerlen - welk een glans schittert van die edelgesteenten? Met welk een' luister zullen die paerlen om uw' sneeuwitten hals blinken - en die juweelen... Alweder zucht gij... Is 't mogelijk: ik zie een' traan op uwe wangen.
Jacoba.
Ach Bathilde! wat baart mij al dat cieraad? Niets, niets dan nieuwe kwellingen veroorzaakt mij dat alles. Mij ongelukkige weduwe, ongelukkige verstootene, van alle magt beroofde vrouw.... Waarom stooren die geschenken mij in onverschillige gesprekken, ach, die geschenken herinneren mij mijne afhangelijkheid - zij herinneren mij de onmogelijkheid, om aan zulke verpligtingen te voldoen. Bathilde! wat slaat gij begeerlijke oogen op die cieraadiën.

{==7==} {>>pagina-aanduiding<<}
Welaan (een der paerelsnoeren opneemende en die om haaren hals hangende) welaan! ontvang dit geschenk van mij. Beter voegen zij u dan mij. - De paerlen, die mij passen, zijn mijne traanen. Neem nu het koffertje weg en sluit het in mijn kabinet. Ik mag die geschenken niet aanzien. -
Bathilde.
Duizendwerf dank, Mevrouw! - Ach hoe blijde ik ben met dit geschenk, nog vrolijker zou ik weezen, ware ik in staat uwe droefheid te verdrijven....
Jacoba.
Geene betuigingen, Vriendin... breng die geschenken uit mijne oogen: dit zij, zo gij mij een blijk van erkentenis geeven wilt, uwe erkentenis.
Terwijl Bathilde het koffertje in een nabij gelegen vertrek van het hof bragt, verzuchtte de ongelukkige
Jacoba.
Ach, mijne schatkist is geheel uitgeput. - Nog onlangs heb ik bij den onvriendlijken Montfoort om ondersteuning verzocht, en hij heeft ze mij geweigerd. Immers met een gift van geene kleine waardije kan ik deeze Gezanten te rug zenden. Wie ben ik? wat bezit ik?... (Onder 't spreeken likte haar getrouwe hond Diaan haare afhangende hand.) Jaa! u bezit ik nog, getrouwe! getrouwer dan Menschen, dan Bloedverwanten, dan

{==8==} {>>pagina-aanduiding<<}
Echtgenooten. Met u vermaak ik mij op de jagt, en in mijn hof zijt gij mijn gezellin. - Laat ik mijne traanen verbergen, mijne zuchten smooren voor Bathilde, die van mijne kwellingen geen denkbeeld vormen kan.... Somtijds, jaa gevoelt zij, zo het schijnt, iets mijner smarten; gaarne zou zij 'er zelfs in deelen, jaa ze verligten, maar voor den glans van het paerelsnoer is nu al haar medelijden verdweenen....
Bathilde terug gekeerd zijnde, wierdt de avond gesleeten in gesprekken over de Jagt, en over het Borduurwerk, waarmede zich de Graavin onledig hieldt, en waarop zij een Roos met haare kunstige naald maalde, die als in 't midden van Distelen lag weggesmeeten. Onder het borduuren zong zij het volgend Lied, op dat borduurwerk gemaakt, terwijl Bathilde op de luit speelde:

	[De Graavin en 't Roosje.]
De Graavin. 
Lief Roosje! Zijt gij afgeplukt 
Door teêre maagdenving'ren? 
't Roosje. 
o Neen! Door stormen afgerukt, 
Die eik en popel sling'ren. 

{==9==} {>>pagina-aanduiding<<}

G. 
Een fiere maagdenboezem gaf 
U ligt uw' luister weder. 
R. 
o Neen! 'k viel in dit steeklig graf 
Van scherpe distels neder. 
G. 
Straks zult gij ligt een Herdershoed 
Cieraad en naam verleenen. 
R. 
Neen! straks vertrapt me een woeste voet, 
En blos en geur vliên heenen. 
G. 
Lief Roosje! Gij, gij zijt mijn beeld. 
Niet vreemd, dat ik u minne. 
R. 
Neen! daar mijn blos geen Zephyr streelt, 
Gelijk ik geen' Graavinne. 

{==10==} {>>pagina-aanduiding<<}

G. 
Graavinne, ach met een doornenkroon, 
Met ingevallen kaaken. 
R. 
o Neen! een Roozenkleurig schoon 
Blijft op uw koontjes blaaken. 
G. 
Kom! kleine Vleister! mijne naald 
Zal u met zij' borduuren. 
R. 
Wat vreugd, mijn blos, door u gemaald. 
Zal de Eeuwen ligt verduuren. 
G. 
Wanneer men dit borduurzel ziet, 
Gedenk men mijner smarte. 
R. 
Wie toch voelt dan de waarde niet 
Van uw gevoelig harte. 



{==11==} {>>pagina-aanduiding<<}

Bathilde deezen treurigen zang speelende, sloeg meêr acht op de paerlen, die van haar' hals afhingen, dan op haare luit. Jacoba voerde haar daarop toe:
Gij hebt ongeregeld gespeeld, Bathilde, maar mijn bewoogen hart was juist voor het ongeregelde der muzijk geschikt.
Bathilde.
Ach Mevrouw! immer zijt gij zo treurig: ei, laat ik u eens mogen vervrolijken, door een minnelied, dat mij onlangs een der Edellieden van den Stadhouder vereerde, terwijl ik met hem in het Bosch wandelde. Misschien zal het u vervrolijken.
Jacoba.
Mijn hart, Bathilde, voorheen zo vatbaar voor tederheid... ach misschien te vatbaar... walgt nu van dien zoeten, maar hevigen, en vernielenden hartstogt; bitter herdenken... maar, welaan, om u te voldoen, laat ik eens hooren, hoe men u weet te vleijen.

Bathilde zingt en speelt het volgend Lied: 
Wat weigert ge in dit eenzaam boschje 
Me een geurig kuschje, lieve Maagd! 
De schaduw dekt hier zelfs het blosje, 
Door geen verspiedend oog belaagd. 
 

{==12==} {>>pagina-aanduiding<<}

Of ducht gij, dat uw weeldrig hondje 
't Verklappen zal uit jaloezij, 
Wanneer uw gloeijend roozenmondje 
Een maagdenkuschje schonk aan mij. 
 
Gij lacht, ei zie toch, hoe ik hoopend' 
Mijn lippen aan uw lipjes bied: 
'k Zie 't minzaam mondje half geopend, 
Maar schoon ik kusch, gij kuscht mij niet. 
 
Gij zucht, gij kuscht, gij zucht een kuschje. 
Hervatten wij dit duizendmaal: 
Zo koest'ren wij hier lustje op lustje, 
Het kusschen is toch liefdes taal. 
 
Mijn' Lieve! Zie deez' bank van zooden, 
Met geurrijk bloemgewas doormengd, 
Ons tot de zoetste omhelzing nooden, 
Die Liefde en Tederheid gehengt. 
 
Kom, schoone! kom, omhels mij stouter, 
Vrees in mijn' arm voor geen gevaar. 
Hier stichtte zich de Min een outer, 
Of stichtte 't hier Natuur voor haar? 
 

{==13==} {>>pagina-aanduiding<<}

Laat ons Natuur en Liefde roemen, 
Zij zaalgen ons dit heuchlijk uur. 
Natuur spreidt ons deez' koets van bloemen, 
En Liefde is de adem der Natuur. 


Jacoba zuchtte bij het slot, en haare oogen, hoe dof geschreid, slonkerden.
Bathilde.
Wel nu, Mevrouw!
Jacoba.
Wat zal ik zeggen, Bathilde! 't Is de taal van een' vleijer, die gevaarlijk is voor elk, maar meest voor zulke, die schoon en teder zijn, die weinig ondervinding hebben... Laat ons van dit onderwerp afstappen.... 't Verveelt mij.
't Was ondertusschen tijd van het avondmaal geworden. Eenig eigen gevangen wild wierdt opgezet, en de Graavin spijsde alleen met Bathilde. Onder den maaltijd liepen de zeldzaame gesprekken over onverschillige onderwerpen, doch Jacoba, door Bathilde in haar slaapvertrek geleid zijnde, vroeg, toen zij haar halscieraad hadt afgelegd, welks glans haar het geschenk der juweelen herinnerde:
Zeg mij toch, Bathilde! wat zal ik den Gezanten mijner moeder tot een geschenk, in plaatze der paarden en kostbaarheden, geeven. Ach! dat gij wist, hoe mij dit bekommerde...

{==14==} {>>pagina-aanduiding<<}

Bathilde.
Ik verlang reeds u met die edelgesteenten vercierd te zien.
Bathilde bleek dus aan Jacoba nog geheel ingenomen te zijn met de ontvangen geschenken, daarop gaf zij haar met veel nadruks te verstaan:
Bathilde! ik merk uwe aandacht is geheel verbonden aan een ander voorwerp, dan aan mijn' kommer....
Bathilde.
Ik hoop niet Mevrouw! dat gij op uwe Vriendin verstoord zijt.... ik bid u....
Jacoba.
Bid mij niets.... maar verlaat mij.... Mijne gevoeligheid is reeds over. - Laat mij in mijne eenzaamheid aan mijne traanen over....
Bathilde zich nederig buigende vertrok, en schaamde zich over haare ondankbaare gevoelloosheid.
Jacoba bevondt zich nu alleen, en stortte haar avondgebed uit, geknield voor het kruis, waaraan een zilver beeld van den Heilland hing. Daarnaa het oog vestigende op een keurig geschilderd afbeeldzel van de Moedermaagd, in eenvoudige kleeding afgebeeld, met het heilig Kind in haaren schoot, lag zij haaren verderen tooi af, en zuchtte, terwijl de traanen zagtkens haare kaaken bevochtigden:

{==15==} {>>pagina-aanduiding<<}
‘Heilige Moeder Gods! die het dierbaarst Kind der aarde in uwen schoot koesterdet, die wel arm naar de waereld waart, maar ruimst in de liefde des Hemels deeldet, gij de Goedheid, de Liefde zelve, schijnt nog een teder oog op alle ongelukkigen te slaan, en dus ook op mij, op mij ongelukkige.... Met een gevoelig, met een liefderijk, met een milddaadig, en erkentlijk hart van den Hemel begiftigd, Weldaaden, die ik behoorde te kunnen vergelden, onvergolden te moeten laaten, omdat ik behoeftig ben.... Ach, leerde uw voorbeeld van nederigheid, van onderwerplijkheid mij, dat ik mij beter na den weg des Hemels schikte. Goedertierne Moeder Gods.... Hoe gelukkig waart gij in uwen vergeeten staat.... ver van alle waereldsche grootheid, van het hof afgezonderd....’
Met zulke gepeinzen bezig, vleidde zich de treurige Graavin ter rust, en besproeidde, tot de slaap haare moêgeweende oogleden sloot, haar hoofdkussen met de traanen van eene edelmoedige, die eenmaal in staat was om de minste weldaad te vergelden, en nu bijkans onbekwaam om het minst bewijs van erkentenis voor groote weldaaden te betoonen.



{==16==} {>>pagina-aanduiding<<}

[2]

De slaap, die in het hart der treurigen eenen verzagtenden balzem giet, hadt wel de zorgen der Graavinne eenigzins verdreeven, toen de eerste straalen der zonne door de geelachtige herftsbladeren zich verspreidden, doch reeds vroeg ontwaakte zij, en haare leevendige geest, aan de rust ongewoon, dreef haar ook steeds vroegtijdiger ten bedde uit, dan anders aanzienlijken gewoon zijn het dons te verlaaten. Steeds wierp zij zich, zodraa zij haare kleederen hadt aangetoogen, neder in den gebede, en vergezelde het morgengebed altijd met die smeekingen, welke uit haar teder hart opwelden.
Zodraa haare kamermaagden haar hadden opgetooid en haar rijgewaad aangetoogen, begaf zij zich na de Hofkapel, en woonde aldaar den eerdienst bij, met een hart zo gevoelig voor de warme indrukken van eenen zo zinnelijken Godsdienst. Altijd, gelijk in alle gevoelige zielen, wierdt in die geheiligde plaats, en nu ook, haar hart veredeld en losgemaakt van het aardsche. Zij bezefte ten vollen, dat zij tot eene hoogere bestemming geschikt was, en dat eenmaal haare traanen in vrolijkheid zouden

{==17==} {>>pagina-aanduiding<<}
verkeeren. Met een opgeruimder hart verliet zij de kapel, en onderhieldt t'huis gekomen Bathilde, die haar vergezeld hadt, op deeze wijze, over haare oneerbiedigheid:
Lieve Maagd! ach wist gij, met welk eene deernis ik u heden morgen onder den Dienst beschouwd heb.
Bathilde.
Mij met deerenis beschouwd. Mevrouw! ach in waarheid ik verdien dezelve niet.
Jacoba.
Indien gij zo veele rampen, als ik, ondergaan hadt, en bezefte, dat in het knellendst van de ellende, het de Godsdienst alleen is, die ons kan opbeuren, en onze harten dien moed bijzetten, welken wij behoeven, om ons boven de jammeren deezes leevens te verhessen, althans die met een taai geduld te draagen, dan, mijne waarde! zoudt gij met meerder eerbied den dienst, die den Eeuwigen Vader en zijnen Zoon wordt toegebragt, hebben bijgewoond. Hoe zweefden geduurig uwe oogen her- en derwaards, dan vestigdet gij ze op den pracht der beelden, dan op het zilver en goud des altaars, dan teldet gij als het ware, de aanweezige persoonen, jaa wierpt gij niet aan eenige hovelingen lonken toe? Alsgij knieldet op den Heiligen Naam, bleek het mij, dat gij zulks louter als een werktuig verrichtte, daar gij dan dikwerf uwe oogen op de paerelsnoer vestigde.

{==18==} {>>pagina-aanduiding<<}
De Hemel behoede uwe jeugd voor de ellenden, en jammeren, die mij zo wreed vervolgd hebben, maar ik ducht, dat gij daarvoor zelfs bezwijken zoudt.
Bathilde.
Waarlijk, Mevrouw, gij spreekt, het zij mij geoorloofd mij vrijmoedig uit te drukken, als een Nonne in haar gebedecel, niet als eene jeugdige en schoone Graavin.
Jacoba.
't Is als of gij zeggen wilt, dat de Godsdienst eene vreemdeling aan het hof behoorde te zijn: en alleen in de kloosters en cellen te woonen. Neen, Bathilde! is 'er een hart gevoelig voor genoegens en vreugde, 't is het mijne: maar Gode zij dank, niet alleen voor vermaaken, voor uitspanningen is mijn hart open. In de tegenspoeden, die mij reeds zo vroegtijdig drukten, ondervond ik al vroeg, dat 'er meêr dan menschlijke troost in veele wederwaardigheden deezes leevens noodig ware: en gelukkig, dat ik al vroeg eenen indruk van eerbied voor den Godsdienst ontvangen heb, die mij in alle mijne lotgevallen opbeurt. - Laat ik u eens verhaalen, wat mij gebeurde bij het sterfbed van mijnen eersten Gemaal. Die braave Jongeling, de hoop van Frankrijk, ach, waarschijnlijk door vergift, dat zijne heerschzuchtige moeder hem hadt doen bereiden, met

{==19==} {>>pagina-aanduiding<<}
den dood bitterlijk worstelende, was reeds met de heilige olie door de priesterlijke hand bediend, en zijne oogen hadden hunne helderheid reeds verlooren. Mij egter zag hij nog bij den glans van het flaauwe waschlicht, terwijl ik in een' hoek der zaal gezeten, mijne oogen in eenen doek verborg. Een der bijstaande dienaars verzocht hij, met eene flaauwe en beevende stem, mij tot hem te roepen, omdat hij mij nog iets gewigtigs te zeggen hadt. Ik kwam, - zijnen reeds stervenden arm strekte hij na mij uit, en greep mijne hand. Gij zijt het immers, mijne dierbaarste, zeide hij; terwijl zijn verzwakt hoofd tegen mijn kloppend hart lag. 't Zal ras met mij gedaan zijn. Hoop niet meêr op mijn herstel. Mijne pijn vermindert, maar ook mijne kragt... Nog iets, nog iets... mijne waarde! door den glans van het hof betoverd, hebben wij nooit gesproken over den Godsdienst: - ik heb u nooit gezegd, en hoe berouwt mij dit, dat die in mijne eenzaame oogenblikken mijn' grootsten lust, mijne hoogste vergenoeging uitmaakte.... Hier zwijmde hij voor een oogenblik, doch spoedig herstelde hij zich weder, en als met een nieuw leeven bezield, drukte hij mijne hand aan zijnen ongelijk hijgenden boezem. Laat ik het u zeggen, mijne waardste, in deeze oogenblikken, nu ik gereed staa, om dit leeven, en dat zo vroeg, en dat nog meêr is dan dit leeven, om u

{==20==} {>>pagina-aanduiding<<}
mijne dierbaarste, te verlaaten, zelfs in deeze oogenblikken beurt mij de Godsdienst op. Ach wat kan de gouden kroon van het Fransche Rijk, die deeze schedel verbeidde, wat kunnen alle de kroonen der aarde haalen bij die kroon van eeuwigen, van onverderfbaaren luister, die den vroomen naa het graf is toegezegd. - Ach, waarom? waarom? heb ik nooit met u rechtstreeksch van den Godsdienst gesproken.... maar eeuwig beminde.... en hier snikte hij driewerf met een hevig geweld na zijnen adem. - Ik hield hem in mijnen beevenden arm, terwijl de hulpvaardige gedienstigheid der hovelingen hem weder voor een oogenblik deedt bijkomen. Waar ben ik, riep hij uit, ach Jacoba, en hier drukte hij zijne ijskoude lippen met een' stervenden kusch op mijne hand... Ach gij zijt nog bij mij - hij beurde zich op en vervolgde: jaa, daar, daar staat die eerwaardige Vader, Bernulphus mijn biechtvader... ach mijn liefste, dat ik op aarde heb, die man, die edele grijsaart heeft mij de waardij van den Godsdienst leeren kennen, die mij dit pijnlijk sterfbed nog draagelijk gemaakt heeft. Ach! vertrouw uwe ziel, waarvoor ik met stervende lippen bid, (en hier lag hij zijne doodbleeke handen zamen) als voor mijne eige ziel, ach vertrouw uwe ziel aan dien braaven. Hij zal u misschien den kelk des doods, hoe bitter hij anders smaake, drinkbaar maaken.... Hier

{==21==} {>>pagina-aanduiding<<}
overviel hem eene derde flaauwte, hij rekte zich uit, en met eene pijnelijke beweeging sloot hij zijne oogen. - Ik stortte van droefheid en schrik neder in de armen van eenigen, die bij zijn legerstede stonden, en weggedraagen zijnde, kwam ik tot mij zelve in een ander vertrek, terwijl behalven eenige Kamerjuffers de braave Biechtvader van mijnen jeugdigen wederhelst aan mijne zijde zat, en mijne hand vast hieldt. Hoort gij mij ook met verveeling aan, Bathilde? Mij dunkt, ik zie ze in uwe houding.
Bathilde.
Neen! Mevrouw! maar altijd zo somber en zulke treurige gesprekken....
Jacoba.
Ei gaa dan toch heen. Bathilde! omdat ik niet altijd in het zot gesnap van ijdele Hospoppen vermaak schep... verwijder u. Gij zijt ongeschikt om de woorden van dien Eerwaardigen Grijsaart te verstaan. Laat mij aan mijne gepeinzen over. - Als mijn Stalmeester de Bije komt, laat hem dan zonder dat hij zich verder aandient, binnentreeden.
Jacoba, nu aan haare eenzaamheid overgelaaten, herdacht aan dien Grijsaart en aan de gulden Lessen, die zij uit zijnen mond ontvangen hadt. Zij opende eene lade, waarin de Brief van dien Bisschop bewaard wierdt, aan haar geschreeven, toen zij in Holland, naa

{==22==} {>>pagina-aanduiding<<}
den dood van haaren Vader als Graavin was ingehuldigd, en deeze was van den volgenden inhoud:
‘Ik ben een vijand van alle vleijerij, en ook waarlijk die zou weinig passen aan een' grijzen dienaar van Christus Kerke, die wel nederig zijn moet van hart, maar de waarheid boven alles liefhebben. 't Zou mij egter als mensch, en nog veel minder als Christen voegen, ongevoelig te zijn voor de genoegens van mijne medemenschen en van mijne bijzondere vrienden. Schoon gij thans den Graavelijken stoel van Henegouwen en Holland bekleedt, durf ik u gerust, gelijk mijn opschrift uitwijst, mijne bijzondere vriendinne betitelen. Hebt gij niet scherpelijk verbooden, evenwel zeer minzaam te gelijk, dat ik u ooit anders als dochter noemen zou, en gij zijt te verstandig en te deugdzaam, om hierin van denkbeelden te veranderen. Neem dan, lieve dochter, neem dan de gelukwensching van den liefhebbendensten Grijsaart aan. - Neem ze aan met een vriendelijk hart, gelijk ze verdient. Laaten nooit uwe onderdaanen (ik spreek van de verstandigen en deugdzaamen in den Lande, want onverstand en boosheid zou het geen Engel Gods, jaa kan de lieve God het niet van pas maaken.) laaten nooit uwe onderdaanen berouw hebben over uwe inhuldiging. Gedenk aan den Eed, dien gij zo plegtig

{==23==} {>>pagina-aanduiding<<}
gezwooren hebt, en die het zegel strekt van den Eed des volks. - Gij zijt nog zeer jong, waarde dochter! en dikwerf is zelfs de ouderdom niet sterk genoeg, om de liefkoozingen der vleijerij te wederstaan. 't Zou onbarmhartig in mij zijn, zo ik uwe oogenblikken van geluk zocht te benevelen door ijdele zusferijen, en de mogelijkheid van naderende onheilen te vergrooten, maar, mijn' waarde vriendin! Gij weet wel waarop ik doele. Gij hebt een' Oom, en... maar ik zal mij niet inwikkelen in Staatkundige Geschillen. Uit dat warnet zou mijn reeds afneemend verstand zich niet kunnen ontwikkelen... ook zoek ik u niet op te zetten tegen uwe maagschap. Maar zijt toch voorzigtig, en waak. De voorzigtigheid en waakzaamheid zijn zelfs Christelijke Deugden. En daar alle zaaken der waereld aan geweldige schokken bloot staan, daar, gij de eerste Vorstin niet weezen zoudt, die uit de hoogte der eere in de diepte der vernedering wierdt nedergestort, laat mij toe, dat ik, in die oogenblikken, waarin alles u aanbidt, u vleit en met toejuichingen verbijstert, eens voorstelle, dat dit uw lot mede zijn kan. Immers in Dordrecht, en waar niet al, hebt gij vijanden. De gantsche Kabbeljaauwsche partij is tegen u, dus is de zaak niet onmogelijk. Ach! mijne waarde! Laat u dan een Grijsaart, die uwe ziel zo liefheeft, als een

{==24==} {>>pagina-aanduiding<<}
aardsch Vader, die van zijn kind kan hebben, laat uw grijze geestelijke Vader u smeeken, om de liefde van den gemartelden God der Liefde, draag in al den verblindenden glans van het hof zorge voor de zaligheid uwer ziele. Weer zo veel mogelijk de aanzoeken van eerzucht en dartelheid, die u, eene zo moedige, schoone en gevoelige Vorstin, misschien met vereenigde kragten aan zullen vallen, gedenk altoos, dat gij, hoe hoog verheven, maar een mensch zijt, dat daarin de geringste uwer Landzaaten aan u volkomen gelijk staat. Laat u nimmer tot wreedheid vervoeren, maar behoef ik hiervoor een zo edel, zo menschlievend hart te waarschuwen.’
Bij dit gedeelte lag Jacoba den brief ter zijde. ‘Eenmaal, eenmaal ben ik zeer wreed geweest... ach dat gij mij gewaarschuwd hadt, liefderijk Grijsaart. - Ongelukkig Jongeling! die mij zo onbedachtzaam hoondet... ach, waarom zetten mijne vrienden mijne sierheid, die somtijds hooggenoeg steeg, zodanig aan.... Slachtoffer van mijne woede.... - ongelukkige, hoe dikwerf zweeft uwe schim mij voor oogen - en ach, dat de hemel zich over mijn berouw ontferme. - Het Naageslacht beoordeele mijne daaden, met alle gestrengheid, maar indien duizenden van Vrouwen zo gehoond, zo getergd, zo gesmaad, en om de

{==25==} {>>pagina-aanduiding<<}
aangedaane smaad op nieuw gesmaad waren, o tot welke uitersten van wraakzucht zouden zij dan zijn uitgespat.... een rivier van bloed zou 'er om dien hoon het land doorstroomd hebben.’ Hierop las zij voort: ‘Gedenk dat de hoogte, waarop gij staat, gevaarlijk is, en dat in de oogenblikken van smarte, van tegenspoed, van vernedering, jaa wat zeg ik, in de oogenblikken van waar genoegen, alleen het vrolijk licht van den Godsdienst, waaraan de deugd haare vlamme ontsteekt, den mensch dien troost, die kalmte schenkt, welke hem immer, zelfs in den kerker, een blijmoedig oog na God kan doen opheffen. - Gedenk, dat gij eenmaal, als de jongeling, voor wiens ziele ik nog dagelijksch bid (schoon ik vertrouw, dat hij reeds bij God zal zijn) op uw sterfbed zult liggen uitgestrekt, en dan zal de glans uwer grootheid in uwe oogen verdwijnen, gelijk de rook uit het gouden osservat opgesteegen, zich aan het gewelf der kerk verliest. Het Gebedenboek, dat hiernevens gaat, door mijne beevende vingers voor u geschreeven, hoop ik zal geen versmaadelijk geschenk zijn. Ik heb het aan de behoudenis uwer ziele met traanen toegewijd. Maar misschien te lang reeds stoorde ik u in uwe Vorstelijke bezigheden, en onttrok u te veele dier oogenblikken, die gij aan het heil des Volks besteed zoudt hebben... Ik zal

{==26==} {>>pagina-aanduiding<<}
hier dan eindigen met de hartelijkste groete, en u in mijne verbeelding omhelzen. Ik beveel u aan de ontfermende genade van den Zaligmaaker.’
Jacoba drukte, naa de leezing, den brief aan haaren boezem, en kuschte denzelven met vervoering, verzuchtende: De Waarheid van dit alles heb ik ondervonden... ik zo dikwerf voortvluchtig voor mijne vijanden, die mijne Steden en Graafschappen mij heb zien ontrukken, daar lafhartigheid en ontrouw voltooiden, 't geen aan de poogingen des gewelds ontbrak... Die waarheid gevoel ik, daar mij niets dan de titel der Graaslijkheid door mijn' meêdoogenloozen bloedverwant is overgelaaten, en zijne heerschzucht onder den naam van Ruwaard alles in bedwang heeft. Dierbaare brief, gij hebt mij eenigzins gewapend tegen den naderenden slag, maar ach, hoe zwak waren dikwerf mijne wapenen, hoe vaak heb ik aan eerzucht, hoe vaak aan zinnelijkheid botgevierd.... Was ik niet somtijds wreed tegen mijne partijen, wanneer men mij aanhitste, en wat bewoog mij, om den.... jaa den lafhartigen Graaf van Brabant te verlaaten.... maar genoeg.... Ik ben gestraft, ik ben vernederd - en wel zo diep, dat ik geene geschenken met tegengeschenken vergelden kan, aan de Gezanten eener Moeder, die mij wel bemint, maar die te veel heeft toegebragt, om mij in mijne

{==27==} {>>pagina-aanduiding<<}
ongelukken voort te drijven.... dan wat treed ik weder in mijne treurige geschiedenis. Ach, dat zodanig eene Moeder mij geschenken geeven, en ik die onbeantwoord moet laaten, daar - daar komt mijn gevoelig, mijn eerzuchtig hart tegen op.



{==28==} {>>pagina-aanduiding<<}

[3]

Terwijl zij aan deeze verzuchtingen was overgegeeven, en nog bezig met den brief van den Bisschop te bergen, tradt de Stalmeester de Bije binnen, en, naa behoorlijke pligtpleeging, verzocht hij de Graavin om hem volgens afspraak heden te vergezellen, waar het Vorstelijk Geschenk der Paarden, Windhonden en Valken, zeker haar oog door zijne schoonheid verrukken zou. Weinig sprak zij met de Bije onder den weg.
Met eene dankbaare opgetoogenheid beschouwt zij de Vorstelijke geschenken. Met eene beminnelijke manmoedigheid, slaat zij elk der Paarden gade: en naa het schoonste te hebben doen zadelen, zit zij op, en beveelt de Bije haar op haar' ochtendtogt te vergezellen. Haare geliefkoosde rijplaats was het voortreffelijk Bosch, dat tot op den dag van heden een cieraad van het Lustprieel des Lands, van het Vorstlijk 's Graavenhage uitmaakt. Nog minder hadt de kunst de natuurlijke schoonheden ontluisterd, en maar weinige wegen doorsneeden het hemelhooge bosch, waarin de verwoestende storm, die omtrent eene eeuw laater zo veele fraaije en

{==29==} {>>pagina-aanduiding<<}
trotsche boomen omvelde, nog met zijn' vernielenden adem niet gewoed hadt.
De Bije begon, toen zij een eindweegs het Bosch waren ingereeden, en de Graavin nog geen woord gesproken hadt:
Mevrouw! gij schijnt heden bijzonder stilzwijgende; ik hoop niet dat u iets mishaagt.
Jacoba.
Niets - maar ik ben doffer van geest, dan naar gewoonte.
De Bije.
Ben ik misschien in staat, om u in uwe droefheid op te beuren: mag ik de oorzaak weeten?
Jacoba.
Gij weet, dat ik met mijne zorgen niet geheim val, ik heb die meêr bij eene gelegenheid als deeze voor u uitgestort; dan naamelijk, als ik dacht, dat gij in staat zoudt wezen, om die zorgen te verminderen. Gij weet best, hoe gaarne ik mij naar uwen getrouwen raad schikte: schoon het reeds meermaal gebeurd is, dat de uitslag van dien raad niet zeer gunstig was.
De Bije (eenigzins mismoedig.)
Ik weet wat gij bedoelt, Graavin...
Jacoba.
En wat zou ik 'er aan hebben, om u mijne zorger, die weder van denzelfden aart zijn, te openbaa-
{==30==} {>>pagina-aanduiding<<}
ren, daar ik weet, dat gij die zo min als voorheen verligten kunt. Het valt eene Vrouw als mij hard, om van de Edelen des Lands, en wel die haare partij zijn toegedaan, zich in den nood een' geringen bijstand van penningen te zien weigeren.... Weet gij niet, hoe ik tot driewerf toe, bij den norschen Montfoort heb aangehouden, toen ik mij onlangs in den dringendsten nood bevond, en wat was naa dat alles het einde? dat ik van het weinige, dat ik nog bezitte in eigendom, (wie zal op den kragtloozen titel van Graavin één' Pond schieten) eenige Landerijen verpand heb. En nu verkeer ik weder in dezelfde zwaarigheden. De geschenken van mijne Moeder, (want immers mijne eer laat niet toe te ontvangen zonder teruggeschenken) de paarden, en kleinoodiën eischen een vorstelijk geschenk van mijne hand. En ik heb naauwlijksch genoeg om mijnen hofstoet, zo klein van omslag, naar behooren te onderhouden. Van waar nu (en ziedaar de reden mijner stilzwijgendheid) zal ik penningen krijgen, om een behoorlijke gift aan de Afgezanten mijner moeder te geeven. Twaalf Paarden, zo veele Jagthonden en Valken, Juweelen, Paerlen en Goud kunnen met geene kleinigheden vergolden worden.

{==31==} {>>pagina-aanduiding<<}

De Bije (haar zo na mogelijk op zijde dringende, om met haar eenigzins fluisterend te kunnen spreeken.)
't Doet mij hartelijk leed, Mevrouw, dat ik u immer tot die vernederende stappen heb moeten raaden, en nog meêr, dat gij door dezelven niet gevorderd zijt in uwe oogmerken. Jaa, Graavin! de ontrouw en ondankbaarheid zijn gewoone gebreken der menschen, maar onder Grooten, worden vooral gedaane diensten het spoedigst vergeeten. (Hier zweeg hij een oogenblik.) Somtijds zal eene gewaand vijand van edelmoedigen aart veel gereeder zijn, om eenen ongelukkigen in den nood te redden, dan die schijnvrienden, die aan den disch den Vorsten toelachen, maar wien, als zij zich omkeeren, de oogen van nijd branden.
Jacoba (hem met eenige verwondering in de oogen ziende.)
Wat meent gij hiermede? Waarom dat alles op eenen zo geheimen toon gezegd? Waarom mij zo na op zijde gereeden? (met leevendigheid) Weet gij raad? Wien bedoelt gij?
De Bije.
Maar mijn raad mogt misschien u weder tot een' stap brengen, die u naderhand berouwde.
Jacoba.
't Geen ik straks zeide, de Bije! was geen verwijt, en zo gij gemeend hebt, in mijnen toon van

{==32==} {>>pagina-aanduiding<<}
zeggen eenigen spijt te ontdekken, 't is geenzins geweest, om u te beschuldigen. 't Is de toon der droesheid geweest. - Gaa voort, getrouwe vriend! immers ik moet eerst uw' raad hooren, eer ik dien opvolgen kan.
De Bije.
Nu dan! Graavin! gij kent van Borselen?
Jacoba.
Van Borselen.... zo verknocht aan de partij van mijnen Neef, van Borselen de Stadhouder van Holland en Zeeland.
De Bije.
Dezelfde. - Schoon hij uwe partij is, zult gij zeker meermaalen van zijne Edelmoedigheid hebben hooren gewaagen. Zijne rijkdom is allen bekend. Nimmer gaat 'er iemand van hem, die niet alleen goede woorden, die gangbaarste munt ten hove, maar daadelijke ondersteuning ontvangen heeft.
Jacoba.
Maar hij zou mij bijstaan? mij zijne vijandin; althans, schoon ik niets persoonlijks in hem haate, moet hij, zo verkleesd aan Phlips, zelfs zijne bijzondere vriend, mij als zodanig aanmerken.
De Bije.
Door den tijd, Mevrouw! verzagten de hevigheden der partijschap, en daar gij alles hebt toegegeeven, wat immer een partij kan toegeeven, zal al-
{==33==} {>>pagina-aanduiding<<}
thans een zo edelmoedig Heer, geene onbeleefdheid zeggen aan eene Vrouw, zo edel van afkomst, zo lieftalig, vriendelijk en schoon. Is het u vergeeten, hoe minzaam en beleefd hij u te Goes bejegende...
Jacoba.
Ei moest 'er een scheutje vleijerij in den drank mijner bitterheid gestort. De Bije, weet gij nog niet, dat de vleijerij een' ongelukkigen, die niet van zijne zinnen beroofd is, nog ongelukkiger maakt. -
De Bije.
Hoe het hier ook mede zij, Mevrouw! ik sprak de waarheid... Bij van Borselen moogt gij ook het hoofd stooten, schoon ik het niet verwacht van zijne edelmoedigheid, maar gij zult op eene zagtere wijze door hem geweigerd worden, dan door uwe Hoeksche vrienden, dan door den onvriendelijken Montfoort.
Jacoba.
En ik zou van Borselen om ondersteuning verzoeken in mijnen nood: hem schrijven en moeten verwachten, dat hij mij weigerde - zulk eene weigering.... o Neen! misschien zou, daar het den rijken op geene schatten aankomt, een vernederend aanbod mij meêr grieven, dan eene eenvoudige weigering.... Ach trotschheid is mijn zwak nier, de Bije! - maar voor een hart als het mijne, valt het denkbeeld toch zwaar: Een Graavin van Hol-
{==34==} {>>pagina-aanduiding<<}
land is tot zulk eene laagte vernederd, dat zij bedelen moet bij den Stadhouder, aangesteld door den overweldiger van haare wettige bezittingen. Voelt gij niet, de Bije! hoe dit eene edele ziel grieven moet. Ik moest een verachtelijk laag schepzel zijn, zo ik hiervan geen' afkeer gevoelde.
De Bije.
Maar de nood, Mevrouw, de nood....
Jacoba.
Mag de nood eene groote ziel laag doen handelen.
Hier vertoonden zich voetgangers, een Landman met zijne vrouw, en dit brak hun gesprek eenige oogenblikken af. De Landman zag het paard van Jacoba met verwonderde oogen aan: ‘Wijfje, zeide hij tegen zijn vrouw: ‘Dat is 'er een. Kijk als ik een paard hadt, als die Jonkvrouw.... meer kon Jacoba niet verstaan, doch zij verzuchtte:
Arme man! Gij met uwe vrouw zijt zeker in uwen kring gelukkiger, dan zij, die op een paard gezeten is, welks fraaiheid haar een geschenk afperst, waartoe zij de penningen met laagheid zal moeten bedelen.
Zij reedt hierop weder eenigen tijd in stilte voort, en overdacht, wat haar in deeze omstandigheden te kiezen stondt: Eindelijk barstte zij uit.

{==35==} {>>pagina-aanduiding<<}

Neen, de Bije! ik heb alles overlegd, maar ik zou schrijven aan van Borselen, dat kan ik niet doen.... zulke een' vernedering.... en dan voorts mijn brief misschien onder de oogen van spotzieke klerken, wier bezwooren stilzwijgenheid al te wel bekend is.... Weinige dagen slechts, de Bije! en ik zou een spreekwoord door geheel 's Graavenhage door 't gansche Land zijn. Kortom, ik schrijf niet.
De Bije.
Zondt gij juist aan hem behoeven te schrijven... indien gij hem spraakt.
Jacoba.
Ik tot van Borselen gaan om hem te smeeken? Och, houd toch op mijn vriend met uwen raad, die mijne ziel doorgrieft: ik tot van Borselen gaan....
De Bije.
Zou dat zo volstrekt noodzaaklijk zijn? - Gij kunt immers den Stadhouder bij u ontbieden.
Jacoba.
Nog fraaijer.... Ik zou den man bij mij ontbieden.... van wien....
De Bije.
In waarheid, Mevrouw! hij is te beleefd, dan dat hij u zou vergen, dat gij bij hem, om zulk een verzoek kwaamt.
Jacoba.
O, ik ken de edelmoedigheid, ik ken de beleefd-
{==36==} {>>pagina-aanduiding<<}
heid der Grooten zo wel. Leer ze mij niet kennen, de Bije!
De Bije.
Als gij het mij toestaat, Mevrouw! dan zal ik den Stadhouder verzoeken, dat hij heden naa den middag over eene zaak van belang bij u op het Hof kome.
Jacoba.
En gesteld hij kwame: hoe zal ik hem nog het voorstel durven doen. In waarheid daartoe ben ik te blode.
De Bije.
't Zal u zeker vrij veel kosten, Graavin! maar de nood, de nood en uw éer.
Verder deeze zaak nog eens van onderscheide kanten beschouwd hebbende, en de Hofplaats naderende, zeide Jacoba aan den uitgang van het Bosch:
Welaan, de Bije! gaa na den Stadhouder, en slaa hem voor, of hij naa den middag mij met een bezoek zou willen vereeren.



{==37==} {>>pagina-aanduiding<<}

[4]

Naauwlijksch was de Graavin van het paard gesteegen, of de Bije volbragt met grooten ijver zijnen last bij den Stadhouder, en keerde ijllings tot de Graavin weder, die in een Gaanderij met Bathilde wandelde. De Bije van het paard gesteegen zijnde, snelde hem Jacoba te gemoet, zeggende:
Wel nu, wel beleefdelijk zal hij geweigerd hebben, bij eene zo vernederde vrouw te komen.
De Bije.
Juist het tegendeel. Naauwlijksch hadt ik bij den Stadhouder gehoor verzocht, of ik wierd toegelaaten: en mijnen last verstaan hebbende, zag ik dat een glans van genoegen zijn gelaat verhelderde: - en woordelijk was dit zijn antwoord: Zeg uit mijnen naam aan de Graavin, dat ik het mij tot een bijzonder geluk en eere rekenen zal, met haar een mondgesprek te mogen houden. Schoon wij tot zeer verschillende partijen behooren, persoonlijke beleedigingen hebben 'er van geene zijde plaats gehad, en van mijne zijde, dit kan ik u verzekeren, heb ik altoos persoonlijke hoogachting gekoesterd. Eene vrouwe,

{==38==} {>>pagina-aanduiding<<}
die zo veel edelheid van character met zulke mannelijke deugden, daartoe door het noodlot opgeroepen, weet te paaren, moet voor een' Edelman, een der aangenaamste gezelschappen opleveren, al hadt zij voorheen een heir tegen hem aangevoerd. - Een groot man Mevrouw!
Jacoba.
Althans, een groot hoveling; de Bije!
Schoon Jacoba, voor de dagelijksche loftuitingen van het Hof reeds door de gewoonte doof geworden, dezelve met onoplettendheid bejegende, ten ware dat zij uit den mond van een haarer vertrouwste vrienden voortkwamen, drong dit gezegde van van Borselen haar door tot in het harte. Zij was overtuigd van de waarheid zijns gezegde, en hoorde haare zielshoedanigheden, afgescheiden van haare lichaamlijke bevalligheden prijzen, en dat door een' man, dien zij zich als haar vijand moest voorstellen. Geen wonder zeker, dat zij na het oogenblik haakte, waarop zij den Stadhouder zou ontmoeten, terwijl zij tusschen beide voor dat oogenblik beefde. Maar zodanig hieldt haar het denkbeeld bezig, dat hij ingenomen was met het mondgesprek, dat zij zeldzaamer aan de waare reden van zijne komst dacht.



{==39==} {>>pagina-aanduiding<<}

[5]

Het uur kwam, en de Stadhouder steeg van zijn paard op het Binnenhof. In de eetzaal van Jacoba wierdt hij ingeleid, waarop zij binnen weinige oogenblikken binnen tradt. Een kloeke doch tevens spigtige houding was het cieraad van den jeugdigen Stadhouder, daar in zijn manlijk bruin gelaat de leevendigste oogen flonkerden, die bij elken aanblik edelmoedigheid en openhartigheid, die schoonste en beminnelijkste hoedanigheden van den mensch, bij een leevendig vernuft kentekenden. Hij boog zich met veel eerbieds voor de Graavin bij haar intrede, die met een vorstelijken tred langzaam naderende, haare schoone oogen nedersloeg; terwijl de minzaamheid en goedwilligheid haar gelaat vercierden, waarop de droefheid eenige spooren van smart hadt agtergelaaten, die egter strekten, om haare bekoorlijkheid te vermeerderen.
Van Borselen op het verzoek van Jacoba plaats genomen hebbende, zette zich ook de Graavin tegen hem over: en eene bevreesde bloôheid sloot de lippen der Vorstin, verlegen om aan van Borselen de reden van het verzocht mondgesprek

{==40==} {>>pagina-aanduiding<<}
te openbaaren, en verlegen om hem vergeefsch te hebben doen komen.
Eenige óogenblikken zaten zij in eene volkomene stilte bij elkanderen: van Borselen sloeg nu het oog op Jacoba, en dan op den Vijver. Eindelijk brak van Borselen het stilzwijgen af, op deeze wijze:
Mevrouw! ik wenschte dat ik u kon overtuigen, met welk een aangenaam gevoel ik heden morgen de boodschap, door den Heer de Bije van uwentwege bij mij gedaan, verstaan heb. Zo hij u mijnen last behoorlijk heeft overgebragt, zult gij zeker overtuigd zijn, dat, schoon wij aan zeer verschillende partijen, staande de nu gelukkig eenmaal verminderde oneenigheden, gehegt geweest zijn, 'er in mijn hart niets gevonden wordt, dat na persoonlijken haat of veete zweemt. Aanschouw veeleer in mij eenen bewonderaar uwer aanbiddelijke hoedanigheden, nog meer opgeluisterd door eene schoonheid, die uwen hoogen rang evenaart.
Jacoba (als in zekeren angst, door den welspreekenden en meêwaarigen toon, waarop van Borselen sprak, getroffen en met eene aandoenlijke tederheid van Borselen aanziende, op eene driftige wijze:)
Ach, Mijn Heer! vlei toch eene ongelukkige vrouw niet.... die van haare vroege jeugd af door

{==41==} {>>pagina-aanduiding<<}
rampen geschokt, alleen schijnt gebooren te zijn, om op de tressendste wijze de slagen van het noodlot te ondervinden. Vlei mij niet. Waartoe heeft mij dat schoon, dat zo vaak te hooggepreezen schoon, en 't geen de naderende herfst mijns leevens weldraa geheel zal doen verdwijnen; waartoe heeft die rang, waarin ik zonder mijn toedoen gebooren ben, en dien ik in mijn hart nooit zo hoog geacht heb, als veelen, want anders hadt mij het verlies mijner magt mij het leeven gekost; waartoe hebben de hoedanigheden van mijn verstand, die misschien maar alleen door het noodlot uitblonken... - Zeg mij, waartoe hebben mij dat schoon, die rang, die hoedanigheden gestrekt, om te behaagen aan een' jongeling voor den throon gebooren, die schoon door Staatkunde mij toegeschikt, mij tederlijk beminde, die mij in het eerst ontluiken mijner jeugd uit de armen gerukt wierdt, opdat ik daarnaa aan een' man zou worden toegeworpen, dien ik haaten moest, omdat hij niets dan de haatlijkste eigenschappen bezat; om voor een poos te behaagen aan een' ondankbaaren, die eene dartele hofpop boven zijne Gemaalin stelde, mij in de hoogste verlegenheid verliet, en met mijne weinige vrienden aan de slingeringen van den storm des ongeluks, die ons zo deerlijk beliep, overgaf.

{==42==} {>>pagina-aanduiding<<}

Van Borselen.
Geenzins, Mevrouw! heb ik u willen vleijen, dit strijdt tegen mijnen ronden aart, maar de waarheid en deugd recht te doen, is de eerste pligt van eenen edelman. Zonder die eigenschap is 'er bij mij geen adeldom in eenig mensch.... Uwe rampen, Graavin! zijn in waarheid zo groot, dat zij elk hart met een teder medelijden vervullen moeten, en met een vuurig verlangen na derzelver afwending doen wenschen: althans indien 'er ter waereld iets is, waardoor ik eene zo schoone, zo edele Vrouw, eenige verligting in haaren rampspoed toe kan brengen, 't zal mij altijd eene herinnering zijn aangenaamer, dan die van den dag eener zegepraal.
Nu kwam het verzoek op de lippen der Graavin, maar zij beefden. Zij zuchtte moeilijk, en een traanenvloed stroomde uit haare oogen.
Jacoba.
Vergeef het mij - mijn Heer! dat mijne traanen stroomen, als ik alle mijne ongelukken herdenk, als ik daarvan door een' mijner partijen met zo veel medelijden hoor spreeken.
Van Borselen.
Welk een gedrocht zoude ik zijn, Mevrouw, indien ik de traanen aan eene ongelukkige niet wilde vergeeven. Ik hoop immers, dat gij betere denk-
{==43==} {>>pagina-aanduiding<<}
beelden koestert van een' man, wien gij tot een mondgesprek verwaardigt. Integendeel uwe traanen doen mijn geheel hart aan, en....
Jacoba.
Laat mij dan alleen, mijn Heer! om mijne droefheid, die gij onschuldig opgewekt hebt bot te vieren: verschoon mij ditmaal, dat ik met u in geen verder gesprek treede.
Van Borselen, (met de zaak verlegen.)
Mevrouw! 't grieft mij zeer, dat ik uw teder gevoel zodanig heb opgewekt, doch 't zou ten hoogsten laakbaar weezen, op een langer mondgesprek aan te dringen. Beveel slechts, wanneer begeert gij, dat wij dit gesprek hervatten.
Jacoba, (op eenen aandoenlijken toon.)
Ach ik beveelen? mijn Heer! kunt gij met mij spotten?
Van Borselen.
Ver van daar, Mevrouw! ik meen het oprecht. Beveel, wanneer wilt gij dat ik wederkeere, en ik zal komen, ik zal het mij een pligt, jaa een geluk rekenen.
Jacoba.
Om bij mij ongelukkige.... (in haare taal door droefheid en angst afgebroken.)
Ach, mijn Heer! kom dan morgen omtrent deezen tijd weder.

{==44==} {>>pagina-aanduiding<<}

Dit gezegd hebbende maakte zij eene kleine buiging en vertrok.
Van Borselen was geheel bedwelmd over het gebeurde, en toen de Graavin wegsnelde, was het, of zij een gedeelte van zijn hart medenam. Nu gevoelde hij nog geheel iets anders, dan toen hij haar op de lustige Landspelen te Goes in haare vrolijke uitspanningen ontmoette: 't was, of de heete traanen der Graavinne gloeijende op zijn hart droopen. Hij bleef roerloos zitten, totdat Bathilde binnentradt, die nogmaals verschooning verzocht uit naam van de Graavin, en den Stadhouder met de behoorlijke pligtpleeging uitgeleide deedt.



{==45==} {>>pagina-aanduiding<<}

[6]

Van Borselen zweefde niets dan het beeld van Jacoba voor oogen: en 's Gravenhaage op zijn moedig ros gezeten uitgereeden, bezocht hij driemaal dezelfde paden, terwijl zijn verbijsterd hart deeze zuchten slaakte: ‘Hemelsche Schoonheid! aanbiddelijke Vrouw! Is zo veel edelheid, zo veel grootheid, zo veel deugd alleen voor het ongeluk geschapen? Welke oogen sloeg zij op mij, en met welk een teder gevoel beklaagde zij zich van haare rampen. Ach! waarom is het mij niet vergund zulk eene edele vrouwe gelukkig te maaken. Hemel! welke aandoeningen bespeur ik in mijn hart - aandoeningen, die ik waande, dat, zins lange, bij mij verdoofd waren. Jaa in mijne vroege jeugd heb ik ook een vuur gevoeld aan dit gelijk, maar nu ik mijne hartstogten in meerder bedwang meende te bezitten; nu ik overtuigd ben, dat het huwelijk eene instelling is, waarvan de Grooten deezer aarde nimmer het waare zoet kunnen plukken; nu, daar ik zins lange daarom beslooten had, mijne dagen vrij van den kwellenden hartstogt der Liefde door te bren-
{==46==} {>>pagina-aanduiding<<}
gen, en buiten den Echt te leeven; - nu, daar ik de schoonheden der Hofjuffers wel met eene zagte aandoening beschouwde, maar even eens als de bloemen, die op haare boezems pronken: nu zie ik eene ongelukkige Vrouw in traanen, eene van alles beroofde Graavin - ik zie haar, zij spreekt van haare rampen - zij schreit - en haar beeld schijnt onuitwisbaar diep in mijn hart geprent. Zou ik dan nu een speelbal worden van eenen alles vernielenden hartstogt. Maar wat bekommer ik mij? 't Is medelijden, dat mijn hart zo doet kloppen. 't Is de edelste aandoening der menschheid: en zou ik mij die schaamen. - Neen! laat ik mij botvieren in die zoete aandoening. Wat doet mijn hart zo beeven - mijne oogen zijn vochtig - wat mag zij toch aan mij te zeggen hebben - wat kan het zijn van zulk een aanbelang. Zo zij eens bedoelde mij aan de gehoorzaamheid van Phlips te onttrekken. Zij is 
eene schrandere Vrouw. Zo zij eens zwanger ging van eenen aanslag: en de genegenheid van de Landzaaten voor mij weetende, misschien mij aan haar snoer zocht te krijgen. Maar neen... Goede God! geef dat haar hart zulke ontwerpen niet smeede. Ach ik voel mijne zwakheid te wel. Hemel! zo zij eens- geknield, mij om haaren bijstand smeekte.... o eene siddering doorrilt mijn geheel lichaam op de enkele gedachte.

{==47==} {>>pagina-aanduiding<<}

Onder zulke gevoelens bragt Borselen het overig deel van dien dag door, Borselen, die bijzondere gunsteling van Hertog Phlips, door wien hij met het Stadhouderschap over Holland en Zeeland bekleed was.



{==48==} {>>pagina-aanduiding<<}

[7]

Jacoba, zich zo spoedig afgezonderd hebbende van den Stadhouder, zat neder in de treurigste gestalte, en haar gemoed wierdt door de vreemdste mengeling van hartstogten bestormd. Al het zwakke van haare zijde vergeleek zij met het edele en groote, aan die van van Borselen, en naa lange alleen gezeten te hebben, deedt zij eindelijk Bathilde weder komen. Zo ras deeze de kamer in tradt, sprak haar Jacoba aan:
Bathilde! spreek, hebt gij een hart dat gevormd is, om de aandoeningen van een edel maar zwak hart te verstaan, of stelt gij de vermaaken van een ijdel Hof, boven de geneugten van waare vriendschap.
Bathilde verstondt deeze taal der Graavin slechts ten halven, en gelijk de gedienstigheid gaarne de rol speelt, die haar wordt voorgeschreeven, stamelde Bathilde half uit overtuiging, half uit zucht om Jacoba te behaagen en te vleijen: Mevrouw! 't zal mij een groot geluk zijn, zo ik de deelgenoote uwer geheimen weezen mag. Ben ik niet met u in manskleederen uit de gevangenis te

{==49==} {>>pagina-aanduiding<<}
Gent gevlucht? Ik weet niet dat gij immer reden gehad hebt, om u over Bathilde te beklaagen.
Jacoba.
Niet veel ten minsten.... alleen wenschte ik dat uw hart slechts half dat gevoel bezat, waarmede dit ongelukkige zo overvloedig bedeeld is. Gaat toch zitten Bathilde, kunt gij u dan nooit verbeelden, dat 'er tusschen eene Graavin, die niets dan haar titel bezit, en eene Hofjuffer maar eenen geringen afstand plaats heeft. Weet gij niet, dat de vriendschap volstrekt geenen, niet den kleinsten afstand kent - of (en haar hand gevat hebbende, bragt zij die aan haare boezem) of is uw hart niet gevormd voor die vriendschap.
Bathilde, als door het vuur van Jacoba's aandoeningen in eene ongewoone vlam ontstoken, gevoelde, dat haar hart ook week werdt voor zulk een' gloed van aandoeningen: en Jacoba met hartelijkheid omhelzende, barst zij half schreijende uit:
Hoedanig een hart moest ik hebben. Mevrouw! zo het bestand ware voor zulk een bewijs van vertrouwen, voor zulk eene vriendschap.
Jacoba ging nu voort op haaren gewoonen warmen toon:
Hoor dan, mijne waarde, de gebeurtenis van heden: zie die in haare volle kleuren.

{==50==} {>>pagina-aanduiding<<}

(Hier op verhaalde zij alles met een vuur en drift haar character zo eigen.)
Wel nu, zeide zij, aan het einde, wat zegt gij? Bathilde!
Bathilde, die wel zeer scherp hadt toegeluisterd, doch wier aandoeningen geheel anders, dan die van Jacoba gesteld waren, antwoordde met eene haar natuurlijke koelheid.
Mevrouw! ik beken gaarne uwe aandoeningen waren hevig.... maar waarom ontdekte gij toch uwen nood, uwe zwaarigheden niet aan den Heer van Borselen. Mij dunkt zeer dikwerf lag hij u de woorden in den mond. Ware ik in uwe plaats geweest, ik zou het hem ronduit reeds dikwerf verklaard hebben.
Jacoba.
Ach, moet ik u dan alles zeggen, Bathilde! Kunt gij niets uit mijne gebaaren, niets uit mijne beschrijvingen opmaaken. - Aan elk ander man dan Borselen, zou Jacoba het ook ronduit gevraagd hebben, als hij half zo veele gelegenheden gegeeven hadt; moet ik u dan met ronde woorden zeggen, dat de eerste blik der oogen van Borselen die hij reeds te Goes op mij sloeg, mij tot in het binnenst mijner ziel drong, dat zijne taal mij klonk, als de liefelijkste muzijk.... Nog twijfelt gij. - Hebt gij dan nooit bemind? Leer dan

{==51==} {>>pagina-aanduiding<<}
van mij, wat Liefde is. Ach, Bathilde! het vuur der oogen van Borselen, door ernst en bevalligheid getemperd, die houding, dat edele, dat vorstelijke in spraak en gang... o Ik voelde hoe mij de boezem opzwol, hoe hevig mij het hart joeg. Zeker wierd ik schaamrood over mij zelve, en mijn verzoek stierf geduurig op mijne tong. Ach, op welk eenen toon beval ik hem morgen weder te komen. Op welk eene bevallige wijze nam hij zulks aan.... En is Borselen mijn vijand niet, is hij niet de vijand van alle mijne vrienden... maar zeg, wie zijn, wat zijn mijne vrienden? ongevoeligen, laaghartigen, huichelaars - die mij als een schaduw bijbleeven, toen mij de Zon van geluk bescheen, maar ook nu verdweenen zijn: en mij in het moeras mijner ellenden laaten verstikken....
Bathilde.
Mevrouw! ik zie met leedweezen uwe aandoeningen voor Borselen. Beteugel, zo ik u raaden mag, beteugel uwe genegenheid jegens hem. Nog heeft hij u immers niets aangebooden.
Jacoba.
Heb ik hem iets gevraagd? Och ik heb reeds uit zijne oogen geleezen, dat hij niets, 't geen in zijn vermogen is, weigeren zal.

{==52==} {>>pagina-aanduiding<<}

Bathilde.
Bedrieg u niet Mevrouw! Gij kent beter dan ik de streeken en laagen van het Hof: maar....
Jacoba.
Zulk een aangezigt, zulk een opslag draagt geen bedrieger rond, of God zou de bedriegers in hunne verfoeilijke aanslagen zelf bijstaan. Kent gij hem? Bathilde!
Bathilde.
Mevrouw! ik heb hem immers meermaalen gezien, nog heden heb ik hem op uw bevel uitgeleid. -
Jacoba.
Wat deedt hij, toen gij inkwaamt, zeide hij niets?
Bathilde.
Hij scheen in diep gepeins te zitten....
Jacoba.
Jaa! in gepeins, - en wel in diep gepeins?
Bathilde.
Maar mij ziende, rees hij schichtig op, even als iemand die verrascht wierdt. Hij maakte eene welleevende buiging - en beantwoordde uwe groetenis met deeze woorden: Groet de Graavin van mijnentwege, en zeg haar, dat ik morgen tegen deezen tijd hier zeker weder zijn zal.

{==53==} {>>pagina-aanduiding<<}

Jacoba.
Ach, Bathilde! laat ik in uwen arm mijnen hartstogt betreuren. Heeft dan dit hart slechts een vonk noodig om in volle vlam te vliegen. Bedek, bedek mijne zwakheid.... ik moet mijne boezem lugt geeven. Dwaas, dwaas is mijne tederheid. Ach, reeds vergeet ik de reden van zijne komst, en hoe zal ik hem morgen dat verzoek voorstellen. Ik beef voor den dag van morgen, en ik blaak om hem weder te zien, die het vergif voor mijn hart in zijne oogen draagt. Ach, Bathilde! zijt mij toch getrouw. Bedek mijne zwakheid - spreek nooit weder van dit oogenblik - ik zal mijne aandoeningen beteugelen - ach, dat ik hem morgen weder moet zien - en hoe kan ik zulks weigeren.
Jacoba wendde den geheelen avond het gesprek op onverschillige zaaken, en zocht zelfs 's avonds in haare eenzaamheid alle de gedachten te weeren, die de vonk der genegenheid voor den beminnelijken Borselen konden aanblaazen. Met eenen heiligen ernst smeekte zij den Hemel, eer zij zich op haare rustkoets nedervleidde, dat hij haar bevrijdde van die heftige gemoedsbeweegingen, die misschien haar ongeluk zouden voltooijen. Zij sliep eindelijk in, naadat zij uuren lang den slaap verbeid hadt, doch deeze kwam alleen met zulk een traagen stap, om in haare gevoelige ziel de denkbeelden, de hoogvliegende

{==54==} {>>pagina-aanduiding<<}
denkbeelden van liefde voor haaren Borselen aan te kweeken, door eenen bijzonderen, maar te gelijk voor haare rust verderflijken droom. - Zij verbeeldde zich, nog gezeten op haaren Graafelijken Stoel, met den hoed op haare hairvlechten: De haar getrouwe Edelen en Steden bekleedden haare zijde. Allen stonden zij rondom haar. Doch eensklaps verhief zich een hevig onweder boven haar. De bliksem sloeg haar den Graaflijken Hoed van het hoofd, en met een' verhaasten tred vluchtten de Edelen en de Afgevaardigden der Steden. Nu scheen zij oogenbliklijk, zonder eenigen luister, verplaatst in het barre duin, waarop de bulderende golven der Noordzee haare kragten brecken. Aldaar zat zij aan de flaauwe echo's en de huilende winden haar noodlot te klaagen. - De nacht viel, en een doodlijke angst begon haar hart te beklemmen; tusschen twee heuvelen, ziet zij in eenig kreupelhout een slaauw lichtje. Zij staat op, en schoon zij haare voeten beschadigt aan den stekeligen helm en de braamstruiken - schoon de bliksem van het afdeinzend onweder haar nu en dan nog doet schrikken, zij ijlt na dat licht, en vindt nader bijkomende, dat hetzelve een flaauw brandend lampje is, in eene laage, met riet gedekte, stulp. Met eene beevende hand klopt zij aan de deur - en de beminlijkste stem der aarde, de stem van Borselen

{==55==} {>>pagina-aanduiding<<}
vraagt na haaren naam, doch naauwlijksch hoort hij haare stem, of hij opent de deur en ontvangt daar met den tedersten kusch. Herberg mij slechts deezen nacht is haare bede: en zijn lieftalig antwoord: ach, mijn dierbaare ongelukkige! Hier, hier afgescheiden van de grootheid des hofs en de beslommeringen der waereld heb ik mijn adelijke statieklederen met die van eenen landbouwer verwisseld, en leef hier het leeven van eenen gelukkigen wijsgeer. Kom hier, mijne waarde, neem niet alleen deezen nacht hier uwe schuilplaats, maar laaten wij hier t'zamen, uit de oogen der blinkende weelde, der slikkerende dwaasheid verdweenen, de zoetste dagen doorbrengen. Kom, mijne dierbaare, en hier strekte hij zijne armen uit. De verrukte Jacoba opende ook de haare, drukte hem aan haar hart en meende hem een' gloeijenden kusch op zijne lippen te drukken.... doch eensklaps verdwijnt haar geluksdroom. Zij opent haare armen, maar voor den beminnelijken Borselen omhelst zij eene ijdele schaduw.
Met een hart, week door tederheid en vol spijt over haare verregaande gevoeligheid, vliegt zij ten bedde uit en kleedt zich, eer zich iemand van het hofgezin beweegt, in volle orde aan. Haar huive opgezet hebbende, treedt zij werktuiglijk na haaren spiegel, en zucht, over de kwijnend

{==56==} {>>pagina-aanduiding<<}
bleekheid van haar gelaat: maar zich ijllings omkeerende, zegt zij:
Wat ware het ook, of ik bloosde als de morgenstond: immers Borselen.... ach die geliefde, ach die gehaate naam.... ik gruw 'er van - en egter hij klinkt mij zo aangenaam....



{==57==} {>>pagina-aanduiding<<}

[8]

Reeds vroegtijdig liet zich de de Bije aan het Hof vinden, om het oogmerk der Vorstinne dien dag te verstaan, doch zij liet hem antwoorden, dat zij heden voorhadt den geheelen dag t'huis te blijven, althans niet voor tegen den avond uit te rijden, en dat zij door geene gesprekken, door geene bezoeken van iemand wilde verstoord worden. In den Morgendienst werdt haar aandacht geheel weggenomen, daar zij van Borselen in zijn gestoelte niet verre van haar zag zitten, en eene beleefde groet bij haare intrede haar beeven en bloozen deedt. Borselens hart, op den zelfden toon als het hart van Jacoba gestemd, klopte ook hevig, en maar zeldzaam waagde hij het, om de schoonheid der Graavinne, die hem gisteren door de traanen van haar ongeluk geheel betoverd hadt, aan te zien. Slechts eens ontmoeten hunne oogen elkander, en toen reeds lazen zij beide in elkanders hart.
Borselen, in zijn verblijf te rug gekeerd, bezorgde de hofbezigheden van dien dag; en terstond, naa

{==58==} {>>pagina-aanduiding<<}
eenen vroegtijdigen maaltijd, reedt hij zonder eenigen hofstoet uit, en overpeinsde, zo bezadigd mogelijk, zijnen alzins gevaarlijken staat. Zo gelukkig is het mannelijk gestel boven het vrouwelijke, dat te midden van de felste barning der driften de moed het roer der reden, schoon uit de handen voor een oogenblik geslingerd, kan te rug neemen, om zich ten minsten voor eenige oogenblikken van den draaikolk der driften te verwijderen.... Van Borselen besluit met eenen mannelijken ernst de opwellingen der tederheid tegen te houden, en alles aan te wenden, om eene drift, voor de Graavinne mede zo schadelijk, te beteugelen. Maar wat toch, en hier stuiten geduurig zijne gepeinzen, wat toch mag de reden van haar opontbod weezen? Eene vrouw van haare jaaren, van haare ondervinding, handelt maar niet zo blootelijk naar losse invallen, en dwaaze grillen. ‘Goede God, smeekt hij, verre buiten het gezigt der menschen verwijderd, daar hij zijn ros stil houdt, goede God! geef dat ik mijne aandoeningen betoome, opdat ik eene ongelukkige haare smarten niet vermeerdere, en mij zelve niet met haar in eenen poel van ellende en jammer werpe, waarin wij beide ongetwijfeld zouden moeten omkomen.’ Naa deeze bede, geeft hij zijn paard de spooren, en rijdt de Hofplaats binnen: - slechts weinige oogenblikken, en hij stijgt af op het Binnenhof. Jacoba

{==59==} {>>pagina-aanduiding<<}
bevondt zich in het zelfde vertrek, waar hij gisteren werdt opgewacht.
Met eene ontroering vrij meerder, dan die des voorigen dags, naderden zij nu elkander, en de pligtpleegingen hadden nu veel van het staatelijke algelegd. Borselen, hoe bedacht op de beteugeling zijner aandoeningen, vatte met eene eerbiedige tederheid de hand der Graavinne en geleidde haar na denzelfden stoel, waar zij gisteren gezeten had. Borselen liet haare zagte hand onwillig los, en zij liet dezelve tegen haaren wil uit de zijne glijden.
Nu verwachtte Borselen, en zeker met groote reden, dat zij hem het voorstel, waar van haar hart zwanger ging, zou openbaaren. Na hetzelve te vraagen duldde noch de bescheidenheid, noch de kieschheid van den edelen Borselen.
Jacoba, die mede vast beslooten hadt haar neiging te beteugelen, en hem het voorstel te doen, begon met beevende lippen:
't Loopt dit jaar niet voordeelig met de jagt, een klein getal Faisanten en Konijnen, maar bijkans geene Haazen.... de wildernissen worden zeer afgestroopt.
Borselen antwoordde, om mede iets te zeggen:
Jaa, Mevrouw! het jagtgericht zou zekerlijk vrij veele verbeteringen kunnen ondergaan - maar de

{==60==} {>>pagina-aanduiding<<}
belangen van den adel en van den boer staan te dikwerf tegen elkander over.
Met soortgelijke gesprekken over de onverschilligste zaaken, sleeten Borselen en Jacoba meer dan twee uuren. Eindelijk vroeg Jacoba hem, of 'er voortaan niet meerder zorge voor de Zwaanendriften bijzonder binnen 's Graavenhage zou kunnen gedraagen worden, daar dezelve door de baldaadigheden van het gemeen somtijds in den Vijver, zelfs voor haare oogen, gekweld en mishandeld wierden.
Borselen, hoe beuzelachtig dit voorstel ook ware, moest vast stellen dat dit het ware, waarover de Graavin hem ontbooden hadt: en dus antwoordde hij met meer vuur, dan de zaak anders verdiende:
Stel u gerust, Graavin! 't Zal mijne eerste zorg zijn, dat die schoone vogels, die zulk een keurig vermaak aan het hofgezin verleenen, niet gestoord worden; en ik twijfel geen oogenblik, of mijne maatregelen zullen de woeste buitenspoorigheden beteugelen. Kan ik ook in iets verder u eenigen dienst bewijzen, ik zal uwe wenschen zo zij niet tegen de belangen van Phlips inloopen met de grootste vaardigheid voldoen.
Jacoba (stamelende.)
Neen... mijn Heer! Niets... niets van dien aart... Niets heb ik u verder te verzoeken, of voor te slaan.

{==61==} {>>pagina-aanduiding<<}

Borselen, haar met een vertwijfeld oog aanziende, rees op, en met de eerbiedigste beleefdheid haare hand kusschende, verliet hij haar nogmaals betuigende, dat, indien hij haar immer in eenige zaak dienen kon, hij het zich tot eene eer, jaa pligt rekenen zou.
En met deeze woorden op de lippen vertrok hij: - Jacoba meende, toen zij reeds de deur des vertreks geslooten hadt, hem nog te rug te roepen, maar eene verlegene beschaamdheid deedt haar met traage schreden de zaal verlaaten, en zij begaf zich in haar gewoon vertrek, waar zij zich haare voorbeeldelooze kleinmoedigheid verweet, en zich bovenal beklaagde over het vertoon, dat zij in het oog van Borselen maaken moest. -



{==62==} {>>pagina-aanduiding<<}

[9]

Borselen in zijn verblijf getreeden, herdacht al het gebeurde, met zo veel bedaardheid als zijne omstandigheden toelieten, en hoe meer hij alles napeinsde, hoe minder hem de zorge voor de zwaanendriften de waare reden van zijn opontbod bij de Graavin scheen uit te maaken. Peinzens en gissens moede, zendt hij een bediende aan de Bije, om zich ten spoedigsten bij den Stadhouder te laaten vinden. Niet lang verbeidt deeze dienstvaardige, deeze getrouwe hoveling, of hij laat zich vinden bij van Borselen.
Van Borselen.
De Bije, ik weet, dat de Graavin Jacoba u meermaalen voor haaren heimelijken raadsman gebruikt. Nooit ben ik gewoon geheimen uit te vorschen, maar is u misschien de reden bekend, waarom zij mij twee dagen na den anderen ten Hove ontbooden heeft. Het eenig voorstel, staande dien tijd gedaan, betreft de meerdere zorg over de zwaanendriften in den vijver van het Hof. (de Bije glimlacht.) Gij glimlacht. Nimmer heb ik gehoord, dat de Graavin van eenen spotachtigen aart was, en zou zij

{==63==} {>>pagina-aanduiding<<}
dan juist aan mij ook dien lust koelen: aan mij, aan wien zulks zo weinig besteed is, en die in waarheid dat niet aan haar verdiend heb. Daarbij zijn onze gesprekken van eenen te ernstigen toon geweest, bijzonder die van gisteren; - die van heden waren van eenen onverschilliger aart, ook was 'er in de houding der Vorstin iets, als of 'er geduurig een voorstel op haare lippen was. Dat zich gestadig met de grootste zorgvuldigheid weder in haar hart verborg. Ei lieve! misschien heeft vrouwelijke bloôheid haar wederhouden. De Bije! zeg mij iets of alles, zo het een of ander u vrijstaa.
De Bije.
Mijn Heer! gij zoudt aan den glimlach, dien gij op mijn gelaat bespeurd hebt, eenen verkeerden uitleg kunnen geeven, en waanen, als of 'er iets verraaderlijks in het oogmerk der Graavin lage opgeslooten; maar van het tegendeel kan ik u volstrekt verzekeren, doch ik weet even vast, dat niet de zorge voor de zwaanendrift in den Vijver van het Hof de Graavin genoopt heeft, om u bij haar te ontbieden. Maar ik twijfel zeer, of ik u, daar de Vorstin haar voorstel gezweegen heeft, dat geheim mag mededeelen. (Naa eenig bedenken) Welaan, ik zal de Graavin getrouwer zijn, dan zij haar zelve geweest is, en wel door schijnbaare ontrouw. Ik zal u de waare reden, die u tot haar geroepen heeft open-
{==64==} {>>pagina-aanduiding<<}
baaren. 't Is op mijnen raad geweest. Ik heb haar daar toe bewoogen, steunende op uwe bekende edelmoedigheid.
En hier gaf de Bije aan den Stadhouder den nood der Vorstin te kennen: en hoe zeker de beschroomdheid tot tweewerf haar den mond geslooten hadt.
Van Borselen, barstte na het verhaal gehoord te hebben uit:
Valsche vriendschap der Hoven! Welk eene laagheid der Hoekschen! zulk eene Vorstin, die, als een Held, haar in gevaaren is voorgetrokken, die alles voor haare partij heeft opgeofferd, die niets te dierbaar was, zelfs de huizelijke rust haars leevens niet, wanneer zij, door dezelve ten prooi te geeven, haare aanhangelingen hoopte te kunnen redden. Zulk eene Vorstin, in behoefte gedompeld te verlaaten, niet met die penningen bij te staan, waardoor zij alleen haaren rang eenigzins kan ophouden... -
Hij rijst op en verzoekt de Bije hem te volgen in zijn kabinet. Uit eene der kassen een sleutel genomen hebbende, zeide hij, dien aan de Bije ter hand stellende:
Gindsch staat eene kist - open dezelve, en neem 'er zo veele penningen uit, als gij oordeelt, dat de ongelukkige Graavin tot een Vorstelijk geschenk aan die Edellieden behoeft.

{==65==} {>>pagina-aanduiding<<}

De Bije.
Hoe? mijn Heer! ik...
Van Borselen.
Jaa! gij... gij... ik wil niet schijnen te bepaalen, wat de Vorstin noodig hebbe. Verwondert gij u over dit mijn bestaan, want gij schijnt nog te aarzelen. Vaar voort zonder eenigen schroom. Ik ben blijde, dat die doode schatten eene zo ongelukkige en beminnelijke vrouw eenigermaate zullen gelukkig maaken, schatten, die, voor mij onnoodzaaklijk, zonder nut in die kist lagen te roesten.
De Bije (naa eenige zakken gelds uit de kist genomen te hebben.)
Ik zal mij na de Vorstin begeeven, en haar verzoeken, dat zij eenen behoorlijken kwijtbrief van ontvangst schrijve, en metéén eenen Schuldbrief met eene behoorlijke Rente....
Van Borselen.
Schrijf mij alleen met uwe hand de som op, die gij uit de kist genomen hebt, opdat ik aan mijn' schatbewaarder dien opgeeve... Alleen maar de som.
De Bije.
Zal 'er dan....
Van Borselen.
Volg mijn' wil in deezen: Zendt nu straks een uwer bedienden aan mijn wooning, en ik zal hem het geld mede geeven, om het aan uw verblijf te bezorgen.

{==66==} {>>pagina-aanduiding<<}
Groet uit mijnen naam de Graavin, en zeg haar: Dat ik haar die schatten, waarmede de nukkige fortuin mij zo rijkelijk bedeeld heeft, haar deeze geringe som schenke met het genegenst hart, dat alleen verlegen is, of misschien de Graavin een geschenk van van Borselen als eene beleediging zou aanmerken. Zeg haar, dat zo zij zulks niet doet, ik die somme haar in vollen eigendom schenke, niet alleen zonder eenige Rente van haar te begeeren, maar zonder dat ik 'er immer één groot van te rug hoop te ontvangen: alleen wenschende, dat zij voortaan haare lafhartige en ondankbaare schijnvrienden den voorrang niet zal geeven boven eenen gewaanden vijand, die alleen op den naam van heuschheid aanspraak maakt.
De Bije kon geene woorden vinden, om den Stadhouder dank te zeggen voor zijne voorbeeldlooze milddaadigheid - boog zich met eene diepe eerbiedenis, en naderde reeds de deur, toen hem van Borselen te rug riep:
Zo het gebeuren mogt, dat de Graavin zich weder in kommerlijke omstandigheden bevond: ik geef haar de vrijheid, om over mijne gelden naar goedvinden te handelen. De maat haarer ongelukken is waarlijk vol genoeg, al wordt 'er de angst van gebrek aan penningen niet toegedaan.
Nu gloeide het hart van van Borselen door ver-
{==67==} {>>pagina-aanduiding<<}
genoegen en vreugde; hij hadt voldaan aan den edelen trek zijner natuur, en hij gevoelde hoe zijn boezem altijd tot weldaaden zo genegen door eene dubbel aangenaame aandoening tintelde, op het denkbeeld, dat hij de beminnelijke, de schoone, de ongelukkige Jacoba hadt kunnen bijstaan, en, als het ware, eenigermaate aan hem verpligten. Daar hij egter zijne opgevatte liefde voor Jacoba meende te ondergebragt te hebben, en zich niet bewust was van andere inzigten, was het loutere edelmoedigheid, die hem in zijne handelingen bestuurde. De geneugte van zijn eige geweeten, en de hoop op Jacoba's achting en genegenheid streelden egter het hart van den edelman, die met vollen recht dien hoogklinkenden, doch zo dikwerf roekloos weggesmeeten eertitel verdiende.



{==68==} {>>pagina-aanduiding<<}

[10]

Jacoba, nog van haare tedere aandoeningen over van Borselens beleefde vriendelijkheid niet hersteld, zat in stille eenzaamheid haare omstandigheden te overpeinzen, toen zich de Bije op het onverwachtst deedt aandienen. Met moeite verwierf hij bij haar gehoor.
De Bije tradt met eene vrolijke en opgeruimde houding binnen.
Jacoba.
Met welk een losse vrolijkheid treed gij in, de Bije, hebt gij vergeeten welke ongelukken mij kwellen....
De Bije.
Die heb ik voor een oogenblik vergeeten.
Jacoba.
Gij behoort dan ook al tot die ondankbaaren.
De Bije.
Neen! uwe Genade! en om u een blijk te geeven, dat mij zelfs door langer stil te zwijgen den naam van ondankbaaren of wreeden naderhand zou

{==69==} {>>pagina-aanduiding<<}
kunnen gegeeven worden, zal ik u oogenblikkelijk alles openbaaren.
Jacoba.
Ach! hoe zoudt gij mij ongelukkige, die mijn eige belang zo droevig verwaarloos, hoe zoudt gij mij eene tijding kunnen brengen, die mijn beangst hart verheugde? Maar vaar voort.
De Bije.
Eer ik mij ontdek. Mevrouw! verzoek ik verschooning, dat ik ten uwen beste eenig misbruik gemaakt heb van een vertrouwen, het geen gij zo onbepaald in mij stelt.
Jacoba.
Ach, waarom stelt gij mijn ongeduld langer op een wreeden toets.
De Bije.
Naa dat heden middag de Heer van Borselen u verlaaten hadt, heeft hij mij bij zich ontbooden. Ik draalde niet lang maar ijlde na hem, als of ik op vleugelen gedraagen wierd. (En hier op verhaalde hij kortelijk, het geen 'er tusschen den Stadhouder en hem gebeurd was.)
Jacoba veranderde onder het verhaal geduurig van kleur: nu doodlijk bleek, dan karmozijnrood: en toen hij zijn verhaal geëindigd hadt, brak zij in een vloed van traanen, en deeze woorden uit: Welk eene gadelooze edelmoedigheid! Welk een

{==70==} {>>pagina-aanduiding<<}
hart moet Borselen bezitten. - o Edelmoedig vijand, welk een vriend moet gij zijn. Welk eene verpligting legt hij mij door zulk eene weldaad, door zulk eene gift op. Zal ik die aanvaarden? Zulk een gift in baaren gelde zonder schuldbrief... en een gift uit de handen van mijne partij! Doordringt gij wel, de Bije, hoe Borselen mijne kieschheid spaart. Hij wil geen bewijs hebben, dat ik iets van hem ontvangen heb. - 't Is te veel, 't is te groot. Hemel! was de aarde geheel door zulke menschen bewoond, wie zou dan na u hijgende reikhalzen. Mogt Borselen mijn vriend zijn, dan verwaardigde mij een Engel met zijne vriendschap. Vlieg na hem toe, mijn vriend! dank, dank hem duizendwerf uit mijnen naam, en schilder hem mijne aandoeningen onder uw verhaal af, dan zal hij ten minste ontdekken, dat hij aan geene ondankbaare weldaaden beweezen heeft. Zeg hem... jaa wat zult gij hem uit mijnen naam zeggen... Zeg hem dat eene ongelukkige Graavin hem haare weinige betekenende, haare kragtelooze vriendschap aanbiedt voor een onverdiend en door haar onvergeldbaar geschenk. Noodig, noodig hem tegen morgen avond aan mijnen disch, en geef hem te kennen, dat, schoon hij daar den luister missen zal van mijne voorige dagen, egter het oprechtst en dankbaarst hart hem ontvangen zal: dat ik hem zal onthaalen, op het voortreflijkst wild,

{==71==} {>>pagina-aanduiding<<}
dat ik den geheelen jagttijd nog geschooten heb. Voeg 'er bij, dat 'er geen gezelschap, dan dat van mijn persoon, weezen zal, omdat ik geene vrienden heb, dan die aan de Hoeksche, en wel ten sterkste aan die partij verkleefd zijn. - Gaa heen: en breng mij, zo spoedig doenlijk bericht, of zich die Edelmoedige zo zeer wil vernederen, om met zijne verpligte dienaares eenen avond door te brengen.
De Bije vertrok met eene vaardigheid, die altoos zijne pligtmaatige gehoorzaamheid en verknochtheid aan zijne Graavinne zo duidelijk kentekende, en Jacoba, geheel ontroering over de edelmoedigheid van van van Borselen, bleef in de diepste gepeinzen zitten, tot dat hij met het bericht van van Borselen te rug kwam, waarbij hij op de beschaafdste en tevens treffendste wijze het verzoek van de Graavin aannam, met bijvoeging: dat hij wenschte, dat zij geen woord over zijn te hoog geroemd bewijs van menschliefde zoude reppen, daar de vrees hiervoor alleen hem deedt aarzelen, om de Graavin te ontmoeten.
Jacoba deedt terstond voor de geschooten gelden zes gouden ketenen koopen, en de Edellieden bij haar afscheid neemende, deedt zij hun dezelve op zilveren schaalen aanbieden, en gaf hun met de behoorlijke pligtpleegingen eenen brief aan haare Vrouw

{==72==} {>>pagina-aanduiding<<}
Moeder mede. Doch zij behandelde dit alles met eene koele onverschilligheid, en zuchtte alleen, op het gezigt der ketenen, bedenkende door wiens milddaadigdheid zij de penningen tot derzelver aankoop was magtig geworden.



{==73==} {>>pagina-aanduiding<<}

[11]

Jacoba zag met een brandend verlangen den avond te gemoet, waarop zij Borselen verwachtte, die met niet minder drift, deszelfs komst verbeidde. Naauwlijksch waren de waschlichten aangestoken, of de beminnelijke Borselen verscheen ten hove, waar hem Jacoba in haar vertrek zat op te wachten. Nu gevoelde zij, dat haar hart nog vatbaar was voor de aangenaamste aandoeningen. - Bij het intreden van den Ridder bedekte een hevig blos de kaaken der Graavin - en zij verontschuldigde zich nogmaals, dat zij hem met geen meêr zwier, en geen beter gezelschap, dan het haare den avond kon doen slijten.
Van Borselen.
In waarheid, Mevrouw! Ik zou van eenen zeer slechten smaak zijn moeten, zo ik het luidruchtig gezelschap van eenen dartelenden hofstoet boven dat van eene beminnelijke en eerbiedwaardige Vrouwe stelde.
Jacoba.
De aanvang van uw gesprek mijn Heer! toont reeds, dat gij spreekt in een der vertrekken van het

{==74==} {>>pagina-aanduiding<<}
Hof. In waarheid uwe taal is te aangenaam, dan dat gij dit in vollen nadruk zoudt meenen.
Van Borselen.
Ik voel wat gij bedoelt. Mevrouw! Gij wilt zeggen, dat ik een vleijer ben. Zeker is de Hoflucht besmettelijk, maar, schoon mijne woorden zich somtijds naar den stijl mogen schikken: de oprechtheid van mijn hart hoop ik niet dat gij verdenkt. In waarheid, niets is mij aangenaamer, dan bij enkele persoonen, wier verdiensten, van welk eene partij zij dan ook zijn, ik in waarheid zeer hoogschat, afgezonderd van den omslag des hofs, een vertrouwelijk uur te mogen slijten. - Ach, Mevrouw! schoon ik niet tot den hoogsten rang der stervelingen behoor, gevoel ik reeds in mijnen staat te veel, dat 'er voor de Grooten der aarde maar weinige oogenblikken gevonden worden, waarin zij het geluk des gemeenen menschdoms kunnen genieten. Hoe veele uuren van een' dag vervliegen' er dikwijls met loutere pligtpleegingen, waarbij het verstand niets wint, waarbij het hart zo koud blijft als ijs, en die egter niet te ontvlieden zijn. Hoe veele uuren moet ik weeklijksch besteeden, tot het aanhooren van alle soorten van klagten, waaraan ik niets verbeteren kan. Dagelijksch schiet mij naauwlijksch één uur over, waarin ik zeggen kan: Nu leef ik voor mij zelven, naar mijn hart, naar mijnen smaak. Het eenige, dat mij

{==75==} {>>pagina-aanduiding<<}
tusschen beide in mijne verbijsterende en overkroppende bezigheden opbeurt, is, dat de Hemel mij tot deezen stand geroepen heeft, zeker met oogmerk, om zo veel in mij is, anderen gelukkig te maaken. (Hier zuchtte Jacoba en sloeg de oogen ten Hemel.) Gij zucht, Mevrouw! ach, die Hemel hoort uwe zuchten zo wel als de mijne....
Jacoba.
Neen! mijn Heer! ik zucht niet uit droefheid, of dat ik mor over het lot mij beschooren, maar een heimelijk verdriet knaagt mij aan het hart.
Van Borselen.
Kan ik het verligten? spreek.
Jacoba.
Jaa, mijn Heer!
Van Borselen.
Waarmede?
Jacoba.
Verleent gij mij daartoe de vrijheid....
Van Borselen.
Ik verstaa u niet, Mevrouw! spreek klaarer.
Jacoba.
Vergunt gij mij, dat ik mijn verdriet, waarover ik zuchtte, verligte?
Van Borselen.
Waarom niet, Mevrouw. Geef uwe smart lugt.

{==76==} {>>pagina-aanduiding<<}

Jacoba.
Welaan dan! - ontvang dan van eene ongelukkige, die gij door eene zo onverpligte als edelmoedige weldaad....
Borselen (zagtkens de hand op haare vriendelijke lippen leggende, die, daar hij haare tedere woorden smoorde, tot eenen dankbaaren kusch gereed waren.)
Hou op, Mevrouw! ik heb u verstaan. Gij zoudt mij immers niet gaarne met een schaamrood gelaat bij u zien zitten. - Hou op, Mevrouw! en spreek hier niet van, dan alleen, indien ik u misschien.... maar laat ik uwe kieschheid spaaren - en zo gij iets behoeven mogt; geef dan slechts een' wenk door een uwer dienaaren.... Laaten wij hiervan afstappen. Gij vernedert mij in uwe gedachten zo gij een oogenblik in den waan verkeert, dat mij uwe dankbetuiging aangenaam weezen zou.
Jacoba zweeg met eene zekere droefgeestigheid eenige oogenblikken stil: en naa nogmaals gezucht te hebben, zeide zij:
Daar gij het dan zo wilt, zal ik zwijgen, om ten minste door mijne gehoorzaamheid mijne dankbaarheid te betoonen.
Van Borselen.
Laat ons voortgaan met ons ander gesprek. Kunt gij dan, Mevrouw! u niet voorstellen, dat mij, met

{==77==} {>>pagina-aanduiding<<}
een hart, dat eigenlijk na geene grootheid haakt, die in uiterlijken praal en cieraadiën bestaat, veele der hoofsche bezigheden, en alle pligtpleegingen tot eene toe moeten walgen. Ik verheug mij in uw bijzijn, en ik zal altoos onder de genoeglijkste oogenblikken mijns leevens die tellen, welke ik bij u heb mogen doorbrengen. Zeker moet u het verhaalen uwer jammeren het hart doorbooren, doch daar de zaaken tusschen de geweezene partijen beslist zijn, (ik zal niet zeggen, hoe?) zult gij met mij misschien wel over het een en ander spreeken willen. Laat ik u dan mijne verwondering eens mogen betuigen, dat gij, (ik spreek zonder vleijerij) dat gij, die naderhand zo veele proeven van schranderheid en oordeel gegeeven hebt, immer de hand aan Hertog Jan van Brabant hebt kunnen geeven.
Jacoba.
Schoon het mij eene treurige zaak zij van mijne doorgestaane rampen te spreeken, smaak ik toch iets zoets te midden van het bittere der verhaalen. 't Zou overtollig zijn u te vermelden hoe ik, naa den dood van den Dauphijn, de Zoon van Karel de VIde, dien ik, schoon staatkunde ons eerst hadt zamen gevoegd, met al de tederheid beminde, die ik geloof, dat 'er tusschen Vorstelijke persoonen en in dien zo tederen leeftijd, plaats kan hebben; en ik betreur nog dikwerf niet het derven van de kroon

{==78==} {>>pagina-aanduiding<<}
van Frankrijk, maar het gemis van eenen zo braaven en edelen Gemaal, die niet door bloed, maar door deugd den throon verdiende: 't Zou, zeide ik, overtollig zijn u te vermelden, hoe naa den dood van mijnen eersten Gemaal mijn Vader bezorgd was, om de Graaflijkheid op mij te doen afdaalen, als daar hij geen' Zoon verwekt hadt, de eenige wettige Erfgenaame van zijnen rang en goederen. goederen, helaas! mij naderhand zo wreed onttrokken. Vergeef mij, mijn Heer! zo ik tusschen beide u al eens wat gestreng toeschijne te spreeken, over de droevige lotgevallen, die mij bejegend zijn, en hun, die mij dezelve berokkend hebben.
Van Borselen.
Uwe gulhartige en vriendelijke vertrouwelijkheid vreeze niet, dat ik immer eenig misbruik van uw gesprek zal maaken. In tegendeel zal het mij streelen, dat gij op eenen vrijen, en onbeschroomden trant met uw verhaal voortvaart. Moest ik niet de dwaasheid of boosheid zelve zijn, zo ik in eene, zo door ongelukken gemartelde, Vrouwe geen hevige uitdrukkingen verschoonen konde. Hertog Phlips zou het zelfs zijne Nicht wel vergeeven moeten.
Jacoba.
De dood van mijnen Vader viel spoedig in, naadat hij alle poogingen hadt aangewend op eene Dagvaart, daartoe bijzonder aangelegd, om de Edelen en

{==79==} {>>pagina-aanduiding<<}
Steden te beweegen, dat zij mij naa zijnen dood voor Landsvrouwe voor zijne Erfdochter en Leenvolgster zouden verklaaren. De Edelen en Steden waren, gelijk gij weet, zeer bereid, om dit aan mijnen Vader in te willigen. Naa 's Vaders dood wierd ik wel zeer gereed in Henegouwen voor Graavin erkend, en 't vond in Holland mede weinig tegenstreevens. In Haerlem en Gouda reezen wel geweldige opschuddingen, maar ondertusschen men erkende mij voor 's Lands Graavinne, en de wettige opvolgster van mijnen Vader. Alleen het Kabbeljaauwschgezind Dordrecht, waar mijn Oom Jan van Beijeren heimelijk zo veele vrienden hadt, weigerde mij die hulde. In Zeeland erkende men mij ook gereedelijk. Reeds voor den dood mijns Vaders, hadt ik in mijnen, schoon onervaaren leeftijd, van verre reeds spooren gezien, waar langs ik kon nagaan, dat mijn Oom een zeer doorsleepen man, en die, met zo veel recht, bij de Luikenaars den naam van den Onbarmhartigen droeg, met een begeerig oog op mijne bezittingen loerde: en door de gebeurtenis te Ysselstein, waarbij zich mijne partij zo ijverig kweet, bleek dit nog klaarer, en hij begon nu onvermomd voor den dag te komen. Ik had mijn hart geheel gesteld op het huwelijk met den Dauphijn, en ik geloof, dat, welk een zeldzaam geval! schoon de staatkunde ons niet bij elkander gebragt had, onze

{==80==} {>>pagina-aanduiding<<}
harten elkander toch zouden gevonden hebben. Nog bitter bedroefd over zijn' vroegtijdigen dood, hadden alle de eerbewijzingen, alle de schitterende plegtigheden mijner inhuldiging op mij weinig of geen' invloed. De schim van mijnen jeugdigen Gemaal zweefde, als het ware, in eene donkeren wolk voor mijne oogen, en beschaduwde de schitterende feestvermaaken. Ik wenschte nu niets meêr dan de Landzaaten, over welke ik door het Erfrecht als Vorstin geboodt, gelukkig te maaken, en dikwerf bekroop mij de gedachte: Misschien heeft de Hemel gedoogd, dat mijn jeugdige vriend van mij weggenomen wierdt, omdat ik mogelijk een zo dierbaar Volk, als de Nederlanders, mijne zorge zo waardig, op den throon van Frankrijk zou vergeeten hebben. Ik zocht mij althans op zodanig eene wijze over zijn verlies te troosten en stelde vast, dat ik nimmer, dat heilig vuur der liefde, 't geen ik eenmaal zo sterk voor den Dauphijn in mijne boezem hadt voelen opblaaken, voor een ander zou kunnen gevoelen.
(Hier zuchtte de Graavin zo zagtkens, dat het voor van Borselen niet hoorbaar was.)
's Lands Edelen en de Afgevaardigden der Steden, alle, behalven Dordrecht, op mijne zijde, begreepen zeer ligt, dat eene zo jeugdige en tedere Vorstin niet in staat was, om in staatkunde op te weegen

{==81==} {>>pagina-aanduiding<<}
tegen een' man, (het grieft mij dat ik zulks van eenen verstorvenen Oom zeggen moet) die bij een doorsleependheid van geest van zo heerschzuchtig character was, dat hij, goldt het zijne eer of staatzucht, geene middelen, hoe godloos, ontzag om zijne oogmerken te bereiken; die daar en boven den gantschen Kabbeljaauwschen Adel op zijne zijde hadt: Zij sloegen dus het oog met reden op eenen Vorst, met wien ik, in den Echt getreeden, op geruste dagen zo voor mij zelve, als voor mijne dierbaare onderdaanen hoopen kon. Niemand scheen tot dat einde geschikter, dan mijn Neef Jan, Hertog van Limburg en Brabant, vooral daar het uit den uitersten wil van mijnen Vader bleek, dat hij verkoos, dat ik mijne hand aan dien jongen Hertog schenken zou. Zij hadden aan mijne Moeder, zeer ten voordeele van haaren Neef ingenomen, en ter goeder trouwe haare Dochter veel heils voorspellende uit eene verbindtenis, waardoor mijne magt en Landen uitgebreid en dus Jan van Beijeren wel belet zou worden, om zijne roofzieke handen in mijne erfgoederen te slaan, zij hadden aan mijne Moeder geheel geene moeite om haar te beweegen, dat zij bij mij zou aandringen, om een huwlijk aan te gaan met mijnen vollen Neef. Ik voor mij was geheel onverschillig, en hadt zedert eenige jaaren mijnen Neef niet gezien, die toen nog maar den

{==82==} {>>pagina-aanduiding<<}
ouderdom van vijftien jaaren bereikte. ‘Nooft, nooit was mijn antwoord op het voorstel mijner Moeder, zal ik weder beminnen, gelijk ik den Dauphijn bemind heb. Vinden dus 's Lands Edelen en Steden, vindt gij het ooirbaar, dat ik in het huwelijk treede met dien Jongeling, vooral daar ook 's Vaders uiterste wil, die stem der ouderen, welke deugdzaame kinderen, als de stem eens Heiligs, uit het Graf klinkt, mij beveelt, om met 's Pauzen toestemming die verbindtenis aan te gaan: ik zal gehoorzaamen: Leid mij met hem na het Altaar.... en ik hoop, dat dit Staatkundig huwelijk, waartoe toch persoonen van mijn rang genoodzaakt worden door de harde wet van het noodlot, het heil mijner Landgenooten zal uitwerken.’ Weldraa volgde 's Pauzen toestemming op mijne Echtverbindtenis, en de Jongeling, die vadzige Jongeling verscheen.... Ach, mijn Heer! nimmer hebt gij uwe handen voor het outer aan iemand geschonken, dus ook nimmer aan een voorwerp, haatelijk in uwe oogen.... o zich op te offeren aan een haatelijk voorwerp, dat voor het Altaar trouw te moeten zweeren, dat heb ik ondervonden. 't Was of mij het hart uit de boezem bersten zou, zo dikwerf ik hem aanzag.... die vadzige, onbeschaafde, en lasse Brabandsche Edelman.
Van Borselen.
Zeer ben ik u verpligt, Mevrouw! voor u ver-
{==83==} {>>pagina-aanduiding<<}
slag van uwe verbindtenis met den Hertog van Braband, waarin mij altoos hier en daar iets duisters was overgebleeven. 't Is mij niet mogelijk mijn medelijden u te doen bezessen met uwen beklaagenswaardigen toestand, daar ik u als een der slagtoffers van staat aanmerk.
Jacoba.
Geloof mij, mijn Heer! toen ik aan mijnen Oom Phlips afstand van bijkans van al mijn gezag en van mijn erfdeel gedaan heb; jaa toen sprongen de traanen van spijt, en eerzucht, want ook mij stroomt het Bourgondische bloed door de aderen, uit mijne oogen. Maar toen was ik niet over mij zelve verontwaardigd, toen gevoelde ik, dat ik, alle poogingen aangewend hebbende, als een zwakke Vrouw voor de magt, die mij overheerschte, bukken moest. Doch op het oogenblik der echtverbindtenis was ik over mij zelve verontwaardigd. Ik sloeg mijne oogen schaamrood neder, en toen de Priester de ring aan mijnen vinger schoof, was het, of mij een ijzeren keten om mijnen hals geklonken wierdt. In de oogen van alle mijne Hofjuffers las ik bespotting: en bij het aanzienlijk bruiloftsfeest, beschouwde ik mij zelve als een hulpeloos slachtoffer der Staatkunde, en de geheele feestdisch scheen mij een offermaaltijd.... Nu verstooten uit mijn bewind, van eenen kleinen hofstoet omgeeven, bijkans van alle mijne vrienden ver-
{==84==} {>>pagina-aanduiding<<}
laaten, ben ik veel gelukkiger dan, toen ik de Inhuldiging van mijnen lafhartigen man, daar hij op den Stopelenberg door de Kennemers met den gewoonen pragt wierdt ingehaald, bijwoonde. Al het Landvolk juichte, de vrolijke Boeren en Boerinnetjes... - maar misschien verveel ik u met mijn gesprek, met de beuzelingen der Vrouwen....
Van Borselen.
Gij dwingt mij immers, om den schijn te hebben, als of ik u vleide. Lieve Graavin! (en dit boezemde hij met de grootste hartelijkheid uit) vaar toch voort. Beuzelingen, zo gij ze dus verkiest te noemen, die u betreffen, zijn mij zaaken van aanbelang.
Jacoba.
Al het Landvolk juichte, de vrolijke Boeren en Boerinnetjes gilden van vreugde, toen zij den Hofstoet met haar' jongen Graaf zagen naderen. Ik dacht te midden van alle die vreugden, hoe bedriegt zich het eenvoudig menschdom, hoe gelukkig waanen ze mij te zijn, daar zij in de schijnbaare oorzaak van mijn geluk de bron mijner ellenden aanschouwen. Toen reeds bemoeidde zich de Brabandsche Jonker meêr met de Brabandsche Juffers, die met zijnen Hofsleep waren overgekomen, dan met mij, die egter in mijne prilste jeugd zo versmaadelijk, althans voor hem, niet was, noch van de zijde mijner schoonheid, noch die mijner goederen. Mijne Hol-
{==85==} {>>pagina-aanduiding<<}
landsche Hofjuffers moesten geheel agter staan, en op den dag der inhuldiging zelve, dartelde hij op zijne ruwe wijze met Jonkvrouwe van Asche. Niet dat mij dit eenig jaloezij veroorzaakte. Maar die openbaare schennis der betaamlijkheid, die met een mijne eer krenkte, griefde mijn gevoelig harte. Met Jonkvrouw Brederode verliet ik voor een oogenblik het Vorstelijk gezelschap, om mijne treurigheid lugt te geeven. Wij wandelden in een fraai boschaadje, en spraken maar weinige woorden. Door eene nabuurige laan wandelden twee jongelieden, waarschijnlijk van het dorp Heemskerk, en meenden, dat zij van niemand gezien noch gehoord konden worden. Door nieuwsgierigheid gedreeven, bleef ik met mijne vriendin stil staan, en bespiedde hun. Over en weder deeden zij elkander de vuurigste betuigingen van liefde, omhelsden en kuschten elkander. 't Meisje zuchtte en voerde haaren minnaar toe. Ach, gij zijt mij zo lief, maar zo u eens de Graavin Jacoba zag, en op u verliefde, dan geloof ik toch dat gij.... vergeeten zoudt.... U vergeeten, zeide de jongeling.... neen, zo schoon als zij is.... (vergeef mij dat ik de eenvoudige woorden van den Jongeling gebruike...) Gij zijt mij boven alles dierbaar. Maar, vervolgde hij, gij stelt iets dat ik niet denk, dat ooit gebeuren zal, maar de 
jonge Graaf (en hier zag ik, dat de Jongeling haar spotachtig aankeek) die schijnt

{==86==} {>>pagina-aanduiding<<}
nu al niet heel keurig.... Althans hebt gij zijne grapjes met een van de Hofjuffers niet gezien, zo hij eens op u de oogen sloeg.... Foei! ik weet wat gij zeggen wilt, hervatte het Meisje, zulk een laf man, al kon ik Braband en Limburg voor tien kusschen van hem tot een geschenk krijgen.... ik zou hem hartelijk bedanken, en dan boven u hem te stellen.... en hier omhelsde zij hem weder zo hartelijk zij mogt. Maar, vervolgde zij, hoe kan ik nog aan dien laffen Jonker blijven denken, als ik bij u ben: hoe durst toch de Graavin met zulk een' man voor het licht komen. - Toen ik die taal hoorde, beet ik van spijt op mijne lippen, daar ik reeds gloeide van schaamte op haare voorige taal, ik keerde mij ijllings om: en verborg mijn aangezigt in den boezem mijner Vriendin, die mij met een wel vertroostend, maar tevens zeer vernederend medelijden aanzag.

Van Borselen.

Ach, Mevrouw! ongelukkig zijn de Grooten der aarde.... Uw tedergevoelig hart moest zeker aan het meisje haar' gelukkigen schoon eenvoudigen en laagen staat benijden. - Maar ontdekte zij niet, dat zij bespied en beluisterd waren.

Jacoba.

Neen! zij traden arm in arm voort, ik verwij-
{==87==} {>>pagina-aanduiding<<}
derde mij en begaf mij moedeloos en met traage schreden weder na den dartelenden Hofstoet.
Onder deeze en meerdere gesprekken, die over zaaken van een andere natuur liepen, vervloog de avond, en de Disch werdt aangericht: Onder den maaltijd, die uit het keurigst toebereidde wild door Jacoba zelfs in de streeken van Loosduinen gevangen bestondt, dronken zij den geestigen Gascoengert en Malvesci. De gesprekken wierden langs hoe vrijer en losser. Naa het einde van den maaltijd, en toen het oogenblik daar was, dat Borselen Jacoba verlaaten zou, zeide hij haar met eene hoffelijke zedigheid de hand drukkende, haare lippen tederlijk gekuscht hebbende... ‘Ach, Graavin...’ en hier beklemde een tedere zucht, die op den hijgenden boezem van Jacoba neêrdaalde, zijne verdere redenen, en hij vervolgde op eenen lugtiger toon: ‘Graavin, doe mij ook de eer van binnen weinige dagen, in mijn verblijf, aan mijn' disch aan te zitten.’
Jacoba voerde hem met eene tedere bezorgdheid tegen:
Mijn Heer! gedenk aan uwe omstandigheden.... Gij, een gunsteling van Hertog Phlips, zoudt gij zijne verstooten' Nicht, aan uwen disch ontvangen... misschien....

{==88==} {>>pagina-aanduiding<<}

Van Borselen.
De Hertog is ver van hier - en hij is van mijne trouwe zeker.... Maar welaan, voor den winter bezoekt gij zeker nog uw geliefd Goes - en daar ik te Maartensdijk in de volgende maand weezen moet, laat ik u daar op het Hof ontvangen, dan zien wij elkander op eene onverschilliger plaatze, schoon ik 'er hier mede geene zwaarigheid ter waereld in stellen zoude. Ik zal u dan wachten. -
En hier op bepaalden zij den dag nader, en beraamden alle de noodige schikkingen, om hunne vriendschap geheim te houden.



{==89==} {>>pagina-aanduiding<<}

[12]

Beide Jacoba en van Borselen gevoelden in hunne harten eene drift, eene tederheid voor elkander, die zij wel wenschten uit te dooven, doch niet konden smooren. Borselen reedt dagelijksch met zijne Jonkers soms meer dan tweemaal langs den Vijver, om toch, al waare het maar van verre, de jeugdige Graavin te zien. Jacoba van haare zijde zat bepaaldelijk in de Eetzaal tegen dien tijd, op welken zij het waarschijnlijk achtte, dat zich de Stadhouder met zijne vrienden vertoonen zou. Eenmaal slechts ontmoetten zij elkander in het Bosch, en de staatelijke pligtpleegingen bedekten nog voor de oogen der hovelingen de tedere liefde van de Graavin en den Stadhouder, die zo hevig in beider boezems blaakte.
Eerlang vertrok de Stadhouder na St. Maartensdijk en gaf hiervan door een' brief aan Jacoba kennis: Jacoba, die 't niet ongewoon was in den winter Zeeland te bezoeken, volgde weldraa na Goes, en sleet met haare vriendin, op het slot Oostende, geene onaangenaame uuren in het vooruitzigt van eenen aangenaamen dag bij haaren Borselen te zul-
{==90==} {>>pagina-aanduiding<<}
len doorbrengen. Van Borselen hadt haar openlijk doen noodigen, doch vooraf bepaald, haar aan den Gorishoek te zullen ontmoeten.
De lang gewenschte dag voor beiden brak eindelijk aan: en schoon de wind gunstig was, die haar van Zuidbeveland na Tholen overvoerde, met een prangend ongeduld bragt zij den tijd op de kogge door. Reeds van verre zag zij den Stadhouder met een klein gevolg te paard: Jacoba beleefdelijk door hem uit de kogge geholpen, en na een moedig ros geleid zijnde, besteeg het zelve, en het beminlijk paar reedt langs den dijk van de Geertruipolder na Maartensdijk, daar de Herfst nog eene aangenaame Zomerwarmte schonk.
't Gevolg uit bedienden bestaande bleef verre agter; zij waren beide zeer stilzwijgend; alleen gaf de verwisseling van het jaarsaisoen hun eenige stoffe tot gesprek. Jacoba kon deeze treurigheid van haaren dierbaaren Borselen niet zien, zonder een teder deel in zijne smarten te neemen, en vroeg hem op den minzaamsten toon.
Gij schijnt heden zeer somber, mijn Heer!
Van Borselen.
Dat kan zijn, Mevrouw! misschien maakt mij het gezigt van den naderenden Hersst zo somber. Al de geele bladeren, die het gras bedekken, veroorzaaken mij jaar op jaar de gedachten, dat mijne jaa-
{==91==} {>>pagina-aanduiding<<}
ren ook klimmen, en dat de herfst mijns leevens ongemerkt nadert - terwijl de Zomer voorbij loopt, in den moeilijksten arbeid, en mijne lente, in het oesenschool der kunsten, zonder wezenlijk genot des leevens is voorbij gevloogen....
Jacoba.
Uw lot is nog gelukkig bij het mijne, de Zomer van mijn leeven is geheel bewolkt, stortregens en storm op storm poogen den bloem mijnes leevens af te knakken.... Gij zijt veel gelukkiger dan ik....
Van Borselen.
Misschien zijn wij beide even ongelukkig, ach, Mevrouw.... (en hier smoorde hij met een zucht het geheim van zijn hart.)
Jacoba.
Ik hoop egter, dat uwe zorgen wat zullen ophelderen, anders zullen onze gesprekken niet zeer onderhoudend weezen.
Van Borselen.
Ik wenschte zelf, dat mijne somberheid, die wolk, die mijnen anders zo blijden geest benevelt, verdween. - Zij zal ook wel verdwijnen - als een hart zo vol is, als het mijne, durft het maar weinige woorden te laaten vloeijen.... in de vrees... ach, gij verstaat mij misschien niet....
Jacoba.
Ik geloof, dat ik u verstaa. Maar doe geene ver-
{==92==} {>>pagina-aanduiding<<}
dere moeite. Onze gesprekken zijn te afgebroken, terwijl wij te paard zitten. Heden avond zullen wij geregelder kunnen spreeken.
Dikwerf zagen zij elkander aan, en het paard van Jacoba door het vallen van een tak schrikkende, en schichtig wordende, sprong van Borselen met eene tedere bezorgdheid van het zijne, en schoot na Jacoba toen, welke reeds, eer Borselen bij haar was, haar paard tot behoorlijke gehoorzaamheid gedwongen hadt.
Ik schrikte, Mevrouw! zeide Borselen op den tedersten toon der liefde, ik hoop niet....
Jacoba (vriendlijk lachende.)
Ach! neen! mijn Heer! ik heb meermaal van het paard gestooven, toen ik zelfs mijne bende te veld voerde, en mijne eer stelde in het wildste paard te kunnen beteugelen. - Intusschen dank ik u voor uwe vriendelijke aandacht en hulpvaardigheid. - Weldraa bereikten Jacoba en van Borselen St. Maartensdijk en het vorstelijk verblijf.
Op dezelfde beleefde wijze als hij Jacoba te paard geholpen hadt, boodt hij haar bijstand in het afstijgen, en haare hand op eene gemeenzaame wijze drukkende gevoelde hij, hoe zij zijne tederheid beantwoordde.



{==93==} {>>pagina-aanduiding<<}

[13]

Naadat zij weder over verscheide onverschillige zaaken gesproken hadden, voerde haar Borselen op eenen eenigzins beschroomden trant toe.
Hebt gij mij onlangs verpligt door een verhaal van uwe ongelukkige verbintenis aan den Hertog van Brabant.... maar ik durf u niet vergen....
Jacoba (met zekere drift.)
Spreek op, wat wenscht gij? Geloof mij, zo mijn langwijlig vertellen u niet verveelt, gaarne spreek ik van mijne geleedene smarten met lieden, die harten bezitten, welke in mijne ellenden deelen willen. Wat wenschte gij....
Van Borselen (meer bemoedigd.)
Ach, dat gij mij verhaalde, hoe het zich met u hebbe toegedraagen, zins uw huwelijk met den Hertog tot op den tijd, dat de ongetrouwe Glochester u verliet. -
Jacoba.
't Is zeker een groot tijdvak, waarin mij veele rampen getroffen hebben, welker herhaaling mijne ziel ongetwijfeld met eenige aandoeningen treffen zal: doch ik vertrouw van uwe bescheidenheid, dat

{==94==} {>>pagina-aanduiding<<}
gij het eene tedere vrouw ten besten houden zult, indien zijn tusschen beide haare traanen afveegt:
Borselen greep haare hand met tederheid en vroeg haar op den vertrouwelijksten toon:
Mevrouw! kunt gij iets anders van mij vertrouwen, dan moet ik mij schaamen....
Jacoba (haare hand met zekere onwilligheid te rug neemende, en hem met haare vriendelijke oogen vertrouwelijk aanziende:)
Gij behoeft u dan niet te schaamen: maar voortaan nog minder pligtpleegingen, of is de gulle rondheid der Zeeuwen in de beschroomde vleitaal der Hovelings verkeerd? - Maar om dan aan uw verlangen te voldoen. Schoon mijne vrienden zich gevleid hadden, dat zij door mijn huwelijk met den Hertog van Braband mijnen Oom van Beijeren in eenen strik gelokt hadden, daar hij zelfs de voorwaarden van ons huwelijk met zijne goedkeuring en handtekening bekragtigd hadt, bedroogen zij zich zeer in hunne staatkunde. De doortrapte Hertog, die met het geestlijk kleed de streeken, dien stand zo eigen, niet hadt afgelegd, vervoegt zich in 't heimelijk bij den Keizer Sigismundus en om zich toch vooral van de gunst van dien Vorst te verzekeren, verzoekt hij deszelfs Zuster Elizabeth van Luxemburg ter Vrouwe. Als van den Opperleenheer der Landen, die zo hij voorgaf door den dood

{==95==} {>>pagina-aanduiding<<}
van mijnen Vader, die geen Zoonen naagelaaten hadt, aan het keizerrijk vervallen waren, verwerft hij eenen verlijbrief van dien Vorst, waardoor hem mijne Erslanden worden opgedraagen, jaa hij alleen voor den wettigen Heer erkend; en bij dien zelfden brief worden mijne onderdaanen van den Eed van getrouwheid, zo dien zij aan Hertog Jan van Braband als aan mij hadden afgelegd, ontslaagen. De Heerschzuchtige nam daarop den tijtel van Graaf aan, en zag zich weldraa door Dordrecht, dat altijd zijn zijde gehouden hadt, in die waardigheid openlijk inhuldigen. - Harder zou dit mij gevallen hebben, want mijn lafhartige Echtgenoot trok zich de staat der zaaken weinig of niets aan, zo de overige Steden, waarin de Hoekschen zo zeer de overhand hadden, mijne partij niet hadden blijven aankleeven. Schoon mijn Oom uitlokkende voorslagen deedt, echter blonk door het masker zijner vriendelijkste vergunningen, het afschuwelijk gelaat der heerschzucht, en de Steden bleeven mij getrouw. Toen moest hij door geweld zoeken magtig te worden, het geen zijner loosheid mislukt was. De vaart op Engeland en de Zeeuwsche stroomen moest belemmerd. 's Gravesande wierdt door de verwoestende vlammen een stuivende aschhoop. Mijne vrienden namen wel een zeer hevige wraak van de woede der Kabbeljaauwschen, door hunne sloten te ver-
{==96==} {>>pagina-aanduiding<<}
woesten, maar ik begreep 'er moest meêr gedaan worden. Ik maakte mijnen loomen Echtgenoot wakker, en met een leger Brabanders belegerde hij Dordrecht, door mij met een leger Hollanders ten zelfden einde aan de Zuidzijde bij gestaan. Maar mijn Heer! hier smaakte ik, die nu meer doorzigt in zaaken, en smaak in de regeering begon te krijgen, het eerst de wrange vrachten van eene verbindtenis met een' lafhartigen Echtgenoot. Daar mijne manschap dagelijksch nuchteren en vlijtig op zijne posten was, en de weinige uitvallen, die de Kabbeljaauwschen uit de stad deeden, met goede munt behaald zette; was dagelijksch het Brabandsch 
krijgsvolk aan spel dartelheid en drank overgegeeven.... Jan van Braband zammelde zo lang met raadslagen, en leedt zo veele verliezen, dat hij eindelijk met zijn leger in stilte opbrak na Geertruidenberg. Ik laat u denken, hoe ik te moede was, toen hij vertrok, daar ik genoodzaakt was, dewijl de vluchtende lasaart door Jan van Beijeren in den rug van zijn vluchtend heir geslagen wierdt, hem nog manschap te hulpe te zenden. Woedende van spijt, sprak ik met deeze woorden mijne Hoeksche vrienden aan: ‘Stroomt u nog edel Hollandsch bloed door de aderen, mijne vrienden, en gruwt gij niet voor de lafhartigheid der Brabandsche krijgsgenooten. Staat uwe Graavin, die haar behoud, het behoud des Lands

{==97==} {>>pagina-aanduiding<<}
van uwe wapenen verwacht, kloekmoedig en getrouw bij, zij is verlaaten door de helft der krijgsmagt en door haaren Echtgenoot. Laaten wij toonen, dat 'er klocker harten ons, dan onze nabuuren in de boezems kloppen.’ Naa deeze aanspraak zwoeren zij mij allen trouw, en ik hield stand voor de wallen van Dordrecht. Mijn Oom wel bedreeven in de kunst des oorlogs martelde mijne krijgsmagt af; ongeneegen om iets beslissends te waagen.... Op een nacht kwam mijn Gemaal op het onverwachtst in het leger. Ik zat nog in de tent met Spiering en Alburg en andere Grooten nieuwe brieven af te vaardigen aan de goede Steden, om ondersteuning van versche manschap, daar ons leger door verscheide uitvallen en andere moeilijkheden merkelijk dunde. Daar kwam hij mij bidden, dat ik toch het beleg zo spoedig doenlijk zou opbreeken.
Van Borselen.
Gij hoordet zeker dien voorslag met een ongemeenen afkeer.
Jacoba.
Dat zult gij ligtelijk begrijpen. In mijne vervoering van woede rees ik op, daar hij naast mij zat zo lomp vleijende te spreeken, en vierde in de heftigste woorden bot aan mijnen siedenden toorn. Ik sloeg mijne Hopmannen voor, om nog dien nacht een aanval op de stad te waagen. ‘Zo zal (dus druk-
{==98==} {>>pagina-aanduiding<<}
te ik mij in mijne hevigheid uit) de lafhartigheid zelve genoodzaakt weezen, getuige te zijn van onze heldendeugd.’ Mijne Hoplieden bragten mijne drift tot bedaaren, want weinig haperde 'er aan, of ik had mij tot de soldaaten vervoegd, en door eene kragtige aanspraake hun tot den aanval bewoogen. Eindelijk, toen mijne drift bekoeld was, bragten de Legerhoofden, die ook reeds het beleg moede wierden, mij tot het besluit om het leger op te breeken. Hoe was ik te moede, toen wij eenen stillen aftogt maakten, en ik mij met mijnen verwijfden Hertog en mijn leger in Braband voor Beijeren als verborg. Maar nog meêr griefde het mij, toen ik verstond, dat mijn Oom, natuurlijk moedig op zijn doorgestaan beleg, terstond naa hetzelve Rotterdam van mijne zijde afscheurde. Tegen mijn dank haalde men mij toen over tot het tekenen van een schandelijk verdrag, en de eenige troost, welke ik in die zo treurige oogenblikken schepte, bestondt in de hoop dat ik door dien vernederenden stap aan mijne Landzaaten de rust en kalmte zou hebben te ruggegeeven.
Van Borselen.
En uw man....
Jacoba.
Deeze onderging alles met eene lafhartige koelheid. Dikwerf toonde ik hem middagklaar aan, dat,

{==99==} {>>pagina-aanduiding<<}
schoon mijn Oom Phlips van Bourgonje, als scheidsman tusschen ons gediend hadt, 'er een angel in het gras verborgen was. Hoe vaak herhaalde ik hem, dat het deel aan de Regeering voor eenige jaaren aan van Beijeren afgestaan, ons het geheel bewind kosten zou. En 't leedt ook niet lang, of door de helsche kunstenaarijen van mijnen Oom ontstonden 'er beginzelen van oproer in Braband. Mijn man, zeer op Braband gesteld, vertrok met mij na dat oord, om aldaar den tweedragt in de wieg te smooren, doch dien tijd liet Jan van Beijeren niet vruchteloos voorbijglippen. Hij maakte gebruik van zijn gezag, en drong Kabbeljaauwsgezinden ten raadhuize in; jaa het liep, helaas! zo verre, dat Leyden, waar, gelijk gij weet. Wassenaar het hoofd mijner partij uitmaakte, genoodzaakt was met Utrecht en Amersfoort een verbond te sluiten.
Van Borselen.
Beklaaglijke staat van een Land, Mevrouw! waar Stad tegen Stad aangekant, en Broeder tegen Broeder gewapend is.... ik herhaal mij ook de ijslijke tooneelen, die ik aanschouwd heb, en de Hemel weet met welke oogen ik de vervoeringen van de eene zo wel als de andere partij heb aangezien....
Jacoba.
Weldraa braken 'er nieuwe vijandlijkheden uit. Ik moet bekennen de mijnen deeden den aanval, en

{==100==} {>>pagina-aanduiding<<}
de loosheid van mijn' Oom wist zijne Steden versterkt te houden, en door weinig te waagen ons af te matten. Maar hij, zijn' kans schoon ziende, liep ook te wapen: en het ongelukkig Leyden moest het ontgelden, terwijl de Graaf en de Graavinne des Lands van verre in Brabant het aakelig tooneel beschouwden. Mijne droefheid steeg dikwerf tot eene aanmerkelijke hoogte. Jaaren agter een wierdt dus het Land door de ellendigste schokken van verdeeldheid als een roerloos schip gellingerd. En 't zal u niet moeilijk te begrijpen vallen, dat de verwijdering tusschen mij en mijnen Echtgenoot van dag tot dag toenam, daar hij langs hoe vadziger en onmannelijker zich gedroeg. Maar was hij traag en loom, om eenige zaaken van belang uit te voeren, en scheen zijn verstand te stomp, om eenig ontwerp ten beste van den Lande te smeeden, die stompheid van verstand, die loomheid van uitvoering hadden bij hem geen plaats, als het 'er op aan kwam, om haar, die door de ketenen van Staatkunde aan hem verbonden was, het droevig leeven nog ellendiger te maaken. Hij was vernuftig in het uitdenken van alle middelen, om mij te kwellen. Hoe langs hoe openlijker wierdt zijne minnaarij met Jonkvrouw van Asche: en schoon mij dit weinig griefde, daar ik nimmer eenige waare liefde voor hem gekoesterd had, gevoelde ik egter den hoon, dien hij mij in mijn

{==101==} {>>pagina-aanduiding<<}
ongeluk aandeedt. Eindelijk besloot hij, om de maat van mijn verdriet vol te meeten, alle de Hollandsche Hofjussers, die mijne getrouwe gezellinnen waren en mijnen eenigen troost uitmaakten, Jonkvrouwen, met welke ik van mijne tederste jeugd had omgegaan, de bloem der jufferschap uit den Hoekschen Adel, van het Hof te verwijderen. Toen was ik genoodzaakt met de Brabandsche Juffers, die weinig met mij, en met welke ik geheel niets op had, mijne dagen te slijten.
Van Borselen.
Ik weet niet, waar ik mij het meest over moest verwonderen over den zamenloop uwer ongelukken; of de laage wreedheid van uwen lafhartigen man. Ongelukkige Graavin! hoe is het mogelijk, dat gij zo veele schokken der fortuin hebt doorgestaan, en dat uwe rampen geen dieper vooren op uw gelaat hebben agtergelaaten. -
Jacoba.
o Mijn Heer! De ellenden zijn als de onweerswolken. Wanneer deeze zich aan de kimmen opéén gepakt vertoonen in het naderend verschiet, schijnen zij door hun afgrijslijk aanzien alles te zullen verdelgen, maar als zij over ons losbreeken, verdunnen zij, en wij ontdekken weldraa eenige helderheid tusschen het zwart der wolken, waaruit wij ons het beste voorspellen, en ondervinden, dat maar

{==102==} {>>pagina-aanduiding<<}
weinige blikzemstraalen ons nabij zijn. Als het onweder afdrijft, pakken zich in het verschiet de wolken weder zamen, en wij verwonderen ons, dat wij behouden gebleeven zijn. - Zo gaat het ook met de ellenden, en rampen, zo wij ze in eene onzekere menigte en digt op één gepakt tot ons zien naderen, sidderen wij meêr, dan wanneer zij daadelijk op ons losbarsten: en van agteren bewonderen wij dikwerf onzen eigen moed en standvastigheid, als wij alle de ellenden in één punt beschouwen. Schrijf mij deeze aanmerking niet toe. Zij behoort oorspronglijk aan mijnen tedergeliefden Biechtvader Bernulphus. Meermaalen heeft mij deeze door die taal bemoedigd, en ik heb altoos zijne aanmerking bewaarheid gevonden. - Te zeer egter drukten mij alle deeze onvriendelijkheden van eenen Gemaal, dien ik niet beminde; te zeer gevoelde ik mijne eige kragten, mijne eige waarde; te zeer blaakte ik door den moed eener Heldhaftige, eener Staatkundige Vrouwe, dan dat ik langer mij door een der verachtlijkste stervelingen kon laaten vertrappen. Aan Humfrey, Hertog van Glochester, kennis gekreegen hebbende, die een zeer beleefd man, schoon van gedaante en kloek van moed was, wierden mij door het Engelsche Hof van verre gunstige aanbiedingen gedaan, en ik besloot, in die onaangenaame omstandigheden, waarin ik mij gesleept vond, tot een

{==103==} {>>pagina-aanduiding<<}
tweede Staatkundige Echtverbindtenis met een' man, die mij niet mishaagde, en van wien ik mij althans kragtdaadiger hulpe en ondersteuning beloofde, dan van mijnen lafhartigen en jegens mij zo wreeden Echtgenoot, die, van welke zijde ik hem beschouwde, dien naam onwaardig was. De liefde tusschen Humfrey en mij was wel niet zeer teder, maar de wederzijdsche belangen bonden ons eenigen tijd aan elkander, en ik wierp mij in zijne armen, om van mijnen beul en dwingeland ontheven te zijn. - Maar in welk een zee van ellenden dompelde ik nu mij zelve door deezen stap, voor welken ik, indien hij schuldig geweest zij, in mijne omstandigheden, ik, helaas! zo deerlijk, zo rijkelijk geboet hebbe. In Engeland wierd ik wel op de heuschste wijze behandeld, maar hoe veel hadt het in om eene scheiding van het Roomsche Hof van mijn voorig huwelijk te verwerven. Welke verbitteringen ontstonden 'er nu tusschen mijnen nieuwen Gemaal en den Hertog van Bourgonje, uitdaagingen tot lijfgegevechten greepen 'er zelfs plaats, toen ik mij met Glochester in Henegouwen bevond. Weldraa stak Glochester na Engeland over, en gaf voor, zijne partij daar te zullen versterken, terwijl hij mij ongelukkige Vrouw ter prooi liet aan de onbarmhartigheid van mijne vijanden. Ach, indien ik herdenk aan mijn' toenmaaligen staat in Bergen.... dan nog

{==104==} {>>pagina-aanduiding<<}
rilt 'er een koude door mijn hart.... Welk een beweeglijken brief schreef ik aan dien Glochester - maar alles vergeefsch: 'er kwam geen ontzet, en ik moest mij overleveren aan mijnen vijandigen bloedverwant.
Van Borselen.
Ach jaa! deeze uwe vernedering heb ik bijgewoond. Spaar hier u zelve. Mevrouw! Ik weet hoe gij na Gent gevoerd, aldaar eenige maanden als eene gevangene bewaakt werdt, en, misschien zult gij u niet kunnen voorstellen, met welk eene tederheid dikwerf uwe partij over uw lot sprak, en hoe 'er gehandeld werdt over de beste wijze, waarop men u zou kunnen ontslaan.
Jacoba.
Ik voorkwam, gelijk u bekend is, die moeilijke overleggingen, daar ik, door de trouw van eenigen uit den Hoekschen Adel bijgestaan, in mansgewaad mijnen kerker ontglipte met mijne Hofjuffer Bathilde, en te paard gesteegen, mij welras onder de bescherming van Spiering en Alburg bevond. Gehard door de rampen, die mij getroffen hadden, verscheen ik als eene fiere Amazoone in Holland, en mijne verschijning was genoeg, om mij weder in onderscheidene Steden tot Graavin te doen erkennen, en aan mijne voeten lagen de aanzienlijkste Ste-
{==105==} {>>pagina-aanduiding<<}
den des Lands, toen ik aan het hoofd mijner vrienden met een leger opdaagde, de wapenen neder. Toen dacht ik, dat mijne zaaken eenmaal eene voordeelige wending zouden genomen hebben, vooral, omdat de dood mijnen Oom Jan van Beijeren weg rukte: maar de haat van heerschzuchtige Vorsten werkt dikmaal eeuwen naa hunn' dood. De uitwerkzels van den haat mijns Ooms bespeurde ik te duidelijk, daar hij het recht op deeze landen aan den Hertog van Bourgonje hadt over gedraagen. Bloedige zegepraalen en bloedige nederlaagen, waarvan gij mede getuigen kunt, volgden elkander beurtelings op. Wreedheden werden op wreedheden gestapeld, en ik moet bekennen, dat mijne vrienden niet de agterlijkste waaren, als het op felle wraakneemingen aankwam. Daar integendeel uw meester meêr door zagtheid dan gestrengheid zijnen zetel poogde vast te zetten. De Hertog van Braband stierf, maar dit bragt in den staat mijner zaaken geene verandering te weeg: en de ongetrouwe Glochester, die van tijd tot tijd mij eenige zwakke hulp hadt toegeschikt, tradt in den Echt met zijne zo lang reeds beminde Eleonore Cobham. Gij weet, dat mij niets, naa alle mijne bedrijven, naa mijne zegepraalen overschoot, dan de Steden Schoonhoven, Oudewater en Gouda. Wat zou ik doen, mijn Heer! ik moest de harde partij der onderhan-
{==106==} {>>pagina-aanduiding<<}
deling wel kiezen: en 
gij weet wat ik afstond en onder welke voorwaarden.
Borselen (haare hand op de minzaamste wijze grijpende.)
Harde voorwaarden, zeker Mevrouw, voor de overwonnene. Harde voorwaarden, waarbij eene meerderjaarige afstand doet van een recht, dat aan alle Weduwen en Maagden toekomt; gij weet welke voorwaarde ik bedoel, die, waarbij gij plegtig verbonden hebt door uwe handtekening, nimmer dan met toestemming van Hertogs Phlips in het huwelijk te treeden, daar uwe jaaren, daar uwe schoonheid....
Hier hieldt van Borselen eensklaps stil: en zag haar met tederheid aan.
Jacoba (haare hand niet te rug neemende en zagtkens zuchtende.)
Ach, mijn Heer! die voorwaarde viel mij toen zeer ligt om toe te staan.... en wie ook zou op eene zo ongelukkige als mij, eene Graavin zonder Staaten, het oog vestigen, of zo hij het 'er opsloeg, zou hij het met afschrik voor mijn noodlot afwenden.
Van Borselen (met groote tederheid haar aanziende.)
Ach, Mevrouw! kan een man, met een gevoelig hart, u aanzien en onverschillig zijn voor uwe

{==107==} {>>pagina-aanduiding<<}
schoonheid, voor uwe minzaame zeden: Moeten uwe rampen u zelfs niet beminnelijker maaken. Hij, die door u op den Graaflijken Hoed doelt, is uwer onwaardig: indien....
En hier stierven weder de woorden op zijne lippen. - Hij zag Jacoba met eenen veel betekenenden opslag aan, en zij ontdekten beider elkanders aandoeningen. De oogen van Jacoba tintelden door traanen, en van Borselen hadt werks genoeg, om zijne aandoeningen van tederheid te verbergen.
Intusschen was de tijd van den avondmaaltijd gekomen: en van Borselen geleidde de Vorstin in een klein vertrek, heerlijk verlicht, en met groen loof vercierd, rondom aan de wand waren wilgen takken opgehangen, en tusschen dezelve de letter U en D. Borselen en Jacoba, gloeiden voor elkander, en hun ontbrak taal om die tederheid aan elkander te ontdekken. Naadat de twee eerste gerechten waren afgenomen, en de twee vorstelijke persoonen alleen zaten, liet zich op het verrassendst van agter het tapijt een aangenaame stem, ondersteund door eene zagte en welluidende Muzijk hooren, en trachtte door het volgend Lied het naagerecht der vorstelijke Dischgenooten te veraangenaamen:

{==108==} {>>pagina-aanduiding<<}


Teed're Vriendschap, Hemeldochter, 
Die, hoe woest de noodstorm loeit, 
't Plantje der bezweeken' hoope, 
Met den daauw van troost besproeit. 
Die, wanneer de Heilzon schittert, 
Dubb'le zaligheden teelt, 
Schoone Vriendschap, Menschenblijdschap, 
Eng'lenwellust, Godheids beeld. 
 
Wee hem! die ten throon verheven, 
In Vorst Croezus overvloed, 
't Zoet, het streelend zoet der Vriendschap, 
Door het noodlot, derven moet. 
Vriendschap, vreemdeling ten hove, 
Vreemdeling bij 't schattresoor, 
Licht ons, Licht ons met uw heillicht, 
Op het pad des Leevens voor. 
 
Zetels wanklen, Kroonen smelten, 
Schatten zinken, Goud verbleekt, 
Als de Vriendschap op haar outer 
't Heilig Liefdevuur ontsteekt. 
Jaa! als Zetels, Kroonen, Schatten, 
Met het Goud tot asch vergaan, 
Zal de reine Vriendschaps-engel 
Onverzengd de vleugels slaan. 
 

{==109==} {>>pagina-aanduiding<<}

Opwaards stijgen zal de Vriendschap 
Uit den algemeenen brand, 
Boven wolken, boven starren, 
Na haar eige Vaderland. 
Daar, daar zal zij veilig woonen, 
Bij het juichend Godsgezin, 
Eeuwig gloeijend', Eeuwig blaakend', 
In de reinste Hemelmin. 


Jacoba (met verrukking.)
Waarlijk gij zijt een zeer beleefd Gastheer! niet alleen, dat gij mij op de kostbaarste wijze onthaald, mij uwe partij, maar gij streelt mij door dit aangenaam muzijk, en geloof mijn Heer, dat de woorden tot in mijn hart doordrongen. Wie heeft dien zang gemaakt? Zij is zo zeer toepasselijk.
Van Borselen zweeg.
Jacoba.
Ei zeg mij.... maar nog iets mijn Heer! zeg mij wat betekenen die wilgentakken en de vergulden Letters tusschen beide.
Van Borselen zweeg weder, haar sterk aanziende.
Jacoba.
Gij zwijgt weder.... ei zeg mij welke is de beduidenis dier letteren en dier takken.
Van Borselen rees op van den disch, tradt na de deur der kamer, en dezelve van binnen ge-
{==110==} {>>pagina-aanduiding<<}
slooten hebbende, zette hij zich weder neder, zag verwilderd - beefde - greep de hand van Jacoba, en viel eensklaps voor haar op zijne knieën. Jacoba sidderde - en naauwlijksch kon van Borselen de woorden uitbrengen:
Ach, Mevrouw!... wat zouden die letters anders kunnen.... betekenen, dan.... dat ik Uw Willigen Dienaar ben (*).... -
En hierop klemde hij de hand van Jacoba met drift in de zijne, kuschte dezelve herhaalde keeren in de grootste verrukking. -
Jacoba beurde hem op, met haare tedere hand hem minzaam drukkende: Borselen plaatste zich naast de ontroerde Graavin.
Ach, hervatte hij, het Lied, Graavin, is een uitvloeizel van dit getroffen hart.
Jacoba.
Ach, van Borselen.... hoe ongelukkig ben ik... 't Is best, mijn Vriend! ach, laat ik u zo vertrouwelijk mogen noemen... ik voel het aan mijn hart... 't Is best, dat wij elkander niet wederzien.

{==t.o. 110==} {>>pagina-aanduiding<<}


{== afbeelding 
	
bl. 110.
==} {>>afbeelding<<}
    


{==t.o. 111==} {>>pagina-aanduiding<<}


{==111==} {>>pagina-aanduiding<<}

Van Borselen.
Hemel! wat zegt gij? wij elkander niet wederzien.... ach, wat veins ik langer.... gij hebt immers reeds door mijne oogen tot in mijn hart gezien.... Ik bemin.... ik aanbid u....
Schoon Jacoba deeze verklaaring reeds een' geruimen tijd vooruitgezien hadt, trof haar nu deeze plotslijke voorstelling ten sterksten.... Eerst verschoot het gloeijend rood haarer kaaken in een doodlijk bleek, en toen dit vervangen wierdt door een hevig rood, stroomde een traanenvloed uit haare beminnelijke oogen.... Van Borselen schonk terstond een drinkglas vol wijn, en terwijl zij daaruit dronk, biggelden haare traanen langs haare kaaken in het glas neder.... Haar hoofd met haare hand ondersteunende zag zij van ter zijde Borselen aan, met een oog, waarin door het midden haarer traanen het teder vuur der hevigste liefde schitterde.
Ach, van Borselen! zuchtte zij; en daar hij reeds dikwerf haare hand, die in de zijne geklemd lag, gekuscht hadt te midden haarer ontroering, bragt zij zijne hand aan haare lippen, waarop zij den eerbiedigsten en tedersten kusch drukte.
Borselen nu overtuigd van haare tederheid, drong haar aan om te moogen weeten, waarom zij die verwijdering zo hoog noodzaaklijk keurde....

{==112==} {>>pagina-aanduiding<<}

Jacoba (met het diepst gevoel van tederheid.)
Omdat ik u lief heb, van Borselen, raad ik u die verwijdering tegen de stem, die in dit hart spreekt... Gij zult ongelukkig worden door de verkeering met eene zo ongelukkige. Waarlijk mijn Vriend! geloof mij, de tegenspoed is besmettelijk.
Van Borselen.
Maar ik ken geen grooter geluk dan uw bijzijn. Alle ongelukken zouden haare kragten vruchteloos op mij verspillen, indien ik uw dagelijksch bijzijn, uwe dagelijksche tederheid genieten mogt....
Jacoba.
'Er is geen gevaarlijker hartstogt, dan de liefde, en dan die van persoonen, waarvan de een eene der aanzienlijkste ambten bekleed, en de andere den hoogklinkenden maar niets beduidenden titel van Graavinne draagt.... Ach, mijn Vriend! -
Van Borselen.
't Is immers geheel buiten ons toedoen, dat wij elkander gezien hebben, dat wij elkander beminnen: en immers wij kunnen de tederste vriendschap voor elkander koesteren, en zou ons die tederheid ongelukkig maaken? -
Jacoba.
Wat zoekt gij den hartstogt, dien wij voor elkander gevoelen, te vermommen. Ach, van Borse-
{==113==} {>>pagina-aanduiding<<}
len! hij is teder, hij is aangenaam, maar ach, hij is geene vriendschap.... Liefde is 't, mijn waarde!
Van Borselen.
Dat het dan liefde zij... Dat het dan liefde zij... Ach, mijne dierbaarste! 't Is de edelste liefde, die ik mij verbeelden kan.... (Zijn arm om haar' hals slaande en met eene zagte en vertrouwelijke stem spreekende.) Gij kent de opvoeding der hovelingen, en waarom zou ik ook voor u mijne gebreken, de misstappen mijner jeugd bedekken. Ik meende de liefde te kennen. In de armen van eene maagd uit den Burgerstand, smaakte ik in mijne jongelingschap, zo ik meende, alle de zoetheden der liefde: ik heb ook nooit mijnen Zoon willen ontkennen.... maar Hemel! mijne waarde! welk een andere, welk een heiliger gloed blaakt thans in mijnen boezem.... Welke reine, welke kuische wenschen bezielen mijn hart.... Niets dan de zuiverste gedachten.... Ach, mijne waarde.... Laaten wij onze vriendschap aankweeken....
Jacoba.
Laat mijne hand los, van Borselen.... ik heb een te gevoelig hart van den Hemel ontvangen, gevormd om te beminnen.... ik ken mijne zwakheid.... 't Is tijd dat ik van hier gaa.... en laaten wij elkander niet weder zien.... Ik ben ongelukkig....

{==114==} {>>pagina-aanduiding<<}

Van Borselen (haar tederlijk aanziende.)
Zelfs in mijn' arm....
Jacoba.
Ach, neen! mijne lieve! neen! nu vergeet ik mijn geleeden leed: en de traanen, die gij mij hebt zien storten, waren de traanen van het edelst gevoel der liefde.... maar ik bid u, laat mij in mijne ongelukken mijn leeven eindigen, en bederf u zelven niet door eene hoopelooze liefde.... door eene liefde, die alle uwe gelukkige uitzigten op eenmaal afsnijdt.... Wat heb ik, uwe schuldenaares zelve, wat heb ik om u aan te bieden, dan mij zelve, eene Graavin zonder schatten, zonder....
Van Borselen.
En ik zou iets meêr begeeren: en u waardig blijven. Ach, gij kent mij niet, mijne dierbaarste.... Gij kent mij niet....
Jacoba.
Ach, dat ik u niet kende.... maar 't is tijd, mijn vriend, dat wij elkander verlaaten.
Van Borselen.
En voor hoe lange?...
Jacoba.
Hoe zal ik dien tijd bepaalen?
Van Borselen.
Zonder u, mijne waarde! is mij alles doodsch en aakelig, met u leeft alles, en alles zelfs het gering-
{==115==} {>>pagina-aanduiding<<}
ste heeft waarde. Laaten wij toch elkander zo dikwerf zien, als.... ach, mijne liefde! wreed noodlot.... (haare hand met hevigheid drukkende) die hand.... ach, die voor het altaar.... en ik was gelukkig....
Jacoba.
Waar denkt gij aan, waar durft gij aan denken, mijn vriend!
Van Borselen.
Ach, dat 'er nog eenmaal een zo gelukkige dag aan de kimmen oprees....
Jacoba.
IJdele wensch van uw verliefd hart.... neen! de droevige voorwaarde met uwen Heer aangegaan.... Vernietig die.... en ik zal met u na het altaar vliegen, om u gelukkig te maaken.
Van Borselen.
Ach, mijne waardste! laaten wij den Hemel bidden, wie weet, of hij zich niet onzer ontferme....
Jacoba.
Ach, de Hemel heeft mij tot ongeluk geschapen. Zou ik.... neen, van Borselen, ik heb mij te dikwerf bedroogen, om mij weder in mijne zoete geluksdroomen toe te geeven.... zou ik....
Van Borselen.
Voleind, mijne waarde.

{==116==} {>>pagina-aanduiding<<}

Jacoba.
Zou ik nog eenige oogenblikken zo gelukkig in mijn leeven doorbrengen, dat ik aan den boezem van hem als Echtgenoot mogt rusten, die mijn hart gekoozen heeft.... maar 't is scheidens tijd, mijne waarde. Bathilde zal mij reeds lange gewacht hebben....
Van Borselen.
Kunnen wij scheiden.... Ach, wanneer, mijne dierbaarste, zullen wij elkander wederzien. - Verbiedt gij mij.... (haar omhelzende.)
Jacoba (met een geboogen hoofd op zijn' arm leunende en hem zeer tederlijk aanziende.)
Ach, wat kan ik u gebieden of verbieden? - Kom mijne waarde, kom, als gij bestaanbaar met uw waar geluk, komen kunt, en maak staat dat uw gezelschap het aangenaamste zijn zal voor mijn hart. En kunt gij niet komen.... Ei denk dan toch dikwerf aan haar; of zoudt gij mij kunnen vergeeten.
Van Borselen.
Kan, behoef ik u hier op te antwoorden?
Jacoba.
Vaarwel dan mijn waardste! (hem tederlijk kusschende.) Maar in waarheid, wij moesten elkander nimmer weder zien.



{==117==} {>>pagina-aanduiding<<}

[14]

Van Borselen verliet, naadat Jacoba vertrokken was, zijne kleine eetzaal, en sloot zich in zijn slaapvertrek op, uitboezemende:
Goede Hemel! schept gij zulk eene schoonheid, zulk eene schoonheid naar lichaam en ziel, om in ellenden haar dierbaar leeven door te brengen, moet zulk eene frissche roos verkwijnen, en als verstikt worden door distelen. Welk eene edele oprechtheid, welk eene vriendelijke openhartigheid. Waar zijt gij, o Jufferschap, die met uwe laage en onedele streeken, schoon u het hart van de heetste liefde gloeit, schoon uwe oogen van dartelheid onder de gluipige oogleden drijven, egter de vlam ontveinst, die gaarne hem, dien gij door uwe kunstenaarijen in het net gelokt hebt, voor u ziet kruipen, gelijk een worm aan uwe voeten.... Hemel! welk een verschil vertoont zich tusschen u en die edele. Geen oogenblik veinsde zij - en met eene voorbeeldelooze tederheid drukte zij mij bij het afscheid aan haar hart. o Phlips! welk eene edele vrouw hebt gij zo lang verdrukt.... hoe weinig hebt gij haar gekend, of hoe weinig verdient gij, dat ik uw vriend ben.... Ach,

{==118==} {>>pagina-aanduiding<<}
't is, of zij mij nog door haare traanen tegenlonkt en mij in het gezigt schroomt te zien.... o hoe sprak haar hart nog meêr door haare oogen, dan door haare lippen. Ieder woord drukte, jaa de gevoelens van dat hart uit, maar haare oogen waren geheel ziel en spraken tot mijne ziel. Heilige Agneta, Heilige Caecilia, Maagden, wier afbeeldingen mijne kamer vercieren, die u aan uwen Hemelschen Bruidegom hebt toegewijd, bij u, bij u was de liefde voor sterfelijken onbekend - maar zou 'er eene heiliger tederheid in uwe oogen hebben kunnen zweeven, als gij door Hemelmin gedreeven u aan den Onsterflijken toewijdde. o Zulk, zulk een glans was de glans van de oogen mijner dierbaare. Mijner.... ach, neen! wreed noodlot, die naam, die naam zal ik haar nooit mogen schenken.... Ach, waarom niet? mijne waardigheid.... haar rang... mijne vriendschap, met mijne afhanglijkheid van Phlips.... o die allen, die allen heb ik veil voor de liefde van die edelste Vrouw der aarde. Liefderijke God! oorsprong van het Heelal, Verlosser des Menschdoms, die zelf geheel liefde zijt: alle heilige en reine liefde vloeit uit u als eene reine fontein voort: ach, gij kent, gij kent de liefde, die twee edele harten, die ook het werk uwer handen zijn, kloppen doet. Gij weet de verrukkingen.... de tederheid.... gij kent alle onze gevoelens....

{==119==} {>>pagina-aanduiding<<}
wat o God! wat kan 'er op aarde gevonden worden - 't geen de Hemelsche liefde nader komt - zo oprecht, zo zuiver. Geef weldaadig Schepper... geef, dat wij eenmaal als tederhartige Echtgenooten elkander omhelzen mogen, en dagen van waar geluk met die van schijngeluk mogen verwisselen....



{==120==} {>>pagina-aanduiding<<}

[15]

Jacoba, in haar vertrek gekomen, wierdt door eene tedere en stilzwijgende droefheid aangegreepen. - Ach, waren haare gepeinzen, indien van Borselen eens gelijk de meeste mannen wuft en ongetrouw is.... ongelukkige Jacoba.... Hebben u dan uwe rampen niets geleerd? Gij werpt u misschien uit den arm van den eenen ongetrouwen in dien des anderen.... Is dan de liefde voor mijn hart eene zo beklaaglijke noodzaaldijkheid. Is het mijn lot.... maar wat beklaag ik mij: neen, Borselen! Borselen! ik beleedig u in mijn hart: zulk een opslag, zulk eene tederheid kunnen onmogelijk die van eenen verraader zijn. - Zij wierp zich na deeze gepeinzen op haare knieën neder, en badt met het hevigste vuur den goeden Vader der menschen, om zijnen zegen op haaren zo menschelijken hartstogt. - En op haare legerstede zich uitgestrekt hebbende, verzuchtte zij haar gelaat en traanen in haar hoofdkussen verbergende. Ach, in deezen, in deezen arm mijnen dierbaaren Borselen als Echtgenoot te omhelzen, dan.... o Hemel!... maar Uwe wil geschiede.



{==121==} {>>pagina-aanduiding<<}

[16]

De slaap van van Borselen wierdt geduurig afgebroken door duistere droomen; dan scheen hij op den rand van eenen afgrond geplaatst, dan weder zijn voet in de digte struiken eener wildernis verward. Lang reeds eer de dag aanbrak verliet hij zijne sponde, en Jacoba zweefde in haare volle bekoorlijkheid voor zijne oogen, doch geduurig bleef hem haar wreed gezegde: wij moesten elkander nimmer weder zien: kwellen. - Hij zette zich aan zijne schrijftafel neder, en greep de pen als werktuigelijk in zijne handen. En de tedere gedachten zijner ziele drukte hij in deeze regels uit:

Stroomt, traanen! stroomt. Geeft lugt - geeft lugt aan 't zwoegend hart. 
Dat kwijnt en krimpt door teedre en bange smart. 
Gij langste nacht van al mijn leevens nachten, 
Getuige van mijn boezemklagten, 
Die door geen zoeten slaap mijn wreede zorgen smoort, 
Sleep voorts uwe uuren traaglijk voort. 
Ik zal die uuren van mijn lijden 
Aan mijne dierb're Schoone wijden 
En ze offren, op 't altaar der min, 
Aan mijn' bevallige vriendin. 

{==122==} {>>pagina-aanduiding<<}

Och, dierbaarste! in uw' arm geslooten 
Heb ik het naamloos zoet genooten 
Van meêr dan menschlijk heilgenot.... 
Uw' liefde schiep mij tot een God. 
Wanneer uw hand mij drukte en streelde 
Dan vloeide een stroom van Hemelweelde, 
Van Hemelwellust door mijn hart. 
'k Verloor het denkbeeld zelfs van smart.... 
En bleef ik aan uw malsche wangen, 
Of geur'ge lippen kusschend hangen: 
Eén adem was ons dan gemeen, 
En onze zielen waren één. 
Maar toen ge u schreijende van mijne boezem rukte, 
Een kwijnend' afscheids kusch op mijne lippen drukte, 
Me ontwijkend met een' vreemden schrik; 
Mijn dierbaare, ach! dat oogenblik.... dat oogenblik 
Toen ge in verhaasting van mij vloodt, 
Zo - zagter is de blik der Dood. 
De traanen barstten uit mijne oogen. 
Mijn mannelijke borst door zucht op zucht bewoogen 
Was barstens stikkend vol. 
Nog wordt deez' borst, door zucht op zucht bewoogen, 
Blijft barstend vol. 
Rol, stroom van traanen, rol, 
Rol bigglend op deez' letters neder. - 
Waar leeft een vrouw zo schoon, zo teder 
Waar op aard', 
Waar buiten haar een vrouw van Bors'lens traanen waard. 
Wij scheiden, wij elkaêr ontvluchten, 
Wij uit elkanders armen vliên, 
Om nooit elkander weêr te ziên, 
Om verre van elkaêr te schreijen en te zuchten, 

{==123==} {>>pagina-aanduiding<<}

Te sterven duizend doôn aan deeze boezemkwaal, 
Jacoba! kon zo wreed een taal 
Den boord der vriendelijkste lippen, 
Waarop de liefde woont, ontglippen. 
Heb ik dien zoeten mond gekuscht, 
Heb ik dien lieven hals omarmd, 
Hebt gij daarom mijn mond gekuscht, 
Hebt gij daarom mijn hals omarmd, 
Alleen om met de tippen 
En 't uiterst onzer lippen 
Het heilig zoet der min 
Te proeven? mijn Vriendin! 
Leerde ik een' Engel kennen, 
Opdat zij vlug van pennen 
Terstond zou stijgen uit mijn oog.... 
Maar neen! ten zij de hoop mijn hijgend hart bedroog, 
Gij kunt zo wreed niet weezen. 
Waartoe dan 't ergst te vreezen. 
Kwijnt niet uw hart als 't mijn' 
Door onuitdrukb're pijn, 
En zoudt gij dan zo wreed - zo onverbidbaar weezen. 
 
Ach, de eerste Zonnestraal blikt door de geele blaên 
Uw' besten vriend, uw' teedren minnaar aan. 
Zijn glans vertroost mijn bang gemoed.... 
Vliegt, zuchten, leesbaar door mijn' veder, 
Vliegt na mijn' Engel toe, en strekt mijn morgengroet. 
Jaa lieve zielsvriendin! gij zult 'er duist're plekken 
Gij zult 'er kreupel schrift, half weggevloeid, ontdekken. 
Mijn' dierbaarste! ach, die vlekken, 

{==124==} {>>pagina-aanduiding<<}

Die bobbels op 't papier zijn traanen u gewijd. 
Zij vlooten langs deez' pen ter neder. 
Ach, zo gij even lief, ach, zo gij even teder, 
Zo gij dezelfde nog omtrent van Bors'len zijt, 
Roep dan dat woord te rug, en roep van Bors'len weder. 
Dat mijner zich uw hart ontferm', 
Eén woord, één wenk, en zie uw Bors'len in uw arm. 
 
Uw Bors'len - ach, hoe lief - hoe lief! klinkt mij dat uw in de ooren. 
Waarom zijt ge een Graavin en ik zo hoog gebooren. 
Ach, daarom scheidt de wet des Noodlots ons van één, 
Wier harten door den God der Liefde zijn verbonden. 
Moet dan altoos de Liefde op scherpe distels treên, 
Geschapen om den voet der tederheid te wonden.... 
Maar waartoe beid ik nog - 'k vertraag den wenk der min. 
Ach, dierbre zielsvriendin! 
Wilt gij dit hart, dit teder hart vermorselen, 
Zwijg, zwijg dan op mijn bede, en blijf mijn oog ontvliên, 
Dan zult gij ras een graf gedolven zien, 
Dat op de Lijkbus wacht van uw' getrouwen Borselen. 


Naauwlijksch hadt hij dit stuk voltooid, of hij drukte het blad driewerf aan zijn hart - en het zegel op het omslag gezet hebbende, kuschte hij hetzelve, zeggende: jaa! want daar, daar zal zij het aanraaken.... Naauwlijksch gaf hij zich tijd, om zo lang te wachten met de afzending, dat het hofgezin in beweeging was. Hij beval, dat de brief bij het ontbijt aan de Graavin zou worden overhandigd.

{==125==} {>>pagina-aanduiding<<}

Aan Bathilde, die met de Graavin het ontbijt gebruiken zou, wierdt deeze brief overgegeeven. Zij beschouwt met eene groote nieuwsgierigheid het wapen.... en ontdekte, dat het het wapen van Borselen is.... Zij vestigt haare oogen op het Schrift.... maar dit haar onbekend zijnde, blijft zij eenigermaate in twijfel hangen. ‘Nu reeds een brief van den Stadhouder aan de Graavin.... en gister nacht zijn zij van elkander gescheiden. Zeker is dit een brief van van Borselen, ten minsten laat ik dit vaststellen....’ om de Graavin te verrassen, tradt Bathilde in de slaapkamer der Vorstin, en haar volgens gewoonte wekkende, voegde zij 'er bij:
Ik heb een' brief van den Heer van Borselen ontvangen, om u bij het ontbijt te overhandigen....
Jacoba (verschrikt.)
Hemel.... hoe.... een brief.... van van Borselen.... hoe weet gij het.... geef....
Bathilde.
Het zegel verklapt zulks, Mevrouw! ik ken te wel het wapen van de van Borselens....
Jacoba.
Geef....
Bathilde.
Mijn last is aan het ontbijt.

{==126==} {>>pagina-aanduiding<<}

Jacoba (verdrietig.)
Schept gij ook al vermaak in mij te kwellen. Bathilde - geef mij den brief op het oogenblik over.... En.... wacht nog een uur eer gij aan het ontbijt verschijnt, ik heb deezen nacht niet geslaapen.... Geef mij den brief. -
En hier greep zij met eene beevende hand den brief, dien Bathilde niet langer durfde agterhouden, uit hoofde van den toon, waarop de Graavin tot haar sprak, en vertrok met weêrzin.
Jacoba, naauwlijksch door Bathilde verlaaten, scheurde met een hevige drift den brief open... - en vondt in denzelven de regels, die de tederheid van het hart van Borselen uitdrukten.
Driemaal agter elkanderen las zij dezelve, en drukte telkens als zij aan het eind gekomen was eenen tederen kusch op den naam van haaren zo beminden vriend. - Zij verborg het blad zo goed mogelijk in deszelfs omslag, en verstak het bij haare boezem, zeggende: Jaa, daar.... daar zij uwe plaats.... zo lang pligt mij verbiedt mijnen Borselen als Gemaal aan dit hart te drukken.... Eenige oogenblikken peinsde zij, of zij aan den wensch van van Borselen voldoen zou.... maar eer zij peinsde, was haar besluit reeds genomen. Zij schreef in allerijl aan van Borselen deeze weinige regels.

{==127==} {>>pagina-aanduiding<<}

Van Borselen!
‘Gij hebt mij verschrikt - en verheugd door uwe letteren, mij zo vroegtijdig door eene mijner Hofjuffers in handen gesteld. Kan ik, kan ik uw verzoek in de mij zo dierbaare regels gedaan weigeren.... dan moest ik een ander hart hebben dan u gisteren gebleeken is, dat ik bezat. - Ach, neen! mijn van Borselen! kom... kom mijn vriend... en twijfel niet, of gij zult welkom zijn bij uwe tederste vriendin.’
Jacoba herlas naa het schrijven van deezen brief nog dikwijls het Gedicht van van Borselen. Bathilde, naa een uur tijds te rug komende, tradt met de grootste verwondering binnen, daar zij reeds de Vorstin aan de tafel zitten zag. -
Bathilde.
Ik verheug mij, dat uwe ongesteldheid zo spoedig geweeken is, Mevrouw!... maar in waarheid gij zijt bleek....
Jacoba.
't Kan zijn, Bathilde! ik heb ook een zeer onrustigen nacht gehad.
Bathilde.
'Er gaat in uw hart iets om, Mevrouw! dat gij aan Bathilde zeker met veel reden niet vertrouwt. Het een oogenblik bedekt uw gelaat de bevalligste blos, en zonder dat 'er iets gebeurt, dan dat gij de

{==128==} {>>pagina-aanduiding<<}
oogen, diepzuchtende, na boven slaat, besterft uw zo beminnelijk aangezigt. Uwe oogen flonkeren van het leevendigst vuur, of schijnen in traanen te verdrinken. Heb ik dan uw vertrouwen verboren, of is 'er iemand anders, die uw vertrouwen beter verdient, of daarop nadere aanspraak heeft?...
Jacoba.
Ik zie die schalke oogen wel, Bathilde! denkt gij, dat ik zo weinig meêr van het menschlijk hart weete, dat ik uwe bedoelingen niet doorzie. Ik, goedhartige, althans openhartige, heb ik u niet het eerste vonkje ontdekt van het vuur, dat in mijne ligt ontvonkbaare boezem ontvlamde. Ach, mijne waarde! die vonk is een vlam geworden, waardoor mijne boezem gloeit, en, die, schoon ik haar door traanen zoek te blusschen en door gebeden te bedwingen, hoe langs hoe heviger opblaakt.
Bathilde.
Gelukkig ik heb dan uw vertrouwen herwonnen; en beantwoordt Borselen, die edele Ridder, aan zo veel tederheid.... aan zulk een hart.
Jacoba.
Ach, mijne Vriendin! zo hij minder aan mijne tederheid beantwoordde... ach, dan zou mijn vuur zo hevig niet blaaken. Hij is geheel liefde, geheel verrukking.... Ach.... mijne lieve Vriendin: de geheimen der liefde zijn aan een hart als het mijne

{==129==} {>>pagina-aanduiding<<}
zo dierbaar.... maar gij zijt mij ook dierbaar.- Oordeel, of ik u bemin, en oordeel over de tederheid van Borselen.
Hier nam zij den brief, die haar gezonden was, uit haare boezem, en lag hem voor Bathilde neder. Onder het leezen sloeg Jacoba elken gelaatstrek van Bathilde gade.... en scheen haar het zien van ieder letter te benijden....
Goede Hemel! barstte Bathilde uit, naa het leezen.... welk een vuur, welk eene liefde. Geloof mij, Vorstin! ik heb van zulk eenen hevigen hartstogt (ik moet het u ronduit bekennen) geen begrip.
Jacoba (met een' zucht uit het diepst van haar harte.)
o Welgelukkige! Nooit, nooit zult gij dan dat ondervinden, zult gij die smarten proeven, welke ik gesmaakt heb.... Uw leeven zal zagtkens en stil daar heenen vlieten, als een murmelend beekje, dat maar zeldzaam een stormwind met kleine rimpels overspreidt, terwijl mijn leeven als een zee zomtijds, jaa bij eene verraaderlijke stilte, vlak en essen is, om daarnaa door de hevigste winden beroerd, geheel uit ontoombaar woeste golven te bestaan, die als bergen den hoogen Hemel naderen, en in een verschrikkelijken afgrond nederstorten.... maar hoe gelukkig gij zijn moogt.... neen thans, thans benijd ik u dat uw geluk niet. Ach, een

{==130==} {>>pagina-aanduiding<<}
kusch, een kusch van mijn Borselen doet mij al mijne uitgestaane ellenden vergeeten.... Ach, dierbaare Maagd! Zijt gij toch getrouw. Verraad mij niet.... dan....
Bathilde.
Ach, heb ik u immer reden gegeeven, om mij te verdenken.
Jacoba.
Neen, mijne waarde! Geen reden ter waereld; hoor dan. Verzoek gij, zonder dat het iemand van de onzen merke, gehoor bij van Borselen, en geef hem zelven dit briefje over.... Gij zult gehoor verwerven, zodraa gij u aan dient....
Naadat Bathilde met de Graavin van het vorstlijk ontbijt opgestaan was, waar van Jacoba maar weinig genuttigd hadt, begaf zij zich na het verblijf van den Stadhouder.



{==131==} {>>pagina-aanduiding<<}

[17]

Naauwlijksch hadt zich Bathilde aangediend, of zij werdt bij den Stadhouder toegelaaten. - En gaf hem het briefje haarer meesteresfe over: -
Van Borselen wilde het zelve met eene schijnbaare bedaardheid ontvangen, doch zijne handen beefden, en, ongeacht het bijzijn van Bathilde, bragt hij in de grootste verrukking de letteren der Graavin aan zijnen mond, om die te kusschen - maar met zekeren schrik te rug treedende, zeide hij: -
Vergeef het mij - zeg, dat ik zal komen - zeg.... ach, verschoon mijne hevigheid.... Zwijg toch mijne vervoering voor allen, behalven voor mijne dierbaare Graavin.... Zeg haar de ontroering, de ontsteltenis.... Zeg haar dat ik komen zal....
Bathilde rees op van den stoel, dien hij haar hadt aangebooden, en boog zich vol eerbied neder, daar zij meende te vertrekken. Doch Borselen haar oogmerk ziende schoot toe, en haare hand met vervoering grijpende, zeide hij:
Gij zijt zeker de meestbegunstigde der Graavin-
{==132==} {>>pagina-aanduiding<<}
ne: Gij weet misschien.... of zij iets behoeft, of haar ook voor het tegenwoordige iets ontbreekt....
Bathilde.
Mijn Heer! wie kan uwe vriendin zijn, en aan iets gebrek hebben....
Van Borselen.
Neen! spreek recht uit zonder omwegen - heeft de Graavin gebrek aan geld - spreek, spreek ronduit - en ik zal mijne schatkist voor die dierbaare verdrukte openen....
Bathilde.
Neen, mijn Heer! zij is door u, door u gelukkig...
Van Borselen.
Ach, dat ik haar gelukkig maaken kon - zeg haar dat ik komen zal. -
De Liefde preste Borselen terstond voort, en naauwlijksch gaf hij zich den tijd, om zich behoorlijk aan te kleeden: maar eene korte poos hadt Bathilde bij Jacoba te rug geweest, maar pas hadt zij tijds genoeg gehadt, om Jacoba te onderrichten van de ontmoeting tusschen haar en van Borselen, toen zich reeds de Vorstelijke Minnaar liet aandienen bij Jacoba.
Jacoba (op een raadpleegenden toon tegen Bathilde.)
Wat raadt gij mij.... Zal ik hem hier afwachten.... zal ik hem doen.... vertoeven.... zal ik....

{==133==} {>>pagina-aanduiding<<}

Bathilde, zeer wel ziende waarheen het hart van Jacoba wilde, antwoordde.
Waarom zult gij dien Ridder, van wien gij niets dan edelheid verwachten kunt, niet hier in uw rustvertrek ontvangen. - Voldoe zijne begeerte om terstond bij u te komen.
Jacoba.
Maar ik had hem hier... zo vroeg niet verwacht.
Terwijl zij nog spraken, liet Borselen zijn verzoek herhaalen, 'er bijvoegende: dat zijne tegenwoordigheid in de Raadkamer binnen korte vereischt werdt, en hij nog eerst de Graavin noodzaaklijk spreeken moest.
Hij kome dan, zeide Jacoba tot Bathilde, die vertrok.
Zoras Borselen binnen tradt, vloog hij zo snel als een blikzemstraal Jacoba om den hals, zonder acht te geeven op iets, dat hun omringde. En naa de omhelzing stortte hij op zijne knieën voor haar neder, greep in hevige vervoering haare handen, en overlaadde dezelve met kusschen.
Jacoba, (zidderende voor zulk eene drift, en hem oprichtende.)
Zet u neder, mijn dierbaare!
Van Borselen.
Ach, mijne waardste - Engel mijner ziel.... Zonder u, zonder u kan ik niet leeven....

{==134==} {>>pagina-aanduiding<<}

Jacoba.
Hoe ontijdig.... hoe vroeg.... in mijn rustvertrek.... Hemel! van Borselen.... waar wil dit heen.... ik beef voor u, ik beef voor mij zelve. -
Van Borselen (op eenen tederen en eenigzins bedroefden toon.)
Duidt gij mij dit ten kwaade....
Jacoba (met de gulhartigste vriendelijkheid en bewoogen.)
Wat kan ik u ten kwaade duiden, paste het mij niet. Ach, van Borselen.... wij beminnen te hevig....
Van Borselen.
Ik kan u niet sterker beminnen, dan ik u bemin, en mij dunkt, gij verdient, dat ik u nog meêr bemin.... Ach, zo ik u iets minder lief had, zou ik u moeten haaten....
Jacoba lag hier haare hand op zijnen mond, om hem te stuiten in de hevigheid zijner redenen, en een vuurige kusch was het loon deezer pooging.
Gij hebt dan (ging hij voort) gij hebt dan het gebreklijk uitvloeizel van mijn verliefd gemoed verwaardigd met uwe oogen, jaa met uw antwoord. -
Jacoba, (met een glimlach.)
Gebreklijk - ach, mijn Vriend! ieder woord gloeit - en zet mijn hart in volle vlam. Ach,

{==135==} {>>pagina-aanduiding<<}
waarom zulk eene schildering van eenen hartstogt, mij zo bekend, toen mijn eerste jeugdige Gemaal mijne liefde met wederliefde beantwoordde, en nu nog bekender, daar de beminnelijkste mij aanbidt, en vaardig is alles voor mij op te offeren. - Ach, welke aanbiedingen, wat biedt gij mij uw hart aan.... dierbaar Vriend! welk een drift vervoert ons.... Wat toch, wat toch jaagt u zo vroeg, zo ontijdig herwaards.
Van Borselen.
Kunt gij het vraagen; gij, mijne dierbaarste! kunt dat vraagen.... Wat dan u te zien, dan u te zeggen, dat ik u bemin, en van die lippen te hooren, dat uw hart mij bemint.... Niets, niets anders, mijne waarde! - maar hoe veel is dat?
Jacoba.
Borselen! als u dat herwaards jaagt, dierbaarste Vriend.... dan kunt gij alle oogenblikken komen....
Van Borselen.
Ach, dat 'er geen oogenblik in mijn leeven ware, dat ik buiten uw bijzijn doorbragt. Alle, die ik buiten hetzelve doorbreng, reken ik voor verlooren.
Jacoba.
Ach, mijn Vriend! die tederheid, die tederheid, hoe aangenaam, is zoet vergift uit een gouden beker. Wij zullen ongelukkig worden, mijn Viend!

{==136==} {>>pagina-aanduiding<<}

Van Borselen.
Waarom toch?
Jacoba.
Nog is onze liefde een geheim: maar Hemel! als die liefde.... aan het algemeen bekend.... Neen, ik kan 'er niet ongelukkiger door worden, maar gij, mijn Vriend, gij kunt ongelukkig, en, dan zou ik jaa nog ongelukkiger worden. Rampzalig zou ik dan zijn: ik zou in uw lijden dubbel lijden.
Van Borselen.
Wees zo treurig niet, mijne waardste! Hoe veele minnaarijen hebben 'er aan de hoven plaats, en zou het ons dan verbooden zijn elkander te beminnen.
Jacoba.
Ach, mijn Vriend! gij kent de hoofsche minnarijen. Pligtpleegingen, die laffe Jonkertjes aan verdartelde Hofjuffers maaken; ongezouten zotheden, die zij in de taal der beschaafde waereld kleeden, betuigingen van de tederste Liefde, waarbij wederkeerig de harten zo koud blijven als ijs; of ontsteeken in driften, minder edel, maar eer te voldoen dan onze verhevener neigingen - ach mijne, mijne liefde voor u zo kiesch, zo zuiver....
Van Borselen.
En gij twijfelt aan de mijne: gij verdenkt mij, dat ik den minnaar bij u speele - neen, mijne Waardste! - De een of andere dartele hofjuf-
{==137==} {>>pagina-aanduiding<<}
fer zou, zo ik dien wenschte te speelen, zo ik niet door de ondervinding verheven was boven die kinderachtige dwaasheden der hoven, haar gloeijende armen openen, mij in die armen, in haaren dartelen schoot troetelen, en met honderden van kusschen van haare geblankette lippen mijnen mond besmetten: Maar neen, mijne waarde! - dat niet.... dat niet.... doch eene zuivere overeenstemming van neigingen, van aandoeningen... gelijk wij gevoelen...
Jacoba.
Ik bid u, bedenk u wel, mijn Vriend! en hoe zeer het mijn hart zou verscheuren, indien wij nu elkander moesten derven, bedenk u wel, want de kleinste rampspoed, die u bejegende, en bijzonder, zo het om mijnen wil ware, zou een dolk in dit gevoelig harte zijn.
Van Borselen.
Ach, waarom zou men... wat toch zou ons scheiden? Laat ik, als wij in 's Haage te rug gekeerd zijn, dagelijksch mijne opwachtingen bij u maaken, en als 'er bij mij feest is, verschijn 'er dan met de Grooten des Lands. Laat ik u in uwe ongelukken vervrolijken. Laat mij toe uw leeven draagelijk te maaken, en dat wij in het eenzaame aan de tedere en kuische gevoelens van ons hart bot vieren. O hoe aangenaam mijne dierbaarste, hoe aangenaam zal ons leeven dan heenvlieten, wij zullen die reine vreug-
{==138==} {>>pagina-aanduiding<<}
den, die Hemelsche Gelukzaligheden smaaken in elkanders omhelzingen, waarvoor niet de Grooten onvatbaar zijn, maar die zij zo zelden proeven mogen. Die zullen wij aanhoudend smaaken.... Ach, waarom zou men ons dat beletten... wie... wat... zou ons daarin verhinderen?
Jacoba.
Mijn rang, mijn titel, als Graavin - en uwe rang als Stadhouder van....
Van Borselen.
Heb ik niet de vriendschap van den Hertog, wat bekommert gij u toch vruchteloos, mijne waarde! - omhels mij slechts als gisteren - en verzeker mij dat gij mij nog bemint - en ik ben gelukkig, jaa ik zou gelukkig zijn, al verhieven zich de hevigste orkaanen des ongeluks tegen mij, in uwe armen zou ik gelukkig zijn.



{==139==} {>>pagina-aanduiding<<}

[18]

Binnen kort vertrokken van Borselen en Jacoba weder na 's Haage, om aldaar den winter door te brengen.
Alle de verliefde gesprekken, die 'er van tijd tot tijd tusschen de twee vorstelijke persoonen plaats hadden, zouden ons in herhaalingen doen vallen, en eene eentoonigheid veroorzaaken, die aan zeer weinige, zo eenige onzer leezers behaagde, doch ongetwijfeld aan het grootst aantal verveelende worden zou. Een geruimen tijd dan agter den anderen, bezogten zij elkander dag aan dag: en reeds was 's Graavenhaage gewoon dat de Graavin en de Stadhouder op openbaare feesten elkander liefkoosden, zeldzaam leidde de Stadhouder iemand anders ten dans dan de bevallige Graavin, en indien hij dit deedt, lieten zich de Beleefdheid en Staatkunde, zelfs door het hoofsch masker heenen, duidelijk van welmeenende hartelijkheid onderscheiden. - Noode, zeer noode gaf de Graavin haare hand aan iemand anders, en dan nog wierpen de Gelieven onder den dans elkander de tederste lonken toe. Bij openbaare maaltijden bekleedden zij altoos elkanders zijden.

{==140==} {>>pagina-aanduiding<<}
Geen wonder dan, dat van tijd tot tijd de Liefde, hoe langs hoe vaster, haare wortelen in twee voor dien hartstogt zo geschikte boezems schoot. En was het den gelieven onmogelijk hunne tederheid voor het oog des hofstoets te verbergen, 't valt ligt te begrijpen, dat zij in de eenzaamheid elkander op de hartelijkste, op de tederste wijze hunne liefde betuigden. Nu eens waren zij opgetoogen door vreugde aan dartelheid grenzende, en dan verslonden door zwaarmoedigheid. Vooral was het hart der Graavinne dikwerf met duistere nevelen bezet. Op eenen avond naa den maaltijd, in den arm van haaren dierbaaren Borselen geslooten, vroeg zij hem op den tedersten toon:
Borselen, zult gij mij dan altoos wel beminnen?
Van Borselen.
Tot mijnen dood, mijne waardste!
Jacoba.
Ach, zouden 'er gelukkiger menschen op aarde zijn, dan wij. Zouden wij gelukkiger kunnen zijn, dan tegenwoordig.
Van Borselen.
Neen, mijne liefde! Ik geloof dat ons geluk ten toppunt gesteegen is.
Jacoba.
En wie weet welke nevelen 'er binnen kort over ons hoofd zamentrekken. Ach, mijn dierbaarste

{==141==} {>>pagina-aanduiding<<}
Borselen.... Ach, zo de Hemel mijnen wensch verhoorde (en hier barstte zij uit in eenen hevigen traanenvloed) ach, zo de Hemel mijnen wensch verhoorde, dan, dan zou ik thans in uwe armen met deezen kusch op mijne lippen sterven. - Ach, gelukkiger dood kan ik mij niet voorstellen. -
Hier greepen de hevigste aandoeningen in haar harte plaats, en zij besproeide de handen van van Borselen met de traanen der vuurigste liefde.
Van Borselen.
Hoe, zo treurig, hoe zo aangedaan, mijne dierbaarste? Stuit toch die hevige hartstogten. Ze zullen u vernielen. Zij schokken uw hart te hevig: en uw gestel zal 'er onder bezwijken. Bedroeft u alleen dat denkbeeld zo zeer. - Spreek toch, mijne waarde! wat bedroeft u derwijze?
Jacoba.
Ach, mijn dierbaarste Vriend! moet ik het u dan zeggen.... Ach, mij dunkt onze liefde is zo heilig, zo zuiver, zo edel niet als in den aanvang.... Niet dat wij elkander minder lief hebben. Ach, neen! mijn waardste, maar....
Van Borselen.
Ik verstaa u, ik verstaa u. - Jaa dikwerf, dikwerf vervoeren ons onze hartstogten, en wij omhelzen elkander met een zo groot gevoel van tederheid.... - Maar God in den Hemel weet, dat wij

{==142==} {>>pagina-aanduiding<<}
menschen en geen Engelen zijn. Wij zijn geene geesten met fijne lichaamen bekleed. - Vleesch en bloed, mijne waardste, zijn onze omkleedzels, en stof kleeft aan stof. Zijn onze kusschen niet meêr zo heilig, zijn onze omhelzingen driftiger.... Ach, mijne waarde, Harten die elkander beminnen, als onze harten, moeten door den band des Huwelijks aan elkander verbonden zijn. De groote Insteller des Huwelijks wil dat zulke gelieven door den band des Echt aan elkander vastgestrengeld worden, om één van hart en één van ziel tot het eindpaal van één van beider leeven den weg deezer aarde te bewandelen.... maar wij Grooten ongelukkige slachtoffers der Staatkunde.... (hier zweeg hij een geruime poos, en vervolgde met eene hevige drift uitbarstende, en de rechtchand van Jacoba aan zijne gloeijende lippen brengende.) Maar wat, wat, mijne waarde, verbiedt ons in het heimelijk met elkander een huwelijk aan te gaan. Zijn wij niet verre genoeg gevorderd, om voor ons zelven te kunnen kiezen. Wat verhindett ons, om de geneugten des huwelijks te smaaken, als wij door eenen Priester heimelijk ingezegend worden. - En immers het huwelijk is eene plegtigheid, die voor het oog des Hemels door een' dienaar der kerke voltrokken moet worden.... Ach, mijne waarde! dan, dan kunnen wij onbeschroomd en zonder wroeging aan de te-
{==143==} {>>pagina-aanduiding<<}
dere aandoeningen onzer harten bot vieren.... of misschien vernedert u mijn aanbod.
Jacoba.
Hemel, Borselen! schrijf mijn stilzwijgen aan geheel iets anders toe. - Aan verbijstering - aan schrik. - Altoos heb ik met de grootste oprechtheid des harte met u mijn dierbaare vriend, gesproken: en zou ik nu veinzen: ach neen! dierbaare Borselen. - Ik beef op uw voorstel.... en egter laat ik het u bekennen, ik wensch om het te omhelzen.... Ach, mijn Vriend! alleen de gevaaren, die u dreigen, zie ik met ziddering te gemoet, en dan de belofte aan den Hertog bij het jongst verdrag.... deeze is mij wel afgewrongen, maar ik heb het egter beloofd....
Van Borselen.
De grootste geheimhouding, mijne waarde! zou 'er omtrent in acht genomen moeten worden: en zo de tijd ons noodzaaken mogt dit te belijden, o De tijd kan binnen weinige oogenblikken het gelaat der dingen veranderen. - En als het dan al openbaar wierdt - gij weet niet mijne waarde, hoe groot de vriendschap zij, tusschen mij, en den Hertog. Huwde gij met een' man, die door zijne magt uwe verloorene rechten kon herroepen.... dan zou het Verdrag klemmen, dan zou het u mogen verontrusten.

{==144==} {>>pagina-aanduiding<<}

Jacoba.
En gij weet, hoe groot de verwijdering tusschen mij en mijn' Neef is. Ik ducht, mijn Vriend! niets voor mij zelve....
Van Borselen.
Wel aan dan, mijne waardste! laat ons besluiten. Laaten wij ons door eenen heimelijken band doen vereenigen, en dan mijne vriendin! is onze tederheid onberispelijk voor dien goeden Vader van het menschdom, die ons geschapen heeft met harten, voor elkander geschikt. - Ach, mijne dierbaarste! dat ik op mijne beurt u ook op den bodem mijnes harte laate zien. Waren onze minnekoozerijen van dien aart, als 'er zo dikwerf aan de Hoven plaats grijpen, eenige sprankels weelderig vuur, die uit verdartelde gemoederen oprijzen; waren zij van dien aart.... in mijn hart zou het denkbeeld niet opklimmen, om mij immer met u te vereenigen. Maar, dierbaarste Vrouw! onze liefde is van de tederste natuur.... In de gewoone galanterijen overmeesterde mij maar zelden eene hevige drift, en al ware zulks zo, over het voorwerp derzelve zou ik mijn hart niet ten uitersten bekommeren. Dan van hoe edelen en bovenmenschelijken aart deeze liefde schijne - ach, mijne waardste - als het vuur onzer hartstogten ontvlamt, wie kan dan deszelfs opbruischingen beteugelen.... Ach, en mijne dier-
{==145==} {>>pagina-aanduiding<<}
baarste, gij gloeit door hetzelfde vuur. - En gij zijt mij het dierbaarst voorwerp op aarde, hoe menigwerf wij, die vervoeringen met zeker berouw naaoogen, zij keeren geduurig te rug, en wel met verdubbelde kragten. - Ach! de Liefde is eene onverzadigbaare hartstogt, tot dat zij haar voorwerp als geheel heeft verzwolgen.... Uwe kieschheid, mijne waardste, belet mij verder te spreeken, maar gij begrijpt mij.
Jacoba (haare oogen neder slaande.)
Ik begrijp u, ten vollen.... Gij hebt gelijk, mijne waarde.... maar hoe.... wanneer.... en waar...
Van Borselen.
Dat wij dit zo bedaard mogelijk overleggen. Ik heb op het Dorp Voorburg een zeer vertrouwden Geestelijken.... Die man zal mij, daar ik zijnen Neef, dien hij als zijnen Zoon bemint, reeds tot een hoogen rang in den krijgsdienst bevorderd heb; zeker zal hij mij niets durven weigeren in een stuk, waarop mijn hart zo zeer gesteld is: al kwamen 'er zelfs nu en dan eenige zwaarigheden in zijn hart op.... Den tijd, mijne waardste, kunt gij bepaalen, bij voorbeeld: den nacht van morgen.
Jacoba.
Hemel, van Borselen! morgen... morgen...

{==146==} {>>pagina-aanduiding<<}

Van Borselen.
En waarom zouden wij langer beiden. - Onze zielen zijn immers reeds lange door den band der tederheid verbonden, en wat zullen wij ons dan lang beraaden, of vrij elkander de handen zullen toereiken. Gij hebt immers eene vertrouwde onder uwe Hofjuffers....
Jacoba.
Ach jaa! Mijne Bathilde is mij getrouw.
Van Borselen.
Deeze nu moet uwe eenige vertrouwde blijven. Zij moet van den deurwachter van het hof den sleutel, als voor haar zelve weeten in handen te krijgen, van de poort, die op het bosch uit komt. Dan moet gij in onbekend gewaad, met haar het hof, verlaaten, en gij zult mij aan de hofpoort vinden ter linker zijde.
Jacoba.
Ik beef, mijn vriend....
Van Borselen.
De duisternis des nachts moet ons dekken.
Jacoba.
En reeds eer de morgen daagt, moet ik op het hof te rug zijn.... Althans Bathilde.
Van Borselen.
't Zal haar gemakkelijk vallen, de ziekte der Graavin voor te wenden, waardoor gij den geheelen daarop

{==147==} {>>pagina-aanduiding<<}
volgenden dag u voor het oog van het Hofgezin zoudt kunnen bedekt houden, en den volgenden avond met mij in mansgewaad in de schemering te rug keerende, zal niemand eenigen argwaan voeden.
Jacoba.
Indien....
Van Borselen.
Laaten wij de zorgen toch niet door alle mogelijke zwaarigheden vermenigvuldigen.... Laaten wij stout zijn - mijne dierbaare! Het geluk dient de stouten.
Jacoba.
Maar de wispeltuurige fortuin is zo valschhartig, als zij op het vriendelijkst lonkt, reikt zij dikwerf agter zich een' dolk over aan een' haarer gunstelingen, om hem, dien zij tegenlacht, te treffen. Maar wie kan kleinmoedig zijn, als de adem van een stouthartig man de vlam des moeds aanblaast, in een hart, dat onderneemziek is - en zo verliefd als het mijne.
Van Borselen.
Gij zult u dan van Bathilde verzekeren, en ik zal den Priester van mijne komst heden, als ik uitrijd, verwittigen.... Hemel! mijne Jacoba (haar vuuriglijk omhelzende) morgen, morgen dan zijt gij de mijne - voor eeuwig zult gij dan de mijne zijn. - Dan, dan behoeven wij niet te duchten,

{==148==} {>>pagina-aanduiding<<}
dat onze tederheid te hoog stijgen zal: dan zullen onze lotgevallen voortaan veréénigd zijn....
Jacoba (met oogen vol traanen.)
Mijne dierbaarste! hoe gelukkig zullen wij dan zijn. - Hoe gloeit mijn hart van de zuiverste vreugde, wanneer ik slechts voor een oogenblik het genoegelijk verschiet beschouwe.
Van Borselen.
Morgen zal ik u nader het uur berichten, waarop ik u wachten zal.... Zorg toch, mijne waarde! dat gij u wapent tegen de guure vlaagen van het onstuimig Herfstweder.
Jacoba.
Ach, mijn Vriend! toen ik met het leger in het veld lag, en dikwerf op den minsten wapenkreet van mijne rustplaats opstond, is mijn gezond gestel niet bezweeken. Zou nu....
Van Borselen.
Gij weet met welk een hart, en uit welke gevoelens ik u waarschuwe.... Ach, Jacoba! Uw leeven is mij dierbaarder, dan mijn eigen. -
Jacoba.
Beminnenswaardige - welaan! om aan uwe voorzorg te voldoen, om u geen oogenblik kommer mijnentwege te veroorzaaken, zal ik mij wapenen tegen de onvriendelijkheid van het weder.

{==149==} {>>pagina-aanduiding<<}

Van Borselen.
Vaarwel dan, mijne waarde! tot morgen dan, dan zullen wij elkander weder zien. -
Hier eindigde hun gesprek, en naa de tederste omhelzingen vertrok hij: Jacoba deedt nog Bathilde bij haar komen: en het gesprek liep hier op uit.
Jacoba.
Dikwerf heb ik reeds ondervonden, Bathilde! - zeer dikwerf, dat vleijende aanbiedingen met de lippen, en een ongeneegen hart zamen kunnen gaan, en beide geene zeldzaame verschijnzel's ten hove zijn. Ook heb ik menigmaal de sterkste belosten van geheimhouding op het schandelijkste, door de ontrouw in het gewaad der vriendschap, zien verbreeken. - Maar ik vrees dit niet van mijne Bathilde. Zij zal mij immers gaarne in alle gevallen, schoon met eenige zwaarigheden vermengd bijstaan; en alles, waartoe ik haare geheimhouding verzoek, zal zij zeer gaarne in haar hart smooren.
Bathilde.
Ach, met welk een eed, begeert gij, dat ik....
Jacoba.
Met geenen eed, maar bezegel met een' heiligen kusch der vriendschap uwe woorden....
(Bathilde viel Jacoba om den hals, en haare vriendelijke oogen blonken door traanen.)

{==150==} {>>pagina-aanduiding<<}

Hoor nu mij aan.... Gij weet mijne liefde, mijne tederheid.... en ach, Bathilde! hoe veel ellenden ik in drie Huwelijken ondervonden heb, ik zal mijn geluk nu in het vierde met mijnen tedersten minnaar beproeven. - Wij zullen ons door een geheim huwelijk in den echt laaten inzegenen. - En gij, gij zult de eenige getuige van hetzelve zijn. -
(Bathilde schrikte eenigzins op dit voorstel.)
Ik zie, gij schrikt - maar vrees niets, mijne lieve! Bewerk gij alleen bij den Hofwachter, dat gij den sleutel van de poort, die op het Bosch uit komt, op eene vriendelijke wijze weet in de handen te krijgen, als moest dit strekken, om een' geheimen minnehandel van u te begunstigen....
Bathilde.
Alles, dierbaare Graavin! heb ik voor u over, maar ik beef, zou 'er geen beter middel zijn.... misschien.... niet gaarne zou ik met den deurwachter van het Hof....
Jacoba.
Verzeker den deurwachter, dat ik kennis draag van uwe oogmerken....
Bathilde.
Ach, ik zal u gehoorzaamen... maar wat verder?
(En hier onderrichtte haar de Graavin van den geheelen toeleg. -)

{==151==} {>>pagina-aanduiding<<}

Bathilde zich vereerd achtende met het vol vertrouwen der Vorstinne herhaalde nogmaals haare beloste, en gevoelde geene vrees meer, alleen misschien eenig verdriet, dat het haar niet vergund ware eene haarer vriendinnen deelgenoote van haare aanstaande onderneeming te maaken. -



{==152==} {>>pagina-aanduiding<<}

[19]

De dag door Borselen en Jacoba, in de slingering gen van hoop en vreeze gesleeten, was ten avond gedaald, en de schemeringen des nachts, door geen maanschijnzel verlicht, wierden nog verdubbeld door dikke regenwolken, die reeds den geheelen dag gedreigd hadden los te barsten.... en van Borselen hadt het uur der zamenkomst op twee uure vastgesteld - en Jacoba zorgde, dat tegen dien tijd het geheel Hofgezin in rust geraakt was. Met angst telde Jacoba de oogenblikken.... Bathilde kwam bij haar omtrent één uure geheel reeds in reisgewaad. Zij hielp de Graavin haare kleederen aan, en de gesprekken waren zeer weinige. - Dikwijls zuchtte Jacoba zeer diep - en geheel gekleed zijnde, wierp zij zich voor het kruisbeeld neder, en badt:
God des Hemels en der Aarde! Hoor, hoor de smeekstemme van eene uwer kinderen. Gij kent de angsten, die mij kwellen. - Ondersteun mij in den stap, den gewigtigen stap, dien ik tot geluk mijns leevens doen zal. - Ach! ik weet mijn hart zegt mij, hij strijdt tegen mijn verdrag met mijnen bloed-
{==153==} {>>pagina-aanduiding<<}
verwant - maar Goedertierene! mag eene Vrouw beloften worden afgewrongen.... Ach....
Hier rees zij in vervoering van drift op, en greep de hand van Bathilde.
Gaa gij alleen ter hofpoorte uit, en zeg aan den dierbaarsten mijner ziele, dat ik zidderende voor het verbreeken van mijn verdrag.... Zeg hem, dat ik zwaarigheden.... Zeg hem, dat ik niet komen kan....
Bathilde.
Vreest gij dan, Mevrouw! dat uw geheim huwelijk openbaar zal worden....
Jacoba.
Ach, Vriendin! is dan het verbreeken mijner beloften niets?
Bathilde.
Beloften met het zwaard op de keel ten monde uitgedrongen... zulke beloften, mijne dierbaare Vorstin, zijn van geen, althans van zeer weinig klem.
Jacoba.
Ach, 'er spreekt een booze geest door uwe tong... Gaa heen, gaa heen. -
Bathilde.
Gij zult dan den bevalligsten....
Jacoba.
Ach, dat zegt niets, ik zal den braafsten, den edelsten, jaa dien zal ik opofferen....

{==154==} {>>pagina-aanduiding<<}

Bathilde.
Zulk een offerande eischt de Hemel niet van ons af. Zulk een offer en niet aan den Hemel, maar aan eenen dwingelandschen Neef.
Jacoba.
Welaan.... ik zal dan.... ik moet dan... mijn noodlot sleept mij weg.... De zandlooper is bijkans ledig. - Ach, het is tijd, mijne Vriendin! - Alles schemert voor mijne oogen. Leid mij weg - leid mij weg als een slachtoffer van mijne driften... o mijne beenen zidderen onder mij. - Mijne loome voeten zullen mij weigeren te brengen tot die plaats, waar ik mijne beloften verbreeken en volbrengen zal....
Bathilde boodt haar de hand, en het licht uitgedaan hebbende, traden zij het vertrek af, en aan de poort gekomen, bezweeken bijkans Bathilde's kragten, om dezelve te openen, zonder eenig merkelijk geraas te veroorzaaken. 't Gelukt eindelijk, en buiten 't hof gekomen, hoorde zij de stem van van Borselen, die door eenen hoest zich aan haar ontdekte. In den stormachtigen nacht blonken zelfs geene sterren, en Jacoba moest met Bathilde op het geluid af van Borselen vinden. Zij ontmoeten egter weldraa elkander, en Borselen drukte de beevende Jacoba aan zijn hart: Bathilde met een kleinen bondel, waarin de manskleederen van Ja-
{==155==} {>>pagina-aanduiding<<}
coba, die zij bij haare ontvluchting uit Gent gedraagen hadt, waren t'zaamgepakt, volgde zeer na hetpaar op de hielen, dat den weg na Voorburg opsloeg, terwijl de regen en wind hunne gesprekken verstoorden. - Egter zeide Jacoba:
Dierbaarste Vriend! bijna, bijna was mijn moed bezweeken: en nog, nog aarzel ik - ach, ik schend immers mijne belofte....
Borselen (op eenen lachenden toon.)
Mijne waardste! wees toch gerust. - Op wien zal die schending gewroken worden, zo 'er zich Phlips al over belgde - immers op niemand anders, dan op mij.
Jacoba.
En immers alles wat u treft, wellust van mijn hart, treft ook mij. - Van Borselen.... mijn hart is beklemd....
Van Borselen.
Als het hart eener beminnelijke Bruid. - Wees gerust. Ons huwelijk zal, zo lang zulks mogelijk is, een geheim blijven: en... maar wat zorgen wij...
Jacoba.
Ach, agter dat en mijn vriend, schuilt de zwaarigheid....
Van Borselen.
't Is de eigenschap van gevoelige zielen, dat zij, als haar een groot geluk nadert, zich wolken

{==156==} {>>pagina-aanduiding<<}
van zwaaren rampspoed in het verschiet schilderen, wolken, die of nimmer bestaan zullen, of veel minder geducht zijn in haare uitbarstingen, dan eene aangevuurde verbeelding dezelve afmaalde. Dat wij ons haasten, mijne vriendin - want voor den morgenstond moet Bathilde te rug - en wij zullen den dag op een mijner jagthuizen bij eene eenvoudige Boerin doorbrengen, en tegen het vallen van den avond in 's Haage te rug keeren. - Gij in mansgewaad vermomd. Bij mijne hovelingen heb ik voorgegeeven, dat ik om eene allergewigtigste en geheimste zaak mij heden te Delft volstrekt bedekt moest ophouden. Zodat, mijne waardste! heb geen zorg. Alles is zodanig bestoken....
Jacoba.
Ach! de Hemel mijn Vriend! is getuige van onze daaden. Die goede Hemel weet mijne misstappen. Ach....
Van Borselen.
Gij bedroeft mij door uwe ijdele bekommernissen.... Moest ons - (en hier drukte hij bijkans met eene ruwe drift haare beide handen) moest ons dan grooter verderf overkomen. Is het u een te kleine ellende. - Ach, mijne te gevoelige Bruid! Laat ik u zo mogen noemen, want weinige oogenblikken maar.... en wij zijn Echtgenooten. - Welke afgrijslijke gevolgen kan zich mijne verbeel-
{==157==} {>>pagina-aanduiding<<}
dingskragt afschilderen - als ik mij voorstel.... dat wij door de hevigheid onzer hartstogten....
Jacoba.
Ach, jaa! mijn Vriend! dat zou ijslijk, onuitdrukbaar ijslijk zijn. - De gedachte, alleen de gedachte daaraan doet mij bijkans bezwijken....
Van Borselen.
En hoe mogelijk egter.



{==158==} {>>pagina-aanduiding<<}

[20]

Zij waren onder deeze gesprekken het huis van den Priester genaderd. De oude eerwaardige Vader, onderricht van het voorneemen van van Borselen, zat bij een flaauw lichtje het vorstlijk paar te wachten, en Borselen met den vinger maar even op het venster getikt hebbende, opende hij de deur, en ontvong het drietal reisgenooten op de minzaamste wijze. Naadat zij zich verkwikt hadden: nam de Priester eerst Jacoba en daarnaa van Borselen de biecht af, en gaf hen volkomen aflaat. Daarop traden zij na de kerk, waar de beevende Vader eenige waschkaarsen aanstak, en, naa de Vorstlijke persoonen het ouwel te hebben toegedeeld, in den staat des huwelijks inwijdde. Jacoba viel in onmagt in den arm van Bathilde neder, toen haar de ring door de Priesterlijke hand wierdt aangedaan. Weldraa egter bekwam zij weder, en bevond zich voor het Altaar in de armen van haaren beminden Borselen.
Gij zijt dan nu de mijne, zuchtte zij; en van Borselen: en gij de mijne....
Bathilde vloog haare meesteresse om den hals

{==159==} {>>pagina-aanduiding<<}
en verliet haar, om voor het aanbreeken van den dag weder in het Hof te zijn. De Priester schikte haar een bediende toe, die haar tot binnen 's Haage zou geleiden.
Tegen het aanbreeken van den dag, kwam van Borselen met zijne Gade aan de hoeve, waar hem de Boerin verbeidde. Hoe weinig vrees van Borselen ook voelde, dat deeze eenvoudige Vrouw eenigen argwaan zou opvatten, beduidde hij haar, hoe dikwerf vorstelijke persoonen niet gaarne zelfs van hunne onschuldigste vermaaken eenig gerucht hooren verspreiden: dat hij deeze Hofjuffer, die hij wel bekennen wilde, dat zijne meest begunstigde was, beloofd hadt, dat zij zich heden zouden vermaaken met de jagt, doch dat de morgenlugt het teder gestel der Jonkvrouw te sterk hadt aangedaan, en zij dus zo goed mogelijk op dit jagthuis den dag zouden zoeken door te brengen.... Met eenig gouds grendelde hij voorts den mond dier vrouwe toe, die haar het best vertrek van haare eenvoudige wooning aanwees.
Nu eerst haalde Jacoba, naa haar vertrek uit het Hof eenen ruimen adem, daar zij met van Borselen alleen in de stulp der Boerin nederzat.
Jacoba.
Droom of waak ik? Borselen.... is het mogelijk?

{==160==} {>>pagina-aanduiding<<}

Van Borselen.
Ach, dierbaarste der Vrouwen! Gij - gij - mijne Gemaalin....
Jacoba.
Ik heb dan kunnen besluiten....
Van Borselen.
Ach! vergeet nu alles - behalven dat gij de mijne zijt en dat ik de uwe ben. Laaten wij ten minsten deezen dag gelukkig zijn. - Hier, hier is niemand, die ons ongeluk bedoelt.
Met de tederste gesprekken, en in de vuurigste omhelzingen wierdt de dag gesleeten. - De tederheden en liefkoozingen, welker keurigste schildering zelfs het bekwaamst penceel slechts voor weinigen, zeer weinigen zou durven afmaalen, daar die aan veele dartel en aan anderen bespottelijk zouden schijnen, overdekken wij hier met den sluijer der kieschheid.
Onder den maaltijd, die uit de eenvoudigste veldvruchten bestondt, zeide
Jacoba.
Ach, Borselen! zo ons het noodlot door zijne schokken eens zo diep vernederde, want ach, mijn hart voorspelt mij toch niets goeds....
Van Borselen.
Wel nu, mijne waardste! schoon gij de onwaarschijnlijkheid zelve omhelst: in uwen, in uwen arm

{==161==} {>>pagina-aanduiding<<}
zou ik toch gelukkig zijn. - Liever met u op een' strooijen stoel, dan zonder u op een' throon. Vrouw mijner keuze - wellust van mijn hart....
Naa het middagmaal verkleedde zich Jacoba in mansgewaad, in den smaak van een' Brabandschen Edelman. De schemeringen verdikten wel, toen zij de hofplaats naderden, doch te helder bleef de lugt, om geheel ongemerkt op het Hof te kunnen geraaken. Van Arkel een van Borselens hofstoet, dezelfde, die onlangs het lied aan Bathilde geschonken hadt, ontmoette hun, en daar hij van Borselen duidelijk kende, sloeg hij verwonderde oogen op den gewaanden vreemdeling, in wiens gang veel vrouwelijks en wiens gelaat hem zo bekend toescheen. Van Borselen, met Jacoba ten hove verscheenen, liet bij de Graavin verhoor verzoeken. 'Er wierdt bericht, volgens afspraak, dat zij den geheelen dag zeer ongesteld geweest was, en nu even opgestaan, doch dat zij uit hoofde van het dringende van het verzoek de Heeren naa eenigen tijd in haar vertrek zou opwachten. Borselen en Jacoba begaven zich voor eenige oogenblikken in een zijvertrek, en naa eenig tijdsverloop deedt Bathilde hun roepen. Met welk eene vreugde verwelkomde Bathilde haare meesteres, en juichte over het welgelukken van de List. Nu ook was het hart van de Graavinne opgeruimd, en den besten uitstag der

{==162==} {>>pagina-aanduiding<<}
zaake hoopende nam zij met een hart, dat zekere vreedzaame kalmte genoot, afscheid van haaren Borselen; daar het denkbeeld van de naauwst mogelijke vereeniging nu beider harten ten sterkste streelde.



{==163==} {>>pagina-aanduiding<<}

[21]

Van tijd tot tijd, en zo menigvuldig Borselen of Jacoba zich aan de achterdochtige oogen van het Hof konden onttrekken, sleeten zij in het genot van de tederste en aangenaamste Huwelijksliefde, die zelfs iets van dat sluiksche behieldt, waarop de min eenigermaate gesteld schijnt, hunne dagen, en dit Lied drukte de genoegens van van Borselen op het kragtigste uit.

Dat schitterende Goudtresooren 
Het oog des stervelings bekooren, 
Dat kroonenglans het stoutste hart verover', 
En dat de schoon geschubde slang 
Van Wellust door Sireenenzang 
Den kloeksten geest betover'. 
Het reine Huwlijks heilgeneugt, 
Warsch van die dartle tovertoonen 
Grijpt na geen goud, hijgt na geen kroonen, 
Maar Nectardrank van Hemelvreugd 
Schenkt ze in de schaal van 't menschlijk leeven, 
Jaa lieve Gade! ik proef dat zoet, 
Dien nectargeur in overvloed, 
Als onze liefde in aart, in kragt, in deugd verheven, 
Ons aan elkanders hart, weldaadig gloeijen doet. 

{==164==} {>>pagina-aanduiding<<}

De Hemel trille, de aard moog beeven! 
Wij blaaken door een' liefdegloed, 
Zo hevig en zo rein, dat bij den glans der vonken, 
Die blinken in uw' kuische lonken, 
Mijn oog de zaligheden 
Van eindelooze liefde ziet, 
Daar 't hart de zaligheden 
Van 't Hemelsch Eden, 
In uwe omhelzingen geniet, 
In d'arm van liefde en deugd geniet. 





{==165==} {>>pagina-aanduiding<<}

[22]

De Edelman, die van Borselen met den vreemdeling ontmoet was, peinsde geduurig op het gelaat van dien fraaijen jongeling. Bij toeval ontmoet hij de Graavin, en nu bleef 'er geen twijfel meêr overig, of de gewaande vreemdeling was de Graavin Jacoba, vergezeld door van Borselen geweest. Hij erinnerde zich daarbij, hoe beschroomd Bathilde op zijn onderzoek na dien vreemdeling geantwoord hadt, hoe zij stamelende haare oogen nedersloeg. Van Arkel, een bloedverwant van dien, welke bij Gornichem in een gevegt tegen Jacoba het leeven liet, kreeg, daarop, meêr en meêr vermoeden, dat 'er ten minsten tusschen van Borselen en de Graavin een verborgen minnehandel plaats hadt. Weldraa boodt zich de gelegenheid aan, om Bathilde in een der zaalen van het Hof te onderhouden, daar zij zich altoos eenigermaate in zijn bijzijn verheugde.
Van Arkel haar half lachende aanziende, vroeg
Bathilde:
Waarom lacht gij?...

{==166==} {>>pagina-aanduiding<<}

Van Arkel.
Als ik u aanzie, Bathilde! kan ik niet nalaaten te lachen.... Gij zijt een lief meisje.... waarlijk gij zijt uwe Graavin zeer getrouw.
Bathilde.
Dat is mijn pligt, zo ik meen.... maar ik vind daarin geene reden ter waereld, om mij te belachen....
Van Arkel.
Ik lach niet om u, mijne waardste - (zijne hand gemeenzaam op de haare leggende) maar omdat ik uwe geheimzinnigheid verschalkt heb.... Ik ken nu den jongen Edelman, die den Stadhouder op dien avond vergezelde.... Waarlijk zo lief een jongeling is eene goede partij waardig.... Nu hij zal ook wel gezien zijn, en zo hij nog geen goed huwelijk gedaan heeft.... Zagt, waartoe deeze ontsteltenis....
Bathilde.
Ach, Hemel! gij hebt haar dan gekend, en gij weet dat geheim, dat zij zo zorgvuldig bedekt wenschte te houden.... ik bid u, ik bid u, mijn Vriend! zwijg toch haare geheime verbindtenis.... ik bid het u.... ach, mijn Heer! ik heb de Graavin zo lief....
Van Arkel.
Eene geheime verbindtenis... ik verstaa u niet?...

{==167==} {>>pagina-aanduiding<<}
wat meent gij?... (ziende als of hij van alles onderricht was.)
Bathilde.
Of gij niet alles wist, en nu zoekt gij mij nog eens bekende zaaken te herhaalen... maar ik bid u, zeg mij toch, wie, wie ter waereld heeft u van alles onderricht.
Van Arkel.
Mijne oogen....
Bathilde.
Uwe oogen... Is 't mogelijk... maar neen! 'Er was immers niemand bij ons in de kerk tegenwoordig.... Of misschien is die oude Priester de verraader, die zal u mogelijk door een' brief.... ha, die ongetrouwe.... Zeg het mij, zeg mij, wie heeft u alles ontdekt.
Van Arkel.
Gij.... gij ontdekt mij veel, dat ik niet wist, op dit oogenblik.
Bathilde.
Wat? Ik....
Van Arkel.
Jaa gij: Ik wist niets meêr, of meende althans ontdekt te hebben, dat de gewaande Brabandsche Edelmand niemand anders was dan Graavin Jacoba - maar van haar huwelijk wist ik niets.... Gij alleen, hebt mij daarvan onderricht.

{==168==} {>>pagina-aanduiding<<}

Bathilde.
Ach, mij ongelukkige! Ik heb, dan tegen mijnen eigen wil... mijne dierbaare meesteres verraaden... Ik bid u, zwijg toch, zwijg toch alles, wat gij gehoord hebt.... (een gedwongen schertzenden toon aanneemende) Neen! al wat ik u zeide was maar kortswijl.... ik wilde u in uw denkbeeld versterken.... Ha! zo moet men die nieuwsgierige vraagers, die hovelingen vol streeken....
Van Arkel.
Neen, lief kind! ik ben niet onnozel genoeg, om mij door uwe laatste kunstgreep te laaten misleiden....
Bathilde.
Nu ik bid u dan.... zwijg, zwijg om mijnen wil.... zwijg om den wil mijner ongelukkige Graavinne....
Van Arkel.
Gij schijnt mij te mistrouwen, Bathilde! heb ik u immer reden gegeeven. - Geloof van mij, dat ik handelen zal als een man van eer.
Bathilde.
Ach! doe dat - en zwijg.
Van Arkel.
En zij hebben zich dan waarlijk in het geheim door het huwelijk laaten vereenigen.... Nu ik dit

{==169==} {>>pagina-aanduiding<<}
toch weet, Bathilde! meld mij nu de nadere omstandigheden.
Bathilde, geheel overrompeld door deeze onverwachte gebeurtenis, verhaalde nu aan van Arkel de voornaamste omstandigheden - en badt hem bij het afscheid dat hij zwijgen zou.... en nogmaals herhaalde hij:
Vertrouw toch, dat ik handelen zal als een man van eer.



{==170==} {>>pagina-aanduiding<<}

[23]

Bathilde stelde haar hart over deeze betuiging taamelijk gerust, en schoon haar dikwerf de mededeeling van het geheim bedroefde, troostte zij zich zelve met de onfchuldige wijze, waarop zij het aan van Arkel hadt te kennen gegeeven. - Doch van Arkel was, naa de ontdekking, terstond werkzaam, om zijne belangens en die van den Vorst te behartigen, door voor het heimelijk vereenigd paar eenen kuil te delven.
Naauwelijksch was hij t'huis gekomen, of hij schreef den volgenden brief aan den Hertog van Bourgonje.

Genadigste Vorst en Heer!

In het eerbiedigst vertrouwen en overtuigd, dat gij altijd zelfs de geringste poogingen, die uwe getrouwe onderdaanen tot bevestiging en versterking van uw wettig verkreegen gezag in deeze Landen aanwenden, met uwe zo alombekende vriendelijkheid en gunste bejegent, grijp ik thans de pen in

{==171==} {>>pagina-aanduiding<<}
handen, om aan U eene gebeurtenis te melden, welke, zo het mijn gering inzigt althans toeschijne, van eenen ten uiterste nadeeligen invloed op uwe belangen zou kunnen weezen.
Weet dan, Genadig Vorst! dat ik met zekerheid door eene der Hofjuffers van de Graavinne Jacoba van Beijeren ontdekt hebbe, dat de Heer Frank van Borselen Stadhouder van Holland en Zeeland enz. zich in het heimelijk door den Echt verbonden heeft aan uwe Nichte, Vrouwe Jacoba van Beijeren, Graavinne van Holland enz.
Eene zaak, Genadig Vorst! van een zeer ver uitzigt, zo het mij althans toeschijne, en waarvan ik u niet onkundig zou mogen laaten, zonder mij als een deelgenoot aan te merken van eene allerbedenkelijkste onderneeming, strijdig tegen uwe rechten op dit Land, en met het verdrag tusschen U en Vrouw Jacoba in weezen.
Buiten het geheim vereenigd paar, buiten den Priester en Jacoba's Hofjuffer, zijn wij tot nog de eenigen, die kennis draagen van deeze zaak, en ik zal voor ieder dezelve verborgen houden tot uw nader bericht, opdat dus alles in zijn geheel blijve. Ik zend u daarom deezen met eenen vertrouwden dienaar, die hem u in eige handen zal bezorgen.
U in de bescherming des Hemels beveelende,

{==172==} {>>pagina-aanduiding<<}
noem ik mij met de diepste en hoogstschuldige eerbiedenis
Genadigste Vorst en Heer!
Uw Ootmoedigden Dienaar
Van Arkel.

Hierop ontvong van Arkel van den Hertog deezen minzaamen brief ten antwoord.

Mijne Bijzondere Lieve Getrouwe!

't Ontbreekt mij aan woorden, om u met eene genoegzaame kragt de erkentenis uit te drukken, die ik voor uwe getrouwe gehegtheid aan mijne belangen koester, even zeer als welk eene achting ik voede voor het beleid door u in deeze zaak gehouden. Ik keur u uit dien hoofde mijn vol vertrouwen waardig. 't Zou eene zeer hachelijke zaak zijn voor mij, om zonder den grond der gemoederen gepeild te hebben, hoe naamelijk de Landzaaten over dit huwelijk denken, maar eensslags met mijne magt tusschen beide te komen. Schoon mijne Nichte jegens mij haar woord gebroken hebbe, zij draagt nog den titel van Graavinne, en heeft onder den Hoekschen Adel misschien meêr aanhangs, dan men zich verbeeldt. Van Borselen is een zeer schrander en beminnelijk man, en van wiens gehegtheid aan

{==173==} {>>pagina-aanduiding<<}
mijne belangen ik nimmer eenen stap als deeze verwacht had. De Landzaaten zijn dikwerf op nieuwigheden gesteld, en hebben met in schijn verongelijkten, waaronder Jacoba behoort, een gevoelig en dwaas medelijden.... Dus, mijn Vriend, want die naam verdient gij, verspreid langs eenen geheimen weg de voltrekking van dit huwelijk, en let met alle bedachtzaamheid op, hoe over het algemeen de Edelen, Steden en Gemeente over de daad van Jacoba oordeelen. Zij en ook de Stadhouder verdienen zeker mijne hoogste ongenade en straffe, maar ik zal de hevigheid mijner dristen tot dat oogenblik maatigen, waarop ik van mijne partij verzekerd ben.... en dan zal mijne ongenade en grimmigheid als een donder over de hoofden dier trouwloozen uitbarsten. - Zorg dus, dat niemand weete, dat ik kennis draag van dit huwelijk, jaa boezem zelfs Edelen en Steden in, dat zij zich met dit geval geheel niet bemoeijen, en dat het onnoodig zij aan mij daarvan op eene eenigzins plegtige wijze kennis te geeven. Ontdek ondertusschen, hoe de harten zich neigen, en of 'er misschien een geduchte aanhang in het land schuile, die in geheime verstandhouding staat met den schranderen Borselen. Meld mij alles tot de geringde omstandigheden - en zijt verzekerd, dat ik een hart ronddraag dat te gevoelig is voor beweezen vriendetrouw,

{==174==} {>>pagina-aanduiding<<}
dan dat ik niet altoos een vermaak zou vinden in u voor uwe diensten te beloonen, en mij tot het einde mijner dagen, u aan de bescherming des Allerhoogsten aanbeveelende, te noemen
Uw bijzonderen Vriend,
Ph.v.B.

Grootelijksch vondt zich van Arkel met het antwoord van den Hertog van Bourgonje vereerd, en weldraa wist hij op de kunstigste wijze door eenige omgekogten op Voorburg het gerucht te doen loopen, dat de Graavin Jacoba aldaar op zekeren nacht in de kerk van het dorp gezien was. Hij deedt eenige Liedekens dichten, de eene voor, de andere tegen deeze verbindtenis, en de zaak wierdt hoe langs hoe meer openbaar.
In 't eerst poogden van Borselen en Jacoba dit gerucht te stuiten, maar alle middelen van het Hof, op de scherpzinnigste wijze in het werk gesteld, deeden dit gerucht op alle tongen zweeven. Borselen en Jacoba begrijpende, dat de stroom nu niet langer te keeren was, merkten daarenboven, dat de Hertog, dien zij onmogelijk langer voor onkundig aan het geval konden houden, zich met de zaak geheel niet moeide. Zij begonnen dus te begrijpen, dat hij dit huwelijk misschien om Borselens wille als over het hoofd wilde zien. Borselen

{==175==} {>>pagina-aanduiding<<}
keurde het dus staatkundig best het vertelzel niet meêr te ontkennen, en de gevolgen bedaardelijk af te wachten, terwijl het voor Borselen en Jacoba raadzelachtig bleef, langs welken weg die verbindtenis ware bekend geworden, daar intusschen van Arkel zorge gedraagen hadt, in eenige Liedekens, valschlijk de gelegenheid van de bekendwording dier gebeurtenis op te geeven. Borselen bouwde op denzelfden grond, als de op hem vergramde Hertog. Hij vondt nu tijd om de harten des volks te peilen, en, schoon hem geene Staatkundige beginzels aan Jacoba verbonden hadden, egter hadt hij wel zo veel eerzucht, dat hij, indien de Landzaaten de partij van zijne huisvrouw, de wettige Graavinne des Lands, gekoozen hadden, zich misschien tot het hoofd der partij zou hebben laaten gebruiken. Jacoba, gedachtig aan de uitgestaane schokken des noodlots, zag alles met eene sombere zwaarmoedigheid aan: en onder de tederste liefkoozingen, rolden van tijd tot tijd traanen van bekommernis over haare kaaken. - Vooral, daar het langs hoe duidelijker bleek, dat haare Hoeksche vrienden te zeer haare partij verlaaten hadden, of met schrik bevangen waren, om het hoofd weder ten haaren beste boven te beuren. Somtijds stondt zij zelfs van de andere partij, schoon thans zeer gebreideld, zijdelingsche schimpredenen uit, en met verachtelijke blikken beschouwden de Kabbel-
{==176==} {>>pagina-aanduiding<<}
jaauwschgezinden haar gedrag. Bathilde verontschuldigde zich zelve geheel van het geval te hebben uitgebragt, daar de geruchten zo kunstig verspreid omtrent de wijze, waarop alles door een Boerenknaap of Koorjongen bespied was, zeer gereedelijk bij haar geloof vinden. -
Van Arkel liet niet na van tijd tot tijd den Hertog verslag te doen van den toestand zijner partije, en hoe 'er zich geheel geen aanhang opdeedt, welke zich aan Jacoba, of haaren man bijzonder liet gelegen leggen. De schrandere Phlips bleef zijne gramschap ontveinzen, en liet aan niemand blijken, dat hij kennis van het geval droeg, en schoon dikwerf Edelen, van Borselen vijandig, poogingen aanwendden, om over dat onderwerp met den Hertog in gesprek te treeden, wist hij altoos door de eene of andere boerterij hun af te leiden van die gesprekken - doch ongemerkt vorderde hij van tijd tot tijd op zijnen weg, en loerde slechts op eene bekwaame gelegenheid, om de gerusten te bespringen.



{==177==} {>>pagina-aanduiding<<}

[24]

Op het onverwachtst verschijnt de Hertog in 's Haage op het Hof. Het scheen uit zijne gebaarden, uit zijne gesprekken te oordeelen, dat de genoeglijkste tevredenheid zijne gezellin was, en dat hij zich over niets bekommerde. Maar in het diepste van zijn hart lag zijne listige gramschap verborgen, gelijk een adder in het gras. Van Arkel verscheen weldraa bij hem ten hove en deeze ontving bevel, om ten spoedigsten alle die middelen gereed te maaken, welke tot zijne staatkundige oogmerken omtrent Borselen en zijne Gade zouden moeten dienen. Ten vriendelijksten deedt de Hertog van Borselen spoedig naa zijne aankomst bij zich ten avondmaaltijd noodigen. - Eer Hij derwaards vertrok, hadt hij met zijne teder minnende huisvrouw nog dit gesprek.
Jacoba.
En zou dan Phlips onkundig wezen van ons huwelijk, waarvan 's Graavenhaage jaa waarvan het gantsche Land gewaagt.
Van Borselen.
Dat is onmogelijk.... maar zeker heeft hij zijne staatkundige oogmerken, om met mij over dat stuk niet te spreeken.

{==178==} {>>pagina-aanduiding<<}

Jacoba.
Hoe toch gedroeg hij zich, toen gij gisteren bij hem gehoor hadt, om hem welkoom te heeten....
Van Borselen.
Even minzaam als anders. En zo 'er al eenige verkoeling plaats hadt, vrijelijk kan men die aan geene andere reden, dan aan eene lange afwezenheid toeschrijven, en misschien bestondt dezelve alleen in de verbeelding.
Jacoba.
Gij maakt dan geene zwaarigheid....
Van Borselen.
Neen, mijne waarde! Zeker heeft de Staatkunde haare bijzondere afwijkingen....
Jacoba.
Ach jaa! en de Staatkunde van een' zo listigen en doorsleepenen.... Ik bid u, mijn Borselen! mistrouw, mistrouw hem in alles. Ik heb hem mij zo dikwerf vriendelijk toe zien lachen, en de hand met de grootste tederheid, als zijne dierbaare Nicht voelen drukken, terwijl zijn vijandig hart zwanger ging van de verderflijkste aanslagen tegen mijn gezag, en hij dezelfde hand, waarmede hij mij als zijne teêrbeminde Nicht drukte, gereed hieldt om dezelve aan het staal te slaan, waarmede hij mij bestrijden zou.
Van Borselen.
Laaten wij het voorleedene vergeeten. Hij is nu te

{==179==} {>>pagina-aanduiding<<}
vreden met het Ruwaardschap, en wat heeft hij ook van ons te duchten. Ach, gij ziet immers, mijne dierbaarste! dat, schoon het gerucht onzer verbintenis wijd en zijd bekend is, egter uwe partij, uwe Hoeksche vrienden zich geheel niet beweegen. - Waartoe altoos die zwaarmoedigheid.... Den tweeden dag immers naa zijne aankomst, doet hij mij aan zijnen disch verzoeken....
Jacoba.
Ach, gij zoudt de eerste niet zijn die aan een' vorstelijken disch vergiftige spijzen nuttigdet, of uit de schaal der schijnschoone vriendschap venijn binnen zwolgt.
Van Borselen.
In waarheid zulke gesprekken, zulke angstvalligheden maaken mij mede bekommerd. De zwaargeestigheid heeft iets besmettelijks. Kom, mijne liefde! kom. Herneem uwe vrolijkheid. Morgen immers zien wij elkander weder:
Jacoba.
Vaarwel dan, mijn Vriend! en wacht u voor de laagen van dien vos: Ik zal niet ter rust gaan, voor dat gij in uw verblijf zijt te rug gekeerd.
Met eenen vriendelijken en opbeurenden lach, en eenen tederen kusch verliet Borselen zijne Gemaalin.



{==180==} {>>pagina-aanduiding<<}

[25]

In de eetzaal van den Hertog verscheenen zijnde wierdt aan Borselen, die wel met den behoorlijken eerbied, doch tevens met eene Zeeuwsche rondborstigheid binnen tradt, door Phlips geen stoel aangebooden. Het verwonderde Borselen bij den intrede reeds eenigermaate behalven den Hertog niemand in de eetzaal te vinden; ook geene toebereidzels tot den disch; maar het oog op den Hertog wendende, zag hij deszelfs gelaat met gramschap overdekt, en zijne afgekeerde houding drukte niets dan het hoogst misnoegen uit. - Borselen stondt verzet. Phlips schelde, en een kamerdienaar binnengetreeden zijnde, luisterde de Hertog hem iets in 't oor. -
Deeze vertrokken zijnde vong de Hertog aan met spreeken, daar zijne leden van de hevigheid der gramschap beefden:
Valschhartig man! met de vriendelijkheid op het gelaat en met het verraad in den boezem, die met de rondheid van een Zeeuw de bedriegelijke listigheid van eenen Italiaanschen hoveling paart. - Meendet gij dat mijne waakzaame oogen den stap van u

{==181==} {>>pagina-aanduiding<<}
en mijne dartele Nichte (Op dit woord gloeide het gelaat van Borselen door toorn.) ontglipt was - of dat ik zo weinig staatkunde meêr bezat, dat ik zulk een bedrijf als eene niets betekenende beuzeling aanmerkte - dan hebt gij u zeer bedroogen. En binnen weinige oogenblikken zal ik u op het kragtdaadigst doen ondervinden, welk loon zulk eene spoorloosheid verdiene. Hoe is het mogelijk Borselen, dat gij u door eene wellustige Graavinne zodanig hebt laaten betoveren... Gij zwijgt...
Van Borselen (met grimmigen spijt.)
Kan ik spreeken met den man, die de dierbaarste, de tederste vrouw op aarde op de vinnigste wijze hoont. Neen! Mijn Heer.... Of verwacht gij misschien uit mijnen mond eene verdeediging. Ik heb als een eerlijk man uwe goederen in uw afzijn bestuurt, dit zal de uitkomst der zaake u bewijzen - En wat mijn Huwelijk met uwe Nicht, Graavin Jacoba, betreft; dat is voltrokken, en hierop valt geene verdeediging.... Heb ik misdaan, heeft mijne dierbaare Gemaalin, die gij best weet, hoe veel zij van u heeft te lijden gehad, hierin misdaan. - Laat 'er mij dan voor boeten.... maar verschoon haar.
Phlips.
Boeten zult gij 'er voor - jaa dat zult gij.... maar ik zal de schandelijke manziekte mijner Nichte

{==182==} {>>pagina-aanduiding<<}
door uwe straf metéén beteugelen.... (Hier schelde hij weder, en vier gewapende mannen traden binnen.) Op 't oogenblik zullen deeze mannen u na Dordrecht geleiden, waar een schip gereed ligt, om u na het slot van Rupelmonde te vervoeren, en daar kunt gij dan uw verdere straf verbeiden.... Overpeins daar uwe genoegens in den arm eener dartele Graavin gesmaakt, en hoe gij aan die onwaardige alles hebt opgeofferd.
Van Borselen (op het gevoeligst getroffen stamelde.)
Mag ik dan ten minsten mijne dierbaarste....
Phlips (zonder hem aan te zien tegen de Manschap.)
Neen! voort met hem.
Van Borselen, door een der Dienaaren wordende aangegreepen, zeide:
Laat mij los.... ik zal dan gaan. God in den Hemel! zie neder op mijne ongelukkige Gade....
Meer kon hij niet.
Met eene onuitspreeklijke droefheid, doch, tevens met eene grootmoedige houding verliet hij 's Graavenhaage. Hij tradt met het ontbloote hoofd, en een gelaat, waarop, hoe bleek bestorven, de grootheid zijner ziel uitblonk, bij het licht der maane, door de langzaam aanwassende menigte; en in de schuit, die hem verbeidde, gestapt zijnde, groette

{==183==} {>>pagina-aanduiding<<}
hij het omstaand volk zeer beleefd, dat gedeeltelijk zijn noodlot met stille traanen beschreidde, terwijl anderen na de redenen van die verbanning gisten. Onder den hoop zag hij eene der geringste bedienden aan het Hof. Hij wenkte dien en zegt hem: ‘Zo het mogelijk is, dat gij toegang tot de Graavin Jacoba kunt verwerven, zeg haar dan (en hier zuchte hij bitterlijk) zeg haar dan, dat ik haar tot aan den laatsten snik mijns leevens met de zelfde tederheid zal blijven beminnen, voor haar blijven bidden, en haar bij God hoop te hervinden....’ Naa deeze woorden reeds gestoord door een der wachten, die hem omringden, verborg hij zich voor het gemeen, en eenige traanen van de bitterste droefheid stroomden uit zijne mannelijke oogen.



{==184==} {>>pagina-aanduiding<<}

[26]

De wel steeds bekommerde, doch niets van dien aart vermoedende, Jacoba zat met Bathilde aan den avond-disch, toen zich op het onverwachtst Hertog Phlips deedt aandienen: met de bijvoeging dat hij de Graavin terstond spreeken moest: zij ware dan, waar zij ook ware. Jacoba beval den Kamerdienaar den Hertog maar ter eetzaal in te leiden. Zodraa hij intradt, bedekte een verfoeilijke glimlach het gelaat van den verstoorden Phlips. Met eene groote vrijmoedigheid plaats neemende aan den disch, zonder dat 'er eenige pligtpleegingen waren vooraf gegaan, zag hij Jacoba, die over dit onverwacht bezoek van haaren Neef zeer ontzet was, sterk in de oogen. Bathilde rees op om het vertrek te verlaaten, doch Phlips zeide: Blijf, blijf.... Misschien zal uwe tegenwoordigheid hier noodzaaklijk zijn, wanneer ik een tijding gebragt heb, die de Graavin nog onbekend schijnt....
Jacoba.
Brengt gij mij eene tijding?
Phlips.
Jaa, die u schor klinken zal. Uw van Borselen

{==185==} {>>pagina-aanduiding<<}
(haar valschelijk toelachende) jaa uwe, uw Gemaal....
Jacoba.
Hemel! wat?
Phlips.
Uwe dierbaare Borselen zal niet ligt Graaf van Holland en Zeeland worden.
Jacoba.
Dat bedoelde hij nimmer.... maar.... ach! gij ontstelt mij tot den dood. - Zeg mij toch wat is 't? wat is 't? Hebt gij mij niet genoeg gemarteld?
Phlips.
Ondankbaare! wellustige! ik zal u in uwen begunstigden Borselen strassen, hij is reeds als een gevangene uit 's Haage vertrokken; het Slot van Rupelmonde zal zijne gevangenis zijn. - Daar, daar wachte hij....
Jacoba lag reeds in zwijm, eer de Hertog hadt uitgesproken. Bathilde rees op en haar met de op tafel bij de hand zijnde azijn even in het aangezigt gesprengd hebbende, bekwam zij spoedig uit haare bezwijming: en zeide met een flaauwe stem:
Ach, mijn Borselen! zonder.... en hier zwijmde zij - op nieuw: weder bijgekomen, vervolgde zij:
Zonder mij vaarwel te zeggen, ach, mijn lieve Frank....

{==186==} {>>pagina-aanduiding<<}

En hier zonk zij in eene verstomde droefheid weg, die zo na aan zinneloosheid grenst. Phlips zag haar in dien staat, lachte en vertrok.
Bathilde zogt haar uit haare geesteloosheid te rug te roepen.
Ach, dierbaare Graavin.... laat ik u bidden mogen.... drink.... drink dit uit....
Jacoba uit haare wezenloosheid te rug komende, greep het glas met woestheid aan....
Ha! 't is vergift, zeide zij, en dronk het glas tot den bodem toe ledig... Waar is hij... waar is... mijn vervloekte vijand?... Neen, zeg mij, waar is Borselen?... Waar heen voeren zij hem?
Bathilde.
Na Rupelmonde op het Kasteel.
Jacoba.
En daar zal dan zijne gevangenis wezen. Hemel! Borselen.... in eene gevangenis.... die dierbaarste op aarde.... Mijn Borselen uit mijne armen.... Ach, Bathilde! laaten wij hem volgen.... Maar waar is de valschheid, dat ik die eerst het hart afsteek, en dan mijn Borselen redde.
Bathilde.
Bedaar, Mevrouw! Laat ik ten minsten, (haare hand vasthoudende) laat ik u bidden, dat gij in uwe hevigheid van hartstogt....

{==187==} {>>pagina-aanduiding<<}

Jacoba.
Ach! waar is mijn Borselen.... en hij vertrok zonder het laatst vaarwel.... Ach, nog maar weinige uuren geleeden, lag hij in deezen arm.... en toen.... toen was de scheiding zo nabij.... Ach, ik zie hem nog zo onbekommerd na den valschsten der stervelingen ten disch gaan. Die moedige tred, die edele houding.... ach, de deur uittreedende zag hij nog om, en lonkte mij zo vriendelijk met die oogen vol van tederheid toe.... en dat zal dan de laatste blik geweest zijn, dien hij op mij wierp.... o God in den Hemel. Had ik dit vooruitgezien.... Naagesneld ware ik hem. Omhelsd zou ik hem hebben voor het oog van den veinsaart.... o Hoe gaarne zou ik heden nog in zijne armen gestorven zijn... Dan... gij schreit niet. Bathilde! is het mogelijk? gij zucht slechts.
Bathilde.
De Hemel weet, Mevrouw! hoe ik met uw lot ben aangedaan.... ik ben te zeer verschrikt om te kunnen schreijen, hoe gaarne ik wenschte....
Jacoba.
Wat zoudt gij wenschen?
Bathilde.
Dat ik Borselen te rug kon voeren in uwe armen.

{==188==} {>>pagina-aanduiding<<}

Jacoba.
Jaa kost gij, kost gij dat.... dan stond ik u mijnen rang af, en ach, dat ik 'er u mijne voorige bezittingen bij kon ten geschenke geeven.... maar hij is weg, mijn Borselen.... voor eeuwig weg.... Borselen, ach, ik werp u nog een' kusch toe, mijn Borselen! Ach, Bathilde! wat is het leeven, wat is mijn leeven, het leeven van eene zo ongelukkige.... Heeft dan de Hemel niet eenen genadigen blikzemstraal meer overig, om in mij het ongeluk te verdelgen.... Hoe dikwerf heb ik mij aan het geweld der wapenen blootgegeeven. Heb ik immer voor het weerlicht van den degen gezidderd.... Geef mij mijn staal.... opdat ik dit hart, dat alleen voor 't ongeluk geschapen is, doorboore.... Dan zal ik mijn' Borselen in het rijk der onsterflijkheid inwachten... Gij draalt, gij wacht... Zijt gij ook al een eedgenoot van Phlips, hebt gij ook gezwooren mij tot de ongelukkigste aller Vorstinnen te maaken.... Ik zal het staal zelf....



{==189==} {>>pagina-aanduiding<<}

[27]

Hier wierdt de deur geopend, en een Kamerdienaar meldde den man aan, die van Borselen de groete aan zijne Gemaalin bevolen hadt....
Bathilde.
Wie is hij?
Kamerdienaar.
Ik weet het niet.... maar 't is een zeer gering man.
Jacoba.
Hij kome....
Bathilde.
Wie zal dat zijn. Mevrouw?
Jacoba.
Ach, al was het immers de Dood. - Meer dan de Dood heb ik gezien. - Een' helschen Geest, die in menschen gedaante straks naast mij zat.... dien heb ik gezien.... ach, de Dood zou mij een zo welkome vriend zijn. Dood te zijn is immers gelukkiger, is immers zaligheid bij mijnen staat.
Nu naderde de man in geringe kleederen, in eene eenigzins ontstelde houding.

{==190==} {>>pagina-aanduiding<<}

Jacoba naderde hem met een' rustigen tred en zeide op eenen hevigen toon:
Beef niet.... (haar boezem hem aanbiedende) Volbreng, volbreng uw' last, waar, waar is de dolk, die gij in dit stervend hart moet drukken - schroom niet - gij doet mij een weldaad. Den Dood zal ik omhelzen, als mijnen besten vriend.
De Onbekende (stamelende en bevreesd.)
Ach, Mevrouw! ik heb geen dolk, ik ben geen moordenaar, al draag ik geringe en armelijke kleeding.... Ik werk op een der Graafelijke Hofsteden, als knecht van een' Hovenier. En thans, thans kom ik uit naam en op last van den Heer van Borselen....
Jacoba (met vuur en leevendigheid zijne hand drukkende.)
Komt gij van mijn Borselen? - ach, Engel des Lichts - wat.... hoe.... - spreek, hebt gij hem gezien?
De Onbekende.
Ik heb hem - gezien - en gesproken.
Jacoba.
o Mijn God! - Gij, gij hem gesproken? -Benijdenswaardigst geluk. -
De Onbekende.
Hij heeft mij bevolen u te groeten, toen de schuit gereed lag om af te steeken.

{==191==} {>>pagina-aanduiding<<}

Jacoba.
Ach, spreek, welke waren zijne woorden.
De Onbekende.
Zeg mijne Vrouwe, dat ik haar tot aan den laatsten snik mijns leevens met dezelfde tederheid zal blijven beminnen, voor haar blijven bidden, en haar bij God hoop te hervinden.
Jacoba.
Ach, goede Hemel! - Geen klagt over zijn toestand.... Ei herhaal nog eens de woorden van dien dierbaaren man.
De Onbekende gehoorzaamde.
Jacoba (ten uiterste aangedaan.)
En.... hoe zag hij 'er uit? - Was hij niet doodelijk ontsteld....
De Onbekende.
Zo bleek als de dood, zo verre ik bij het licht der maan kon zien, maar egter rustig, en gelijk altoos zeer vriendelijk....
Jacoba.
Jaa vriendelijk.... de vriendelijkheid, de goedheid zelve.... Gij hebt hem dan ook lief - Ach, de Ondeugd alleen kan zulk eenen man haaten. Daar braave man, daar - en hier gaf zij hem een geschenk in geld - maar hebt gij hem zien heenvaaren.

{==192==} {>>pagina-aanduiding<<}

De Onbekende.
Ach jaa, Mevrouw! - Maar in waarheid.... (het geld beschouwende) 't Is te veel.... te veel voor zulk eene geringe boodschap.
Jacoba.
Ach, die groet, die groet zal mij troosten als ik op het sterfbed naa den jongsten adem snik.... dan, dan zal ik mijn Borselen bij God zien - en deeze groete van hem herhaalend, zal mijn geslaakte ziel hem tegensnellen. Noem dat geen geringe boodschap. - En gedenk 'er altoos bij, dat gij de ongelukkigste Vorstin der aarde in de grootste wanhoop door eene groete van haaren dierbaaren wederhelft hebt opgebeurd.
De onbekende boog zich en vertrok.



{==193==} {>>pagina-aanduiding<<}

[28]

De Bije kwam nu ook bij de Graavin, en bleef met Bathilde den geheelen nacht bij haar. Zij bragt denzelven door in vervoeringen van wanhoop - van tederheid - van woede en droefgeestigheid.... en doodelijk moede van de gruwzaamste schokken, wierp zij zich op haar rustbed neder, waar bij haar Bathilde dien bangen nacht bewaakte.
Naadat van Borselen vertrokken was, spanden nu de Edelen, die lang de blaakende gunst van den Hertog voor Borselen met een wangunstig oog beschouwd hadden, alles aan, om dit ongelukkig slachtoffer geheel te bederven. Vleijerij en lasterzucht hitsten den reeds ontstoken Hertog meêr en meêr aan: en Phlips besloot in een uur van hevige grimmigheid tot den dood van zijnen ouden en getrouwen vriend, en tekende zijn vonnis.
Van Borselen was weldraa te Rupelmonde, en dus in zijne gevangenis gekomen. Hij leedt op zijne reis niets om zich zelven, doch alles om zijne dierbaare Gemaalin, en haare beeldtenis zweefde hem geduurig voor de oogen. Hij zag alle de houdingen en bui-
{==194==} {>>pagina-aanduiding<<}
tenspoorigheden haarer droefheid, jaa de uitersten haarer wanhoop. Drong nu of dan de bekommernis over zijnen eigen' toestand in zijn hart voor eenige oogenblikken door, dezelve wierdt daadelijk afgewisseld door de voorstelling, hoe Jacoba, indien het ergste gebeuren mogt, te moede zoude zijn. Dan, dan verzonk hij in eene mijmerende droefheid, waaruit al zijn moed en grootheid van ziel hem bezwaarlijk konden opbeuren.
Hij sleet de dagen zijner gevangenis met veel gelaatenheid en onderwerplijkheid. - Tot een blijk hiervan strekke de volgende brief met toestemming van den Slotvoogd aan zijne wederhelst geschreeven.
Waardigste der Vrouwen!
Weinig dacht ik, toen ik u den laatsten keer in mijne armen drukte, weinig dacht ik toen, dat ik u in zo lange niet weder zien zou, en eene gevangenis zo onverwacht mijn lot zou weezen. Ik ben geheel onkundig van uwen staat, of naamelijk de Hertog ook aan u de handen geslaagen hebbe, dan of de donder van zijne gramschap op mijne kruin alleen is losgebarsten. Ik zal het nogthans waagen, om aan U eenige letteren te schrijven, al zoude zulks ook alleen slechts strekken, om de zwaarmoedige droefheid voor eenige oogenblikken uit mijn hoofd te stellen, en mij op de best mogelijke wijze te onderhouden met haar, die

{==195==} {>>pagina-aanduiding<<}
mijne ziel het liefst heeft op deeze waereld, jaa liever dan de geheele waereld. Maar wat kon ik u voorheen zeggen, mijne dierbaarste, dat gij niet met een' vrolijken lach beäamde, en juichte gij niet over ieder woord, dat van mijne lippen vloeide: wat, integendeel, wat kan ik thans, dan u bedroeven, dan u het hart doorsnijden. Van mijnen toestand, die over 't algemeen draagelijk is, van mijn onzeker lot, hetgeen geheel onbeslist is, zal ik poogen te zwijgen, om uw gevoelig hart niet geheel van één te rijten, zo het maar niet voor den eersten slag des schriks bezweeken is. - Aan den loop der waereldsche zaaken kan de mensch maar weinig of niets veranderen, wij worden, als het ware, door iets noodlottigs weggesleept. Ach, hoe veel noodlottigs vooral is 'er in uw leeven, hoe veel in onze liefde... Waarom moesten wij elkander zodanig leeren kennen, als wij elkander leerden kennen. Waarom sloegen onze harten zo eenstemmig, waarom veranderde de eerste blik, dien wij elkander buiten den drang van lastige vleijers toewierpen, in eenen lonk van liefde, daar wij dien beide voor een bewijs van hoogachting en vriendschap wilden houden. - Goede, beste Echtgenoote! De mensch is waarlijk veel minder meester van zijn lot, dan hij zich verbeeldt in die oogenblikken, wanneer alles hem vleit, en het hem voor wind en stroom gaat. Zoudt gij, die zo

{==196==} {>>pagina-aanduiding<<}
veel door Echtverbindtenissen geleeden hebt, zoudt gij niet vóór onze liefde hebben willen verzekeren, met eenen eed verzekeren, dat gij uw hart behoeden zoudt voor den invloed der Liefde, ten minsten, dat het nimmer zo ver zou komen, dat gij u door een heimelijk huwelijk verbondt.... En egter.... ach, mijne waardste! - 'Er regeert een God, laat ons dit in alle onze lotgevallen, en in deeze zwaare beproeving vertroosten; en die God, langs welke onuitzigtbaare wegen van verdriet hij ons dikwerf treeden doe, is egter de Goedheid, de Liefde zelve. Daar mij nu alle magt ontstaat, om u daadelijk eenige hulpe, eenigen bijstand te bieden, hef ik dagelijksch mijne handen voor u ten Hemel, en smeek dien Vader van het geheel menschdom. Ik smeek zijnen Zoon, dat Hij toch een oog van genade, van ontferming op twee tedere, twee deugdzaame harten nederslaa, die voor elkander eene liefde voeden, sterker dan het graf en de dood, en die buiten twijfel in heiligheid de Goddelijke liefde, nabij komt. Ach, die oogenblikken, mijne Jacoba, zijn thans de dierbaarste van mijn leeven, en 't is somtijds of gij aan mijne zijde geknield ligt. De Hemel weet, mijne waarde! hoe dikwerf wij hand in hand, en arm in arm gezeten, vochtige oogen om hoog sloegen, en in onze bekommering de hulp van Hem affmeekten, die altijd helpen kan, en ook

{==197==} {>>pagina-aanduiding<<}
helpen zal, wanneer het met ons geluk zamenstemt.... Mor toch niet, mijne lieve! tegen het bestuur van dien goeden God, die nimmer slaat, dan om daarnaa te heelen. Laat zich de nietige aardworm nier uit het stof opheffen, om zijn' eeuwigen Maaker, den Schepper van het Heelal te lasteren. Dat wij Hem in elkanders afwezen smeeken; dat wij ons voor Hem verdémoedigen; dat wij Zijnen genadigen bijstand inroepen. Kom, mijne waarde! daar ons eene wreede afstand scheidt, schiet ons ten minsten nog dit over. Dat wij, als de dageraad aan den Hemel verschijnt, en door de ijzeren traliën van dit kasteel op deeze bleeke muuren eenen lachenden gloed verspreidt, daar dezelfde Zon door de reeten van uw slaapvertrek (ik onderstel, dat men nog aan u de handen niet geslaagen heeft) uw vorstelijk Ledikant verlicht. Kom, mijne dierbaarste! laaten wij dan onze harten gelijk ten Hemel heffen, en de goede Godheid voor elkander smeeken. Zie deeze regels, onlangs mijne pen ontvloeid, in deeze mijne gevangenis, in de aangenaame onderstelling, dat gij ook dat uur van den dageraad zoudt heiligen aan God en onze Liefde:

Hoe verkwikkende, hoe zoet, 
Zijn voor dit beklemd gemoed, 
De altoos troostrijke uchtendstraalen. 
'k Zing in ketens zelfs hunn' lof, 

{==198==} {>>pagina-aanduiding<<}

Daar ze op 't hooge dak van 't Hof, 
Op Jacoba's lustpriëel 
En op 't Rupelmonds kasteel, 
Jaa in deezen kerker daalen. 
 
Denk, mijn dierbaare Echtgenoot, 
Thans bedroefd tot aan den dood, 
Denk die heilrijke oogenblikken, 
Niet aan Bors'lens treurig lot. 
Maar hoe 't hooge dak van 't slot. 
Even als uw Hofgesticht, 
Blinkt door straalen van het licht, 
Die mij in mijn' smart verkwikken. 
 
Stemp de bron, die tederheid 
Om van Bors'lens jamm'ren schreit. 
Want gelijk gij 't licht ziet blinken 
Naa een aaklig donkren nacht, 
Zo misschien, mijn dierb're, lacht 
Ons 't Fortuin, van kwellen moê, 
Eens als gunstelingen toe, 
Daar de vaale zorgen zinken. 
 
Jaa! De Hoop, dat Toverbeeld, 
Dat mij in deez' kluisters streelt, 
Moog' mij valsche vreugde maalen: 
Niets dan smarten baare ons de aard', 
't Oog dat hooger - hooger staart, 
Ziet een' Eeuw'gen vreugdestaat, 
Schoon ons droefheids overmaat 
Hier in 't graf des doods doet daalen. 



{==199==} {>>pagina-aanduiding<<}

Ach, mijne waarde! zing bij het aanbreeken van den dageraad dat Lied, en ik zal het ook zingen. Misschien is het dwaasheid, misschien is het dweeperij, dat mij dat denkbeeld zo aangenaam valt.... maar het is mij zo troostlijk, 't is mij zo aangenaam, en nimmer, nimmer behaagde mij iets, 't geen u mishaagde. Misschien zou de ongevoelige waereld, die met deeze onze letteren niets te maaken heest, en dezelve niet verdient te leezen, deeze streeling als ijdel, als dwaas belachen, en maar weinige gevoelige zielen de waarde, het aangenaame van dat denkbeeld gevoelen.............. Nu, mijne dierbaarste vriendin! vaarwel, en daar het moet wezen, vaarwel in eeuwigheid.... Ach, ik vrees, dat mijn lot binnen kort bepaald zal worden. Denk, denk naa mijnen dood toch dikwerf aan uwen getrouwen Borselen - en kusch, kusch de traanen, die vlakken op dit papier - en mijne letters onleesbaar maaken....
Ach jaa - waarom schrap ik al het geschreevene - waarom het morgenlied niet door, ach - vaarwel, vaar eeuwig wel, eeuwig dierbaare. -
Het slot van deezen brief hadt van Borselen naa de ontrustende gebeurtenis, tot welker verhaal wij nu overgaan, geschreeven - en niemand zal 't dan verwonderen, dat die regels tekens draagen van zulk eene hevige geestberoering.



{==200==} {>>pagina-aanduiding<<}

[29]

De Slotvoogd, die van Borselen uit hoofde van zijnen rang, alsmede van zijne vriendelijke bescheidenheid en welleevenden ommegang zeer groote hoogachting toedroeg, wendde alle poogingen aan, om het lot van dien ongelukkigen te verzagten: Niet alleen bezocht hij hem dagelijksch verscheidene keeren, en zocht hem door vriendelijk onderhoud in zijnen deerniswaardigen staat te troosten, maar meermaalen sleeten zij ook den tijd met het schaakspel. De aandacht, bij dat spel vereischt, scheen best in staat om Borselen af te trekken van eene geduurige peinzing op zijn beklaaglijk noodlot.
Op zekeren dag zat Borselen met den Slotvoogd den langzaam voortsleependen tijd op dat spel te martelen, daar hem de staat zijner treurige Gemaalin geduurig voor den geest zweefde, en de onzekerheid van zijn noodlot hem met folterende ellende teisterde. Te midden van het spel, tradt een Bediende van den Slotvoogd binnen, en reikte hem den noodlottigen brief van den Hertog over, die het doodvonnis van van Borselen behelsde. De Slotvoogd zag reeds aan het wapen, dat deeze brief

{==201==} {>>pagina-aanduiding<<}
van den Ruwaard kwam; brak denzelven met angst open, en den inhoud geleezen hebbende, bestierf zijne kleur.... Van Borselen, die zeer opmerkzaam de aandoeningen van den Slotvoogd hadt gadegeslaagen, zeide, zodraa hij den brief toevouwde en met eene stilzwijgende treurigheid ter zijde gelegd hadt:
Deeze brief - ik merk het aan uw gelaat, mijn Heer! heeft betrekking op mijne omstandigheden.... ik bid u.
De Slotvoogd.
Stel u gerust, mijn Heer! - Ik heb ook zaaken in mijne familie, die mij zeer bekommeren.
Van Borselen.
Ach, waarom, waarom misleidt gij eenen ongelukkigen? Gij zult mij immers mijn lot toch, zo niet heden, dan morgen moeten kenbaar maaken. De onzekerheid, mijn Heer, is erger, dan de dood zelve. Ach, misschien behelst de brief het lot van mijne dierbaare wederhelft. Gij immers, mijn Heer, van wien ik zins mijne gevangenis, niets, niets dan bewijzen van vriendschap en genegenheid ontvangen heb, gij immers vindt geen vermaak in mij ellendigen mijne jammeren te verzwaaren.
De Slotvoogd (hem den brief en het vonnis overreikende.)
Welaan, Mijn Heer! gij wilt dan. Lees en beef.

{==202==} {>>pagina-aanduiding<<}

Van Borselen, wiens hand ondanks den moed, waarmede hij den brief en het vonnis aanvatte, beefde, las met groote bedaardheid, beide ten einde.... en zeide, denzelven aan den Slotvoogd te rug geevende:
Zo heeft dan eindelijk de bitterheid mijner vijanden 's Vorsten goedheid overwonnen.... Wij zullen het spel maar voor afgespeeld houden (met eenen gedwongen lach op het schaakbord ziende) ik zal den brief aan mijne Gade, waarmede ik bezig was, toen gij intradt, afschrijven. Uit uwen brief blijkt, dat gij zelf het bericht van mijnen dood aan den Hertog brengen moet. Ach, bewijs mij dan nog deeze gunste, dat gij dan deezen brief eigenhandig aan mijne huisvrouw, zo gij haar kunt of moogt spreeken, overgeeft. - Ach, ik heb 'er maar weinige woorden bij te voegen, en neem hem dan aan. In mijne laatste oogenblikken mogt ik misschien te verward weezen.
Van Borselen tradt hierop ter zijde, en schreef het laatste gedeelte van den brief, terwijl traanen van bittere droefheid uit zijne mannelijke oogen rolden. Eindelijk wierp hij de pen weg, en het geschrift met eene verwarde treurigheid toevouwende, gaf hij den brief eenen kusch.... en zeide tegen den Slotvoogd, dien hij den brief toereikte:
Zeg mijne dierbaare Gemaalin: zeg haar, dat ik

{==203==} {>>pagina-aanduiding<<}
met de grootste tederheid deezen brief gekuscht, dat ik hem.... u met de tederste groete, met traanen voor haar ter hand gesteld heb.... Zeg haar, hoe ik mij in het uiterst mijn's leevens gedraage: alleen, alleen zwijg het, zo ik misschien mijner eere onwaardig handelde.
Naadat de Slotvoogd den brief ontvangen hadt, en den last met groote ontroerenis op zich hadt genomen, naadat hij zijn belang en eigen leeven aan het belang en het leeven van eenen hem dierbaaren gevangenen hadt veil gegeeven, verliet hij het Slot en spoedde zich na 's Haage, om aan den Hertog van zijn bedrijf verslag te doen, en aan de ongelukkige Graavinne de treurige afscheidsgroete van haaren Gemaal te behandigen.



{==204==} {>>pagina-aanduiding<<}

[30]

Het gerucht van den dood des gevangenen Stadhouders verspreidde zich met de komst van den Slotvoogd in de Hofplaats. Hij ijlde na den Hertog: en liet zich bij den zelven aandienen. Op den naam van den Slotvoogd dacht Phlips aan het geslaagen vonnis over van Borselen, in vroeger' tijd zijnen tederbeminden vriend. Zijn gelaat verbleekte - en hij beefde voor het gebruik, dat hij van zijne magt gemaakt hadt. Niet tegenstaande deeze aandoeningen van gevoel en knaaging over zijn wanbedrijf en de mishandeling van eenen gunsteling, die nog korts in zijne blaakende achting deelde, rekende hij het zijne zaak, om zijne aandoeningen voor den Slotvoogd te verbergen. Hij beveelt dus aan zijnen bediende den Slotvoogd aan te zeggen, dat hij naa eenigen tijd wederkomen moest. Nu begaf zich de Slotvoogd van den Hertog na het verblijf van Jacoba. - Bij deezen liet hij mede gehoor verzoeken, en daar Jacoba even de tijding van haars Echtgenoots dood door het loopend gerucht verstaan hadt, was zij in de felste zielsbeweeging, bijkans zinneloos... doch de Slotvoogd hadt laaten berichten, dat hij haar ei-
{==205==} {>>pagina-aanduiding<<}
genhandig en geheel alleen een' brief van van Borselen moest overgeeven. Naauwlijksch hadt zij de woorden een brief van van Borselen verstaan, of zij zeide:
‘o Goede God! nog een brief van mijnen dierbaaren Borselen: - ach, dat hij kome, dat hij kome. - Verwijdert u, die mij omringt: ik moet den Slotvoogd alleen spreeken.... Laat 'er maar één getuige zijn van mijne rampzalige tederheid...
Hierop tradt de Slotvoogd binnen, en zag de Graavin nedergezeten in de treurigste houding, haare oogen op niets bepaald gevestigd houdende, haar gelaat met de afhangende slippen van haar hulsel bedekkende. Met eene nederige buiging tradt de Slotvoogd toe; en hierop zeide Jacoba:
Nog met die pligtpleegingen. - Zeg mij, mijn Heer.... of mijn Borselen in de laatste oogenblikken van zijn leeven nog aan mij dacht.... Waar is zijn brief - zeg mij of het laatste woord van zijne lippen mijn naam geweest zij.
De Slotvoogd (zeer bedachtzaam omziende, of 'er ook eenige gelegenheid ware, dat zij beluisterd konden worden.)
Mevrouw! Ontvang deezen brief van uwen dierbaaren Echtgenoot.... die mij gebeden heeft u te groeten.... te zeggen dat ik hem deeze letteren heb zien kusschen....

{==206==} {>>pagina-aanduiding<<}

Jacoba (den brief met vervoering aangrijpende en kusschende.)
Hier, hier hebben dan die lippen, die vriendelijke lippen, thans voor eeuwig geslooten, het laatste zegel der tederste liefde gedrukt. Hier.... en ach, hij is dood, hij is dood.... (den Slotvoogd met de bitterste droefheid aanziende.) Gij glimlacht. Ach, mijn Heer! hoe kunt gij bij zulk een treurig beklag over den dierbaarsten Echtgenoot glimlachen. Hemel! Hebt gij dan geen menschelijk hart in uwen boezem.
De Slotvoogd.
Een zeer menschelijk, Mevrouw! en het was een straal van inwendige vreugde, dat ik u in uwe onuitspreekelijke droefheid zal kunnen opbeuren, dien gij voor eenen glimlach hieldt. - Indien eens uw Gemaal niet dood ware.
Jacoba.
Hemel! mijn Heer! welke gedachten, welke dwaaze hoop voedt gij.
De Slotvoogd.
Indien dit gerucht eens met Staatkundige oogmerken verspreid ware geworden.... indien....
Jacoba (zijne hand vattende met eene vertederde vriendelijkheid.)
Ach, zeg het mij zonder omwegen, mijn Heer! ik bid het u, zeg het mij.... zeg het mij - ach,

{==207==} {>>pagina-aanduiding<<}
behoud dus een hart, dat anders door droefheid breeken zal. Leeft mijn Borselen! Leeft mijn Borselen....
De Slotvoogd.
Hij leeft....
Jacoba.
God in den Hemel u zij dank (op haare knieën nederstortende en een poos zwijgende.) God in den Hemel u zij dank. Ach, mijn Heer! is 'er een Engel op aarde gezonden, om hem te behouden. - En mijn Borselen leeft?
De Slotvoogd.
Hij leeft, en zie in mij het middel zijner behoudenis, ten minsten tot op dit oogenblik. Ik heb alle middelen aangewend om hem te spaaren, en zal 'er geene onbeproefd laaten, die tot zijne verdere bewaaring strekken kunnen.
Jacoba.
Ach, wat ben ik u schuldig, mijn Heer! Laat ik u op mijne knieën....
De Slotvoogd (haar opbeurende, eer zij geknield was.)
Neen, Mevrouw! gij hebt reeds geknield voor Hem, voor wien het alleen iemand van uwe geboorte voegt te knielen.... Zwijg, bid ik u, uwe verdere dankbetuigingen, indien gij meêr van uwen Borselen wenscht te weeten, want ik heb alleen

{==208==} {>>pagina-aanduiding<<}
dat geen gedaan, Mevrouw, hetgeen elk eerlijk mensch aan eenen zo ongelukkigen en braaven man verpligt is. Had ik minder gedaan - ik zou mij zelfs beschuldigen, eeuwig beschuldigen, zo ik minder gedaan had.
Jacoba.
En gij hebt hem behouden - heeft niet Phlips hem ter dood veroordeeld?
De Slotvoogd.
Jaa!
Jacoba.
En ondanks dat vonnis....
De Slotvoogd.
Heb ik van Borselen tot nog toe behouden.
Jacoba.
Mijn Heer! welke gevaaren bedreigen dan ook uw hoofd.
De Slotvoogd.
Deeze gevaaren zal ik tarten ten wille van een eerlijk man, en eener ongelukkige Vorstin.
Jacoba.
Maar ik bid u, zeg mij, zeg mij toch, hoe hebt gij mijn' Borselen behouden. -
De Slotvoogd.
Naadat hij het vonnis hadt geleezen, schreef hij uwen brief af, en was, schoon bitterlijk en eeniglijk om u, zo het mij toescheen, bedroefd, gereed, om

{==209==} {>>pagina-aanduiding<<}
den geduchten slag te ontvangen - doch ik stelde aan hem voor, om hem bij het leeven te bewaaren, en eene pooging bij den Hertog ten zijnen voordeele te doen, om te ontdekken, of het mogelijk ware, dat hij afzag van een zo streng vonnis. Maar om egter deeze zaak behoorlijk bedekt uit te voeren, was het noodig dat Borselen niet meêr zigtbaar was, daar de verspreiding van zijnen dood het hart van den Hertog misschien beweegen, en althans de poogingen van den Haat zou doen ophouden. Tot nog toe hadt hij zich mogen verkwikken met eene ruime lugt, en hij kon zijn uitzigt verlustigen in een aangenaam verschiet. Maar nu bragt ik hem in een der diepste kelders van het kasteel....
Jacoba.
Ach, mijn dierbaarste! - Gij zijt dan leevendig begraaven.... mijn Borselen.... mijn Borselen.... ach dat ik met u in dat graf opgeslooten ware. Zelfs die aakelige kelder zou mij door uw bijzijn, door uwe tederheid, door uwe omhelzingen het aangenaamst verblijf der waereld weezen! En hebt gij den Hertog ten voordeele van mijnen dierbaaren Borselen verbeden. Zou die wreede...
De Slotvoogd.
Bedaar. Tot nog toe heb ik hem niet gesproken, maar ik zal alles aanwenden, wat strekken kan, om zijne ziel te vermurwen.

{==210==} {>>pagina-aanduiding<<}

Jacoba.
Vruchteloos, vruchteloos zullen uwe poogingen zijn bij een' barbaar.... maar mijn Borselen.... Gij leeft - ach, mijn Borselen! hoe gelukkig! gij leeft egter nog. - En wanneer, wanneer, mijn Heer! zult gij den Hertog spreeken?
De Slotvoogd.
Als ik u verlaat zal hij mij gehoor verleenen, volgens belofte van den Kamerdienaar....
Jacoba.
Ei haast u dan na hem toe: en breng mij zo ras gij hem gesproken hebt, bericht van uw wedervaaren....
De Slotvoogd.
Welaan, Mevrouw! ik zal beproeven wat ik kan uitwerken.... en zo misschien mijne genegenheid voor uwen dierbaaren vriend mij mijn ambt, mijne vrijheid of leeven kosten mogt, meng dan, als gij den val van uwen vriend beschreit, onder die traanen ook éénen traan voor hem, die gepoogd hadt uwen dierbaaren vriend te redden, en dan, helaas! ter averechtsche belooning zijner trouwe, een slachtoffer der menschlijkheid zal geworden zijn. Vaarwel, zo het mij vrij staat, zal ik u terstond wederzien, als ik den Hertog gesproken heb. Maar zwijg, bid ik u, alles, alles, wat ik u gemeld heb: - misschien, al gelukte mijn oogmerk, misschien kon

{==211==} {>>pagina-aanduiding<<}
de verdichte dood van uwen Borselen zeer nuttig zijn....
Jacoba.
Wees gerust, wees gerust, mijn waarde vriend! niemand zal iets van dit hartsgeheim weeten, zo lang gij mij geene vrijheid geeft om hetzelve te openbaaren. De goede God zegene uwe poogingen....
Jacoba zonk, zo ras de Slotvoogd vertrokken was, in eene stille treurigheid neder, en las den brief van haaren Borselen. De plekken der traanen van Borselen bevogtigde zij met de haare. - Met den brief in de handen badt zij, met de tederste, en tevens treurigste oogen ten hemel geslaagen:
Gij Aanbiddelijke, die verheven boven alle smarten, egter alle smarten geleeden hebt, waarvoor het menschelijk hart, buiten de smarten der zonde, vatbaar is, Gij, die in uw persoon ondervonden hebt, wat het is te scheiden van dierbaare voorwerpen, die u van den boezem van uwen halsvriend Joannes hebt losgerukt. - En die, stervende, van het kruis nederziende, eene treurige Moeder het vaarwel hebt toegeädemd. Ach, gij kent de sterkte der Liefde. Schoon uwe heilige Reinheid nimmer eene Vrouwe als Echtgenoote omhelsd heeft: al het reine, al het heilige, al het tedere der verhevenste Vriendschap hebt gij gevoeld. - En im-
{==212==} {>>pagina-aanduiding<<}
mers met geene andere, dan met eene reine, eene heilige, eene tedere vriendschap bemin ik mijnen Borselen. - o Eeuwig, eeuwig Beminnenswaardige. Gij, die op aarde kwaamt, om menschen gelukkig te maaken, in den Hemel immers bedoelt gij niets, dan ons geluk. - o Zie dan met die zelfde tederheid, die uw hart voor uwe Moeder vervulde, die nu wel gelukkige, doch in die oogenblikken ongelukkige Vrouwe, toen zij aan den stam van uw kruis stondt te weenen, neder uit uw hoog paleis op twee ongelukkigen, die met alle hunne zwakheden egter eenige edele trekken der verhevene menschheid waardig omdraagen, ei zie neder, Almogende, en bewaar, bewaar mijnen dierbaarsten, dien ik op aarde, dien ik naast u beminne. - Ach, dien ik misschien te veel, te veel beminne. - Geef gij, dat wij noch éénmaal, ach, al was het maar voor één oogenblik elkander wederzien. - En laat dan dat oogenblik door mijnen dood gevolgd worden.... Gij weet, wat ik lijde, en hoeveel ik lijden kan - maar een lijden, als dit, gaat mij te na aan het hart: ik voel het, o Goedertierene, ik voel het in het diepste van mijne ziel. De pijl des doods is reeds doorgeboord tot den diepsten grond van mijnen boezem. Eeuwige Liefde.... immers mij, mij bemint gij ook, hoe ongelukkig, hoe zwak... - Ach, dat zich mijn geest 
vleugels maaken koude en

{==213==} {>>pagina-aanduiding<<}
opstijgen in het lugtgewest - daar, daar zou ik mij voor uwen throon nederwerpen - en zo 'er in uwe nabijheid traanen gestort kunnen worden, zou ik met die traanen mijne hairen bevochtigen, en uwe heilige voeten wasschen.... - mijne zwakheden zou ik door gebeden en traanen zoeken uit te wisschen. - Goede Heilland! - en gij zoudt, gij zoudt mij dan afwijzen.... (als met zekere fierheid eensklaps bezield, oprijzende) maar leeft niet mijn Borselen, en geef ik de hoop, den moed verlooren.... Heb ik niet nog Edelen, heb ik niet nog Burgers, die mij getrouw zijn - heb ik niet nog denzelfden moed, die voortijds mij bezielde. - Jaa uwe redding is niet onmogelijk, Lieve van Borselen! - ik zal mij wapenen, ik zal u redden.... ik zal na het Slot van Rupelmonde ijlen. (Zich op haare knieën nederwerpende.) Ondersteun mij, o God! ondersteun mij. Laat ik mijnen hartsvriend de klaauwen der dwinglandij ontrukken.... en eeuwige dankbaarheid aan u zal mijnen geest beheerschen....



{==214==} {>>pagina-aanduiding<<}

[31]

Nog wierdt Jacoba's hart door dezelfde aandoeningen geschokt, nog lag zij nedergeknield, toen de Slotvoogd binnen tradt... - Half schrikkende rees zij op, maar reeds hadt hij haar in de heerlijkste gestalte gezien, waarin zich een Sterflijke vertoonen kan.
Is niet eene schoone Vrouw geknield voor den Aanbiddelijken, het treffendst, het heiligst gezigt, dat zich de menschlijke verbeelding kan voorstellen?
De Slotvoogd tradt met een' diepen eerbied nader, gelijk aan die, welke eenen sterveling in de nabijheid van eenen Engel bevangen zou. Wat brengt gij mij, het leeven of den dood? vroeg zij aan den Slotvoogd.
De Slotvoogd.
Het leeven, Mevrouw! het leeven....
Jacoba.
Groote God! u, u zij dank. - Ach, mijn Heer! meldt mij alles. - Zet u neder.
De Slotvoogd.
Toen ik u verlaaten hadt verwierf ik oogenbliklijk gehoor bij den Hertog. - Ik trad binnen met een gelaat, waarop zeker de droefgeestigheid was te leezen: - maar ik was egter zeer opmerkzaam

{==215==} {>>pagina-aanduiding<<}
op den Hertog. - Hij zat geheel alleen.... en naauwlijksch naderde ik hem met eene pligtpleeging, of hij wierp het hoofd in zijne hand, daar hij aan eene tafel zat, en boezemde uit: ‘Ach, wat heb ik bestaan: Borselen - ach, Borselen is niet meêr.’ Daar ik op dat oogenblik de ziel van den Hertog zo teder vond, bleef ik ook niet in gebreke, om terstond de zekerste pooging tot behoud van uwen lieveling, en tot behoud van mij zelven aan te wenden, want ik wil niet ontkennen, dat ik ook dikwerf zidderde voor mijn eigen lot... Ik wierp mij dan onmiddelijk op mijne knieën voor hem neder, en smeekte hem vergiffenis voor mijn bedrijf, daar ik de straf des Stadhouders had uitgesteld. - Ach, Mevrouw! dat gij bij dat tooneel tegenwoordig geweest waart. In eene zeer hevige aandoening beurde mij de Hertog op met deeze woorden, terwijl een edel blos van genoegen zijn geheel gelaat bedekte: ‘Rijs op, rijs op - gij hebt door ongehoorzaam te zijn aan mijnen last - mijnen wil gehoorzaamd. - Borselen leeve, en wachte de beslissing van zijn noodlot af in het Kasteel.’ - Ik verhaalde hem daarop, hoe ik hem de oogen van iedereen onttrokken en in een diep hol verborgen had: dan dit verhaal brak hij af, door zijn bevel, om terstond bij mijne t'huiskomst van Borselen in zijn voorig vertrek te rug te brengen.

{==216==} {>>pagina-aanduiding<<}

Jacoba (in eene verrukking van zinnen.)
God, gij hebt mijn gebed verhoord - ach, gij eeuwige hebt medelijden gehad met eene ongelukkige, die dat in waarheid verdiende; dat medelijden zal volduuren - mijn ontwerp, o God! zult gij mij doen voltooijen - mijne oogmerken zegenen. - Hemel! mijn Heer, vertrek, vertrek. - Ach, vlieg heen - neen! blijf, blijf: ik zal, ik moet eenige letters aan mijnen Borselen schrijven - eenige maar.... en vertrek dan - ach, mijn Borselen leeft - maar in eene gevangenis. -
Jacoba rijst dus spreekende op, treedt na haar kabinet en schrijft in haare vervoering, met eene beevende hand deeze regels:

Mijn Borselen!

Gij leeft... - ik leef en (ach, vergeef het mij... ik kan niet schrijven - ik kan naauwlijksch denken...) Borselen - gij zoudt in eene gevangenis uw jeugdig leeven verslijten. Neen! mijn liefste! dat zult gij niet. - Hoe zeer mijn vermogen geknakt zij, ik heb nog zo veel getrouwe manschap - dat ik wel een Slot kan overmeesteren - om mijn Borselen, den wellust van mijn leeven te redden. Ik zal mij aan het hoofd

{==217==} {>>pagina-aanduiding<<}
stellen - ik zelve zal u verlossen. - Laaten wij dan onze wrevelmoedige vijanden het hoofd bieden, of op eenen vreemden grond met elkander vluchten.... Immers in de laagste stulp zoudt gij mij niet minder liefhebben, dan op den Graavelijken Stoel, dien ik om u alleen met glans zou wenschen te beklceden. - Vaarwel, mijn Borselen - en wacht - wacht mij - Uwe Jacoba.
Jacoba vouwde daarop den brief toe en gaf hem onverzegeld, als aan een gevangen man geschreeven, met deeze woorden aan den Slotvoogd over:
Mijne beevende hand kon hem niet meer schrijven. Vlieg nu heen - mijn Heer! ach, zeg hem... neen.... geef hem alleen deezen brief over.
De Slotvoogd sloeg uit beleefdheid, in haare tegenwoordigheid, geen oog in deezen brief, en beloofde haar dien aan haaren van Borselen te zullen ter hand stellen.
Jacoba.
Vaarwel dan, mijn Heer! Redder van mijnen dierbaarsten vriend. - Zo God op aarde de deugd beloonde, ach, dan, mijn vriend! zou om uwe daad de aarde voor u een paradijs zijn. - Uw hart zij u een Hemel. - Vaarwel en voer de dankbaarheid en achting eener ongelukkige Graavinne mede.



{==218==} {>>pagina-aanduiding<<}

[32]

De Slotvoogd Jacoba verlaaten hebbende zag den brief van van Borselen in, volgens den algemeenen last, om aan geen gevangenen eenen verzegelden of ongeleezen brief te overhandigen. De inhoud deedt hem zidderen - en de grootste vertwijfling greep hem aan. Pligt en Eed streeden tegen de genegenheid voor Borselen en Jacoba.... Zal ik den aanslag, deeze gedachten klommen op in zijnen geest, zal ik den aanslag op het slot aan mijne zorg vertrouwd trouweloos en als een meineedige verzwijgen. - Zal ik Jacoba, zal ik Borselen misschien in een ongeluk dompelen.... maar ik weet den aanslag.... Hemel! Hemel! is men alleen een eerlijk man, om altoos met zwaarigheden te worstelen. - Maar mijn eed, mijn eed.... In deeze gedachten begaf hij zich weder na het verblijf van Phlips: en gehoor verleend zijnde gaf hij hem den brief van Jacoba met deeze woorden in handen.
Van uwe edelmoedigheid alles verwachtende geef ik u deezen brief, mij door Vrouw Jacoba in handen gesteld, over. Mijn pligt, mijn eed noodzaaken mij, tegen de stem van mijn hart aan, deezen brief in de

{==219==} {>>pagina-aanduiding<<}
handen van den Hertog te stellen. Zijt, smeek ik u op mijne knieën, den ongelukkigen genadig! - Ach, zij verdienen zulks....
De Hertog las hierop den brief van Jacoba, en naa een oogenblik peinzens, gaf hij denzelven met eenen glimlach aan den Stadhouder te rug.
Eerlijk man! U zeg ik dank voor uw bewijs van trouw, ondanks de tederheid uws harte. - Bezorg den brief aan van Borselen, en zwijg dat ik hem geleezen heb. Ik geef u vrijheid - bezorg hem. - En volhard in uwe trouw. Ik zal dezelve beloonen.



{==220==} {>>pagina-aanduiding<<}

[33]

Jacoba vertrouwde, dat de Slotvoogd deezen brief zonder aarzeling aan haaren beminden Borselen zou behandigen, en het uitstel vol gevaaren achtende, deedt zij de Bije en eenige haarer voornaamste vrienden bij haar komen in eene nachtvergadering; en sprak hun op deeze wijze aan: Gij weet, klein overschot van het groot getal mijner voorige vrienden, gij weet het ongelukkig lot, dat uwe Erfgraavinne wedervaart, en 't zou noodeloos wezen voor u de lijst der rampen, die mij van mijne eerst ontluikende jeugd tot heden getroffen hebben, te herhaalen. 't Is u allen ook bekend, op welk eene wijze mijn Borselen, mijn dierbaare Echtgenoot, mij ontrukt is. Het aakelig gerucht van zijnen dood zal u ook waarschijnlijk reeds in de ooren geklonken zijn. Maar mijne dierbaarste Vrienden! bijna door een wonderwerk is hij behouden en leeft. De Slotvoogd van Rupelmonde heeft tegen het vonnis van den Hertog hem bij het leeven bewaard.... maar ach! hij leeft in een diep hol verborgen, waaruit hij nu op last van Phlips, die het doodvonnis omtrent mijnen Echtgenoot herroepen heeft, wel weder uitgelaaten

{==221==} {>>pagina-aanduiding<<}
zal worden, doch egter blijft het Slot Rupelmonde hem ter gevangenis. - Komt, mijne Vrienden! die mij in vroegere dagen zo dikwerf hebt bijgestaan, zo 'er u nog eenige liefde voor mij uwe eigene Graavinne door de aderen vloeit, zo gij eenig medelijden met mijne lotgevallen koestert, komt mijne Vrienden! zo gij voor den edelen Ridder, den Gemaal uwer Graavinne, in ketenen in een' kerker geslooten, deernis gevoelt. Verlaat met mij deeze Hofplaats. Werpt u aan het hoofd van eenige gewapende manschap in eenige schepen - ik zal u vooruit streeven - ik zal u vooruit zeilen. Laat ons het Slot Rupelmonde vermeesteren - mijnen Borselen verlossen, en hem zegevierende in den Lande te rug brengen. - Gij zwijgt allen en ziet op malkander. Jaa nu zal het 'er op aankomen of gij uwe Landsvrouw al of niet aankleeft; nu zult gij voor mij mijne belangen en mijnen dierbaaren Borselen iets moeten waagen. - Maar ik zal meêr doen, dan iemand uwer van mij verwacht: ik zal meêr doen.... want mijne omstandigheden laaten mij misschien niet toe, dat ik gebiede. Ik zal u smeeken - mij des noods op mijne knieën in het midden uwer nederwerpen, en niet oprijzen, eer gij mij uwe vaardige hulpe hebt toegezegd....
De Bije stelde alle zwaarigheden voor, die uit zodanig eenen aanslag voor Jacoba en voor Bor-
{==222==} {>>pagina-aanduiding<<}
selen konden voortspruiten. Alting voerde alle zwaarigheden aan, die hun van de zijde des volks bedreigden. Vianen bragt de moeilijkheid in het midden van de overmeestering van het Kasteel. Montfoort stelde alle de onheilen voor, welke bij mogelijkheid haare medestanders zouden kunnen treffen....
Nu kon Jacoba niet langer zich bedwingen, en barstte, terwijl de traanen met geweld uit haare oogen sprongen, in deeze woorden uit: - Ik moet dan tot het uiterste komen, en u op mijne knieën smeeken, u, die voorheen op een' wenk mijner oogen 't u eene eere zoudt gerekend hebben, den moeilijksten last uit te voeren: u moet ik smeeken, ondank.... maar mijn Borselen! gij zijt het waardig. -
De Bije kon egter deeze haare vernedering niet gedoogen - en zeide haar wederhoudende:
Ik zal voor het minst dan niet ondankbaar weezen. Zo niemand van deezen u vergezelt, ik zal u ten helper, ten vriend zijn. Ik zal eene bende verzamelen....
Nu reezen ook de overigen op, en zochten hunne verschooningen zo goed mogelijk te maaken; daar zij aan de Bije bij voorraad het mogelijk geluk eenigermaate benijdden, dat, bij het gelukken der poogingen, hem ten deele vallen zou.

{==223==} {>>pagina-aanduiding<<}

De schikkingen op den aanslag wierden beraamd, de plaats; de dag en het uur der afreize vastgesteld; en op de plegtigste wijze geheimhouding beloofd.
Hoe veel Jacoba's edel hart bij de blijken van de traagheid haarer vrienden gevoeld hadt, nu egter vergaf haare minzaame ziel hun reeds de zwaarigheden die zij voorgesteld hadden. Jaa zij moest zelfs veele dier zwarigheden billijken. Met allen spoed deedt zij haare reiskleederen in gereedheid brengen - daar Bathilde haar in alle haare ontwerpen den getrouwsten bijstand boodt.



{==224==} {>>pagina-aanduiding<<}

[34]

De schrandere Phlips ondertusschen zat niet stil, maar overal zondt hij zijne verspieders uit, en wendde alle poogingen aan, waardoor de zaak, door Jacoba ondernomen, voor hem geheim moest schijnen te blijven. Meesterlijk voerde hij dit ontwerp uit: en scheen, hoewel van alles onderricht, volkomen onkundig van den door Jacoba beraamden aanslag. De volkomenste werkloosheid scheen aan zijn Hof te heerschen, terwijl de drokste woelingen in zijn kabinet plaats greepen.
Het oogenblik van Jacoba's afreis naderde en haare kleine vloot van Keggen en Baarzen, bemand met eenige der geoefendste Burgers, kwamen ter bestemder plaatze te zamen. Jacoba verliet met Bathilde bij nacht 's Graavenhaage, en op den bestemden tijd bevondt zij zich op de vloot, die reeds voor het oprijzen der zon een eind weegs hadt afgelegd, daar een gunstige wind haar de Maas opdreef. - De wind tegenloopende, daar zij den Kil en 't Hollandsch Diep naderden, herdacht Jacoba daar den vreezelijken en geduchten watervloed, daar zij de toorens der vernielde Dorpen

{==225==} {>>pagina-aanduiding<<}
boven het water zag uitsteeken. En om den tijd te korten zong zij voor Bathilde een Treurzang op dat deerlijk ongeval, door haaren Borselen vervaardigd.

Een kille en doodsche huivering 
Bevangt mijn' zidderende leden, 
Daar ik van 't waterjammer zing, 
Dat Neêrlands boezem heeft doorsneeden. 
Wij zeilen, wijl het hart mij treurt. 
Voorbij de Dordsche muuren: 
o Stad, van Hollands erf gescheurd, 
In die afgrijslijke uuren. 
 
's Lands oudste Stad! welk ijslijk wee! 
Gij ziet den vloed ter lippen klimmen. 
Het vruchtbaarst oord schijnt baare zee, 
Wier golven zelf uw' vest begrimmen. 
Allengskens wordt, bij d'uchtendstond, 
De storm in band geklonken, 
Gij slaat uwe oogen in het rond, 
't Is al in 't diep verzonken. 
 
De toorens heffen hunnen top, 
Als masten van gestrande schepen, 
Naauw uit den diepen afgrond op, 
Of uwe boezem, aangegreepen 
Door bitt'ren rouw, barst schreijend uit. 
Uw' klagten, aangeheeven 
Met een benaauwd en dof geluid, 
Doen Delf- en Schieland beeven: 
 

{==226==} {>>pagina-aanduiding<<}

‘Noem, noem mij, o Bataafsch geslacht! 
Wijl felle schrik uw bloed doet stollen, 
Een aakeliger jammernacht. 
Laat af; 't geschiednisblad te ontrollen, 
Laat af, klim beevend op mijn wal, 
Daar ziet gij God verbolgen, 
Zie hoe één nacht een twintigtal, 
Van dorpen heeft verzwolgen. 
 
Tel, wijl uw oog in traanen smelt - 
Uw vinger beeft - de toorenspitzen. 
Gij dwaalt, terwijl gij schreijend telt. 
De toorens, de aakelige gidsen 
Der jammeren, zijn het overschot 
Van dorpen - van gehuchten, 
Poog 't denkbeeld van des Landmans lot, 
Met mijnen wal, te ontvluchten. 
 
Ge ontvlucht den wal, van waar uw oog 
Een drom van lijken aan ziet bruifchen - 
Slaat zwijgend de oogen na om hoog. 
Om laag hoort gij de beeken ruischen 
Der traanen, die den Bloedverwant 
En vriend uit de oogen leeken. 
Daar hoort gij de Adel van het Land 
U om een aalmoes smeeken. 
 
Klief nimmer, nimmer, naageslacht, 
Deez' plas, waar duizenden versmoorden, 
In Hollands ijzelijksten nacht, 
Waar dorpen, velden, vruchtbaare oorden 

{==227==} {>>pagina-aanduiding<<}

Verzonken in een baare zee, 
Of stort bij traanen beden: 
Nooit word' de weergaê van dit wee 
Door 't Vaderland geleeden.’ 


Daar de Vloot vast op de breede stroomen voortsnelde, bereikte zij weldraa de hoogte van het Slot Rupelmonde, tegen den avond van den tweeden dag, daar men met eene vlaag tegenwind tusschen beide hadt moeten worstelen. Nu gaf Jacoba de bevelen, welke zij noodzaaklijk achtte, om, den volgenden morgenstond, het Kasteel, naa het opeisschen, gewapenderhand des noods te vermeesteren, schoon de goedwilligheid van den Slotvoogd haar hoopen deedt, dat deeze gewelddaadige pooging onnoodzaaklijk weezen zou. De streelendste denkbeelden vervulden nu den geest van Jacoba - en zij beschouwde met oogen, die van hoope glinsterden, de geheele wapenrusting, die zij op den volgenden dag zou aantrekken.
De slaap look naauwlijksch haare oogen, of haar dierbaare van Borselen scheen haar met open armen te gemoet te snellen - als hij haar omhelsde, ontwaakte zij met eenen schrik, en kon schoon wakker naauwlijksch gelooven, dat zij Borselen niet in haare armen gekneld hieldt. -
Van den toestand van Borselen getuige het lied door hem in het aakelig hol zijner gevangenis ge-
{==228==} {>>pagina-aanduiding<<}
maakt, het geen hij den Slotvoogd, naadat hij te rug gekomen was, eer hij hem uit het aakelig hol te rug bragt, door de gewelven der kelders telkens te rug gekaatst, voorzong.

Hier in deez' diepe en doodsche kluis, 
Aan ijz'ren boeijen vastgeklonken, 
In diepe ellenden weggezonken, 
Hoor ik alleen met schor geruisch, 
De Schelde langs den slotmuur vloeijen. 
Daar slechts het klett'ren mijner boeijen, 
Of zuchten, die mijn boezem loost, 
't Eéntoonig stroomgeklag verpoost. 
 
Klaag, klaag met Bors'len, Scheldestroom! 
Klaag met me uit vriendlijk mededoogen, 
Tot ik, naa 't sluiten mijner oogen, 
Voor eeuwig 't Kerkerhol ontkoom.... 
Meld dan mijn dood aan Zeelands stranden, 
Waar de oude Liefde de offeranden 
Van dankbre harten plengen zal, 
En schreijen om mijn' diepen val. 
 
't Gerucht zal dan in rouwgewaad, 
Aan 's Lands Graavin mijn sterslot melden. 
Verlaaten van haar Hoeksche helden, 
Beroofd van vriend, van heul, van raad, 
Zal ze in die ijslijke oogenblikken, 
Niet schreijen, maar in droefheid stikken. 
Ligt stort die eed'le in raazernij.... 
Jacoba! ach, en dat om mij. 
 

{==229==} {>>pagina-aanduiding<<}

Door woede en wanhoop voortgeprest, 
Met wraakzucht in die Hemelsche oogen, 
Na Rupelmondes Burgt gevloogen, 
Verschijnt zij raazend voor deez' vest. 
Daar eischt de tederste aller vrouwen 
Misschien mijn romp, mijn hoofd te aanschouwen, 
En wordt met grouwzaam onbescheid, 
Op 's Hertogs last, haar eisch ontzeid. 
 
Dan vliegt zij na den trans van 't Slot, 
Daar poogt ze in klagten uit te breeken, 
Poogt 's Hemels bijstand af te smeeken - 
Zij zwijgt - haar zwijgen lastert God. 
Zij walgt van 't overschot haars leevens, 
Bestreên door duizend angsten tevens, 
Stoot wanhoop haar ten burgttrans af, 
En delft haar in de Schelde een graf. 
 
Ruisch, Schelde! ruisch deez' muur voorbij, 
Dat langs dit slot uw klagten golven, 
Voor mij is reeds een kuil gedolven, 
Deez' kluis strekt reeds een graf voor mij. 
Naadat deez' grond mijn bloed zal slorpen, 
Wordt mijn mishandeld lijk verworpen. 
Smoor dan, o Schelde! in uwen schoot 
De jamm'ren van mijne Echtgenoot. 





{==230==} {>>pagina-aanduiding<<}

[35]

Eindelijk daagde de zoo lang gewenschte morgenstond. Jacoba's zucht na eer en nog veel meêr de tederheid voor Borselen dreeven haar bijkans bij den eersten blik van den morgenstond ten bedde uit. Zij schoot haar wapentuig aan en verstondt van Bathilde, dat zij zo digt onder Rupelmonde gekomen waren, dat zij onderscheide op het Slot trommels hadden hooren slaan - doch met een dat de schipper zeide, dat 'er een menigte schepen op de hoogte van dat Kasteel geankerd lag. - Jacoba verzette eenigzins op dit bericht, maar hoe nam haare verbaasdheid - hoe nam haare schrik toe, wanneer zij met eigen oog bespeurde, dat het schepen waren met gewapende manschap. - Terstond riep zij den Krijgsraad zamen, daar zij op eenen kleinen asstand het Slot genaderd waren. Veelen haarer vrienden voorspelden, dat de aanslag ontdekt, en zij door den Hertog zou zijn vóórgekomen. Gramschap en gevoel van gebrek aan magt, deeden haar het eerst oogenblik verbleeken, en in eene mistroostige houding zonk zij in haaren stoel ter neder. - Mijn God! barste zij uit: spant,

{==231==} {>>pagina-aanduiding<<}
spant het dan alles zamen om ter aller uure mijne oogmerken te verijdelen. - (Met eene hevige woede het staal van haare zijde neemende.) Leg daar, ongelukkig geweer - gij past niet aan vrouwenhanden - en ach, dat 'er mijn Graavelijke hoed bij nederlage met het overschot mijner bezittingen; zo ik slechts mijn' Borselen te rug hadde....
Nog in deeze ontroering zijnde, roeide een kleine sloep aan boord met manschap van den Hertog, die voor zijne Genade bij de Graavin gehoor verzocht:
Nu verviel zij in de hevigste woede: Neen! zeide zij tegen den Bode haar toegezonden - zeg uwen bedrieglijken Meester, den moordenaar van mijn geluk, den moordenaar van mijnen Borselen, aan, dat ik hem, dat ik met niemand van zijnentwege in onderhandeling in gesprek treeden wil, voor ik overtuigd ben dat mijn Borselen leeft, voor dat ik hem gesproken heb - hem, die mij dierbaarder is dan de geheele waereld - en met wiens dood ik dood ben - neen, rampzaliger dan dood, maar zo hij dood is, dat dan de moordenaar beeve. Is hij dood? - (de Bode zidderde en verbleekte hier) is mijn Borselen dood? - Gij beeft, gij verbleekt - zijt gij ook de beul geweest? -
De Bode.
Ik geloof, dat Borselen leeft, althans... geloof...

{==232==} {>>pagina-aanduiding<<}

Jacoba.
Ik geloof niets van een afgezant van mijnen vijand, niets dan mijn eigen oog. - Ik moet Borselen zien en spreeken - en eer hoor ik niets. - Zeg dit aan Phlips, mijnen verachtelijken Neef - en voeg 'er bij, dat indien hij mij die gunst weigert, ik deeze weigering voor een bewijs van den dood.... van mijnen dierbaaren Echtgenoot houden zal.... En dat 'er dan nog kruid genoeg in deeze Kogge is, om die in de lugt te doen springen - dat ik dit met eigen hand zal doen. - Dat hij dan heersche, die dwingeland - daar misschien mijn van één gescheurd lichaam voor zijne voeten nederstort, terwijl hij glimlacht van eene helsche vreugde. - Gij hebt mij verstaan - wat blijft gij, of hebt gij last om mij als mijn van Borselen te vermoorden.... ha - onder dit pantzer schuilt een vrouwenborst, - Besmet, besmet uwe verraadersche handen met mijn edel bloed - reik die dan rookende aan uwen barbaarschen Meester. Of zijt gij te lafhartig om deeze boodschap aan uwen gevlochten Heer te doen. - Wie, wie onder deeze hoop van verraaders - want verraaders zijt gij allen - ik heb geene vrienden meêr - Zijt gij allen te lafhartig...
De Bije, het klimmen haarer woede bespeurende, wenkte den Krijgsraad te vertrekken, gelijk ook den

{==233==} {>>pagina-aanduiding<<}
Bode van den Hertog, daar hij Bathilde geroepen hebbende, haar influisterde: Draag de naauwkeurigste zorg voor de Graavin.... ik zal mij na den Hertog doen roeijen - Zeg haar toch dat Borselen....
Jacoba dit fluisteren bemerkende, hoorde het woord Borselen - en schoot met eene hevige drift na Bathilde: - Bathilde - ach, eenige - op aarde die mij misschien niet haat, eenige vriendin, zoeken zij u over te haalen (en hier plaatste zij zich naast haar met haar hoofd op de boezem van Bathilde rustende) om mij misschien een' vergiftdrank te doen inzwelgen - ach, dat het vergift dan spoedig, ach, dat het zagt werke - waar, waar is het? ach, waar is mijn Borselen - is hij dood? -
Nu verstomde zij door wanhoop; en hoe zeer Bathilde haar door vriendelijke redenen tot bedaaren zocht te brengen, nu eens vloog zij op in de hevigste woede, dan scheen zij door eene zagtdartige zinneloosheid aangegreepen te worden.



{==234==} {>>pagina-aanduiding<<}

[36]

In deeze aakelige omstandigheid verliep 'er een geruime tijd, hebbende de Bije tusschen beide met den Hertog Phlips op 't Kasteel in onderhandeling geweest. Hij tradt haar in eene zagte mijmering nedergezonken nader; en zeide: van Borselen leeft, Mevrouw!
Jacoba (zagtelijk haar hand opbeurende.)
Jaa om hoog bij de Engelen - daar leeft hij. -
De Bije.
Neen, Mevrouw! hij leeft op aarde. -
Jacoba.
Zo - gij vleit mij nu nog ook.... -
De Bije.
Volg mij, en gij zult hem spreeken....
Jacoba.
U volgen, Verraader! en waar heen?
De Bije.
Niet verder dan de voorplegt van deeze Kogge, Mevrouw! - Maar den naam van Verraader verdien ik niet.... ik bid u volg mij, volg uw' vriend.

{==235==} {>>pagina-aanduiding<<}

Jacoba (in haare voorige dofheid verzonken, hem de hand toereikende, met moeite opstaande, met zekere bitterheid.)
Nu, Vriend! dan - ik volg u, leid mij waar gij wilt - leid mij zelfs in den kuil des grass.
De Bije haar na de plegt geleid hebbende, zag zij, daar de Kogge zeer nabij het Kasteel lag, haar half gesloten oogen opslaande, van Borselen over den muur van het Slot.
Hij leeft - hij leeft - (gilde zij uit en zwijmde voor een oogenblik in den arm van Bathilde.)
Jacoba! riep van Borselen - ik leef....
Op deeze stem scheenen alle de kragten van haar ziel en lichaam in eens te herleeven.... terwijl van Borselen vervolgde:
Ik leef voor u.... voor u alleen. -
Jacoba.
Dierbaare Borselen! wat heb ik om u geleeden.... om u - maar wat zou ik niet voor u willen lijden.... Gave God, dat thans mijn lijden op zijn hoogst ware geweest.... Gij zijt nog gevangen, mijn Borselen!
Van Borselen.
Jaa! maar alleen uw gemis maakte mij de gevangenis ondraagelijk - dat valt mij zwaarer dan deeze boeijen.... (hier toonde hij zijne geboeide handen, en wierp haar eenen kusch toe.)

{==236==} {>>pagina-aanduiding<<}

Jacoba.
Hemel! mijn Borselen! in boeijen.... ach jaa, die, die hoopte ik te verbreeken....
Van Borselen.
Geen geweld zal baaten, mijne dierbaarste! niet dan zagtheid. - Verdraag u met den Hertog - want ééne geweldige pooging van uwe zijde kost u het leeven van hem, dien gij zo teder bemint, en die voor niemand dan voor u wenscht te leeven....
Jacoba.
't Zou uw leeven kosten, mijn Borselen!.... ach, waarom, waarom geeft mij de liefde geen' vleugelen, dat ik tot u vliege - dat ik u omhelze - dat mij die vriendelijke mond mij den besten raad geeve, terwijl een kusch der tederste liefde uwe trouw verzegelt.
Van Borselen.
Neen! mijne liefde! - ik mag u niet dan op deezen afstand en alleen ditmaal spreeken - ten ware gij u met den Hertog verdraagen konde.
Jacoba.
Welaan, mijn Vriend! Ten koste van alles zullen uwe kluisters verbroken worden. - Ik zal mij verdraagen met mijnen.... ach, vergeef mij dan, indien ik alles voor u opoffere, alles aan mijne liefde opoffere. - Vaarwel - Straks omhels ik u in vrijheid.



{==237==} {>>pagina-aanduiding<<}

[37]

Jacoba, die nu met een nieuw leeven, op het gezigt van haaren zo tederbeminden Borselen, bezield was, verliet met grooten haast het schip: en in een boot aan wal gezet, begaf zij zich met de Bije en eenige andere haarer togtgenooten tot den Hertog, die zich op het Kasteel bevond, in het aanzienlijk gezelschap van veele der Kabbeljaauwsche Edelen. - Phlips deedt haar bij haare intrede in de Zaal van het Slot eenen stoel aanbieden.... maar zij weigerde zich te plaatzen.
Phlips glimlachte, zodra hij haar zag - doch Jacoba voerde hem op eene fiere en haarer waardige wijze toe.
Tot welke eene diepte ik mij vernederd beschouw, mijn Heer! Boven dien glimlach ben ik door de opeenstapeling mijner ellenden verheven. -
Phlips.
Zo u eene andere reden tot mij jaagt, dan om u met mij te verdraagen, ben ik geen oogenblik langer voor u te spreeken.... Beraad u kort, Mevrouw! hebt gij lust met mij nogmaals te strijden, of u op nieuws te verdraagen, maar weet, dat

{==238==} {>>pagina-aanduiding<<}
schoon bij uwen eersten schoot het hoofd van deezen romp gescheiden wierdt, dat dit hoofd niet alleen zou vallen. In 't kort alles is zodanig geschikt, dat bij den eersten schoot het hoofd van van Borselen vallen zal. Gij kunt nu kiezen.
Jacoba.
Voor ik u sprak had ik reeds mijne keuze gedaan, mijn Heer! En daarom verkoos ik als de minste geene plaats te neemen. Schrijf eene zwakke, weerlooze, verlaatene en verdrukte Vrouw de voorwaarden van het hardste verdrag voor - en zo zij slechts den man van haar hart in vrijheid ziet, en aan haar te rug geschonken, zij zal die voorwaarden ondertekenen, en bekragtigen. - Wat eischt gij?
Phlips.
Ik eisch dat gij plegtiglijk afstand doet van den titel van Graavin en van alle uwe Rechten op Henegouwen, Holland en Zeeland. -
Jacoba.
Mijne rechten - mijne rechten.... en waarin bestaan die? - en zo ik u die rechten afstaa, zult gij dan van Borselen in vrijheid stellen, en ons huwelijk niet verhinderen.
Phlips.
Gij weet niet, welk een gunstig hart ik voor u in den boezem omvoere, en nog meêr voor Borselen, Mevrouw. Niet alleen, dat ik uw huwelijk niet zal

{==239==} {>>pagina-aanduiding<<}
verhinderen, zo gij mij die rechten bij verdrag afstaat, maar ik zal de plegtigheid van uw huwelijk herhaalen, en met grooten luister vieren doen.... ik zal u de Landen van Voorne, Zuidbeveland, Thoole, Leerdam, Lede en Schoonderwoud overlaaten: u alle de Tollen van Holland en Zeeland schenken. En Uwen zo tederbeminden van Borselen zal ik tot Ridder van het Gulden Vlies verheffen, en met het aanzienlijk ambt van Opperhoutvester bekleeden. - Zie, mijne Nicht! of ik zo zeer uwe gramschap, uwen haat, uwe verachting verdiene. Of ik zulk een barbaar ben, als gij mij herhaalde keeren hebt afgeschilderd.
Jacoba.
En ik zou dan ook den titel van Graavin moeten derven.... (in gepeins.)
Phlips.
Jaa, Mevrouw, den titel met alle de rechten.
(Jacoba, op eenen stoel langzaam zich nederzettende en den vloed van traanen, die uit haare oogen stroomt, in haar' boezem willende verbergen.)
Welaan, mijn Heer! wat weegt de titel van Graavin, wat weegen deszelfs schitterendste voorrechten, waarvan ik thans geen enkelen straal meêr bezitte, bij de liefde, bij het leeven van mijnen Borselen. - En egter nog pleit mijn hoogmoedig hart om de-
{==240==} {>>pagina-aanduiding<<}
zelve te behouden. - Neen! neen! ik zal dien onedelen waan wel overwinnen. (Met eene eerbiedige houding tot den Hertog naderende.) Aan u, mijn Heer, draag ik de rechten op van Henegouwen, Holland en Zeeland, en den Graavelijken titel: maar indien ik egter iets mogt bedingen, dat dan mijne kinderen, zo 'er uit mijn huwelijk met van Borselen mogten voortspruiten, gerechtigd zijn naa uwen dood tot het Graavelijk bewind.
Phlips.
Nog meer zal ik u schenken. Zo ik voor u sterve, zult gij mijne Opvolgster zijn: ik aanvaard van u dan de Graafschappen van Henegouwen, Holland en Zeeland met alle derzelver titels en rechten.
Jacoba.
Nog slechts ééne bede... - zijt den Landzaaten en Steden, die ik altoos zo veele liefde heb toegedraagen, gunstig. - Bescherm ze toch bij hunne dierbaare Voorrechten, zo zullen zij misschien eens in den schoot der rust van hunne ellenden bekomen.
Phlips.
Ducht niet voor het tegendeel, Mevrouw!
Jacoba.
En nu, mijn Heer! hoop ik mijnen dierbaaren Borselen te aanschouwen.... te omhelzen....
Phlips.
Mijn Geheimschrijver stelt het verdrag, dat uwen

{==241==} {>>pagina-aanduiding<<}
afstand behelst, op; - en als dit geschied is, Mevrouw! behoeft gij geen oogenblik te verwijlen.... Gij kunt dan den man van uw hart omhelzen.
Jacoba, ziende dat 'er onder de Hovelingen van Phlips veele lachten, jaa zelfs ontdekte zij uit hunne weezenstrekken, dat zij haar beschimpten, met eenen moedigen tred en een fier gelaat naderde zij hun - en zeide op eenen toon, die zelfs den spotzieksten mond snoerde.
Gij? gij lacht - gij bespot mij misschien, mijne Heeren! Gij waant veelligt, dat mij dat lachen, dat mij die spotternijen grieven. Maar gij bedriegt u - allen, allen, die mij om mijne tederheid voor mijnen Borselen bespot, - gij zijt allen beneden mijne gramschap. - Misschien verbeeldt gij u, dat mijne hartstogt, dat mijne liefde gelijk is aan die, welke gij in de armen der dartele Jufferschap hebt leeren kennen - maar leer dan van een vrouw, die alles aan haare liefde heeft kunnen oposferen, dat gij de waare liefde miskent. - En dat zij u zelfs zo verre beneden haare aandacht rekent, dat zij u onwaardig en onbekwaam oordeelt, om immer die liefde te leeren kennen. -
Phlips gaf nu aan Jacoba het verdrag over, die hetzelve met een blij gelaat ondertekende, daar zij met eenen beminnelijken lach de pen aan Phlips

{==242==} {>>pagina-aanduiding<<}
overreikende zeide: Welk een last schuiven die weinige letters van mijnen zwakken hals op den uwen.
Zo ras Phlips getekend hadt en het verdrag voorgeleezen was, nam zij de hand van Bathilde, zeggende. Breng mij nu bij mijnen Borselen, bij mijnen dierbaarsten vriend. - De zaal uittreedende, ontmoette zij den Slotvoogd en smeekte hem aan haar den weg na de gevangenis van van Borselen te wijzen. Deeze, door een' der Edellieden van het Hofgezin van het gebeurde onderricht, vergezelde met Bathilde die edele Vrouwe, en tederste Gemaalin.



{==243==} {>>pagina-aanduiding<<}

[38]

Borselen was, naadat hij van den muur was weggeleid, in het duister hol, waarin hij eenigen tijd gesleeten hadt, te rug gebragt. Jacoba tradt langs eenen smallen bogtigen en weinig verlichten gang na den diepen kerker, terwijl de Slotvoogd haar geleidde. - Twee zwaare houte deuren, die op haare dikberoeste hengzels knarsten, ontsloot de Slotvoogd - en eindelijk eene dikke ijzeren deur. - Een slaauwe lamp verlichtte deezen kelder, doch Jacoba, haaren Borselen ontdekkende, zag niets dan haaren Borselen. Borselen zat in eene zwaarmoedige houding, dood of leeven verwachtende, neder op eenen ruwen steen en was in diep gepeins verzonken. - Jacoba hong om zijnen hals, eer hij dacht om op te rijzen. - Sprakeloos bleeven zij een geruimen tijd aan elkanders hals hangen - en de eerste woorden, die Jacoba stamelende uitbragt, waren:
Ik vind u dan weder....
Nat van vreugdetraanen gloeiden hunne aangezigten tegen elkanderen, en zij vergaten geheel den kerker. - De Slotvoogd en Bathilde waren de

{==244==} {>>pagina-aanduiding<<}
verstomde aanschouwers, benevens een dienaar van den Hertog, die met des Hertogs zwaard in de hand gereed hadt gestaan, om ingevalle van vijandlijkheden, op den eersten wenk - Borselen te onthalzen in den kerker.
Eindelijk rukten zich de tedere Gelieven met moeite uit elkanders armen. - Jacoba stiet haaren voet. Zij zag neder, en aanschouwde de doodkist, geschikt voor het Lichaam van van Borselen. Zij gruwde - en den dienaar van den Hertog met het zwaard ziende, greep zij de hand van van Borselen.... Kom - Kom, mijn Vriend! zeide zij, laaten wij dit verblijf des doods, des verderfs ontvlieden. - Zaliger plaatzen verbeiden ons. - Laat ons van hier vlieden.... hier woont Dood en Verderf.
Nu leidde Jacoba haaren dierbaarsten vriend den kerkertrap op, en met eene edele vrijmoedigheid de zaal van den Hertog binnen:
Ziedaar, mijn Heer! voerde zij den Hertog te gemoete, zie daar mijnen dierbaarsten vriend, dien ik uit het graf wedervind: en zie mij te gelijk gloeijen van vreugde, dat ik voor het afleggen van eenen zo zwaarwigtigen last zulk een dierbaar pand herkreegen heb.
Phlips deedt op 't oogenblik Borselen ontkluisteren, en op zijn gelaat de spooren ziende van zijn

{==245==} {>>pagina-aanduiding<<}
lijden zins de jongste dagen, alle zijne beweezen diensten als in een punt verzameld zich herinnerende, gevoelde hij eenig mededoogen met van Borselen, terwijl Staatkunde hem voor het overige aanraadde Borselen en Jacoba op de vriendelijkste wijze te behandelen, opdat hij des te minder gevaar loopen zou van de gunst des volks te verliezen. Phlips voerde dan Borselen tegen:
De overgroote tederheid van uwe Gemaalin stelt u in vrijheid, wien anders een geducht lot over 't hoofd hong, en uwe echtverbindtenis moet nu op eene openlijker wijze bekragtigd en gevierd worden. (Hierop herhaalde hij alle de gunsten die hij hem en Jacoba bewijzen zou en vervolgde dus) Mijne zucht voor uw welzijn, onze oude vriendschap verheugt zich over deeze gunstige wending van zaaken. Dat voortaan onze vriendschap, onze eendragt door niets geschonden worde.
Van Borselen.
Zeer gaarne zoude ik uw beleefd aanbod, mijn Heer, beantwoorden in dit zo aanzienlijk gezelschap - doch daar ik al het vernederende voel van den toestand, waarin zich mijne dierbaare Gemaalin, die mij waardiger dan het leeven is, om mijnentwil bevind, sluit ik met schaamte den mond. Niets zal ik voorts bedrijven, dat aanleiding tot eene vriendschapsbreuk kan geeven, en mij meêr en meêr

{==246==} {>>pagina-aanduiding<<}
uwe gunsten trachten waardig te maaken; welke vriendschap, welke gunsten meer uwe Staatkunde, dan uw hart mij onwaardig gekeurd heeft. - Tot een blijk, mijne Heeren, dat ik mij aan Vrouwe Jacoba niet uit de beginzels, die mij door de meesten uwer, die door uwe aanblaazingen mij door den Hertog zelven zijn toegeschreeven, in den Echt verbonden heb - betuig ik hier plegtig, dat zij mij als Graavinne van Henegouwen, Holland en Zeeland dierbaar was - maar, daar zij alle haare rechten aan mij heeft opgeofferd, is zij mij nog dierbaarder.
Hertog Phlips bleef alle middelen aanwenden om het lot van van Borselen en Jacoba te verzagten, daar hij zijne Nichte nog verklaarde voor Opperhoutvesterinne en Duinbewaarster, eer hun huwelijk openlijk voltrokken was.



{==247==} {>>pagina-aanduiding<<}

[39]

St. Maartensdijk in Zeeland was de plaats, waar deeze plegtigheid naa een kort verloop van tijd, met openlijken pracht voltrokken wierdt. Jacoba, hoe zeer in haar vermogen geknakt, wilde egter bij dat openlijk huwelijk een blijk geeven van liefde voor haaren van Borselen. De Heerlijkheid van Oosten West-Voorne, met de Steden Briel en Goede Reede, de Heerlijkheid Borselen, bewester Vijfzoden en rechter Duwariën, en de Lijftochten schonk zij bij huwlijksche voorwaarde aan haaren geliefden Borselen - en bij de ondertekening van die overgifte zag zij hem minzaam aan en verzuchtte ‘Ach, dat ik u geen kroon kan schenken.’ Borselen antwoordde: ‘Zouden wij dan wel zo gelukkig zijn als thans mijne Vriendin. - Al hadt gij niets overig, dan den ring van uwe hand: en gij schonkt mij dien, dat bewijs van liefde immers zou mij even voldoende zijn.’
Pragt en luidruchtige vermaaken vergezelden voor het overige de plegtigheden des Huwelijks, doch Jacoba en haare Borselen walgden dikwerf van dezelve, of belachten de ijdelheid van de schitteren-
{==248==} {>>pagina-aanduiding<<}
de vertooningen van Vorstelijke vreugde, daar zij gesmaakt hadden, hoe zij het genoegelijkst bruiloftsfeest aan den eenvoudigen Landmansdisch op eene hoeve gevierd hadden.
Toen zij met alle plegtigheden na het zwierig Bruidsledikant geleid en door de speelgenooten verlaaten waren, zette zich van Borselen met eenen glimlach aan de zijde van Jacoba, en haar tederlijk omhelzende zeide hij: Dierbaarste der aarde! Hoe bedriegen zich de menschen door schijn. - Nu, nu denkt men, dat de genoegens van ons Huwelijk eerst recht verzegeld zijn, daar zo veel staatelijks, daar zo veel plegtigs, zo veel niets betekenends, onze tweede verbindtenis vergezeld heeft. Door de schittering der vermaaken afgeleid, zijn 'er voor mij oogenblikken vervloogen, die ik u niet heb toegewijd: en ach, die oogenblikken zijn verlooren oogenblikken mijns leevens. - Thans ben ik gelukkig, mijne Jacoba! thans, schoon ik in den geringsten stand des leevens geplaatst ware, thans zoude ik gelukkig zijn. - Ach, dat de Hemel geeve, mijne dierbaarste, dat wij jaaren, jaaren agter een het geluk van de zaligste Echtverbintenis smaaken mogten. -
Jacoba.
Dat bid ik den Hemel met traanen van vreugde, die zo zeldzaam mijne kaaken besproeiden. -

{==249==} {>>pagina-aanduiding<<}
Help mij bidden, mijn Borselen! - Leg uwe handen in de mijnen en laaten wij dus met vereenigde harten en handen den goeden God smeeken. - Hemelsche Vader! Gij die mijne jammeren tot dus lang verdraagen, die geduld hebt, dat ik een voorwerp van smaad, van verachting geworden ben: thans ben ik gelukkig in de zalige omhelzing van den man, dien mijn hart bemint, ach, thans op de staatelijkste wijze aan hem verknogt zijnde smeek ik u, dat gij het lot der waereld zodanig bestuurt, dat ik ten minsten dien dierbaaren vriend mijns harte tot aan den jongsten snik mijns leevens behouden moge. - En ach, dat ik hem ten minsten éénen telg moge verwekken, op wien de mij ontvreemde rechten, naa den dood van mijnen barbaarschen bloedverwant, nederdaalen. - Ach, mijn Borselen! God ziet mijne traanen - Gij schreit mede.
Van Borselen.
Wie, wie der vrolijke gasten van den Bruiloftsdisch zou verwachten, zou kunnen gelooven, dat wij elkander met traanen omhelsden. -
Jacoba.
Wie der gasten, mijne liefde! denkt gelijk wij denken, gevoelt, gelijk wij gevoelen. Ach, bij ons zwijgt de stem der dierlijke drift voor de aangenaame stem der verhevenste liefde.

{==250==} {>>pagina-aanduiding<<}

Hier zeeg Jacoba met haar hoofd op den boezem van haaren dierbaaren Borselen neder. - De traanen die in beider oogen blonken scheenen op te droogen door het vuur der tederheid, en hunne Legerstede was de rustkoets der reinste en edelste Liefde, die immer in twee edele harten ontgloeide.



{==251==} {>>pagina-aanduiding<<}

[40]

Jacoba nu geheel buiten bewind geraakt, en zelfs van den titel van Graavinne beroofd, zag zich van bijkans alle haare aanbidders verlaaten - en wierdt een leeven onder het oog van haare trouwlooze vrienden moede. - Haar edel, haar teder hart, nu van alle beslommeringen ontheven, wenschte op het Land met haaren beminden Borselen haare overige dagen te slijten. - Nu hadt zij dit, dan dat ontwerp gevormd. - Eindelijk bepaalde zij zich tot het slot van Teilingen, als niet verre van 's Haage gelegen, en haar als Opperhoutvesterinne toekomende. Van Borselen verheugde zich over haare bepaaling, hoopende, dat haare kwijnende gezondheid door Landvermaak hersteld zou worden, - want de laatste schok, die haar getroffen hadt, scheen haare kragten te hebben uitgeput. - Een stille somberheid hadt haare leevendigheid vervangen - en schoon haare tederheid haare eerzucht overwon, herdacht zij dikwerf haare voorige grootheid, toen zij als 's Lands Graavinne werdt aangebeden, daar zij nu als de Houtvesterin en Duinbewaarster vergeeten wierdt. Ook was zij

{==252==} {>>pagina-aanduiding<<}
zeer treurig over het gemis van kinderen, waardoor zij duchtte haaren Borselen te mishaagen.
Dagelijksch zocht zij zo lange de Jagttijd duurde in dat, door haar zo geliefd, vermaak haare uitspanning. Schoon zij niet meêr, gelijk in vroegere dagen, zonder vermoeidheid van 's morgens vroeg tot 's avonds spade deeze haare uitspanning kon oefenen, kon zij egter niet nalaaten zich met dat tijdverdrijf bezig te houden. Van tijd tot tijd egter bespeurde zij de vermindering haarer kragten, en was genoodzaakt huizelijk tijdverdrijf te zoeken. - Menigwerf richtte zij nog gastmaalen aan, waarop dan de Hoofden der krijgsraaden, die haar in vroegeren tijd hadden bijgestaan, verscheenen, door welker lustige vrolijkheid zij haare sombere luimen verzette. - Deeze maaltijden wierden met groote pracht gehouden, en als de vrolijkheid tot een hoog toppunt gesteegen was wierpen de gasten bij elken dronk de drinkkannetjes ten vengster uit - daar deeze niet verre van Teilingen vervaardigd wierden op eene bakkerij bijzonder door Jacoba begunstigd, jaa, men wil, dat zij zelve zich somtijds met het vervaardigen dier drinkkannetjes onledig hieldt.



{==253==} {>>pagina-aanduiding<<}

[41]

Langzaamerhand nam haare blijgeestigheid af. - Alleen als Borselen bij haar was schitterde altoos een vrolijk licht uit haare oogen, maar zijne noodzaaklijke afwezigheid ten hove, jaa die van eenige weinige uuren, bedroefde haar, en dikwerf vondt hij haar in traanen. Bathilde, aan eenen Hoveling verbonden, hadt haar ook verlaaten, en in de uitspanningen des Hofs schepte Jacoba geen behaagen. Zeer vlijtig woonde zij de oefeningen van den Godsdienst bij, en behalven Borselen was haar Biechtvader nu haar eenige vriend.
Met deezen op eenen avond alleen zittende, daar Borselen in 's Haage afwezig bleef, zeide de goede vader.
Mevrouw! nu hebben wij reeds weder den halven dag bij den anderen gezeten, en nog hebt gij bijkans geen woord gesproken.
Jacoba, terwijl zij bezig was met borduuren:
Vergeef mij mijne onwelleevendheid, goede Vader! mijne bezigheid heeft mij belet....
Biechtvader.
Ach, dierbaare Vriendin! Niet de bezigheid, die

{==254==} {>>pagina-aanduiding<<}
gij met zeker verdriet oefent, maar kwellingen der ziele zijn het, die u sprakeloos maaken, zo ras gij van Borselen niet ziet - die kwellingen zijn het, die uwe gezondheid doen kwijnen.
Jacoba.
Ik ben immers gezond.... schoon zwak; en als mijn Borselen bij mij is, ben ik vrolijk, maar...
Biechtvader.
Ontdek mij uwe zwaarigheid toch. Vertrouwt gij mij niet....
Jacoba.
Ach jaa! maar.... welaan, weet dan mijne gedachten... Ik zal niet lang meêr leeven, mijn Heer! Van maand tot maand, van week tot week kan ik de vermindering mijner kragten bespeuren.... en schoon 'er nog een flaauw blos van gezondheid mijne wangen bedekke - o mijn Heer! dat rood is valsch... onder dat rood, hoe schoonschijnende, ligt reeds de doodskleur gereed.... ik verzwak.... Slaapeloos breng ik mijne meeste nachten door - daar een bijkans onmerkbaar koortsje mij zodanig afmat, dat ik vermoeider oprijze, dan ik mij te bedde begaf.... Mijn Borselen verzwijgt zijne zorg over mij, maar oordeel, of ik lust kan hebben om te spreeken, daar ik op het vertrek van mijnen vriend deeze regels gevonden heb, die ik heb afgeschreeven, daar hij zeker dezelve voor mij wilde verborgen houden:

{==255==} {>>pagina-aanduiding<<}


Jacoba, ach! uw leevensbloem verkwijnt, 
Gezondheids blos verwelkt - en blijdschaps glans verdwijnt. 
't Gelaat betrekt, het oog staat doodsch en duister, 
Of flikkert als de Zon met halfbewolkten luister. 
Jacoba ach! - gij smelt door zielsverdriet, 
En aan uw wederhelft ontdekt ge uw droefheid niet. 
Om mijne rust geen oogenblik te stooren 
Getroost ge u in uw hart uw zielenleed te smooren - 
Jacoba ach! - ik ducht een harden slag, 
'k Treed zidderend te rug op 't denkbeeld aan den dag... 
Den dag helaas.... 


(Niet verder hadt Borselen door droefheid overmeesterd dit vers kunnen voortzetten.)
Wel nu, mijn Heer! zulk eenen Echtgenoot als mijnen Borselen te bedroeven.... van zulk een man te scheiden... En dat zijn ook alleen de smarten die mij kwellen.... anders, anders mijn Heer! zie ik het graf met vreugde te gemoet.... daar zal ik rusten van mijne zorgen, van mijnen arbeid, van mijne verdrieten, tot dat....
De Biechtvader.
Gij bedroeft mij door zulke redenen.
Jacoba.
o Neen! mijn Heer! mijne uitzigten in een leeven naa dit veredelen mijn hart: vervrolijken mij in mijne droefheid.... Voor dat leeven is mijne ziel gevormd. Laat ik eens vrij met u spreeken, mijn

{==256==} {>>pagina-aanduiding<<}
Heer! daar wij hier alleen zijn. U zijn zo veel beter dan mij de geschillen bekend, die over den Godsdienst gevoerd worden. Ik heb mij nooit toegelegd op de kennis dier geschillen, maar mijn hart, mijn Heer! heeft een' zo eenvoudigen Godsdienst, en daar bij is het zo gerust. - O, als God zo groot is als wij hem uit de Natuur leeren kennen, zal hij alle onze plegtige bedrijven, als kinderspel aanzien - maar wel te doen, mijn Heer! wel te doen aan onze medemenschen, dat is bij mij Godsdienst, die de ziel kragten geeft, om zelfs, ondanks de knellendste banden, zich met gerustheid aan den algemeenen Vader der menschen aan te beveelen. - Gij weet ik woon de Godsdienstoefeningen vlijtig bij, en mijn hart, door zo veel noodlottigheden geschokt, heeft ze zo zeer noodig. Uw Aflaat, mijn Heer! ik spreek ronduit, stelt mij eenigzins gerust, maar eene goede daad gepleegd te hebben brengt mij nader bij God. - Ach, als ik dan zo alle aakligheden van sterven dood en graf als eenen onoverklimbaaren berg beschouw: rijst 'er dikwerf in eens een licht in mijn hart op: - dan zie ik de Eeuwigheid, waarin ik mij bijkans onverbeeldbaare zaligheden aan mijnen geest voorstel: dan jaa, dan bedroeft mij mijne zwakheid, dan bedroeven mij mijne misdaaden.... maar een wolk van genade schijnt dezelve dan te overdekken, dan zijn 'er oogenblikken,

{==257==} {>>pagina-aanduiding<<}
mijn Heer! - dat ik zonder droefheid dit ondermaansche zou kunnen verlaaten....
De Biechtvader.
Weldaadigheid en vroomheid, Mevrouw, zijn geen kwaade leidslieden op den weg, die na den Hemel leidt... maar te veel vertrouwen op zich zelven...
Jacoba.
Ik zwakke op mij zelve vertrouwen? - neen, goede Vader! die op zich zelve steunen durft, moet minder, dan ik geleeden hebben. - Maar daarenboven gevoel ik, dat ik niet voor deeze waereld geschikt ben, gelijk andere menschen.... Bij deeze is pragt uitspanning en weelde alles, en, hoe zeer ik die allen van den vroegsten tijd van mijn leeven af van nabij heb gekend, schoon ik een groot gedeelte van dezelven genieten kon... mijn hart deelde daarin hoe langs hoe minder. - Waarlijk, mijn Heer, de rampen maaken eene gevoelige ziel geschikt voor den Hemel.... maar ik bid u, (Want zij hoorde het getrappel van een paard op de brug van het kasteel) ik bid u, zwijg voor mijnen Borselen dit gesprek. - Ik zal mijne treurige trekken, zo veel mogelijk, verplooijen.



{==258==} {>>pagina-aanduiding<<}

[42]

Borselen, ingekomen zijnde, omhelsde haar tederlijk, en gaf haaren geest eene vrolijker wending. Naadat Jacoba de gewoone vraag gedaan hadt, of hij eenige nieuwstijding uit de Hofplaats medebragt, antwoordde Borselen:
In 's Haage is geen nieuws, maar, mijne waarde, in Haerlem is eene kunst uitgevonden, die de geheele waereld zal verbaazen; ik heb heden daarvan de eerste proeven gezien.... Mijn hart is geheel met deeze uitvinding vervuld. - Derzelver gevolgen zijn onberekenbaar.
Jacoba.
Meld ze mij toch, mijn Vriend!
Van Borselen.
De kunst, om door het overdrukken van met inkt bestreeken houten letters in den tijd van eenige uuren honderd kopijen van een geschrift te maaken.
Jacoba.
Ik verstaa u niet.
Van Borselen.
't Dom gemeen, dat alles voor toverij uitkrijt, zal ligt ook deeze kunst voor toverwerk verklaaren....

{==259==} {>>pagina-aanduiding<<}
Even, mijne waarde! als gij met uwen Zegelring honderden, jaa duizenden gelijke afdrukzels maaken kunt, zo ook heeft zekere Koster uitgevonden, om met houten Letters, die na boven uitsteeken en met inkt besmeerd worden, gelijke afdrukzels van letters te maaken. Laat ons op morgen, in dit aangenaam jaargetij, de lustrijke streeken van Haerlem en deszelfs Bosch bezoekende, ook dat kunstwerk, zo mogelijk, beschouwen.
Jacoba.
Kan mijne Borselen mij iets voorstellen.... dat mijn hart niet behaagen zou. - Gij weet, mijn Vriend, hoe hoog ik de Kunsten schat....
Van Borselen.
Welaan dan, mijne lieve.... maar hoe bleek, hoe....
Jacoba.
Ach, 't is niets, mijn Vriend! ik heb mij, misschien, wat over u bekommerd; Stel u gerust: morgen, morgen zal uwe Jacoba wel herstellen, als zij met u in de aangenaame Bosschaadjen en Duinen van haar bemind Haerlem wordt rondgeleid.
De dag brak aan, en Jacoba, vergezeld van haaren Borselen, steeg te paard: en zij bereikten bij het bekoorlijkste Lenteweder de vesten van Haerlem. - Aan een der Poorten afgestapt, wandelen zij na het Zand voor de wooning van den schran-
{==260==} {>>pagina-aanduiding<<}
deren Koster. Jacoba, die zich thans geheel zonder gevolg vertoonde, noch haar Borselen wierden herkend, maar niet te min herdacht zij met eenen diepen zucht, hoe zij eertijds op dat Zand tot Graavin was ingehuldigd... Weldraa egter wierden deeze gedachten afgebroken, daar Koster, hun herkennende, ze met de gulhartigste vriendelijkheid en beleefdheid ontving, en zich bijzonder vereerd betuigde, dat twee zulke aanzienlijke persoonen zijne kunst met hunne tegenwoordigheid verwaardigden.
Koster.
Och, 't zijn maar de eerste beginzels van eene toevallig ontdekte Kunst.... (Een vorm op de pers leggende en dezelve met inkt besmeerd hebbende, lag hij een blad papier op hetzelve, en vertoonde aan van Borselen en Jacoba het afdrukzel.) Ziet daar nu die kunst, waarvan men zo veel ophefs maakt, en waarvan ook misschien veel door schrandere vernuften te maaken is.
Van Borselen.
Zeer veel, mijn Vriend! zeer veel... (zich tot Jacoba wendende) Met hoe veel spoeds, mijne waarde, zouden dus de Bevelen van Vorsten en Grooten als afgeschreeven kunnen worden. En gij hebt dit ontdekt? Hoe zijt gij op die gedachten gekomen, mijn waarde Vriend?

{==261==} {>>pagina-aanduiding<<}

Koster.
Och, niets dan een inval heeft mij deeze Kunst doen uitvinden. Dikwerf vermaak ik mij in het aangenaam Bosch, bij deeze stad gelegen, en daar ik smaak van mijne kindschheid af vond, in het snijden van figuuren en letters in hout - sneed ik onder het lommer van een beuk gezeten, op een brokje schors eenige letters: - Dit bragt mij op den inval om een' A.B.C. voor mijne kleinkinderen te vervaardigen.... en dit met inkt besmeerd af te drukken: - Dit gelukte. - Ziedaar, mijn Heer! de eerste beginzels mijner Kunst - thans zijn dit de eerste bladen van een boek, dat ik ondernomen heb te drukken.
Van Borselen.
Grootsche onderneeming, mijn Vriend! en gelukt uw bestaan, dan zal de geheele waereld uwen naam met roem verbreiden. - Hoe ligt verkrijgbaar zal dan voor elk een boek worden - en wie weet welke verbeteringen 'er nog in deeze kunst zijn uit te vinden.
Jacoba.
Is het geöorloofd zulk een afdrukzel mede te neemen, ik zal het onder mijne zeldzaamheden bewaaren?
Koster.
Gaarne, Mevrouw! Gij vereert mij hoogelijk, al-
{==262==} {>>pagina-aanduiding<<}
leen vrees ik, dat ik misschien uwe aandacht met eene te beuzelachtige zaak heb bezig gehouden.
Van Borselen.
Ver van daar.... Vaar voort met uwe kunstoefening, wie weet welke vruchten het nageslacht daarvan plukken zal.
Naadat Borselen en Jacoba Koster op de vriendlijkste wijze dankgezegd hadden, traden zij te zamen ter Stadspoort uit, en in het Hout gekomen was Borselen zeer nadenkende en stil. -
Jacoba.
Gij peinst, mijn Vriend!
Van Borselen.
Jaa, mijne waardste - ik bepeins de gevolgen van deeze wonderbaare kunst. Ik bepeins, welk eene uitbreiding, welke een onberekenbaare uitbreiding de weetenschappen van deeze kunst zullen kunnen ontleenen; hoe onmeetbaar veel goeds, en hoe veel kwaads dezelve zou kunnen stichten; - welk eene uitgebreidheid dit aan den roem van verhevene stervelingen geeven zal. Gewis hunne daaden, hunne lotgevallen zullen de wijde waereld door gedraagen worden, en onvergangelijk tot het laatst naageslacht bewaard blijven.
Jacoba.
Ach, mijn Vriend! Misschien dan dat die kunst eenmaal ook nog onze liefde, onze tederheid ver-
{==263==} {>>pagina-aanduiding<<}
eeuwigt, en dat alle de gevoelige harten op den aardbodem getuigen, hoe groot de liefde geweest zij, die onze harten vereenigde.
In de beschouwing der aangenaamste voorwerpen sleeten zij verder den tijd, en Jacoba op het Slot terug gekeerd, scheen op nieuw versterkt.... maar slechts weinige dagen duurde deeze beterschap, en haare kragten namen merkbaar van tijd tot tijd af. - Altoos bleef zij egter voor haaren van Borselen haare zwakheid ontveinzen. -



{==264==} {>>pagina-aanduiding<<}

[43]

Bij het wijken van den Zomer verminderden haare kragten meêr en meêr - haar gelaat zelfs vermagerde, de eertijds zo volle boezem slonk - haare oogen begonnen eenigzins hol in het voorhoofd te staan - de stille sluipkoorts nam dag aan dag toe. - Bitter was de droefheid van van Borselen, wanneer hij de oogen op dat dierbaar voorwerp zijner tederste bezorgdheid sloeg - dan naar maate haare kragten minderden, vermeerderden haare moed, en haare leevendigheid van geest.
In het begin van Wijnmaand lag zij zich op haare legerstede neder, om nimmer weder op te staan; Borselen bij hetzelve nederzittende, weende.
Jacoba.
Wat weent gij, mijn Borselen?
Van Borselen.
Kunt gij dit vraagen, mijne Jacoba! is het mogelijk, dat ik niet weene, wanneer ik de oogen op u slaa.
Jacoba.
Gij weent dan, mijn Vriend! om dat gij mij haast zult moeten derven: mij.... die een ongelukkig leeven met een vroegtijdigen dood eindige.

{==265==} {>>pagina-aanduiding<<}

Van Borselen, haare hand vattende.
Waart gij dan nu ongelukkig?
Jacoba.
Ach neen! mijne gelukkigste uuren heb ik in uwen arm doorgebragt - in den arm van mijnen Borselen was ik gelukkiger dan ooit. Maar de ellendigheid van mijn lot hadt mijn leeven zodanig verbitterd, dat zelfs in het midden mijner geneugten een smaak van smarte naableef.... Vlei mij niet, mijn beste Vriend! denkt gij niet dat het ras met mij gedaan zal zijn....
Van Borselen.
Misschien, dat het ongunstig weder thans bijzonder uwe kwaal verergert.
Jacoba.
Ach, mijn Vriend! vlei mij niet. Ik voel zelve, dat het met mij niet lang duuren kan. Zie, hoe mijne handen vermagerd zijn, zins den tijd van eene maand. Lieve Borselen, vlei noch mij, noch u zelven. Jacoba ligt op haar sterfbed: en alleen één voorwerp boeit mij aan deeze aarde.... en wat kan dat anders weezen, dan gij.... anders, mijn dierbaare zou ik juichen van vreugde, dat ik deeze onvolmaakte waereld met een betere gaa verwisselen....
Van Borselen.
Bedenk, mijne waardste! hoe doodlijk mij alles

{==266==} {>>pagina-aanduiding<<}
weezen zal, wanneer ik haar mis, zonder welke alles niets voor mij is, en met welke ik al, wat ik wensche, bezit.... o Hemel! moet mij die slag treffen....
Zo spreekende barst hij in den hevigsten vloed van traanen uit, en valt met het hoofd in de handen op de spreide van het bed neder.
Jacoba schooten de traanen in de oogen, die, hem op de tederste en medelijdendste wijze aanziende, toevoerde, daar zij met haare hand zijn heet voorhoofd opbeurde.
Mijn Borselen! wij moeten scheiden.... maar hoe gelukkig is het dat ik u voorgaa. - Ik, die met vrouwen kragten, in den bloei mijns leevens, vruchteloos met het noodlot gekampt heb, die thans bijna geheel verlaaten ben van alle mijne oude vrienden en aanbidders, ik zou zonder u op deeze waereld een jammerlijk ongelukkig schepzel zijn. - God heeft mijne gebeden verhoord, toen ik u de hand als uwe Gemaalin gaf, ach, smeekte toen mijn hart: Laat dit mijn laatst, mijn gelukkigst Huwelijk zijn, en dat ik dien dierbaaren man in het graf vooruit gaa. - En nu, nu zal ik vooruit gaan.... Misschien denkt gij uit mijne bezadigdheid, dat ik u minder lief hebbe.... maar gij doolt. Hij, die alles weet, weet, dat, hoe onaangenaam thans, bij het verminderen mijner leevenskragten, de toestand van mij zij, die gewoon was alle oefeningen en ver-
{==267==} {>>pagina-aanduiding<<}
maaken in de sterkste maate zonder vermoeijing te kunnen genieten, dat, indien ik uw tijdelijk en hoe veel meêr uw eeuwig geluk bevorderen kon, ik gaarne jaaren agter een op dit leger zou uitgestrekt liggen, en dat het denkbeeld, ik maak mijn Borselen gelukkig, in het midden zelfs van folterende pijnen....
Van Borselen.
Houd op: en ik zou gelukkig kunnen zijn.... Ach, dierbaarste.... Gij kent mijne liefde niet.... als gij van de scheiding spreekt, is het of 'er een deel van mijn hart wordt asgescheurd....
Jacoba.
Houd moed, mijn Vriend! houd moed - wij zullen immers eenmaal elkander weder zien.... en dan, dan zullen wij nimmer scheiden. Ééne bede slechts, mijn Vriend! verlaat dit vertrek niet voor dat ik sterve.... o als ik in uw' arm sterf, als ik met breekende oogen mijn' dierbaaren Borselen nog beschouwe, o dan zal mij de dood het zagtste zijn. - Lieve Borselen! gij belooft mij dit?
Van Borselen.
Aaklige belofte, die gij mij afperst - jaa ik beloof het u, mijne dierbaarste....
Jacoba.
Gij zult dan deeze oogen luiken.... Waardste Vriend mijner ziele....



{==268==} {>>pagina-aanduiding<<}

[44]

Borselen aan zijne belofte trachtende te voldoen, liet zich een rustbed in haar vertrek spreiden: maar de slaap ontweek hem meer en meer, naar maate dat de vermogens zijner dierbaare lijderesse verminderden.... Meestal verkoos hij met haar alleen te zijn; naa eenen zeer benaauwden dag te hebben doorgebragt, lag Jacoba eenige oogenblikken zeer bedaard. Zij hadt dien dag de Kerkgerechten van haaren Biechtvader ontvangen en verheugde zich, dat haare smarten haar op eens verlieten. - Zij stortte deeze gebeden uit, met eene eenigzins holle stem.
U, o weldaadig Heer, u dank ik, dat mijne smarten geweeken zijn... mijne benaauwdheid is weg - en mijne borst haalt een ruimer adem.... maar hoe helder, hoe vreemd, hoe ligt is mij alles... o God! zou dit de Dood zijn - o hoe kalm, hoe kalm is zij dan....
Borselen dit gebed hoorende naderde haar.... en overstelpt door droefheid vroeg hij? - Ach, wat zegt gij, mijne Jacoba?....

{==269==} {>>pagina-aanduiding<<}

Jacoba.
Zijt gij daar.... (zich nog een weinig opbeurende) Geef mij nog een' kusch, mijn Vriend! (Uit de oogen van van Borselen droopen groote traanen op haar gelaat, daar hij haar' mond tederlijk kuschte, en zij ook haare koude lippen zagtkens bewoog) Vaarwel met deezen kusch.... nu voel ik het Borselen, ik zal 'er niet lang meêr zijn, o ik heb nu geheel geen pijn meêr en ik ben zo los, zo geheel los van de aarde - mij dunkt mijn hart.... slaat zo slaauw - zo slaauw - geef mij uwe hand - die mij nog zo dierbaar is - zie mij nog eens aan.... 't Wordt alles zo duister rondom mij.... ach, gij ziet zo treurig.... zo treurig. - Immers Borselen! wij zullen elkander wedervinden. - De dofheid van mijn gezigt verminderd weder. - Nog wel eenige oogenblikken zal ik bij u blijven. - Wat is alles stil rondom mij. - Zijn wij alleen Borselen?
Van Borselen.
Jaa, mijne dierbaare!
Jacoba.
Zeg mij dan nog eens, dat gij mij zelf stervende lief hebt, dat woord hebt gij zo dikwijls herhaald - en dat was het liefste, het geen ik hoorde - laat ik het nog éénmaal hooren.

{==270==} {>>pagina-aanduiding<<}

Van Borselen, geheel door droefheid overmeesterd.
Jacoba, ik heb u lief....
Jacoba.
Nu zal het niet lang duuren.... mijn waardste! leg uwe hand nog eens aan mijn' mond. - (Hierop poogde zij zijne hand te kusschen, maar haare reeds kragtelooze lippen weigerden haar dien dienst) neen! dat is afgedaan - geef mij toch uw' hand.... nu in den Hemel.... in den Hemel.... En hier bleeven haare woorden steeken; nog flaauwlijk zeide zij: Borselen - Met haare hand hierop de zijne drukkende, snikte zij tweewerf, haare klamme hand in de hand van van Borselen geklemd houdende.... Borselen, geheel overheerd door smart zag haar aan, en naa haare breekende oogen met zijnen vinger toeteluiken, stortte hij met een' gil op het lijk van Jacoba neder.



{==271==} {>>pagina-aanduiding<<}

[45]

De huisgenooten schooten toe, en bragten den door schrik en droefheid halfgestorvenen Borselen tot zich zelven, die naauwlijksch tot het los laaten van de nu ijskoude en in de zijne beklemde hand van Jacoba te beweegen was. Daar men met den diep bedroefden worstelde om hem van het lijk zijner Jacoba aftescheuren, geliet hij zich voor eenige oogenblikken zich te gedraagen naar den wensch van hun, die hem overmanden. - Hij tradt in eene magtelooze houding met hun voort, maar aan de deur der kamer gekomen zijnde, ontwringt hij zich de handen van zijne huisgenooten en stort zich op het lijk van zijne dierbaare wederhelft: het zelve in zijne armen knellende barst hij uit: - ‘En gij zijt dood, gij zijt dood, dierbaarste op aarde, mij dierbaarder dan de aarde zelve.... Open, open nog éénmaal slechts die oogen, zie mij nog éénmaal aan.... maar zij zijn geslooten.... voor altoos - (Daarop kuscht hij beide haare oogleden) - en die lieve mond - niet één, niet één kusch - meer, ach, mijne Jacoba! een kusch nog - maar neen! ook geslooten, voor eeuwig geslooten. -

{==272==} {>>pagina-aanduiding<<}
Ach, en die boezem, waaraan ik de gelukkigste uuren van mijn leeven heb doorgebragt (haar hand op haar hart leggende) en dat hart, dat ik zo dikwerf voor mij, voor mij zo hevig voelde slaan, slaat niet meêr. - Dierbaar, dierbaar overschot, - Gij, gij.... neen! neen! ach, ik zidder - gij zijt mijne Jacoba niet meêr - ach, dat hoofd hangt slap.... (Zich met schrik los rukkende) Maar ach, in dit stof, waar voor ik thans gruwe, heeft toch haare edele ziel gewoond - (het lijk nogmaals omhelzende en vol droefheid hetzelve langzaam verlaatende) Brengt mij van hier - brengt mij nu van hier.... ach, dat ik sterve, dat mijn stof te gelijk met het stof der dierbaare ter aarde besteld worde - ach, waarom, waarom ben ik uit dien zwijm ontwaakt? -



{==273==} {>>pagina-aanduiding<<}

[46]

De dag der begraavenis was een dag der bitterste treurigheid, - Van Borselen gevoelde niets dan zijn verlies - toen haare kist uit zijn oog verdween, zeeg hij in den arm van zijnen bedienden neder. -
Naadat zijne hartstogt die kalmte bekomen hadt, dat hij meer bedaard, schoon met de gevoeligste tederheid, haar verlies herdenken kon, maakte hij den volgenden Treurzang, dien hij tot aan het einde van zijnen hoogen leeftijd toe, bijkans dagelijksch, herhaalde:

Mijn dierbre! deedt de dood u sneeven, 
Op 't lichaam woedde zij alleen; 
In deezen boezem blijft gij leeven, 
Uw' ziel en mijne ziel zijn één! 
Zoet denkbeeld! blijf mijn hart verkwikken, 
Gedachte, die mijn leeven zijt. 
Jacoba! all' mijne oogenblikken 
Zijn God, de Deugd en U gewijd. 
 
Dat zich de Lente tooij' met roozen, 
De Zomer volle schooven grijp', 
De Hersst moog' bij zijn drinkschaal bloozen, 
Den Winter ciere een' kroon van rijp. 

{==274==} {>>pagina-aanduiding<<}

De Morgenzon doe 't boschchoor zingen, 
De Middag spijz' de noeste vlijt, 
De min prijz' de Avondschemeringen, 
De Nacht zij aan den slaap gewijd. 
 
Voor niets dan 't Hemelsche gevoelig, 
Sleep ik mijn' leeftijd kwijnend voort, 
Daar geen tooneel, 't zij stil, 't zij woelig, 
Mijn dofgetreurden geest bekoort. 
Haar mis ik, die mij Lenteweelde 
Bij guure Winterstormen schonk, 
Wier helder Oog mijn' zinnen streelde. 
Schoon Maan noch Star aan 't luchtruim blonk, 
 
Maar dierbre! deedt de dood u sneeven, 
Op 't lichaam woedde zij alleen; 
In deezen boezem blijft gij leeven, 
Uw' ziel en mijne ziel zijn één! 
Zoet denkbeeld! blijf mijn hart verkwikken, 
Gedachte, die mijn leeven zijt. 
Jacoba all' mijne oogenblikken 
Zijn God, de Deugd en U gewijd. 





{==275==} {>>pagina-aanduiding<<}

Drukfeilen.

Bl. 2 staat reg.	3 Flips moet zijn Phlips.
17 staat reg.	25 de paerelsnoer moet zijn het paerelsnoer.
29 staat reg.	22 zorger moet zijn zorgen.
37 staat reg.	10 hadt moet zijn had.
65 staat reg.	16 dien moet zijn die.
79 staat reg.	15 hadt moet zijn had.
87 staat reg.	26 hadt moet zijn had.

De Overige gelieve de Toegeevende Leezer te verbeteren.
    
{==276==} {>>pagina-aanduiding<<}




(*) Schoon deeze Geestigheid eene Geestigheid dier Eeuwe was, heb ik dezelve niet agterwege willen laaten. In onze Eeuw, kunnen de Fransche Galanteriewaaren voorbeelden van dezelve soort van Geestigheden opleveren.


