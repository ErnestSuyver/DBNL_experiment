
   
        
           
               Het kasteel van Aigermont, en d'omleggende landtstreeken in de heerlykheit van Nederkan, nevens de stadt Maastricht
               François Halma
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Het kasteel van Aigermont, en d'omleggende landtstreeken in de heerlykheit van Nederkan, nevens de stadt Maastricht van François Halma uit 1715.
               
               
                   
                       
                   
               
           
           
           
               halm002kast01_01
               DBNL-TEI 1
               
                   2017 dbnl
               
           
           
               
           
           
               
                   
                   exemplaar Koninklijke Bibliotheek Den Haag, signatuur: KW 759 A 21
               
               François Halma, Het kasteel van Aigermont, en d'omleggende landtstreeken in de heerlykheit van Nederkan, nevens de stadt Maastricht. François Halma, Leeuwarden 1715
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Het kasteel van Aigermont, en d'omleggende landtstreeken in de heerlykheit van Nederkan, nevens de stadt Maastricht
               François Halma
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Het kasteel van Aigermont, en d'omleggende landtstreeken in de heerlykheit van Nederkan, nevens de stadt Maastricht
               François Halma
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2017-08-22
               
                   VD
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: François Halma, Het kasteel van Aigermont, en d'omleggende landtstreeken in de heerlykheit van Nederkan, nevens de stadt Maastricht. François Halma, Leeuwarden 1715
 
Zie: https://www.dbnl.org/tekst/halm002kast01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

       
           
             




{==I==} {>>pagina-aanduiding<<}

Het kasteel
van
Aigermont,
en d'omleggende landt-
streeken in de heerlykheit van
Nederkan,
nevens de stadt
Maastricht;
In heldendicht afgeschetst
door
François Halma.
Hier is bygevoegt eene Rede tot lof der
dichtkunde.

{== afbeelding 
	
==} {>>afbeelding<<}
    

Te Leeuwarden,
Gedrukt by François Halma, Drukker der Edele Mogende Heeren Staaten van Frieslandt, 1715.
Met Privilegie.

{==II==} {>>pagina-aanduiding<<}





{==III==} {>>pagina-aanduiding<<}

Aan zyne excellentie den heere Daniel Wolf, Baron van Dopff, heere van Aigermont, Nederkan, Ruyff, en Eeben; generaal van de dragonders en cavallerye van den staat; veldt-marschalk-luitenant van Zyne Keizerlyke Majesteit; quartier-meester generaal van de armeen van den staat der vereenigde Nederlanden; chevallier van d'ordre der generosite van Zyne Koningklyke Majesteit van Pruyssen; kolonel van een regiment dragonders, en gouverneur van Maastricht.


'k WYde U eerbiedig myn gezangen, 
Doorluchte Veldtheer van den Staat; 
De zanglust heeft myn Nimf bevangen, 
Waar door zy deeze toonen slaat: 

{==IV==} {>>pagina-aanduiding<<}

De toonen om eerst af te maalen 
Uw heerlyk Lusthuis Aigermont; 
Dat wy in Nederkan zien praalen, 
Betoovrend voor 't gezicht in 't rondt. 
Myn lust strekte om hier uit te beelden, 
In Dichters taale, uw Landtpaleis, 
Met zangen die uwe ooren streelden, 
In poging, schoon niet naar vereisch. 
Dan wilde ik myn gezang ook mengelen 
Met uw' Veldtheerelyken lof, 
Om uwe kruin een krans te strengelen, 
Die paste voor den naam van Dopff. 
De schoone Maasstadt, uw bestiering, 
Heldthafte Landtvoogt, aanbetrouwt, 
Wilde ik, doorvlochten met verziering, 
Ook schetzen hoe zy wordt beschouwt. 
Verdichtzels zyn de pronksieraaden 
Der wereldtlyke Poëzy, 
Van Veldtgodinnen en Najaden, 
Naar Nazoos schoone schildery. 

{==V==} {>>pagina-aanduiding<<}

Dit 's d'eige landttaal der Poëeten, 
Naar regels die de kunst begrypt; 
Dies moet men Fabelkunde weeten, 
Als Poëzy het oordeel slypt. 
Laat uwe heusheit my verschoonen, 
Beroemde Krygsheldt, als ik dwaal; 
Of daar myn Nimf geen lauwrekroonen 
Vlecht naar uw groote zegepraal: 
Vlecht naar vereisch der heldtbedryven, 
Door uwe dappre vuist verricht; 
(Om Neêrlandts Staatbelang te styven) 
En krygstrofeen, in 't veldt gesticht. 
Mogt myne pen dit eens ontvouwen, 
Naar 't licht van uwe kundigheit, 
O Landtvoogdt! wat gaf dit beschouwen 
Onsterflyke eere aan uw beleit! 
Maar 'k mogte uw zedigheit dan quetzen: 
Dies prangde ik my in dit gezang, 
Om maar in 't algemeen te schetzen 
Den plantgrondt uwer zegestang. 

{==VI==} {>>pagina-aanduiding<<}

Doch slaat myn vier wat sterk aan 't blaaken, 
Daar 't Rome en zynen Godtsdienst raakt; 
Wie kan dien yver in my wraaken, 
Die weet hoe 't Roomsche strafvier blaakt? 
Die Rome kent en 't bloetvergieten, 
Waar mede 't zich zoo vuyl bekladt, 
(Dat Godt en menschen moet verdrieten) 
En 't geene ik zag in uwe Stadt? 
Maar om de schoonheit af te maalen 
Der Dichtkunde, en haar groote kracht, 
Wordt zy, als voor Apolloos straalen, 
Hier mede op 't schoutoneel gebragt. 
Zy blinkt hier in een Redevoering, 
Die eertydts klonk in 't hooge Koor 
Der Amstelstadt; wier zagte roering, 
In Roomsche taal, streelde elks gehoor. 
Myn Zoon ontvoude deze Rede, 
Door zyne veder hier vertaalt, 
Opdat zy myn gezicht voldeedde, 
Hoe hoog de kunst wierde opgehaalt. 

{==VII==} {>>pagina-aanduiding<<}

Ik voege haar by myn Gezangen, 
Manhafte Heyrvoogdt, die den lof 
Van 't Lusthuis Aigermont vervangen, 
Door tweelingschap van beider stof. 
Hier prykt de Dichtkunst in haar waarde, 
Als haare toon de ziel verrukt, 
En boven deze zichtbaare aarde 
Verheft; als d'aardtsche last haar drukt. 
Doch schoon de Rede schynt doorweeven 
Met stof die 't Schoolbestier betreft; 
Zoo kan zy echter 't denkbeeldt geeven, 
Hoe Febus kunst moet zyn beseft. 
Hier zietmen Koningen verschynen, 
En Vorsten; Queekers van de kunst, 
Waar voor de laster moet verdwynen 
Der schenderen dier hemelgunst. 
Dit noopte my om 't stuk te voegen 
By myne zangen, U gewydt: 
't Zal uwen grooten geest genoegen, 
In 't slyten van een' korten tydt. 

{==VIII==} {>>pagina-aanduiding<<}

Ontfang het dan met myn gedichten, 
In uwe hoede en veiligheit, 
Als blyken myner eerbiedtspligten, 
Door myne Zangheldin bereidt, 
Doorluchte Veldtheer, om uw daaden 
Te kroonen met uw lauwrebladen. 


Uwe hoog-edelheits

onderdanige, gehoorzame, en volvaardigste dienaar
François Halma.
Leeuwarden den 20. van Grasmaandt, 1715.    



{==IX==} {>>pagina-aanduiding<<}

Pligtrede aan de wel edele, hoogachtbaare heeren, hooftschout, burgermeesteren, schepenen en raaden (van de Brabantsche zyde) der stadt Maastricht.


VErgun myn Zangeres, ô Edele Achtbaarheden, 
Dat zy een korte poos, met alle eerbiedigheit, 
In uwe Raadtzaal koomt met haare toonen treeden, 
En lauwerkranssen voor uw Landtvoogdts kruin bereidt. 
't Verrukkend Aigermont, een Tempe om 't hart te streelen, 
In uwe Landtstreek, en een Lusthof van vermaak, 
Laat ik met zyn geboomte eerst hier voor d'oogen speelen, 
En 't omgelegen landt, in Febus godenspraak. 
Dan treede ik verder, om de daaden af te maalen, 
En krygsbedryven van den dappren Veldtheer Dopff; 
Waar uit men zyn verdienste en heldendeugdt ziet straalen; 
Wier onbezwalkte glans blaakt aan het starrenhof. 

{==X==} {>>pagina-aanduiding<<}

't Is uwen Stedevoogdt, vermaart door oorlogsstukken 
In Mavors bloedig veldt, verheerlykt door de Faam; 
Den Heldt, door wien gy u uit 's vyandts klaau zaagt rukken, 
Dien myn gezang vertoont, tot lof van zynen naam. 
Door zooveel heusheit in uw stadtsbezoek ontfangen, 
Wel Edele Achtbaarheên, vonde ik my zelfs belust, 
Om dat van uwe Stadt te melden in myn zangen, 
't Geen my, als 't heughelykst en heerlykst, was bewust. 
Ik schets den Maasstroom af, daar hy bespoelt uw vesten, 
En 't schoon Gezicht rontom der landen in 't verschiet; 
't Zy datmen Zuidtwaarts gluurt, ten Oosten, of ten Westen, 
Of naar den Noorderkant, zoo verre als d'oogstraal ziet. 
't Aanzienlyk Raadthuis, trots uit zynen grondt verheven, 
Als 't Roomsche Kapitool, voor uw Vergadering, 
Wordt voor een kleen gedeelte in mynen zang beschreven, 
Zoo aan den buitenkant, als in den binnenkring. 
Dan meldt ook myne Nimf iets van uw groote Kerken, 
Zoo aan den Christennaame, als Outaardienst gewydt: 
Zy streeft uw straaten door, om alles aan te merken, 
Doch vindt dat zy daar in zich niet ten halven quyt. 
Op uwe Merktplaats slaat zy, door 't gedrang, aan 't dwaalen, 
En raakt als buiten rooi in d'orde van 't gezang: 
Dies zoekt zy uit de Stadt verademing te haalen, 
Maar deze zoete lucht geniet zy daar niet lang. 
Sint Pieters Sterkte en Berg most van haar zyn bekeken, 
Niewsgierigheit dreef haar naar die Spelonken heen; 
Dies most zy, naar onthoudt, van d'akeligheit spreeken, 
Die voor haare oogen hier by 't fakkellicht verscheen. 

{==XI==} {>>pagina-aanduiding<<}

Ook kon zy 't Klooster van Slavanten niet vergeeten, 
Op 't hangen van den Berg vermaakelyk gesticht; 
Om 't geen zy daar ontmoette in 't zingen uit te meeten, 
Waar toe de heusheit des Prioors haar heeft verpligt. 
Maar, Edele Achtbaarheen, terwyl ik in uw wallen 
De Kerkvergadering bywoonde, voor een jaar, 
Is stip de staatiedag der Omdragt voorgevallen 
Des heiligen Servaas, geviert met plegtgebaar. 
Ik was beschouwer van die Roomsche Tempelzeden, 
Gelyk ik in 't Gezang bekort hebbe aangeroert; 
Waar by noch Dolmans quam, vervreemt van 't licht der reden, 
Als toonende in zyn Schrift dat hy was dol vervoert: 
Vervoert, om schaamteloos de Ketterstraf te staaven 
Van Sint Dominikus, dien helschen Stookebrandt: 
Dies vond ik my genoopt om wat van 't spoor te draaven, 
Daar hy had opentlyk de moordtbanier geplant. 
Heb ik 't Roomsch Babylon wat heftiglyk besprongen, 
Waar door den valschen dienst van Mauzzim wordt ontdekt: 
Dat Dolle wangebroet heeft my zulks afgewrongen, 
't Geen slechts tot moordtlust der Parysche Bruiloft strekt. 
Wien noemtmen Ketters, om hun levenslicht te dooven? 
Wien doemtmen om de leer van heiligschendery? 
Wien past den laster van Godts heerlykheit te rooven? 
Wien, dat hy waardt den haat van Godt en menschen zy? 
Zyn wy het, dien men durft vermetelyk betichten 
Met deze gruwelen, en daarom waardt die straf? 
Zyn wy dan zulken, die den afgodtsdienst verrichten, 
Den Kalverdienst, dien Godt aan Isrel nooit vergaf? 

{==XII==} {>>pagina-aanduiding<<}

Wy, die den waaren Godt alleen godtsdienstig eeren? 
Wy, die ons heil alleen verwachten door het Kruis, 
En 't Offerbloet van hem, dienwe als den Heer der Heeren 
Aanbidden, en het Hoofdt van zyn geheiligt Huis? 
Zyn wy de Ketters, die, om minder straf te draagen, 
Jong moeten uit den kreits der wereldt zyn gevaagt? 
Wien moet die Dolle taal geen schrik in 't harte aanjaagen, 
In wien de minste straal van liefde is opgedaagt? 
Maar dit hiet liefdewerk ons met de doodt te straffen, 
Ja 't is een Godtsdienstpligt, naar Christus heeft voorzegt, 
In waan: maar zeker 't is den Helhondt na te blaffen, 
Die 't Goddelyk gebodt zoo valsch heeft uitgelegt. 
Hy hiet van 's wereldts wieg te zyn een Menschenmoorder: 
Wie draagt nu 't naaste aan hem zyn eigen beeldt en merk? 
Is 't niet Dominikus, die Wereldts rustverstoorder, 
Met zyn bloetdorstig Rot, tot steun der Roomsche kerk? 
Ontsloot gy d'oogen eens, gewaande Katholyken, 
En staarde aandachtig op dit groote rechtsgeding; 
Of hier een sterflyk mensch kan zulk een vonnis stryken, 
En 't stuk beslechten door den wereldtlyken kling? 
Gewis gy vielt ons toe, door 't lezen der Orakelen, 
En doemde Romens wyze en menschenmoordery. 
Maar och! gy zyt geboeit in vastgesmeede schakelen, 
Van Romens bygeloof en snoode dwinglandy! 
Zegt, waarom wilt gy niet naar 't Hooft der Kerke luisteren, 
(Roepe ik voor 't laatste u toe) maar hoort een vreemde stem? 
Zegt, waarom laatge u aan een menschenleering kluisteren, 
Zoodat Godts heilig Woordt op u heeft vat noch klem? 

{==XIII==} {>>pagina-aanduiding<<}

Godt koome door zyn licht in uwe harten schynen! 
De Geest der waarheit leere u zynen zin verstaan! 
Dan zal 't vooroordeel haast uit uwen geest verdwynen, 
En zultge alleen tot Godt door Jesus kruisbloet gaan. 
Dan zult gy, nevens ons, bloetdorstigheit verfoeijen, 
En rustig wraaken 't geen de Dolheit daar van leert: 
Ja zelfs als Cederen in 's Heeren voorhof groeijen, 
Als, van den Afgodt, tot den waaren Godt bekeert. 
 
Vergeeft dees' tusschenrede, ô Edele Achtbaarheden; 
Het Roomsche Bygeloof, gezien in uwe Stadt, 
Ontstak in my dien gloet; doch meest des Monniksreden, 
In zyne * Onfeilbaarheit der Roomsche Kerk bevat. 
Ontfangt in uwe gunst myn Landt- en Stadtsgedichten, 
Gelykze onmiddelbaar hier t' zamen zyn gevoegt: 
Ontfangt myn flaauwe schets van uwe Stroomgezichten, 
Waar van 't herdenken my noch dagelyks genoegt. 
Ontfangt de Rede, daar de kracht in wordt ontsloten 
Der Dichtkunde, en hoezeer haare achting gelden moet; 
Als in den top geroemt door d'allergrootste Grooten, 
Van wien zy is geviert, beschermt, en aangevoedt. 
Met deze Rede steeg myn Zoon op hooger trappen 
In Ballas oeffenschool, waar op hy verder ryst, 
Om door te dringen tot de hoogste wetenschappen, 
De kennis die den mensch naar 't Opperwezen wyst: 
Naar Godt het Hoogste goedt, om in hem 't heil te vinden, 
Dat nimmer sterveling op aarde heeft bevat; 
Opdatwe ons door geloof en liefde aan hem verbinden, 
Van wien wy zyn door 't quaadt en misdryf afgespat. 

{==XIV==} {>>pagina-aanduiding<<}

Ontfangt dit Tweelingschap, door zyne stof verbonden, 
Als wiens verandering de lezenslust ontsteekt; 
Naardien in beide wordt met zekerheit ontwonden 
't Geen heughelyk vermaakt, en nutte leering queekt. 
Ontfangt de Drukken die u worden toegezonden, 
Met allen eerbiedt voor uw lofflyk Stadtsbestier; 
De naam uws Stedevoogdts wordt aan het hoofdt gevonden, 
Wiens kruin gy ziet versiert met blinkende lauwrier. 
Hy leeve Nestors tydt, om voor uw heil te leeven! 
Leef alle lang in vreê, Maastrichtsche Burgerraadt! 
Nooit moge een wisselval uw welvaart tegenstreeven! 
Godts hoede dekke uw Stadt, dien Sleutel van den Staat! 
Zyn waarheit breeke door met kracht in uwe muuren! 
De vrede moge altoos in Sions vesten duuren! 


Zoo wenscht van harte,

Uwe edele hoog-achtbaarhedens,

ootmoedige en onderdanige dienaar,
François Halma.
Leeuwarden, den 24. van Grasmaandt, 1715.    



{==XV==} {>>pagina-aanduiding<<}

Berecht aan den lezer.

DAt de gelegentheit menigwerf de verwekster is der menschelyke bedryven, bevindt elk in zynen levensloop, wanneer hy'er zynen aandacht toe inspant. Nimmer dachte ik dat d'inhoudt dezer Zangen my tot een onderwerp der Dichtkunde zoude gestrekt, of ik zelf ooit de Landtstreeken gezien hebben, wier toestant en gezichten ik in myne vaerzen afschetze. Zoo luttel is de mensch verzekert van het geene hem in het toekomende, die ondoordringelyke schuilhoek voor onzen geest, zal wedervaaren; of tot welke uitwerkzelen hy, hoedanig een opzet hy ook neeme, zal overslaan: een onfeilbaar bewys onzer afhangkelykheit, zoo in ons wezen, als in onze werkingen, van eene hooger Oorzaak, die de werkzaamheit in ons verwekt, bestiert, en bepaalt; zoodat wy, naar 't woordt van den grooten Kruisgezant Paulus, in, of door Godt leeven, ons bewegen, en zyn; Handel. XVII. vs. 28.
Doch hier door verstaan wy alleen de wezentlyke daaden, en geenzins de ondaaden, gemeenlyk zonden, of misdryven geheten; als die eigentlyk geene wezentlyke bedryven, maar gebreken in goede werkingen zyn, en overzulks geene wezentlyke Oorzaak konnen hebben, maar alleen uit onze nietwezigheit ontstaan; dat is, dat het niet, het geen onze wezentlykheit voorging, ons altoos in ons zyn, en in onze bedryven verzelt en aankleeft, en van ons, als schepzelen in den tydt voortgekomen, onafscheidbaar is; daar het opzicht van onze veranderinge tot het quaade alleen uit ontspruit. Want naardien Godt alleen wezentlyk is, en een nootzakelyk bestaan heeft, zoo kan van hem niet dan het geene wezentlyk is, of een wezentlyk bestaan heeft, voortkomen en veroorzaakt worden; waar uit nootzakelyk volgt, dat, schoon Godt, als Schepper en Onderhouder van alles dat buiten hem is, en door zynen wille bestaat, alle bewegingen en werkzaamheit in de schepzelen verwekt, hy echter geen oorzaak is, noch kan zyn, van 't gebrek in die beweeginge, als dat maar een mangel van volmaaktheit is in de daadt, en eene derving der volkome wezentlykheit; welke derving, om eigentlyk te spreeken, nimmer (als een nietwezen zynde) wezentlyk kan veroorzaakt worden, en overzulks Godt tot eenen Stichter hebben. Maar dus worden wy ongevoelig in d'overnatuurkundige bespiegelingen wechgesleept, die wy, als buiten ons bestek en oogwit, dan hier mede plotzeling afbreeken, om eenige nader openinge omtrent den ooirsprongk van het volgende Dichtstuk te geeven; zommige berispingen, die'er tegen konnen worden ingebragt, te beantwoorden; en iets nader omtrent den zandtgrondt der

{==XVI==} {>>pagina-aanduiding<<}
Roomsche Kerke (haar ge waant Oppergezagh) te ontdekken; waar mede haar prachtig gevelgebouw van Onfeilbaarheit, en wraakbaare vermetelheit van Heerschappye, over de zielen en lichaamen der menschen, moet bezwyken en ter aarde storten.
Om van het eerste te beginnen; 't jongstleden jaar te Maastricht, als Afgezondene onzer Walsche Kerke, op de kerkelyke Zamening daar ter Stede aangekomen, vondt en zag ik daar zooveel veranderinge, in de gelegentheit der Landtstreeke en Stadt, dat ik my als in eene andere wereldt bevondt, en my naauwelyks in de beschouwinge van alles, zoo binnen als buiten, kon verzadigen. Hier quam by de ongemeene heusheit en vriendtschap, die my van veele geachte Heeren, zoo wereldtlyke als kerkelyke, wierdt betoont; waar in voornamentlyk die van zyne Excellentie, den Heere Generaal en Landtvoogdt Dopff, voor my, en voor het meerder gedeelte onzer Kerkelyke Broederschap, uitmuntte en gedenkwaardig bleef; vooral wanneer my, nevens veele andere leden der Kerkvergaderinge, d'eere gebeurde, van op zyn vermaakelyk, ja verrukkend Lusthuis Aigermont, door zyn Hoog Edt. onthaalt, en alles aangewezen te worden, 't geen daar in 't ronde als betoverend voor d'oogen speelt. Dit nu, nevens veele andere gunstige omstandigheden, noopte my, onder d'aanmaninge van veele goede vrienden, om van dit oog- en hartstreelend Voorwerp, nevens alle andere die my schilderachtig voorquamen, een stuk op heldentoonen te zetten; dat ik voor myne afreize beloofde, en waar uit dan het volgende, zoo gaaf of gebrekkelyk als het zy, geboren is.
Door veele toevallen en beletzelen is dit papiere kindt meer dan van eene volle dragt; naar dien 'er thans omtrent 12 maanden zyn verloopen, dat het, hoewel maar in zyn eerste beginsel, ontfangen is. Hoe het nu van 't Gemeen, hoe van Momus en zynen aanhang zal woorden aangezien, wachte ik rustig af: elk, by wien heusheit en beleeftheit heerscht, verschoone myne misgreepen, naardien alle menschelyke werken, wegens hunne feilen hier of daar, ontschuldiging vereischen; doch zy, die, van de menschelykheit ontaardt, hier in niet dan stoffe voor hunne hekelzucht zoeken, dien vergeeven wy zulks, met betuiginge, dat my hunnen wrevel niet zal deeren, wanneer ik slechts eenige goedtkenninge van onzydigen, en vooral die van zyne Excellentie, van de hooge Regeeringe der Stadt Maastricht, en der geëerde Vrienden aldaar, voor wien het eigentlyk is opgestelt, behaale.
De plaat van 't Kasteel en de Gezichten van Aigermont, die den Heere Generaal in eigendom behoort, was my een spoorslag om'er ook eene van de Stadt, en St. Pieters Berg van binnen, op gelyke form, te laaten snyden; die van de Stadt, naar 't beste voorbeeldt dat ik'er van kon vinden; hoewel niet verkozen aan den besten gezichtstant, noch het denkbeeldt voldoende, dat ik'er, door naaukeurige begluringen van veele zyden, my van hebbe ingedrukt; en die van den Berg, naar de vertoninge in Brouwns reize, hoewel gebrekkelyk aan de waarheit, alzoo het daglicht daar overal van boven

{==XVII==} {>>pagina-aanduiding<<}
in straalt en flikkert, even als in een luchtig Kerkgebouw; daar echter niet het minste blikje van hemellicht in den ganschen Berg gezien, maar alles door toorts- en fakkellicht daar in ontdekt en beschouwt wordt; gelyk wy zulks in ons Gezang, en vervolgens in de Print hebben verbeeldt, dat, als naar waarheit, zekerlyk tot voldoeninge der niewsgierigen zal konnen strekken.
Onderwyle vindtmen in dit ons Dichtstuk verscheide veranderingen van stoffe, naar de verschillende voorwerpen die ons zyn ontmoet, en wy'er vervolgens in geschetst hebben. Ik zegge in geschetst; want indien men hier van eene uitvoerige schilderye had willen maaken, met sierlyk bywerk, en alle diepzelen en hoogzelen, naar behoorlyke houdinge en evenredigheit der kunst; waar had my zulks niet heene gevoert? en wien lustte zulk eene lezinge? Eene onnatuurlyke, en, uit dien hoofde, veelzins onverstaanbaare taale, wegens haare ongewoonheit, hebben wy hier niet gebruykt, als die wy geerne den hoogvliegenden Adelaaren overlaaten; echter poogden wy ons ook van al te platte, en alleen voor ondicht gepaste spreekwyzen, naar mogelykheit, te wachten; als wel bewust, dat de Poëtische taal zelve die der Redenaaren in hoogdraventheit, met bewaringe slechts van klaarheit en zuiverheit, uit haaren aart overtreft. Wil iemant ook wraaken, dat hier somtydts Verdichtzels, en vervolgens weder Godtsdienstige stoffen in voorkomen, die weete, dat zy geenzins zoo na by den anderen zyn geplaatst, datze, als in eenen mengelklomp, door elkanderen zweeven; het geen alleen, naar de zuiverste bepaalingen der Dichtkunde, in zommige losse en dartele geesten, wordt afgekeurt: Poëzy zonder tooiselen, is als een dor geraamte, maar ook met te veel opquikkingen en sieraaden, een lichaam zonder ziel, ja daar het lichaam zelf in, onder de veelvuldige windzelen der leenspeuken, en oneigentlyke bewoordingen, als verloren wordt.
Doch grooter inspraak hebbe ik van de Roomschgezinden, en, onder ons, van de Laodiceërs te wachten, die voor gematigden in 't oordeel willende doorgaan, inderdaadt noch heet, noch kout zyn, en zich Sions belang en breuke luttel aantrekken; die mogelyk my zullen uitkryten, omdat ik Rome met zynen Kerkdienst te streng met myne penne geessele, en zommige geloofsgeschillen hier ontydig en ongevoegzaam inlasse Ondertusschen, gelyk ik deze berispinge wel verwachtte, zoo meene ik ook dat ze geen steek kan houden, vooral by de geenen, wien hier omtrent d'omstandigheden der voorvallen, nevens my, bekent zyn, en wat 'er in myn verblyf te Maastricht en Aken, voornamentlyk ter eerster Stede, gebeurt is. Voorwaar het gedrochtelykst boek, dat immer uit eene verwate penne vloeide, van den schaamteloosten en bloetdorstigsten Dominikaner Predikmonnik, J. Dolmans, (hoe wonderlyk past dien naam op dat Moordtgedrocht!) waar in onbezwagtelt Romens onmenschelyke wreedtheit, op 't voetspoor van zynen Heidenschen Voorzaat, in het dooden der onnozele Christenen, nu, gelyk toen, voor verdoemelyke ketters gehouden; alleen omdat zy hun geweeten niet wilden, of willen bevlekken met den Roomschen Altaardienst, en hunne toestemminge den verderen zwarm zyner dolingen weigeren; voorwaar dat heilloos boek, zeggen wy, waar in het verfoeijelyk kettermoorden opentlyk, met twintig bedriegredenen, wordt beweert en gestaaft, heeft my als gedwon-
{==XVIII==} {>>pagina-aanduiding<<}
gen hier van iets in myne gezangen aan te haalen, naardien het luttel dagen voor myn vertrek in 't licht quam, en ik met de hoogste verontwaardiging en verfoeijinge daar in zag, dat zelf de Dominikaansche Moordery, voor een geoorloft, heilig, verdienstig, Gode welbehaaglyk, en voor de gewaande ketteren zelfs, allerheilzaamst werk wierdt voorgestaan; ten vollen tot bevestiging van de woorden des Heilants strekkende; dat, als de Vervolgers zyne leerlingen en aanhangers zouden dooden, zy dan 
zouden meenen Gode eenen dienst te doen; en zeker deze voorspellinge, van 't Hoofdt en den Heere der Kerke, is van niet weinig nadruk, om den gematigden Roomschgezinden ten minsten een sterk vooroordeel, tegens hunne moordersche en vervolgende Kerke, in te boezemen; benevens voort alles dat 'er van den bloetdorst des Antichrists in de goddelyke Openbaringe wordt getuigt.
Maar, wat baat ons het zintwisten met Rome, dat op zyne Onfeilbaarheit roemt en steunt; en, nadat het kans noch middel zag, om zyne gedrochtelyke leerstukken langer tegens ons te beweeren, en staande te houden, eindelyk hier toe, als tot zyn laatste plegtanker, zynen toevlucht heeft genomen? zoodat, of wy schoon wiskunstig, en zoo klaar als 't middaglicht bewyzen, dat de Leeringen, die ons van zyne gemeinschap scheiden, valsch, onchristelyk, en tegen 't licht der reden, zoowel als der goddelyke Openbaringe lynrecht strydig zyn, wy hier niets mede konnen winnen; als, zonder naar Schrift of reden te luisteren, onverzettelyk by dezen bedrieglyken grondtregel blyvende; De waare kerk is onfeilbaar en kan niet dwaalen; De Roomsche Kerk is de waare kerk: Derhalven, enz. Maar wie ziet niet, dat hier tot een grondtvest, van alle geloof en zekerheit, wordt gestelt, het geene in geschil, en wel hooftzakelyk in geschil staat? Want men bewyze, men overreede ons eens, met eenige blykbaare redeneering, en betooginge uit Godts Woordt afgeleidt, dat de hedendaagsche Roomsche Kerk de waare, en geene afvallige kerk is, die haar eerste beginsel, 't geloof door Paulus en Petrus haar verkondigt, en van den eersten haar schriftelyk voorgestelt, heeft bewaart; en, daar beneven, dat zy, boven alle Kerken der wereldt, die zoowel als zy door d'Apostelen zyn gesticht, alleen dit voorrecht van onfeilbaarheit hebbe. Haaltmen dit hooftsteunsel uit het XVIII. Hooftst. van Mattheus Evangelie: Gy zyt Petrus, en op dezen Petra zal ik myne Kerke stichten, en de poorten der hellen zullen haar niet overweldigen; en zegt men'er by, dat Petrus de Kerke te Rome gevestigt, en als Bisschop bestiert heeft; en dat overzulks deeze belofte alleen aan zyre Kerke, en aan geene andere, kan zyn gedaan:
Zoo vraagen wy, vooreerst, den voorstanderen der R. Kerke, of zy niet zien, en niet handtastelyk voelen, dat zy, met dus te redeneeren, de gansche zaak, van 't Oppergezagh hunner Kerke, zelf boven de H. Schrift, overgeeven; naardien zy deeze Kerk en haar gezagh eerst uit de H Schrift haalen, en bevestigen? Want hoe, en waar uit weeten deze Heeren dat 'er eene Kerk (men weet wat dit woordt betekent) in de wereldt, en dat deeze Kerk de Roomsche is, met deze bevoorrechtinge van den Hemel vereert, dat zy de Meestersche over alle anderen, en in haare leeringen en

{==XIX==} {>>pagina-aanduiding<<}
uitspraaken onfeilbaar is? Zegtmen dat het blykt uit de bygebragte plaats (om andere van minder belang in deze zaak, kortheitshalven, voorby te gaan) zoo blyft het boven gestelde besluit in zyne volle kracht; waar uit verder onbetwistbaar moet volgen; dat het gezagh der H. Schrift by ons eerder moet bekent zyn, en meerder gelden, dan dat der Kerke, volgens dien zekeren grondtregel, dat alle gezagh, waar op bewezen wordt dat een ander steunt, of waar van een ander wordt ontleent, hooger en aanzienlyker is, dan 't geen 'er op gesticht of gevestigt wordt; even gelyk 't gezagh der Goddelyke Wet is boven dat der wereldtlyke Overigheden en Wethouderen, wier gezagh alleen hier op rust, en waar van zy alleen bewaarders, beschermers, en uitvoerders zyn; hier uit volgt nu onwederspreekelyk, dat, indien wy uit de H. Schrift 't gezagh der Kerke zelf ontleenen en bewyzen, wy ook nootzaakelyk aan dien onfeilbaaren toetssteen moeten beproeven, welke de waare en zuivere Kerke zy, naardien 'er veele in de wereldt zich dien naam, met immers zooveel recht als de Roomsche, aanmatigen; als de Grieksche, d'Armenische, de Russische; enz. en waarom ook niet de Hervormde in 't algemeen genomen, zonder haare verdeelinge aangemerkt in bezondere Gezintheden? dat het lot der R. Kerke, schoon uiterlyk niet gescheurt, zoo zeer als van deze laatste is.
Verder, hoe is 't mogelyk dat 'er eenige redelyke menschen in de wereldt zyn, die, in alle d'onzekerheden en 't verwart geroep der Christenen, in hunne verscheide verdeeltheden; hier is des Heeren Tempel; hier is de waare Kerk, enz. den rechten toetssteen niet zouden in de handt neemen, die voor hen gereedt, en van een onfeilbaar gebruik is; de H. Schrift, tot wiens onderzoek wy door den Heere Jesus worden gewezen; en die ons, als den zekeren regel van ons gelove en leven, van d'Apostolische Grondtvesters en Stichters der Kerke ten hoogsten geroemt en aangeprezen wordt? Want, voorwaar, zal men in deze groote strydigheit, in dit stuk van 't uiterste gewigte, alleen naar een ingekankert vooroordeel, omtrent de benaminge van Katholyke Kerke, te werk gaan, en de Roomsche Kerk in haar eige zaake, door haar zelfs getuigenis gelooven, zonder iemant anders hier over te willen hooren, of eenig bewys uit Godts orakelen te laaten gelden? Ik bekenne dat dit de vaste Roomsche grondtregel is; dien de Voorstanders hun volk altoos voorhouden en instampen, vooral in deze latere tyden, om voort alle zintwistingen met d'andersgezinden af te snyden; doch dien men niet anders dan voor eene listige vondt en kunstgreep, om d' onervare menigte aan hun snoer, en in hunne slaafsche boeijen te houden, hebbe aan te zien. Want, noch eens, moet men d' Onfeilbaarheit der Roomsche Kerke gelooven, alleen omdat zy zelve getuigt en verzekert dat dit haar voorrecht is, schoon haar dit van niet weinige andersgevoelenden op 't hevigst betwist, en ontzegt wordt? Moetmen gelooven dat de Roomsche Kerk onfeilbaar, en vry van alle doolingen is, terwyl 'er d'Afgodery in heerscht, en eenen Godt in wordt gedient die nergens in de Godtspraaken, dan in die van Daniel, als den Godt Mauzzim (die met oneindinge schatten van gout en zilver wordt gedient en vereert) te vinden is, al weder op haar eigen woordt en bevesti-
{==XX==} {>>pagina-aanduiding<<}
ging? 
Moetmen op dien grondt de Roomsche Kerk voor Godts waare erfdeel, voor Christus echte Bruidt en lichaam houden; daar men baarblykelyk ziet dat zy Godts wetten, door den vervloekten Beeldendienst, verscheurt en vertreedt, en zelfs dit gebodt, door eene allerstoutste heiligschenderye, uit Godts ontzaghbaare en heilige Wet, op Sinaï voor d'ooren van gansch Israël afgekondigt, in haare gemeene Kerk- en Godtsvruchtboeken heeft uitgemonstert, en te niet gedaan; opdat de jeugdt en gemeente, door vergelykinge van haaren dagelykschen dienst, met deze nadrukkelyke woorden, niet tot inkeer, en afschrik zouden gebragt worden? Is zy d' echte Bruidt en 't lichaam des Heilants, wiens boelaadje met afgestorvene Heiligen, ('t zy dan waare of valsche) Engelen, en Beelden openbaar is; en vooral met des Heeren verstorve en allerzaligste Moeder, die men stoutelyk in de grootste Ampten van haaren Zoone indringt, en, op eene meer dan Heidensche wyze, als eene Godesse, als de Koninginne des Hemels, zekerlyk in plaatze van Juno erkent, eert en aanbidt? Wat helpt het derhalven te roepen van onfeilbaarheit, daar de feilen en dwalingen zoo blyk- en tastbaar zyn, datmen op 't gezichte van den Roomschen Kerkdienst in 't harte moet yzen en schrikken; daar ik, door ondervindinge, met zekerheit van spreeken en getuigen kan. Zouden wy nu voortgaan om de Roomsche Kerke in haare natuurlyke, doch teffens afschuwelyke gedaante te vertoonen, en 'er telkens dit besluit tegens toe te trekken, dat woorden en betuigingen tegens blykbaare bewyzen niet gelden, zoo zoude ons deze zintwisting, in dit Berecht, te ver heene voeren: overzulks scheiden wy 'er hier mede af; doch konden ons wel, na het voleinden van ons Geographisch Woordenboek over de H. Schrift, dat ten einde schiet; en de vertalinge der Christelyke Zedekunst van den Heere B. Pictet, Hoogleeraar en Predikant te Genéve, die mede vry ver is gevordert, over 
deze stoffe, en alle verdere geschillen met de Roomsche Kerke, eens volkomen verledigen en inlaaten; indien onze levensdraadt zoo lange wordt gerekt, en onze krachten, by 't klimmen der jaaren, niet te veel afneemen; waar omtrent wy ons geheel Godts albestierenden wille onderwerpen; en sluiten nu met eenen hartelyken wensch;

Dat Godt de dampen eens der Roomsche Kerk verdryve, 
Waar door zy is verblindt, en 't padt des levens derft; 
En zyne Kerk getrou by 's Heeren waarheit blyve, 
Die zy heeft als haar' schat by Testament geërft. 
De Waarheit zal bestaan tot in alle eeuwigheden, 
Hoezeer haar vyandin, de Valsheit, raast en woedt: 
De magt der wereldt mag haar voor een wyl vertreeden, 
Godt, die haar Schutsheer is, verleent haar kracht en moedt, 
Of schoon de Dolheit tiert met uitgelaate zinnen, 
Om haar met taai gedult en lyden t'overwinnen. 



{==t.o. XX==} {>>pagina-aanduiding<<}


{== afbeelding 
	
==} {>>afbeelding<<}
    


{==t.o. 1==} {>>pagina-aanduiding<<}




{==1==} {>>pagina-aanduiding<<}

Het kasteel van Aigermont, en d'omleggende Landtstreeken in de Heerlykheit van Nederkan, in heldendicht afgeschetst.


HOe zal myn Zangheldin, met zingenslust bevangen, 
Om 't heerlyk Landtkasteel te schetzen in haar zangen, 
't Kasteel van Aigermont, zich quyten in dien pligt; 
Naardien hier alles schynt een Tempe voor 't gezicht, 
Als daar Natuur en Kunst volmaakt in t' zamenpaaren? 
Wat stof beginne ik eerst, in 't roeren myner snaaren, 
Of die van 't Lustgebouw? of die tot roem en eer 
Blinkt, als een kroonsieraadt, van zynen dappren Heer, 
Dien Mavors van den Staat, den Vryheer Dopff; wiens daaden, 
Met goude letteren op onvergangkbre bladen, 
Steedts zullen schitteren gelyk de middagzon? 
Dat nu myn Zangeres uit Pindus Hengstebron 
Wierd' mildelyk gelaaft, om haaren lust te boeten, 
En Neêrlandts Legerhoofdt met zangen te begroeten, 
Daar hy in 't landtpaleis thans stille rust geniet, 
Hoewel hy onvermoeit uit Argus oogen ziet, 
Om voor zyn Landtvoogdye en 't Staatgebiedt te waaken! 
't Gaat wel: ik voele 't vier in mynen geest al blaaken, 
Opdat ik 't heerlyk Slot op myn papieren maal', 
En zyn Bezitters lof (die boven merk en paal 
Gereezen is in 't veldt, door groote krygsbedryven) 
Afprente in myn gedicht; terwyl de Vredeolyven 

{==2==} {>>pagina-aanduiding<<}

Zyn met de lauweren gestrengelt tot een krans, 
Waar uit de glori straalt, met onverwelkbren glans, 
Die in den Zevenstaat alle eeuwen door zal blinken 
Tot roem des Veldtheers, en aan beî de Poolen klinken, 
Zoo lang'er eere en trou in 't menschdom wordt gedacht. 
Want eerder wordt de dag herschapen in de nacht; 
Eer zal de Zonnekar ter Westerkimme uitrennen; 
Eer zal het Everzwyn in 't pekel zich gewennen 
Van Thetis ruimen schoot; eer zietmen dat in 't woudt 
Der visschen Grootvorst zich met zyn geblaas onthoudt, 
En al het boschgeboomte in vogelen verkeeren, 
Eer datmen hier den naam van 't Krygshooft niet zal eeren, 
Waar voor de vyandt heeft zoo menigwerf gebeeft, 
Als dat hem reis op reis in 't veldt verwonnen heeft, 
Of zegeryk verkloekt, om zyn gewelt te breeken. 
Hef aan dan, Zangheldin, de loftrompet te steeken 
Van Maasstadts Opperhoofdt, den braaven Veldtheer Dopff! 
Doch voor dat gy begint te weiden in zyn' lof, 
(Die van den a Mantuaan verdient te zyn gezongen) 
Zoo zet u neder by de kristalyne sprongen 
Van 't Lustslot Aigermont, beneden aan den voet. 
Zie hier den Zeemonarch; doch niet gelyk hy woedt 
In dolle gramschap, of de stormen stilt in 't loeien; 
Maar daar hy in de bron beschouwt het weelig groeien 
Van eindeloos geboomte, en gluurt naar 't hoog Kasteel. 
Hier klinkt en wederkaatst de stem van Filomeel, 
Die, uit de kruinen van de hooge lindeboomen, 
En haagen, ieders geest verlustigt aan de stroomen 
Van 't vloeiend kristalyn, geblaazen naar omhoog: 
Als of een Walvischtromp zyn straalen opwaarts spoog, 
Beangstigt voor Neptuin, op zynen rug gezeten, 
Die zynen drietandt voert, om 't zeegebiedt te meeten, 
In zyne rechte handt; ten blyk van 't hoog gezagh. 
Voort zietmen wat Natuur, met Kunst vereent, vermag, 

{==3==} {>>pagina-aanduiding<<}

Wanneermen opwaarts staart, om keurig te beschouwen 
Het ryzend Voorwerk van dit puik der Lustgebouwen, 
Daar, door verscheidenheit, het oog zich in verdwaalt. 
't Is of Semiramis hier met haar Hoven praalt, 
Weleer in Babylon gesticht door kunst en vinding. 
Wat roemen d'Ouden van zoo trots eene onderwinding, 
Dat drie Verdiepingen van hoven achtereen 
Verscheenen in de lucht, en hingen naar beneên, 
En daarom Hangende genoemt, om groots te spreeken! 
Mag dan ook Aigermont niet zynen kruin opsteeken, 
En brommen, dat het voor het Babels hof niet zwigt, 
Naardien hier van den grondt vier Hoven zyn gesticht, 
Veel schreeden boveneen; voorzien met alle schatten 
Die Flora in haar' schoot kan queeken en bevatten, 
En 't aangenaamste dat de * groote Moeder teelt. 
Een andre Watersprong, die 't harte en d'oogen streelt, 
Spuit op den tweeden grondt het water op naar boven, 
Alwaar een bloemtapyt, het pronksieraadt der hoven, 
Gespreidt legt naar de kunst, weêrzyds het kristalyn. 
Hier groeit de vruchtbre stok van Muskadellewyn, 
Met Persik, Abrikoos, en Kerssen; opgebonden 
Aan wandt en latten: daar het oog in wordt verslonden, 
Wanneer de rypheit toont haar roode en geele kleur, 
En 't hart verfrischt wordt door de liefelyke geur 
Van haare uitwaasseming; als Febus met zyn straalen 
Den milden hemeldau, die 's nachts op haar komt daalen, 
Als door inademing, naar zynen ooirsprongk trekt, 
En met zyn' gouden glans al 't aardtryk overdekt. 
De Beelden pryken hier, by dichte Taxisnaalden, 
In 't ruime middenpadt; als of hunne oogen straalden 
Naar 't * Waterrenperk, daar de Bron haar sprongen schiet. 
Hier blyftmen onverzaadt wanneermen rontom ziet, 
En 't hoofdt naar boven heft, of 't oog omlaag laat zakken. 
De wildtzang quinkeleert hier in de dichte takken, 

{==4==} {>>pagina-aanduiding<<}

Zoodat gansch Nederkan weêrklinkt van 't zoet geluidt, 
Dat uit de dalen ryst, en aan 't gebergte stuit, 
Daar 't dan beantwoordt wordt met tegenzang; in 't queelen 
Van Leeuwerk, Distelvink, en Cys; wier orgelkeelen, 
Gemengelt ondereen, uitgalmen 't lofgeschal, 
Op hunne wyzen, van den Schepper van 't Heelal; 
Om 's menschen wuften geest tot deezen pligt te wekken, 
En hemelwaarts zyn ziel en zinnen op te trekken 
Tot zynen Ooirsprongk, in verschulde dankbaarheit, 
Die duizent blyken geeft van magt en Majesteit, 
In 't gansche wereldtruim, door Goddelyke werken. 
Maar laat ons onzen Zang naar 't voorwerp weêr beperken 
Waar toe hy is bestemt, het Slot van Aigermont, 
Daar wy gestegen zyn tot op den tweeden grondt 
Der Hoven, boveneen gerezen met hun kruinen. 
Zoo krygtmen aan het strandt, van laage, hooger duinen, 
Daar Nereus pekelveldt bespiedt wordt van omhoog. 
Dies stygen wy ook op, om ons begeerlyk oog 
Weêr op den derden grondt in 't rondt te laaten weiden. 
Door heusheit komt my zelf de Veldtheer hier geleiden, 
Terwyl ik d' eer geniet van mondeling gesprek, 
Met zyn Hoogedelheit, om, naar een vast bestek, 
De wereldt met der tydt iets smaaklyks op te disschen 
Van Krygsgevallen; die als noch geheimenissen 
Zyn voor den Zevenstaat, schoon wenschbaar voor 't gemeen. 
Doch 't staat als noch niet vry hier verder in te treên, 
Totdat * Saturnus zelf de zaaken brengt aan 't rypen. 
Thans willen wy alleen verstandt en zinnen slypen, 
Om, door de dichtpen, 't Slot te schetzen voor 't gezicht: 
Dan noch iets, in 't ontwerp, van 't geen 'er is verricht 
Door 's Veldtheers dapperheit, van zyne jeugdt gebleken; 
Een dapperheit die nooit is in den tydt bezweken, 
Maar altydt in zyn borst geblaakt heeft tot zyne eer. 
De Nydt zet in den lof van deezen dappren Heer 

{==5==} {>>pagina-aanduiding<<}

Beschroomt haar tanden, en verschuilt zich voor zyne oogen, 
Verzekert, dat, als zy haar' zwadder had gespogen 
Op d'onbezwalkte deugdt des Landtvoogdts, en zyn' naam, 
Zy tot een dubble straf gedoemt wierdt door de Faam, 
Die, in 't sneeuwit gewaadt, de loftrompet laat hooren 
Van zyn manhaftigheit, door laster nooit te smooren, 
In 't kloek betrachten van 's Landts dienst naar eere en pligt. 
Dan lust my verder iets van 't krygstoneel Maastricht, 
Met zynen omkring, in myn zangen af te maalen. 
Besluit u, Zangeres, besluit u in die paalen; 
Dat veldt is ruim genoeg, en schaft u keur van stof. 
Zie over 't schutzel heen van deezen derden Hof; 
Daar prykt het hoog geboomte en veelerhande haagen, 
Zoo ryzende, zoo schoon, als immer oogen zagen, 
En 't verder vruchtbaar veldt hier in het rondt verspreidt, 
Waarin het Rundervee en 't wollig t' zamen weidt, 
Van nyvre herderen in 't weelig groen gedreven. 
Twee torens staan hier op den middengrondt verheven, 
Van zwaare steenen, aan den voormuur van het Slot 
In 't rondt gebouwt: als of eer Drusus oorlogsrot, 
Naar Roomsche wys, hen had gesticht aan beide zyden. 
Zy schynen zelfs 't bewys als of in oude tyden 
't Kasteel van Aigermont een vesting had verstrekt, 
Waarin de vrouweschaar was veiliglyk gedekt, 
Voor 's vyandts aanval, als het vuur van 't oorlog blaakte; 
Terwyl Gradivus voor 't behoudt der Maasstadt waakte, 
Daar hy veele eeuwen lang zyn' zetel had gebouwt. 
Als nu de Landtvoogdt, dien 't gebiedt is aanbetrouwt 
Van deze Grensstadt, en al d'omgelegen streeken, 
't Gezicht laat weiden op den val der snelle beeken, 
Waar door men molens ziet omdraaien tot veel nut, 
Is hy voor 't fel geblaas van Eölus beschut, 
Door eenen vasten wandt; geboort met Abrikoozen, 
En Perzikboomen, daar de roode en witte roozen 

{==6==} {>>pagina-aanduiding<<}

Doorspeelen, tot sieraadt geschaart in net verbandt. 
Ook staat hier Libers stam met weelig loof geplant, 
En schoone trossen; die den mondt en 't hart verfrissen, 
Als haar de Vryheer, by haar rypheit, op komt disschen 
Aan zyne gasten, in zyn overheusch onthaal, 
Dat hy hun menigwerf geeft in zyn ruime zaal, 
Met alle tekenen van zyn miltdadigheden. 
Maar laat ons opwaarts naar den vierden schouburg treeden, 
Langs trappen in den kring der torens ruim gelegt. 
Aanstondts wordt hier het oog weêr aan een bron gehecht, 
Wier sprong is uit den grondt met kracht geperst naar boven. 
Ook heeftmen weêr 't gezicht van al de lager hoven, 
En alles wat in 't rondt zich opdoet in 't verschiet. 
Dit is de hoogste Tuin, van waar men alles ziet 
Tot aan den Maasstroom en de Stadt: zoo diepe dalen, 
Als hooge bergen, die met graangewassen praalen, 
En verdre vruchten tot des menschen onderhoudt. 
Van hier wordt ook op zy de trotse Berg beschouwt, 
Sint Pieter toegewydt, of naar zyn' naam geheten; 
Doch breeder zullen wy die Steenspelonke uitmeeten, 
Wanneer wy van de Sterkte in 't hol zyn afgedaalt, 
Hoewel zy door geen pen kan worden afgemaalt, 
En recht een wonder is voor vreemdelingen t'achten. 
Noch wordtmen hier verrukt door streeling der gedachten, 
Verwekt op 't schoon gezicht der beemden, en 't geboomt, 
Waar door de zilvre beek tot aan de zoomen stroomt 
Der laagste Springwel, daar de Zeegodt zit te pryken. 
Diana zou hier zelve in 't jaagen schier bezwyken, 
Met haaren Maagdenstoet, tot zestig toe getelt, 
Die haar verzellen in het kruissen over 't veldt, 
Gewapent met geweer, om 't schichtig wildt te vellen, 
Van boog en pylen; zoo de Bron niet in haar wellen 
Verschafte een lustig badt in 't schaduwryk geboomt, 
Waar in het zilvernat, uit 's Zeegodts kom gestroomt, 

{==7==} {>>pagina-aanduiding<<}

Wordt zagtjens door den windt, in 't dartelen, bewogen. 
De kuische Jagtgodin kan niemant ooit gedoogen 
Die haar in 't baaden ziet wanneer zy is ontbloot. 
Wat eer Akteon trof, die haaren maagdenschoot 
Gevallig, op de jagt van 't spoor gedwaalt, begluurde, 
Weet elk, zoodat de Heldt het met de doodt bezuurde, 
En ongenadig van zyn honden wierdt verscheurt. 
Als nu Diana wordt in 't lustryk badt bespeurt, 
Hoede ieder zich, om niet Akteons straf te draagen. 
Het vluchtig wildt schiet hier door doorne- en ypehaagen, 
Vervolgt van Snelpoot, daar 't in 't loopen voor verschrikt, 
Wanneer hy toeschiet, of de wakkre jager mikt 
Met zyn gelade busse, en losbrandt onder 't vluchten. 
Van verre zietmen hier veel dorpen en gehuchten, 
En kloosters op 't gebergte, en in 't gezonken landt. 
Bezyden 't Lusthuis staat een Hof in net verbandt 
Geplant met boomen van Pomonaas mildste gaven. 
Aan d'andere zyde, daar de grondt is afgegraaven, 
En met den laagsten grondt vereffent, prykt het ooft, 
't Geen dat van Juno zelf in zynen glans verdooft, 
De goudene appelen, door Herkules geschonken 
Aan Vorst Euresthus; nadat hy zyn heldenvonken 
Had zegeryk getoont, door temming van den Draak. 
Zoo zietmen Aigermont een Lusthof van vermaak, 
Dat, door zyn legging, met den eerenprys gaat stryken. 
Doch laat ons voor een wyl het hoog Kasteel inwyken, 
Met ruime zaalen, naar verreisch der kunst, gesticht, 
Waar in men wordt gestreelt van 't zelve schoon gezicht, 
Het geen men buiten vindt, door kristalyne glazen; 
Zoodatmen zich op niew in 't spieglen moet verbaazen, 
Door 't geen zich wederzyds betoverend vertoont. 
Maar 't geen de heerlykheit van alles hier bekroont, 
Is d'overheusheit van den Landtvoogdt in 't onthaalen 
Van vriendt en vreemdeling in d'Aigermontsche zaalen; 

{==8==} {>>pagina-aanduiding<<}

Waar van de Zamening der Walsche Kerken meldt, 
En 't geen den Dichter (toen een medelit getelt 
Van die Vergaderinge, in Maasstadt jongst gehouden) 
Nooit in 't geheugen zal verflauwen of verouden, 
Als daar hy menigwerf genoeglyk aan gedenkt. 
Wat was 't een ryken disch! Hoe wierdtmen daar gedrenkt, 
Naar elks begeerte en lust, met keur van druivesappen! 
Gun my de vryheit om ter zyde eens uit te stappen, 
Beleefde en eedle Heer, tot wraaking van het quaadt, 
Waar toe men door gewoonte en drift ligt overslaat, 
En dat verknocht schynt aan een milde gastereering. 
De gulzigheit in drank schynt d'inslag van de scheering 
Der keur van spyzen, daar een disch meê wordt versiert. 
Men kent geen vrolykheit dan alsmen 't wynfeest viert 
Van vader Bromius, met zyne Standaardtsknechten. 
Men spitst zich door den drank om schennis uit te rechten, 
Waar voor de reden schrikt, en dieze, als wraakbaar, doemt; 
Misdryven, die men niet dan met afgryzing noemt, 
Waar toe de mensch zich door die dolheit laat vervoeren. 
Was iemant ooit belust zyn herssens te beroeren, 
Hy had de kans hier schoon, door Uw miltdadigheit 
Van keurelyken wyn, die niemant wierdt ontzeit, 
Maar ieder rykelyk in kelken aangeboden: 
Doch niemant zagmen, van dat groot getal genoodden, 
Die zich te buiten ging door gulzige overdaadt. 
Elks harte was verheugt, by 't houden van de maat 
Gestaaft door 't redenslicht, en 't richtsnoer van de zeden, 
By geenen Wyzen van d'aaloudtheit overtreeden; 
Dewylmen door den drank verzwakt in 't kloek vernuft, 
En dat een Libers slaaf raakt heel, of half versuft, 
Als hy des wynstoks vrucht ingiet met volle stoopen, 
En 't jammerlyk te vroeg moet met de doodt bekoopen: 
Een aaklig spiegelbeeldt voor zwelgers van den wyn; 
Als ofmen anders niet kon in gezelschap zyn, 

{==9==} {>>pagina-aanduiding<<}

Ja, of de rechte vreugdt bestont in zich t'ontmenschen. 
Die Helden tuigen eens, of zy niet zouden wenschen 
Hier lang te leeven by 't genot van Bacchusnat: 
Voorzeker: doch hoe dan zoo vroeg naar 't graf gespat, 
Door enkele overdaadt, en 't schenden van Godts gaven? 
Wat is 't ook luisterryk zich levend te begraaven, 
Door dolle vrolykheit, in 't edel druivenvocht! 
Maar zyt gy, Zangeres, tot Preêkster hier verzocht, 
In ondeugdtswraakinge, en een Leermeestres der zeden? 
Wil in geen anders ampt, door goeden yver, treeden; 
Want, schoon gy welgegrondt die groote feil ondekt, 
Best is 't dat gy de schets van Aigermont voltrekt, 
Om al 't merkwaardigste naaukeurig op te speuren. 
Wy zaten in de zaal dan buiten zorge en treuren, 
Terwylmen 't aangenaamste in overvloedt genoot. 
Na 't end van 't bly onthaal wierd weêr de vreugdt vergroot, 
Door keurelyk muzyk van blaas- en snaarspeeltuigen, 
Die 's Veldtheers Kunstenaars zoo lieflyk konden buigen, 
Naar eisch van klank en maat, als of Orions luyt 
Gepaart was met de stem van Orfeus; die zyn bruidt, 
Zyn lieve Euridicé, uit Plutoos kerkers haalde, 
Zoodat hy door zyn zang met volle zege praalde, 
In 't onderaardtsch gebiedt, en zyn begeerte kreeg; 
Hoewel hy, door zyn schuldt, haar quyt raakte onderweeg: 
Ter leering, datmen stip der Goden wil moet volgen. 
Doch streeven wy weêr op, om niet te zyn verzwolgen 
In dezen jammerkolk, door 't denkbeeldt van 't verstandt. 
Hier heeft de naare nacht de doodtsbanier geplant, 
Waar aan men zonder schrik en yzing niet kan denken. 
Wy keeren dan te rug, om luchtwaarts heen te zwenken, 
En scheiden uit dit hol. want zonder Orfeus kunst, 
Ontbrak ons alle hoop van Proserpinaas gunst, 
En van haar' Oppervorst; om ooit de bovenzaalen 
Van 't Landtkasteel te zien, en 't oog te laaten straalen 

{==10==} {>>pagina-aanduiding<<}

Ver boven alles dat beneden wordt begluurt. 
Hier zietmen hoe de beek de groene boorden schuurt, 
Met haaren radden loop; zoo snel in 't afwaarts stroomen, 
Dat zelfs haar schel geruisch wordt door 't gehoor vernomen, 
Tot daarze d'eerste Bron 't driftwater mededeelt. 
Al wat Natuur heeft door verandering geteelt, 
In 't schoon schakeersel van gewassen, boomen, bloemen, 
En alles daarmen, als hartstreelende, op mag roemen, 
Wordt hier rontom beschouwt: waar in 't gezicht verdwynt, 
Wanneer Apollo met zyn schitterglanssen schynt, 
En 't gansche veldt verguldt; daar d'oogstraal voor moet zwigten. 
Doch laat ons scheiden van die blakende gezichten, 
En klimmen nederwaarts; nadat wy zyn voldaan 
Van zooveel wonderheên, als 't oog, by zon en maan, 
Hier kan verscheidentlyk tot zyn vermaak ontdekken. 
Eerst willenwe echter noch den hoogen Berg optrekken, 
Die, achter Aigermont gerezen, 't veilig schut. 
Hier klimt geen Traagvoet op, zoo hy niet wordt gestut 
Door schooren, daar hy staâg, in 't stygen, op kan rusten. 
Maar zoo het immermeer de Parnassiden lustten; 
Datze uit Thessaliën verkoozen herwaarts aan 
Te reizen, en Parnas een wyl hier neêr te slaan, 
Met haar gelauwert Hoofdt, den Zevenstaat ter eeren; 
Zoo mosten zy gewis naar dezen Berg zich keeren, 
Daar ligt een hoefbron, door de kunst, ontsprong met kracht, 
Als, van Neptunus kom, tot op den kruin gebragt, 
Door dichte buizen, met een perssing opgedreven. 
Wat zou haar keurmuzyk Neêrkan verheuging geeven! 
Vooral den Landtvoogdt; dien zy eerden als den Heer 
Van 't niewe Helikon; tot wiens vermaak en eer 
Zy haare zangen op den maatklank zouden zetten 
Van heldentoonen; naar Gradivus keur en wetten; 
Waar in zyn oorlogsroem klonk al de Landtstreek door. 
Doch echter streeltmen hier, by dit gebrek, 't gehoor, 

{==11==} {>>pagina-aanduiding<<}

Naar Pindus voorgang, door het roeren van de snaaren, 
Of 't steeken der trompet, en horens, die zich paaren, 
Als of Apollo zelf speelde op zyn goude lier, 
En elk der Zusteren, ontvonkt van heilig vier, 
Haar speeltuig roerde met haar maagdelyke vingeren: 
Zoodat ligt Thirsis zou op Galaté verslingeren, 
Door deze klanken, in 't spansseeren door 't geboomt'; 
Terwyl de Veldtmaagdt vast van minneryen droomt, 
En blaakt in 't harte om eens haar minnaar vry t' omhelzen. 
Hier is de schuilplaats, in de beuken, ypen, elzen, 
En eiken, daar in 't rondt het pluimgedierte broedt, 
Gerust zyn jongen kipt, en zonder storing voedt, 
Daar zy den Landtvoogdt voor met schelle keelen danken. 
Dan hoortmen menigwerf de mengeling der klanken 
Van 't Zanggenootschap, als 't hier in den lommer speelt, 
En 't wildt gevogelte, elk naar 't wel gebekt is, queelt; 
Terwyl de Nachtegaal hier by, om strydt, komt zingen, 
En om den zangprys met die Kunstgenooten dingen, 
Al zou zy barsten door haar dartele geluidt. 
Maar, voor een korte wyl door 't boschmuzyk gestuit 
In onzen opgang; laat ons dien op 't klif hervatten, 
Doch schroomeloos, om niet bezyden af te spatten, 
Door zwymeling, op 't zien van 't diep en lustig dal. 
Men streeve dan voort op; als of een hemelval 
Van Febus op den top, in 't Speelhuis, wierde ontfangen. 
Hoe blyftmen hier rontom, in zyn bespiegling, hangen 
Aan 't vrolyk landtgezicht, gelyk met dezen grondt! 
Hier vindtmen 't geen men eerst niet in de laagte vondt, 
Van 't streelend hartvermaak, door d'oogen op te heffen. 
Wat kan hier 't bly gemoedt, in zoet gepeins, beseffen 
De wondren der Natuure, in haar verscheidenheit, 
Door al de Landtstreek heen; gelyk een dau, verspreidt, 
Waar in Niewsgierigheit zich nimmer kan verzaaden! 
Hoe starwys loopt dit bosch! wat rechte en dwarsse paden 

{==12==} {>>pagina-aanduiding<<}

Doorsnyden het plantzoen; dan vlak, dan naar omhoog! 
Het Speelhuis (op den kruin des bergs gesticht, om 't oog 
Te laaten weiden langs de vruchtbre korenlanden, 
Of groene vlaktens, en de dichte boschwaranden, 
Tot datmen aan den zoom de hooge torens ziet; 
Waar in men, boven dat, noch deze gunst geniet, 
Dat elk zit voor een' storm en luchtorkaan geveiligt;) 
Gelykt een woudtkapél, den Zanggodt toegeheiligt, 
Terwyl hy 't dag op dag met zynen glans bestraalt: 
Als 't eilandt Rhodus, daar zyn schynssel nimmer faalt, 
Naar Nazo heeft gedicht, om dagelyks te blikken. 
Van Godtheit weêr berooft, viel hy ligt in de strikken 
Van Dafne, zoo zy 't bosch doorliep, als eer het veldt. 
En schoon zy, om 't ontgaan Apolloos hard gewelt, 
Wierdt door de Goden in een lauwerboom herschapen; 
Dan droeg de boschberg eerst de liverey en 't wapen 
Des dappren Veldtheers, tot zyn heldenkruins sieraadt. 
Ja, wierdt al 't dicht geboomt, dat dezen berg beslaat, 
Verandert in lauwrier, naar d'oude wisselingen, 
Die 's Dichters kunstpen schreef van eindelooze dingen, 
Schoon door verziering, tot een slypsteen van 't verstandt; 
Zoo riepmen I Ö! om het geen 'er stont geplant, 
Als praal van zege, voor des Veldtheers hoofdt gewassen. 
Dit zou den Vryheer Dopff in zyn plantaadje passen: 
Want wien voegde immer meer den lauwer, als den prys 
Van dapperheit en deugdt, (naar Romens oude wys, 
Daar zyne Schryvers zoo wydluftig van gewaagen) 
In 't witte stacykleedt van zegepraal, te draagen, 
Dan dezen dappren Heer van 't lustryk Aigermont? 
Maar laat ons eindelyk weêr daalen naar den grondt, 
Van daar men opstygt in de laan der lindeboomen, 
Om noch eens in de zaal, daar Libers beeken stroomen, 
Het hygend ingewandt te laaven na dien togt. 
Het overheusch onthaal, met keur van druivenvocht, 

{==13==} {>>pagina-aanduiding<<}

Duurt noch naar ieders lust, om noch een wyl te beiden, 
En dan op 't heughelykst van Aigermont te scheiden, 
Een zuur gebergte, naar des naams betekenis. 
Maar sloeg'er ooit een naam in zyn beduiding mis, 
Zoo is 't van dezen berg, daar alles zoet most heeten, 
Als daarmen ligt al 't zuure en bittre kan vergeeten, 
Daar 's menschen leven in den tydt door wordt geschift. 
Of valt het zuur, wanneer het klif wordt met een drift, 
Door welgevleeschten, tot den bergtop opgeloopen? 
Ja zeker, dezerwys moet ik den berg zoo doopen, 
Naardien ik heb beproeft te stygen op zyn rug; 
Terwyl ik, als weleer, zoo tenger ben, noch vlug, 
Om met een' snellen ren naar boven toe te vliegen. 
Ik dachte, in 't klimmen: hoe kan iemant zich bedriegen, 
Die, als hy zit in rust, vervrolykt aan den disch, 
Schoon tienwerf zes jaar oudt, waant dat hy dien noch is, 
Die hy was in zyn jeugt, en vroege lentedagen! 
Maar als de beenen 't lyf ter steilte op moeten draagen, 
Dan wordtmen haast gewaar 't geen 't een van 't ander scheelt, 
Door Koning Salomon zoo levendig verbeeldt, 
Daar hy, als Prediker, zyn prediking komt sluiten. 
Maar, Zangeres, ik moet u in uw rede stuiten, 
Afweidende van 't wit datge u hebt voorgestelt. 
Beschryf het afscheidt, daarge een woordt van hebt gemeldt, 
Het geen de Vryheer geeft met vryheit aan zyn gasten. 
Men kan, daar heusheit heerscht, niet ligtlyk zich vertasten, 
Door onbeleeftheit, in het geen dat qualyk voegt. 
Elk, door het ryk onthaal vervrolykt en genoegt, 
Bedankt den heuschen Heer; (terwyl Apol, in 't straalen, 
Laat aan de westerkim zyn rossen nederdaalen) 
En snelt vermakelyk in rytuig steêwaarts aan: 
Zoo heughlyk op dien dag in 't Landtpaleis voldaan, 
Met alles wat tot lust en vrolykheit kan baaten. 
Dus zietmen Aigermont en Nederkan verlaaten, 

{==14==} {>>pagina-aanduiding<<}

Terwyl het denkbeeldt blyft van 't schoon en lustig oordt, 
Doch meer des Landtvoogdts, dien dit Lusthuis toebehoort; 
Wiens lof myn Zangeres belust is op te zingen, 
Verheerlykt door bedryf tot aan de hemelkringen, 
En in het vrye hart des Bataviers geprent. 
Doch waar begint zy dien? Waar ziet zy dien volendt, 
Om door de dichtpenne in haar vaarzen af te maalen? 
Byzondre daaden zyn onmooglyk op te haalen, 
Die door den Krygsheldt zyn in Mavors veldt verricht. 
Dies blyft myn Kallioop alleen in haar gedicht 
By 't geen in 't algemeen van hem is wereldtkundig. 
Haar zangen eischen ook dat zy niet al t' uitbundig 
Gaat weiden in den lof van 't dapper Legerhoofdt: 
Haar voegt geen vleiery, die heldenluister dooft, 
En d' Edelmoedigheit kan dulden noch verdraagen. 
't Pluimstryken is bequaam, door kittling, te behaagen 
Aan laffe zielen, die 't aan hart en moedt ontbreekt: 
Maar alsmen de trompet voor braave mannen steekt, 
Moet nimmer valschen toon, door schettring, d'ooren quetzen. 
Onwraakbaar mag ik dan den dappren Dopff afschetzen, 
Gelyk een Mavors zoon, in 't oorlog opgevoedt, 
Zelf van zyne eerste jeugdt; waar toe zyn heldenbloet 
Hem noopte door natuur, en in zyn aadren zweefde. 
't Was of hy in den kryg van kindtsbeen af al leefde 
Als in zyn hooftstof; naar het oudt verdichtzel leert, 
Dat niet alleen het vuur geen' Salamander deert, 
Maar dat'er 't dier in leeft, als 't schubgedierte in stroomen. 
Voor zeswerf zeven jaar wierdt dit alreê vernomen, 
Als Vrankryk met Brittanje, en 't Keulsche Myterlandt, 
En Munster, onderling vereenigt door den bandt 
Van bondtgenootschap, fel den Zevenstaat besprongen, 
En hier door Hollandt wierdt de keel als toegewrongen; 
Naardien 't nu maar de zoom bleef van den vryen Staat. 
ORANJE was, naast Godt, alleen 's Landts toeverlaat, 

{==15==} {>>pagina-aanduiding<<}

Reeds veeg in ieders oog voor 's Vyandts magt en klauwen, 
Die 't quamen aan het harte en als ter doodt benauwen; 
Vooral toen Bodegrave en Zwadenburgerdam 
Geoffert wierden, door verwoedtheit, aan de vlam, 
Wanneer de jongste dag van Hollandt scheen geboren. 
Maar neen: dien aanslag quam des Hemels magt verstooren, 
Als d' ysbrug wierdt verzwakt door regenbuy en dooi, 
Waar door de Vyandt raakte als buiten raam en rooi, 
En zelf quam in gevaar om in den vloedt te smooren. 
Allengs wierdt in 't vervolg van tydt de Staat herboren, 
Door dapperheit en deugdt, en d'oude legertucht; 
Die straks ORANJES Prins, vol liefde en trouwe zucht 
Voor Neêrlandts Staatbehoudt, herstelde in al haar deelen. 
Toen, toen begon de Hoop den Batavier te streelen: 
Toen kreegmen ruimer lucht, en stak het hoofdt omhoog, 
Totdat des Vyandts magt voor onze Vaanen boog, 
En voort de grenzen most van 't Staatgebiedt verlaaten. 
In zulke tyden geldt de kloekheit van Soldaaten, 
En Benden braaf gehart om 't schitterende zwaardt 
Te rukken uit de scheê, in 't oorlogsperk geschaart; 
Schoon 't vuur uit d'oogen blikt van 's vyandts legerknechten. 
Dan zietmen wat de deugdt en dapperheit verrechten, 
Der Helden in den drom van 't wederzydts gewoel. 
De Landtvoogdt stelde fluks zich groot bedryf ten doel, 
Zoodra hy zich ten dienst van Mavors had begeeven. 
Wat heeft hy reis op reis ook wonderen bedreven, 
In 't blakend krygsrumoer! 't zy in het vlakke veldt, 
Of daar hy op een post tot dekking was gestelt 
Van eenen doortogt, om den vyandt af te snyden, 
Of hem te schutten, dat hy dwars, noch van ter zyden, 
Indrong door oorlogslist, met zyne ruiterschaar. 
Dus wierdt zyn heldenmoedt allengs meer openbaar, 
En rees de naam van Dopff als 't licht aan d'Oosterkimmen. 
Dat hiet den hoogsten top des Adeldoms beklimmen, 

{==16==} {>>pagina-aanduiding<<}

Wanneermen door zyn deugdt, gepaart met wetenschap, 
En kloekheit van gemoedt, opstygt van trap tot trap, 
En dien zeeghaftig wint door dappre krygsbedryven. 
Wat erflyke Adel kan 't gezagh en aanzien styven 
Van zulken, die ontaardt van 't vaderlyk geslacht, 
Nooit iets verrechten dat als edel wordt gedacht, 
En dus d'aaloude naam niet waardig zyn van adel? 
Want, schoonmen door geslacht en gunst raakt in den zadel, 
Zoo in het Staatbestier, als 't hooge krysgsbewint, 
Zoo wraakt zulks 't redenslicht, en achtze dwaas en blindt, 
Die zich berusten op hun Tytelen en naamen; 
Ja doemt hen datze zich voor eeuwig moeten schaamen, 
Omdatze onedel zyn van Edelen gedaalt. 
Maar, Zangeres, waar toe hier meer van opgehaalt, 
Naardien dit is bekent by d'allerwoeste volken? 
Vervolg uw zangen slechts daar d'Adeldom door dolken, 
En blanke sabelen behaalt wordt in 't gevecht, 
En daar de Krygsgodin den Landtvoogdt lauwren vlecht, 
In 't veldt gewonnen door zyn dapperheit en degen; 
Zoodat hy, door verdienste en deugdt, is opgestegen 
Tot Mavors Landtvoogdye in 't Zevenstatendom. 
Wat is 'er meenig Heldt die dus tot hoogheit klom, 
En, door zyn lof vermaart, leeft by de nageslachten! 
Noch eens; de waare deugdt in 't vechtperk te betrachten, 
Verdient een Caesars naam, en achting zonder end. 
Wat staan in Hollandts lyst al Dapperen bekent, 
Die, door hun groot beleit en moedt, in oorlogsvlaagen, 
Onsterfelyken roem braaf hebben wechgedraagen, 
(In 't aanzien van de Nydt) die nooit verwelken zal, 
Maar hen hier eeuwiglyk verheffen in 't getal 
Der Helden, daar de Staat zyn heil aan is verschuldigt! 
Vaak zietmen Koningen, die, tot den troon gehuldigt, 
Niet minder waardig zyn dan d'erffelyke praal 
Van hunne Vaderen, die, door hun vuist en 't staal, 

{==17==} {>>pagina-aanduiding<<}

Voor zich den toegang tot dien hoogsten Staat bereidden. 
Doch alsmen d'oogen laat op Neêrlandts Helden weiden; 
Wat vindtmen eenen reex in 's Landts Kronyken staan, 
Wier lof verheerlykt is, ver boven zon en maan, 
Door daaden, diemen ziet door Fenixpennen maalen 
Op duurzaam perkament; vooral der Admiraalen, 
Zee-leeuwen uit den aart, schoon niet van hoog geslacht, 
Maar die voor 's Landts behoudt als scheenen voortgebragt, 
En zulk een top van eere alleen door deugdt verkregen. 
Zoo wordt een Ruiters zoon een Hertog door den degen, 
En Neêrlandts Opperhoofdt in 't hooge Zeegebiedt. 
Schoon wraakbaare Afgunst dan met nydige oogen ziet, 
Dat d'eedle Vryheer is met lof zoo hoog gerezen, 
Zoo wisselen hier door de zaaken niet in 't wezen, 
Noch stoort zy hem in 't ampt dat hy vol eer bezit. 
Dat uitgeteerde rif mist staâg haar slinkse wit, 
En moet haar eigen hart met duizendt smarten knaagen. 
Laat Neêrlandts Oorlogsschaar van's Veldtheers deugdt gewaagen; 
In 't geen hy jaar op jaar heeft zegeryk verrecht; 
Wat Krygshoofdt is 'er, of waar is een legerknecht, 
Die zyn kloekmoedigheit niet hemelhoog zal pryzen, 
En hem den lauwerkrans voor zyne kruin toewyzen, 
Gelyk een' Nestor, of doorluchtigen Achil? 
Wie treedt hier over met de Waarheit in geschil? 
Want, pronkte d'eerste met zyn groot vernuft en oordeel, 
En was de laatste tot der Grieken heil en voordeel 
Toen als geschapen, in 't beleg van Troyens vest, 
Zoodat hy scheen de kloekste in Troädes gewest, 
Door zyne dapperheit en groote krygsbedryven: 
Wie was ook kloeker om met wyzen raadt te styven 
Den grooten WILLEM, in het Opperkrygsbewindt? 
Wie was ook meer in 't hart van dezen Vorst bemint, 
Om zyn krygskundigheit, en kennisse der streeken 
Van Mavors landtgebiedt; zoo menigwerf gebleken, 

{==18==} {>>pagina-aanduiding<<}

Wanneer de Vyandt wierdt bezocht, of afgewacht? 
Ja, wordt de Landtvoogdt noch met reden niet geacht, 
Een Nestor dezer eeuwe, om alles te doorgronden, 
Van 't geen Belloon en Mars ooit hebben uitgevonden, 
Zoo tot bespringing, als verweering in het veldt? 
Hoewel de Veldtheer dan reedts hooge jaaren telt, 
Dien hy ten dienst van 't Landt heeft luisterryk gesleten; 
Zoo is hem 't kloek beleit niet in den kryg vergeeten, 
En blaakt het oorlogsvier noch in zyn heldenborst. 
Hoe wenschbaar is het dan dat hy noch lange torst, 
Op zyne schouderen, den krygslast als voor dezen! 
Als zulk een Hektor waakt, behoeftmen niet te vreezen 
Voor overrompeling, of loos gesmeedt verraadt. 
Noch lang bewaare hy dien sleutel van den Staat, 
Zyn waakzaamheit betrouwt, by vreemde nagebuuren! 
Maar gy, Maastricht, schryf gy dit Opschrift op uw muuren: 
Den Naneef strekke dit ten blyk van waaren lof 
Van onzen Stedevoogdt, den dappren krygsheldt Dopff; 
Dat hy ons heeft beschut (toen Vrankryks legerschaaren, 
Ruim hondert duizendt sterk, de vest genadert waren) 
Met vaderlyke zorge en vlyt: zoodat de stadt 
Door hem, naast Godt, niet is in 's vyandts handt gespat; 
En 't Fransche talryk heir gedwongen was te keeren: 
Wie moet zyn trouwe en deugdt hier voor niet eeuwig eeren? 
Hy leeve onsterfelyk door deeze heldendaadt, 
Die ons geredt heeft uit den allerveegsten staat! 
Dit weetge, ô Burgery; dit hebt gy ondervonden. 
Dit roemt gy, die door trou zyt aan den Staat verbonden, 
Waar van ik in uw' kreits de zekerheit vernam. 
Blaakt tot den Landtvoogdt dan met eene zuivre vlam 
Van liefde en achting, ô Maastrichtsche Burgerschaaren! 
De Hemel wil hem lang voor u en Neêrlandt spaaren, 

{==19==} {>>pagina-aanduiding<<}

Als wiens getrouheit, vlyt, en dapperheit men kent, 
En die dien zwaaren ramp van u heeft afgewendt, 
Toen gy verloren scheent; tot vreugdt der trouweloozen, 
Die altoos 's vyandts zy door lotgemeenschap kozen 
Van Godtsdienst, voor 't gezagh van Romes dwinglandy, 
Met recht te vreezen als de wreedtste moordtharpy, 
Als wiens beginsel is de ketters uit te rooien. 
Hoe heughlyk zagmen toen des vyandts magt verstrooien 
Van uwe vesten, als gy scheent te zyn een roof 
Voor zyne klauwen; en men reedts als openschoof 
De zwarte rougordyn, voor 't bloettoneel gehangen! 
Wat kreegt gy ruime stoffe om Godt met Feestgezangen, 
Voor zulk een zichtbaar heil, te danken; en den Heldt 
Te roemen, die u had geveiligt voor 't gewelt, 
By 't nederstroomen van den regen als met plassen, 
Waar door men 's Vyandts moedt zag zinken; in het wassen 
Van uw kloekmoedigheit, gedekt voor doodtsgevaar! 
In zulk een' veegen staat wordt trouheit openbaar, 
En leertmen kloek beleit, door zyn gevolgen, kennen. 
Maar 's Veldtheers zedigheit verbiedt het verder rennen 
Der dichtpenne in zyn' lof: opdat, door dartelheit 
Van haare trekken, niets worde op 't papier verspreidt 
Dat Momus bitze tong met haar vergif zou wraaken. 
Gehoorzaam, Kallioop, hoe vierig gy moogt blaaken 
Om voort te zingen op dat schelle toongeluidt: 
U past gehoorzaamheit, door hooger handt gestuit, 
Die volle magt heeft om uw zangen te bepaalen. 
U is noch overig de Maasstadt af te maalen, 
(Schoon slechts in 't ruuw ontwerp) en 't omgelegen landt: 
Denk dat gy hebt uw woordt tot deze stof verpandt, 
Waar in gy u getrou moet naar vermogen quyten. 
'k Zie hier twee Steden door den snellen Maasstroom splyten, 
't Aaloude Hoog Maastricht, en zynen uitsprong Wyk, 
(Hoewel in heerlykheit en legginge ongelyk) 

{==20==} {>>pagina-aanduiding<<}

Door eene zwaare Brug van tien of twalef boogen, 
Diep uit de bedding van den Maasstroom opgetogen, 
Die door haar zwaarte en kracht den snellen vloedt weêrstaat, 
Hoe streng de Watergodt haar met zyn golven slaat, 
En geesselt, als hy schynt in gramschap opgerezen. 
Maastricht (gelyk wy klaar by d'oudste Schryvers leezen) 
Voert dan den naam van Tricht der Maaze: een Overvaart, 
Voor 't bouwen van de brug; wanneermen landewaart, 
Of naar het Luyks gebiedt, of Keizer Karels Aken 
Zich wou begeeven, om zich heughlyk te vermaaken 
In die Lantsdouwen; zoo verlustigend voor 't oog, 
Door haar verscheidenheit van bergen, hemelhoog 
Verguldt met bloemen van vet koolzaadt, of met aaren 
Van Ceres veldtgewas, die, rypende, verklaaren 
Als zy bequaam zyn voor den scherpen sikkelslag. 
De dalen, ryk bevrucht, gelykmen immer zag 
Van graan, en peulgewas, verheugen ieders oogen. 
Maar wordt niet verder in verrukkinge opgetogen, 
En keer, ô Zangeres, te rug, naar uwen pligt. 
Reis niet naar Aken voort, maar zwenk weêr naar Maastricht, 
Schoon gy ruimweidig van die Schatkist kondt ontvouwen, 
Dat gy op Karels dag mogt opentlyk beschouwen 
Van dien aalouden schat; met plegtig feestgebaar, 
Toen van den Adel, en de gansche Burgerschaar 
Gedraagen door de stadt, vol bygelovigheden. 
Staak ook de Heilfontein in uw gezang t' ontleeden, 
Daar 't daaglyks grimmelde, in den vroegen uchtendstondt, 
Van Waterdrinkeren; gezondt, en ongezondt, 
Zoo wel uit vreeze en waan voor naderende quaalen, 
Als om'er beeternis, door 't drinken, uit te haalen, 
Of, door inbeeldingskracht, tot hulp voor vruchtbaarheit. 
De Baden, in de stadt, en voort rontom verspreidt, 
Vooral te Boutscheidt, moogtge ook vry geheel verzwygen. 
Want nimmer zoudt gy t' end van uw gezangen krygen, 

{==21==} {>>pagina-aanduiding<<}

Zoo gy gingt weiden in die wondren der Natuur, 
Daar 't water rookt, en kookt, door 't onderaardtsche vuur, 
En naar de baden stroomt met kristalyne beeken. 
Door ondervinding wist gy breedt en net te spreeken, 
Van alles dat gy daar gezien hebt en gevoelt; 
Daar 't als een byezwarm staâg door malkander woelt 
Van menschen, die zich gaan verlustigen in 't water, 
En dartlen met gejuich; waar van het luidt geschater 
Klinkt uit de baden, door de venstren, in de lucht. 
Dus hoortmen meer gelach en schatring, dan gezucht 
Van zwakken, die haar heul en beetering hier zoeken. 
Noch zwygtmen van al 't geene, in heimelyke hoeken, 
Wordt van de Sexe met de Jonglingschap verrecht, 
Daar meer van wordt gehoort, dan hier dient uitgelegt: 
En als u, Zangeres, zou voegen af te schetzen. 
Keer op de Postkar dan, daar gy de zweep hoort kletzen 
Der wagenmenneren, by 't dryven van 't gespan 
Der rossen, met geschreeuw; en schei niet weder van 
Uw voorgestelt bestek, waar aan gy zyt verbonden. 
Voltrek met yvervier datge u hebt onderwonden, 
Of zeker uw gezang wordt veel te lang gerekt; 
Vooral 't geduldt des Heldts, tot wiens vermaak het strekt, 
Des dappren Veldtheers Dopff, wiens oor gy zoekt te streelen. 
De langkheit (naar elks keur) kan 't fynst gehoor verveelen, 
Hoe wel gansch Helikon zich in de Zangkunst queet. 
Keer dan; met streng bevel, datge u niet weêr vergeet, 
Om, door een zydlingssprong, u van den doel te wenden 
Waar op gy hebt gemikt; en rustig te volenden, 
Het geen gy van de Stadt woud melden in 't gemeen. 
Wanneer men wil te rug naar haaren ooirsprongk treên, 
Of daar zy wordt gedacht in tydt- en oudheitsboeken, 
Zoo moetmen haaren naam in Over-ob-tricht zoeken, 
Waarschynlyk zoo by oudts genoemt door * Marcellyn. 
Van Keizer Juliaans komste in haar vest, heeft schyn, 

{==22==} {>>pagina-aanduiding<<}

Wanneer de vierde eeuw naau ten halven was vervlogen. 
Dies mag Maastricht met recht op zyne aaloudheit boogen, 
Toen reedts een stadt genaamt gelegen aan de Maas; 
Daar 't Bisdom, 't geen men van den heiligen Servaas 
Wat laater stelt in tydt, ook kan bewys van geeven. 
Maar, hoe! 'k wil weêr uit Wyk de Maasbrugge overstreeven, 
Die ik eerst overtrok, in 't gaan naar Akens badt, 
Doch moet nu door een Tricht geraaken in de stadt, 
Een Gierpont, die den stroom kan ylings oversnellen; 
Vermidtsmen in de brug twee boogen moet herstellen, 
Door knaging van den tydt en ouderdom verzwakt, 
En dus, uit haaren kring, benedenwaarts gezakt, 
Waar uit een zwaare breuk door rytuig was te wachten. 
Dit bragt my in den zin hoe d'Overouden plagten, 
Op zulk een stroomgevaart, te gieren heen en weêr; 
Gelykmen thans ontsloot de poort van 't oude veer, 
In Wyk, om langs het klif zyn straaten in te stygen. 
Zoo kanmen onverwacht 't veroudde denkbeeldt krygen, 
Van 't geen zelfs eeuwen lang te vooren is geschiedt. 
Maar als het oog rontom aandachtiglyk bespiedt, 
Op 't midden van de brug, naar 't oosten en het westen 
Van dezen Landtstroom, en voort beider Steden vesten, 
Die zuidt- en noordtwaarts zyn langs zynen zoom gebouwt; 
Wat is'er datmen hier niet met vermaak beschouwt, 
En daar 't niewsgierig hart niet door wordt opgetogen? 
't Is onverzadelyk het geen hier prykt voor d' oogen, 
Zoo op den voorgrondt, als in 't wyken van 't gezicht. 
Men staat als Niobé, wanneermen, langs Maastricht, 
Staart naar sint Pieters berg, en 't klooster van Slavanten; 
Der Minder Broederen; naastgrenzende verwanten 
Der Kapucynen; en van sint Franciskus kap. 
Maar 't is ontydig iets van deze Broederschap, 
En 't oogbetovrend oordt dier gasten noch t'ontvouwen; 
Dit spaaren wy, wanneer wy, moede van't beschouwen, 

{==23==} {>>pagina-aanduiding<<}

En 't kruissen door den Berg, by hen zyn aangelandt. 
Wy zien dan van de brug nu langs den Wykerkant, 
Zoover het oogstraal kan bereiken, naar de bergen 
Als met azuur bedauwt; wier kruinen 't luchtwelf tergen, 
Door hunne hoogte, langs den oever heen verspreidt; 
Waar van men 't al beschouwt wat in de dalen leit, 
En langs het schuinsse klif der rompelige wegen. 
Wat houd de sterke drift des strooms de kielen tegen, 
In Hollandt zwaar bevracht met allerhande graan, 
En andre waaren, die den vloedt op moeten gaan, 
Door kracht van rossen langs beide oevren opgetrokken! 
Het Stroomgodinnendom, met slingerende lokken, 
Om hals en schouderen, en borsten, hagelblank, 
Verheffen zich omhoog, en streelen met gezangk 
't Gehoor der Schipliên, en van hen die spelemeien 
In jagten op den vloedt; gelyk Cyreensche reien, 
Waar voor Ulysses zich zoo hoedde op zynen togt, 
Als hy de kusten van Siciliën bezogt, 
Na Trojes ondergang, met zyne Scheepsgenooten. 
Maar deze Nimfen op den Maasstroom, die de vlooten, 
Op zynen zilvren rug gedraagen, vrolykheit 
Toebrengen, zyn ver af van 't overslinks beleit 
Der Zeegedrochten, zoo befaamt door moorderyen. 
Men mag zich aan het strandt der Maaze veilig vlyen, 
Zoo op het bultgebergte, als op den effen grondt, 
Om 't liefelyk gezang te vangen uit den mondt 
Van Doris, Galaté, Cimodocé, zoo heerlyk, 
Zoo zielverrukkende, zoo streelend, zoo begeerlyk 
In zyne toonen voor het keurelykst gehoor, 
Als of de Waterrei stip volgde Febus spoor, 
Met Pindus Maagdenschaar, en haare kunstgenooten. 
Zy, met het halve lyf ten golven uitgeschoten, 
En dartlende in den vloedt, ontsteeken 't ingewandt 
Der jongelingen, die, niewsgierig, hier langs strandt 

{==24==} {>>pagina-aanduiding<<}

Haar zien en hooren, en begroeten met hun lonken. 
Zoo vliegen uit den stroom de tintelende vonken 
Van 't blakend minnevier, tot kitteling van 't hart. 
De Herder Tytir meldt aan Amaril zyn smart, 
En speelt den stroomtoon na op zyn gekleefde rieten; 
Terwyl Kupido komt zyn scherpe pylen schieten 
Op 't paar gelieven, datze lillen in het bloet. 
Maar deze zang is 't flauwst van dezen Waterstoet. 
Somwylen steekt de Schaar haar keelen op als klokken, 
Om Maasstadts Burgery aan haaren stroom te lokken, 
Daar 't nootlot van de Stadt door haar wordt afgemaalt, 
Met heldengalmen, en hoe zy noch heden praalt 
In volle vryheit, na veel staatverwisselingen. 
Dan hoortmen bovenal den lof des Landtvoogdts zingen, 
Des trouwen Schutsheers, die het vyandtlyk gewelt, 
Hoe moedig het verscheen geharnast, in het veldt, 
Door zyne dapperheit, heeft reis op reis verwonnen. 
Maar meest als 't krygsgeval des Veldtheers wordt ontgonnen, 
Wanneer hy heeft Maastricht geredt uit doodtsgevaar: 
Dan vliegt de schelle stem der blonde Waterschaar 
Tot boven 't driftig zwerk, en weêrkaatst aan de kruinen 
Der hooge bergen; waar door beemden, bosschen; tuinen 
Vervult zyn van 't geluidt dat zynen lof verbreidt. 
Maar, Zangeres, het schynt dat u de zang verleidt 
Van deze Nimfen, als betovert door de klanken 
Der daaden, waar voor zy den dappren Landtvoogdt danken, 
Ten dienst van 't Vaderlandt, in Mavors veldt verricht. 
Keer noch eens bruggewaarts, opdat gy daar 't gezicht, 
Ook aan den andren kant des Strooms laat afwaarts weiden, 
Om zoo van 't voorwerp dan, schoon heughlyk, af te scheiden, 
Dat langs de wallen van de Maasstadt zich vertoont; 
Waar na gy in de zaal, daar Themis zit gekroont, 
Op 't heerlyk Raadthuis, moogt uw zangen weêr hervatten. 
Wanneermen d'oogstraal nu naar 't Westen uit laat spatten 



{==t.o. 24==} {>>pagina-aanduiding<<}


{== afbeelding 
	
==} {>>afbeelding<<}
    


{==t.o. 25==} {>>pagina-aanduiding<<}


{==25==} {>>pagina-aanduiding<<}


Der Maaze, raaktmen hier, in zyn bespiegeling 
Des Vloedts en van het landt, weêr in verwondering, 
Zoo door het zilvernat, dat bruischt langs steile boorden, 
Als door de bergen in de verstafwykende oorden, 
Zoo lang 't gezicht toedraagt, de landtstreek naar Ruermont, 
En alles wat hier is gelegen in het rondt; 
Waar van een gansch gezang de stof niet kan bevangen. 
Men blyft ter slinker zy met zyn gedachten hangen 
Op 't snelle bruisschen van den stroom, daar hy gestuit 
Wordt door een Molen, die veel krachts in zich besluit, 
Door kunst van raderen, om balken door te splyten 
Tot deelen; diemen droogt op hooggevlydde myten 
Op 't Eilandt, dat den vloedt daar in twee armen scheidt. 
Zoo zietmen 't edel graan hier ook tot meel bereidt, 
Dat aan den andren kant in 't maalen wordt gebroken. 
De Maasgodt zit hier vaak in zyne kil gedoken, 
Beloerende wie hem naar eisch in 't water eert, 
En zyne wetten viert, in 't vaaren fix geleert, 
Dien hy met zynen riem braaf voortstuuwt onder 't zeilen. 
Maar zyn'er die niet wel zyn gronden konnen peilen, 
Als t'onbedreven op zyn gladtgekeide bedt; 
Dien straft hy menigwerf als schenders zyner wet, 
Als hy met Eölus in woede is opgerezen. 
Der Goden hoog gezagh moet elk eerbiedig vreezen, 
Als wier vermogen dat der menschen overtreft: 
Dit heeft het Heidendom naar zynen grondt beseft; 
Dat van den Christen is alleen op Godt te passen, 
Wiens oppermogendheit geen schepzel is ontwassen; 
Als dien die alles naar zyn' wille en magt regeert. 
Maar, Kallioop, 't is tydt dat gy naar binnen keert, 
Om door Vulkanus straat (daar hy met zyn Cyklopen 
Het duurzaam yzer beukt, van 't vloejend zweet bedropen, 
Uit vleesch en spieren door het blakend vuur gejaagt: 
Daar 't aambeeldt slag op slag der mokeren verdraagt, 

{==26==} {>>pagina-aanduiding<<}

Geheven in de vuist, met ysselyk rinkinken, 
Waar door men straat en merkt in 't slaan hoort wederklinken, 
Als of hier Lemnos en Lyparen wierdt vertoont:) 
Te zwenken naar de merkt, daar 't goedt en quaadt beloont 
Wordt naar den evenaar der Rechtschaal: hier gehouden 
In 't Raadthuis; trots gesticht, als d'oogen ooit beschouden; 
(Alleen dat d'Amstelstadt de kroon hier boven spant, 
Wiens Raadthuis zyns gelyk niet vindt in 't Staatenlandt, 
En 't achtste wonder mag der gansche wereldt heeten.) 
Dit heerlyk Stadtsgebouw, naar 't richtsnoer afgemeeten, 
Ryst evenredig in het vierkant naar omhoog, 
Van blauwe arduinsteen, zoo behaaglyk voor het oog, 
Met zulk een grootsheit in zyn gevelen en zyden, 
Zoo hecht en vast gemetst; dat het voor alle tyden 
Schynt duurzaam, en in kunst niet zwigt voor 't Kapitool, 
Waar in de Roomsche schat zich veiliglyk verschool, 
En 't prachtig Raadthof was van 't Hoofdt der wereldtsteden. 
Doch laat ons van den voet de trappen opwaarts treeden, 
Tot in de Burgerzaale, ook vierkant opgehaalt, 
Waar in de Schilderkunst met zinnebeelden praalt, 
Vol zinsbeduidenis, naar 't onderwerp der zaaken, 
Die Themis vierschaar, en den pligt der Rechtren raaken; 
Tweevoudig, naar 't gebiedt der Stadt, weêrzydts gedeelt, 
Van 't Luiksch en Brabantsch recht; en schoon de Raadt verscheelt 
In 't stuk van Godtsdienstpligt, zoo heerschtmen hier eendrachtig, 
Dat d'eene d'andere zy nooit krenke, of val te magtig, 
Maar alles naar de wet gematigt word' bestiert. 
De grondtvest van een' Staat, daar d'een den andren viert, 
En alle Leden zyn door eere en trou verbonden, 
Wordt door de Twistharpy niet ligtelyk geschonden, 
Schoon elk de Godtheit eert naar voorschrift van 't gemoedt. 
Hier geldt verdraagzaamheit; wanneermen 't nutbaarst goedt, 
Het heil van 't volk, bedoelt, in 't hoog gezagh te voeren. 
Verschil van Godtsdienst moet de harten niet beroeren, 

{==27==} {>>pagina-aanduiding<<}

In 't geen Gerechtigheit betreft in 't Staatbestier. 
Dus voert het Raadthuis hier de witte vreêbanier, 
Het loflykst wapen van een goede Stadtsregeering. 
Elk gaat hier recht door zee. hier valt geen rechtsverkeering, 
Waar in d'Onnozelheit belaagt wordt en verdrukt. 
Hier legt het snoodt gewelt aan Themis voet gebukt, 
En d' Onrechtvaardigheit geklonken aan een keten. 
Niets is'er schooner dan een Rechters blank geweeten, 
Waar door hy schuldigen verdiende straf toewyst, 
En d'onschuldt vry verklaart: een deugdt die ieder pryst, 
Als die Godts recht verbeeldt, en handthaaft naar de wetten. 
Maar ongelukkig landt daar Heerschers zich besmetten, 
Vervoert door Eigenbaat; een vloekdaadt voor 't gemeen. 
Doch laat ons verder naar de bovenzaalen treên, 
Langs breede trappen, die men vindt aan beide zyden. 
Hier zietmen een vertrek ten dienst van Pallas wyden, 
Waar in een groote schat van boeken wordt bewaart, 
In kassen, langs den muur in net verbandt geschaart, 
Van Febus licht rontom bestraalt aan allen kanten. 
Hier zyn juweelen, van doorluchte Kruisgezanten 
Beschreven, zoo in 't Grieksch, als d'oude Roomsche taal; 
Ook van d'Aaloudheit, die de mogendheit en praal, 
En krygsbedryven van de Grieken en Romeinen 
Ontvouwen, daar al 't niewe in glans voor moet verkleinen; 
En alles wat'er tot Minervaas dienst behoort. 
Wie wordt op dit gezicht niet blakende bekoort, 
Die wysheit onderzoekt om wetenschap te leeren? 
Om deze Boekery nu verder te stoffeeren 
Met al dat keurlyk hiet, is 't loflyk dat elk Lidt, 
Die in het Raadthuis op 't gestarde kussen zit, 
Hier zyne mildheit toont, door gift van braave stukken, 
Waar door het in 't vervolg de Boekzaal zal gelukken, 
Datze een der schoonste van de Zeven Landen wordt. 
Maar, Zangeres, 't is tydt dat gy u hier bekort, 

{==28==} {>>pagina-aanduiding<<}

En voortstapt in 't bezien der hoogverheve zaalen. 
't Geheugt my noch hoe groots ik my daar voelde onthaalen, 
Met al de Broederschap der Kerkvergadering, 
Als d'Edele Achtbaare Raadt, na heusche nodiging, 
Ons zette aan zynen disch, voorzien met keur van spyzen, 
En 't edelst druivenvocht, waar door de vreugdt kon ryzen 
In 't hart; wanneer het werk der Kerke was verricht 
Met alle vreedzaamheit: dies denke ik aan Maastricht, 
Door d'eere en gunst genoopt, in zynen kreits ontfangen, 
Noch heughlyk meenigwerf; en pryze in myn gezangen 
D'oprechte vriendtschap daar genooten dag op dag, 
Wanneer ik d'eerste reis die Stadt en Landtstreek zag, 
Die ik, naar schynbaarheit, zal nimmer weêr genaaken. 
'k Gevoel noch echter 't vier wel in myn' boezem blaaken, 
Dat ik my anderwerf verzaade door 't gezicht 
Der Stadt, en 't geen'er voort is aan den Stroom gesticht 
Die haare vest bespoelt; de zoom der Zeven Staaten, 
Waar op men, by 't behoudt, zich veilig kan verlaaten, 
Als op de Voorschans, die den zilvren vloedt bevrydt. 
Want raaktmen 't bolwerk van die sterke Steden quyt, 
Kan zulks vooral Maastricht in zynen welvaart krenken. 
Doch laat ons niet vooraf op ongevallen denken, 
Door geene middelen somwyl te schutten; want 
De hooge Vaderraadt, van 't naau vereenigt Landt, 
Zal in dit wigtig stuk, elk kundig, niets verzuimen. 
Moet dan een minder magt 't bezit voor meerder ruimen, 
Men trooste zich het lot van 's wereldts wisselval. 
Godts hoede blyft dan weêr de voormuur en de wal, 
Om, als in vroeger tydt, het Staatgebiedt te dekken; 
Opdat die Heerschappy niet mag tot onheil strekken 
Der Stadt, en van den bloei haars handels op den vloedt. 
Naardien ook 's Hemels zorge ons heeft zoolang behoedt, 
Zoo stelle men hier op alleen zyn vast betrouwen. 
Maar laat ons in 't gemeen de verdre Stadtsgebouwen, 

{==29==} {>>pagina-aanduiding<<}

Als in een zweemsel slechts, voortbrengen voor het oog. 
Hier zietmen Kerken, die met torens hemelhoog, 
Naar Gotsche bouwkunst, en veel loofsieraaden praalen, 
Door geene dichtpen naar haar grootsheit af te maalen, 
Vooral wanneermen al haar binnenpracht beschouwt. 
Wat zyn 't gevaarten, die ter eere zyn gebouwt 
Der Heiligen, byna met naamen niet te melden! 
Dus eerde oudt Romen eer zyn Keizeren en Helden, 
Aan wien 't Gemeenebest zich achtte, of was verpligt. 
Zoo zagmen Tempelen voor * 't Broederpaar gesticht, 
Grondtleggers van de Stadt, en andre Halve-goden, 
Tot wien men in den noodt godtvruchtig quam gevloden, 
Met statig kerkgebaar, en offerplegtigheit. 
Zoo hadmen Jupiter een heiligdom bereidt, 
Als voor den Oppergodt, den Donderaar geheten: 
Ook wierden Herkules en Venus niet vergeeten, 
Noch Ceres, Mavors, en den verdren Godenstoet, 
Voor heele, of halve Goôn van 't Heidendom gegroet, 
Oneindig in getal, elk naar zyn' rang en waarde; 
In hunne Tempelen, daar 't volk in, t'zamenschaarde, 
Eerbiediglyk geviert, als Hoeders van den Staat. 
Hoewel 't niew Rome nu zoo ver niet buitenslaat, 
Dat het de Goden zou van zynen Voorzaat eeren, 
Zoo blykt het zonneklaar, hoe 't zich hier mag verweeren, 
Dat zynen Godtsdienst is gebootst naar 't Heidendom. 
Men ga de wyken van de Stadt slechts eens rontom, 
Waar in 't van Kerken krielt, en Kloosters, en Kapellen: 
Wat naamen hoortmen van die Heiligdommen spellen? 
D'een is de † lieve Vrou, die sint Niklaas gewydt, 
Dees sint Mattheus, die sint Jan, (doch zyn, tot spyt 
Van Romens aanhang, deeze in 't recht gebruik verandert, 
Als daarmen, voor Godts naam, den Evangelistandert, 
Van 't waare Kruisgeloof, in opgestoken heeft.) 
Maar, alsmen verder denkt wat naamen men al geeft, 

{==30==} {>>pagina-aanduiding<<}

Zoo hier als elders, aan de trotsgebouwde Kerken, 
Zy zyn oneindig; daar met recht uit is te merken 
Dat Romes Kerkvoogdy steedts volgt den ouden zwier 
Van haare Voorzaatinne, (eer Godt de heilbanier, 
Door Peters leere en woordt, en Pauwels stem, daar plantte;) 
Waar tegen zich de laatste op 't allervinnigst kantte, 
Om 't Heidensch bygeloof te smooren in den grondt, 
En Godts genadeleer, van 't zalig Vreêverbondt, 
Te stellen in haar licht door d'Evangeliwaarheit. 
Bezagmen nu eens recht de zuiverheit en klaarheit 
Van 's Heeren leeringe en der Goddelyke wet; 
Hoe haast bleek 't middagklaar dat Rome was besmet 
Met eenen Schepzeldienst, in plaats van dien der Godtheit. 
Want, hoemen 't ook verbloemt, 't is blykbaar dat het slot leit, 
In d'oeffeningen van zyn Godtsdiensts-plegtigheit, 
Dat alles slechts tot praal en pracht wordt aangeleit, 
Naar 't Roomsch aaloudt gebruik, schoon in den naam verscheiden. 
Gaf 't pas in dit gedicht zulks breeder uit te breiden, 
Naar 't geen men zeker weet, en onbetwistbaar is; 
Men zag hoe ydelyk dit Rome met vernis, 
Als t' overschandelyk, bestrykt in zyn verweering. 
Doch 't zy geoorloft iets t'ontvouwen der vereering, 
Die 'k zag in uwen kreits, ô Pronkstadt van de Maas! 
Ter eere, en op den dag des heiligen Servaas, 
Zoo in het Kerkgesticht naar zynen naam geheten, 
Als in den omkring, door geen' zangtoon uit te meeten; 
Naardien ik op 't gezicht ontroert wierde in het hart, 
En door dien stacydrom als in den geest verwart, 
Vermidts ik 't Christendom zoo ver zag afgeweken 
Van 't waare redenslicht, en 't Evangelipreêken, 
Door Godes Zoone op aarde, en zyne Apostelschaar, 
Naar Godts gestaafden wil, verricht in 't openbaar, 
En door de pennen van die Heiligen beschreven; 
Die, in dit opstel, door des Heeren Geest gedreven, 

{==31==} {>>pagina-aanduiding<<}

Ons hebben uitgelegt 't onfaalbaar Kerkgeloof, 
Opdat de Waarheit nooit de Valsheit viel ten roof, 
Die 't menschdom ligtelyk kon door verkeertheit smeeden. 
Ik zag dan al den zwier dier overplegtigheden, 
De Monniksorders, by haar vaandelen geschaart, 
Met toortzen in de vuist, gebaart en ongebaart, 
En 't Koorgenootschap van die kerke; als Kanonyken, 
In 't prachtig feestgewaadt, met hunne fakkels pryken, 
Waar by men zag den Raadt van 't half Gebiedt gevoegt, 
Met meest de Burgery, vervrolykt en genoegt, 
(Daar 't zingen blyk van gaf) in 't hooge feest te vieren; 
Toen nu de togt begon met al de kruisbanieren, 
Waar in men Heiligen met verven zag gemaalt, 
Daar ieder Order, als haar heerlykheit, meê praalt, 
En haaren Schutspatroon in ongelegentheden, 
Zoo zagmen statelyk de Broederschappen treeden, 
Gekoppelt paar aan paar, in groots, en schraal gewaadt, 
De groote kerkdeure uit, en kerktrans om, langs straat, 
Door eenen mengelhoop beschouwt van sexe en jaaren. 
Na d'omgang quam de sleep van Kerk- en Kloosterschaaren 
Weêr in het Heiligdom, geschaart elk by zyn vaan, 
Als benden die men ziet in haar geleedren staan, 
Waar door Godt * Mauzzim wierd in 't midden heen gedraagen, 
De Misgodt, van wien nooit d'Apostelen gewaagen, 
Maar dien men hier beschouwt, als hem de Priester torst, 
In eene goude kas geheven voor zyn borst, 
En dien ik, als een Godt, zag met aanbiddinge eeren; 
Wanneermen zag al 't volk zich naar den Priester keeren, 
Op d'aarde neêrgeknielt met diepe ootmoedigheit; 
Geen hooge of laage staat maakte ook hier onderscheidt, 
Maar elk aanbadt dien Godt, op 's Priesters tredt en wenken. 
Hoe kan des menschen geest, dachte ik, dien dienst bedenken, 

{==32==} {>>pagina-aanduiding<<}

En zulk een Godtheit, daar zelf 't Heidendom voor schrikt? 
Wordt zoo de Godtsdienst uit zyn leden gansch verwrikt, 
Door kracht van 't Bygeloof, en als op 't hart getreeden? 
Hoe is dit plegtgebaar in Christus Kerk gegleden, 
Daar 't minste zweemsel niet van voorkomt in de Schrift? 
O Romes Aanhang, die met zulk een woede en drift 
Ons doemt voor ketteren, dit leven zelfs onwaardig: 
Die met geweldt, en staal, en vuur, staat blakend vaardig, 
Om ons t' ontruimen uit den menschelyken staat: 
Die altoos tegens ons een adder voedt van haat 
In uwen boezem, naar uw kerkgebruik en gronden; 
Zaagt gy eens hoe uw Kerk Godts rechten heeft geschonden, 
En alles omgekeert, verbastert, en verminkt, 
En hoe de zuivre leere in onze Kerken blinkt, 
Van Godt zelf afgedaalt; hoe haast zoudge u bedenken! 
Dan zou de dolheit nooit zoo ver uw herssens krenken, 
Wat uwen Dolmans dryft, (naar Plutoos geest en aardt, 
Door zyne moordery van 's wereldts wieg vermaart) 
Om waare Christenen voor schuldigen te doemen: 
En, zonder eenigzins zyn vonnis te verbloemen, 
Hen, zonder onderscheidt, te wyzen naar de doodt, 
Die, door hun teêr gemoedt, zyn buiten Romens schoot; 
Schoon zy naar 't Hemels woordt hun leere en zeden schikken. 
O moordersch Rome! wie moet voor den dienst niet schrikken 
Van uwe echtschendery met 's Hemels Bruidegom! 
Voor Godts Orakelen bezwykt gy, en staat stom 
Wanneer men u bewyst dat gy zyt afgevallen 
Van Christus leere en woordt; hoe stout gy ook moogt brallen 
Op d' Oudheit uwer Kerke, en hier van schreeuwt en tiert. 
Want heeft d'Apostelschaar ooit Kerkmisfeest geviert, 
Of immer Mis gedaan? Wil dit wel overweegen: 
Men eischt van u bewys. hier staat gy voor verlegen; 
Doch hebt voor uwe zaak een' andren vondt bedacht, 
Opdat het Ketterdom, dat dezen dienst veracht, 

{==33==} {>>pagina-aanduiding<<}

Gesmoort worde in zyn bloet, en wechgevaagt van d'aarde, 
Maar is dat 's Hemels leer, die Christus openbaarde, 
De Heilant, dien men ook diervoegen heeft gedoemt, 
Als eenen lasteraar? Zoo gy dan, Rome, roemt 
Op Oudheit, die gy nooit in Christus woordt kond vinden, 
Zoo zyn de Jooden wis uwe oudste kerkgezinden, 
De Joodtsche Bloetraadt, die den grondt eerst heeft gelegt, 
Waar op ge, in dollen drift, ons lyf en goedt ontzegt, 
En tegen Christus leer de bloetvlag op durft steeken. 
Maar 'k voele dat ik ben te ver van 't stuk geweeken, 
Vervoert door 't naar gezicht van Romes ydle pracht, 
En 't wangebroedtzel uit de herssens voortgebragt 
Van eenen Monnik, Dol in naam en in gevoelen, 
Die in zyn beuzelschrift zoekt zynen moedt te koelen 
Aan alle Ketteren, dien Rome daar voor acht. 
Maar deze Ketter most dan d'eerste zyn geslagt, 
Als die geen weêrga heeft in zyne kettersleering. 
Want (wat hy zeggen mag tot steunsel en beweering 
Van zyn gevoelen) 't is een afgrondts vuyl gebroet: 
Naardien Godt haat en wraakt den man verhit op bloet, 
En hy de vierschaar spant, als Heerscher in den hoogen; 
Als die geen moordtlust noch verkeertheit kan gedoogen, 
(By 't Heidendom gepleegt) tot voorstant zyner kerk. 
Toon ons, indien gy kond, ô Dolmans, Christus merk 
In uwe plegtigheên, Misdienst, en Moorderyen. 
Men ziet den Antichrist Godts uitverkoornen wyen 
Aan zyn vervloekte wraak, zoodat hy dronken wordt 
Van 't bloet der Heiligen, door zynen last gestort; 
Maar niet dat Christus, of d'Apostels hier naar zweemden. 
Laat Rome zich dan vry van 't Christendom vervreemden, 
En Christus waare leer, die 't Evangeli staaft, 
Waar door het niet alleen zyn grondtvest ondergraaft, 
Maar stout de zyde durft van 's Heilants vyandt kiezen: 
Wy willen voor Godts Naam liefst alles hier verliezen, 

{==34==} {>>pagina-aanduiding<<}

Dan ons te vlyen naar zyn Heidensch bygeloof. 
Nooit valt een Christenziel des afgrondts magt ten roof, 
Die zich op Christus bouwt, en vasthoudt aan zyn gronden. 
Hy, uit des Vaders schoot, op 't aardtryk afgezonden 
Tot Leeraar, Priester, en den Koningk van zyn volk, 
Gaf nimmer zyne Kerk, tot wapen, vuur en dolk, 
Om d'ongelovigen, of ketters te vermoorden; 
Maar wel zyn zuivre leere, om, als met zyde koorden, 
Hen zagt te trekken tot het Evangelilicht. 
Maar, waar verdwaale ik in de vesten van Maastricht, 
En 't midden van de Stadt, door yver voortgedreven? 
Des Landtvoogdts heusheit zal 't my, naar ik hoop, vergeeven, 
Dat myne Zangeres zoo ver haar doelwit mist. 
't Schynt dat zy inderdaadt in 't zingen zich vergist, 
Zoo in den buitensprong, als 't onderwerp der zaaken. 
Dies wil ik in het slot van deze zangen staaken 
Iets meer te reppen, dan het geen de stof vereischt: 
Want zeker 'k most voorlang de Maas zyn afgereist, 
Nadat ik Aigermont had met de Vest verlaaten: 
Doch dat ik, voor het end, noch eens de ruime straaten, 
En groote plaatzen doorspansseere van de Stadt. 
De Vrydhof, daarmen eer lyfsbergings vryheit hadt, 
Is sierlyk in 't verbandt bezet met lindeboomen: 
Hier zietmen Edelen en Burgers t'zamenkoomen, 
Met Geestelyken, elk in zyn gewaadt en dragt, 
Om 't niews te hooren dat de Loopmaar heeft gebragt, 
Of 't geen van elders is door schriftberecht ontvouwen. 
Somwylen magmen hier die ruime plaats beschouwen 
Byna als Amstels Beurs, recht op den middagstondt. 
Veel krygsvolk zietmen hier ook wandelen in 't rondt, 
En in den verdren drang, zoo Hopliên, als soldaaten, 
Ter Hooftwacht hier bestemt: vermidts men alle straaten 
Hier schier bespieden kan, 't zy voor- of achteruit, 
En van bezyden, zoodat hier de kring als sluit 

{==35==} {>>pagina-aanduiding<<}

Van 't middenstip der stadt, om alles te bewaaken. 
Sint Jan, en sint Servaas, die schier elkander raaken, 
(Hoewel de Godtsdienst van hen gansch verscheiden is, 
Want d' een pronkt met Godts leere, en d'ander met de Mis; 
Dien grooten offerdienst, die daaglyks op d'altaaren 
Geschiedt, en nimmer kan met Christus offer paaren;) 
Weêrzyds voorby gestreeft, zoo zwenktmen naar het Hof; 
Hier vindt de zanglust weêr een ruim verschiet van stof, 
Tot roem des Landtvoogdts, en 't gezicht der groote zaalen, 
Die, heerlyk opgebouwt, met pronkbehangzels praalen, 
Vol kunstig beeldtwerk, daar het stoutst penseel voor zwigt: 
Want zeker quam my nooit iets grootzer voor 't gezicht, 
Zoo gloeiende van kleur, met zulk een vaste houding, 
Dat alle schildery verbleekt scheen door verouding, 
En ingeschoten, als zy quam by 't schoon tapyt. 
Nu ben ik 't denkbeeldt der Historiën wel quyt, 
Maar niet in 't algemeen dat van die Pallasstukken, 
't Gewrocht der weversspoel, dat ieder zou verrukken, 
Ja zelf de Kunstgodin; als eer Arachnes werk, 
Hoewel zy door haar magt die trotse viel te sterk, 
En haaren hoogmoedt strafte; als 't hart haar kunst waardeerde. 
't Gezicht, daar my ook toen de Veldtheer meê vereerde, 
Der meeste Sterkten in Europes kreits bevat, 
Door Vestingbouweren getekent, is een schat 
Die onwaardeerbaar is voor Mavors togtgenooten. 
Hier zag ik hoe een vest met bomben wordt beschoten. 
Daar hoe een lynschans wierd besprongen, en verweert. 
Hier hoe de vyandt wordt van wal en schans gekeert. 
Daar hoe een bolwerk, of reduyt wordt ondergraaven 
Met mynen in den grondt; het kerkhof voor de Braaven, 
Naardien geen dapperheit hier tot verdading geldt, 
Maar 't alles zwigten moet voor 't onderaardtsch gewelt, 
Wanneer de zwavelkolk wordt looslyk aangesteeken. 
Hier zagmen een ontwerp hoe 't leger most door beeken, 

{==36==} {>>pagina-aanduiding<<}

En stroomen waaden, eer 't was 's vyandts grondt genaakt. 
Men zag ook slagen, daar 't van vier en solfer blaakt, 
En alles door de kling ter neder wordt gehouwen. 
Daar scheen geen end te zyn in 't kunstwerk te beschouwen, 
Van alles 't geen Belloons en Mavors dienst betreft, 
Van my niet naar waardy van 't onderwerp beseft, 
Als in de wapenen en krygskunde onbedreven. 
't Onthaal daar dag op dag de Broederschap gegeeven 
Der Kerkvergadering, drie paaren te gelyk, 
(Daar ik ook deel aan had) was mede een klaare blyk 
Van 's Veldtheers heusheit, waardt met dankbaarheit te roemen. 
Maar ga ik verder om in myn gezang te noemen 
De ruime straaten, en de Merkten, groot van kring, 
Zoo raake ik ligt verdwaalt, of valle in zwymeling, 
Vooral des merktdaags, door het grimmelen der menschen. 
De groote Raadthuisplaats heeft alles dat te wenschen 
Is van den leeftogt, voor den mensch en 't vee bereidt. 
De klank van 't klokspel, op den Raadthuistoren, spreidt 
Zich vrolyk door de lucht, en streelt elks harte en ooren; 
Een spel zoo kunstig dat het moet Apol bekooren, 
Als hy zyn rossen ment door deeze luchtstreek heen. 
Wanneer nu oudt en jong de merktplaats over treên, 
En elk zyn gading zoekt, in keur van koopmanschappen; 
Zoo schynt het, alsmen staat op 't hoogst der Raadthuistrappen, 
Dat deze schaaren hier als nyvre mieren zyn, 
In recht en schuins gedrang; daar dees ziet naar een zwyn, 
Die naar een schoone schink; dees naar een malder koren, 
Die naar 't gevogelte, dat boerejongens stooren 
Uit zyne nesten, kaal, of pas ten halven vlug: 
Spansseertmen nu wat voort, of deinstmen wat te rug, 
Daar vindtmen spartelvisch, verschalkt door aas en netten. 
Voorts zietmen koopmanschap, zoo niewe als oude, zetten 
In kraamen net geschaart, naar ieders liefde strekt. 
Ook leit de gansche straat, ter noorder zy, bedekt 

{==37==} {>>pagina-aanduiding<<}

Met lappen, oudt geweer, en uitgelezen boeken, 
Daar ieder, naar zyn keur, 't behaaglykst uit kan zoeken, 
Als hy, met vryheit, hier een tweede uitleezing doet. 
Wat is hier veldtgewas; groen moes, dat jeugdig bloet 
In d'aderen verwekt: by minners hoog geprezen! 
Men kan d'onnozelzeit uit veeler wezens leezen 
Der boeremeisjes uit het landt van Overmaas, 
Daar d'eene hoendren veilt, een tweede vette kaas, 
Of boter versch gekernt; en Limburgs lekkernyen, 
Van rechte kenneren gelieft voor speceryen, 
In 't heet Molukkenlandt door Febus vuur gegroeit. 
Maar och; wat schrik! Ik zie soldaaten daar geboeit, 
Verlopers uit den dienst, en op de daadt gegreepen, 
Wel vast geknevelt naar de mikgalg heene sleepen, 
Voor 't wachthuis hier geplant; opdat zy door de doodt 
Hun misdryf boeten, als die, reukeloos en snoodt, 
Zich uit den dienst van 't landt, als schelmen, stout begeeven, 
Doch die, naar 't krygsgerecht, verbeuren lyf en leven, 
En zeker welgegrondt, wanneer zy dit bestaan. 
Want lietmen zulken vry, hoe zou de tucht beslaan, 
De strenge legertucht, om 't krygsvolk in te toomen; 
Een ongebonden hoop, die 't landt zou overstroomen 
Met roof en stroopery, tot zyne onveiligheit? 
Dies billyktmen met recht de doodtstraf, die bereidt 
Is voor dit schuim van volk; verloopen om te rooven, 
En schendtbedryven, als men naaulyks kan gelooven, 
Te pleegen met gewelt, tot onheil van den Staat. 
Maar, Kallioop, 't is tydt dat gy de stadt verlaat, 
Onmooglyk naar vereisch in zangen te beschryven: 
Want, wat gy zingen moogt, veel zal'er overblyven 
Dat pas wordt aangeroert. ook is 't het oogwit niet 
Datge in een tafereel vertoont al 't geen men ziet 
In al de Wyken van de Stadt en haare streeken. 
U is noch over van de Steenspelonk te spreeken, 

{==38==} {>>pagina-aanduiding<<}

Die naar sint Pieter hiet, of hem geheiligt is. 
Waar zyn'er woorden, om die naare duisternis, 
Die kronkelwegen, van dien doolhof af te maalen, 
Waar in men nimmer dan het fakkellicht ziet straalen, 
En dienmen echter, door niewsgierigheit, doorkruist? 
Doch dat wy eerst de Sterkte, onkrenkbaar overkluist 
Met steengewelven, op het klif des bergs beschouwen. 
Dit 's een der zwaarste van Gradivus krygsgebouwen, 
En als onwinbaar voor de vyandtlyke magt. 
De Vesting wordt bewaart met eene sterke wacht, 
Der Stadtsbezettinge, om haar veiliglyk te dekken, 
Als eenig vreemt gewelt den berg quam overtrekken, 
Of door de laagten drong naar haare wallen heen: 
Dat ook, als 's vyandts heir aan zynen voet verscheen, 
Het van geen beukery de Stadt ooit kon bedonderen. 
Maar binnen in 't gewelf moet elk zich meer verwonderen 
Door 't zwaare muurwerk, daar de trompen van 't geschut 
Door speelen moeten, van den steenberg onderstut, 
Zoo dik gemetst, dat naau 't gezicht hier door kan straalen. 
Men ging de vesting om, eer datmen raakte aan 't daalen, 
Langs d'uitgehouwe trap van meer dan hondert treên, 
Naast eene ronde put, gekapt uit eenen steen, 
Waaruit men water kan tot op de vesting hyzen. 
Wat mostmen in den geest niet voor de balgen yzen, 
In 't rondt der galderye op paarden net geschaart, 
Gegoten van metaal, daar 't hart voor wordt vervaart, 
Wanneermen overdenkt hun kracht in 't solferbraaken, 
Daar sterke vestingen door 't onderst boven raaken, 
En transsen worden tot de grondtvest toe gevelt. 
Doch, hoe 't nu verder in de Sterkte was gestelt, 
En hoe de Slakers van 't geschut hier adem krygen, 
Wanneer zy door een wolk der zwaveldampen hygen, 
En in het aanzicht zyn begruist van stof en zweet, 
Als 't veldt rontom weêrgalmt van 's vyandts wapenkreet, 



{==t.o. 38==} {>>pagina-aanduiding<<}


{== afbeelding 
	
==} {>>afbeelding<<}
    


{==t.o. 39==} {>>pagina-aanduiding<<}


{==39==} {>>pagina-aanduiding<<}


Der fiere Ruitery, gezetelt op haar rossen, 
En legerknechten; dienmen onvermoeit, door 't lossen 
Van 't zwangere geschut, op Mavors wys, begroet; 
En hoe men verder uit de sterke Vesting woedt, 
Wanneer zy, of de Stadt ooit worden aangevallen, 
Zoo dat het alles blaakt van vuur rontom de wallen; 
Valt gansch onmogelyk te stellen voor het licht: 
Want naaulyks kreegmen half van alles hier 't gezicht, 
Zoo door den snellen spoedt, als 't flaauwe fakkelblikken; 
Alleen zag 't alles naar, waar voor men most verschrikken, 
't Geen door 't verzekeren der deuren wierdt vergroot, 
Naardien men t'elkens haar in onzen gang toesloot; 
Waar door de longepyp en 't harte als wierdt gesloten. 
Maar lang genoeg 't gezicht der vestingkluis genoten. 
Wy daalen naar omlaag langs hooge treeden af, 
Met toortzen voorgelicht, in 't leunen op een staf, 
Naardien de trappen hier zyn hoog en breedt gehouwen, 
Gelyk voor Titans: als in Gottische gebouwen, 
't Zy oude torens, of kasteelen, zyn gelegt. 
De diepe put, als vast aan deze trap gehecht, 
Is ysselyk om by het toortslicht in te kyken. 
Ook konmen ligtelyk, in 't aftreên, hier bezwyken, 
En storten naar omlaag, door schrik en zwymeling, 
Naardien de trap is als geslingert in een kring, 
Rontom dien waterkolk; dies moetmen zeker treeden. 
Na 't daalen, zagenwe ons, al half vermoeit, beneden 
In deze Steenspelonk, vervaarlyk voor het oog; 
Want heftemen het hoofdt, by 't fakkellicht, omhoog, 
Zoo scheen de naarheit uit het steengewelf te daalen. 
Bezagmen 't hol rontom, zoo quamen Plutoos zaalen, 
En naare kerkers, door de dichtpenne uitgebeeldt, 
Zich opdoen aan 't verstandt, daar niets de zinnen streelt; 
Maar alles akelig zich toont, en vol verschrikking. 
De duisternis scheen 't harte als t'elkens by verdikking 

{==40==} {>>pagina-aanduiding<<}

Te prangen door haar zwaarte als 't fakkellicht ontbrak. 
't Spansseeren, recht en dwars, door elk gehouwen vak, 
De groote heirbaan langs, (daar hondert zydlingswegen, 
Met kuilen, pieken diep, zyn naast en by gelegen) 
Van * Keizers handt gelicht, verleende t'elkens stof 
Om zich t'erinneren den doodelyken hof 
Van Dedalus gebouwt; dien niemant uit kon doolen, 
Daar Minotaurus zich in 't midden hielt verscholen, 
Van Pasifé gebaart, de schrik van Griekenlandt; 
Totdat dit Paardtmensch wierdt gevelt door Theseus handt, 
Nadat hy 't Schrikdier in den doolhof had gevonden; 
Waar na hy door den draadt, van 't kluwen afgewonden, 
Dat Ariadna hem tot zynen leidtsman schonk, 
De rugtredt weder nam, en zoo quam aan het honk, 
Daar hy dien dwarrelhof was moedig ingetreeden. 
Maar, laat ik verder iets der steenspelonke ontleeden, 
Daar langs dien grooten weg veel duizent naamen staan, 
Ter wederzyden, van de schaar hier doorgegaan, 
Daar van 't gezelschap elk schier zynen naam by maalde, 
Niet verre van den drop die door een spleet neêrdaalde, 
(Geheten de fontein) beneden in het hol, 
In eene ronde kom, die toen was boordevol 
Van 't druipend water, of een vocht vervalscht door streeken. 
Toen is ons verder een beruchte plaats gebleken, 
Die daar den doopnaam van Studentenkamer draagt. 
Beschouwtmen nu eens hoe de berg is onderschraagt, 
Door pylers huizen dik, of vakken zwaar als kerken, 
Zoo achtmen dit voor een der wonderlykste werken, 
Die onder d'aarde wordt in 't wereldtruim bespeurt. 
Niets is'er in den kring, of kruin des bergs gescheurt, 
Daar 't daglicht zynen glans, of straalen door kan schieten: 
Dies most die wandeling ons eindelyk verdrieten, 
Die nu meer dan een uur hadde onverpoost geduurt, 
Waar in het altoos was spelonkig, of bemuurt, 

{==41==} {>>pagina-aanduiding<<}

En stronklig op den grondt, door afgevallen stukken; 
Gelyk men ook somwyl most naar beneden bukken, 
Om door te kruipen daar de zoldring was te laag. 
Waar ik belust op ben; ik voele my niet graag, 
Om door dit aaklig hol ooit weder te spansseeren. 
Die evenwel Maastricht bezoekt moet nimmer keeren, 
Voordat hy dezen Berg inwendig heeft doorkruist. 
Doch niemant loope in 't hol door drift, of onbesuist, 
Of met te luttel lichts: naardien 't hier eeuwig nacht is, 
En, mistmen 't rechte spoor, 't als buiten menschen magt is, 
(In deeze Bergspelonk, daar duizent wegen zyn, 
Schoon met trompetgeschal, en by den fakkelschyn) 
Om eenen doolenden te vinden, of te hooren; 
Doordien de klanken voor de zwaare pylers smooren, 
Die 't licht ook stuiten van de toortzen buiten af: 
Dus wierdt de ruime berg een ongenadig graf, 
Waar in men hulpeloos, door 't scherpste zwaardt, most sneeven. 
Toen wy nu, na zoolang dien doolhol door te streeven, 
Het licht weer zagen van den aangenaamen dag, 
Wierdt straks de vrolykheit bekent door zoet gelach, 
Van 't gansch gezelschap, dat de naarheit veel verzagtte. 
Maar toenmen de spelonk ontworstelt was, en dachtte, 
Dat daags te vooren daar een heir in had gehuist 
Van Heidenen; 't geen 't landt rontom had doorgekruist; 
(Een wraakbaar vuyl gebroet, befaamt door schendtbedryven; 
Dat met veel honderden hier veilig kon verblyven, 
Doch met het krieken van den dag vertrokken was) 
Vermeerderde de vreugdt; omdat zoo wel van pas 
Dit schuim van Schuimeren den berg was uitgeweken, 
En voortgetogen naar de Luikerlandtsche streeken: 
Want wie ziet geerne dit geboefte in groot getal? 
Maar buiten de spelonk, zien wy een' steilen wal, 
Doch met een klif voorzien, om zagtjens op te stygen. 
Hier zult gy, Zangeres, weêr niewe zangstof krygen 

{==42==} {>>pagina-aanduiding<<}

Door 't Klooster, hecht gesticht, en zyne Broederschap 
Van sint Franciskus schaar. doch dit 's een ruimer trap, 
Dan die der Vesting, om in 't duister hol te koomen. 
Hier zagmen uit den tuin de zilvre Maas weêr stroomen, 
En 't langgesnebde jagt geankert aan den voet 
Van 't heilig kloosterlandt; daar wy meê door den vloedt 
Flus zouden stedewaarts langs dezen oever vaaren; 
Doch na 't bezoeken van de gladgekinde schaaren 
Der Monniksorder, die Slavantens grondt bewoont; 
Naardien hier alles zich zoo heughelyk vertoont, 
Als iemant ergens kan, tot oogvermaak, verwachten. 
Ook zal de vrolykheit de naarheit weêr verzagten 
Der bergspelonk, naardien het hart hier adem schept. 
De heusheit des Prioors dient hier vooraf gerept, 
Die zyn beleeftheit toonde in kloosterdrank te schenken 
Aan ons gezelschap, en d'amechtigen te drenken, 
Droogsmondts gekomen uit sint Pieters donkre kluis. 
Hier zaten wy in 't groen, by 't liefelyk geruisch 
Van Zephyrus, waar door 't geboomte wierd bewogen 
In zyne toppen, en hier alles scheen voor d'oogen 
Een Paradys te zyn, door zyne groente en bloei. 
De Monnik had, naar 't bleek, noch niet den vollen groei, 
Noch 't uitgezette lyf, als andre Kloosterlingen, 
Wien naau hunne Orderskap de leden kan omringen, 
Schoon van veele ellen wydt, door 't aangewonnen vet. 
Als wy nu in 't prieel ons hadden neêrgezet, 
Ontvonkte in ons de lust om vreedzaam eens te smooken. 
Maar och; wat ongeval! de pypen zyn gebroken 
In 't Maasjagt, door verzuim, of onvoorzichtigheit. 
Wy toonen den Prioor 't gebrek: doch hy ontzeit 
By onvoorziening, dat hy pypen kan beschaaren; 
Want, zeide hy, 't Brevier kan met den Monnik paaren, 
Maar geen Vulkanus kruidt, gezogen met den mondt; 
Doch, sprak hy verder, 'k zal eens zoeken in het rondt, 

{==43==} {>>pagina-aanduiding<<}

Of hier geen overschot der Walsche Predikanten 
Te vinden is, die voor drie dagen op Slavanten 
Als Plutoos smookten in 't benedenlustpriëel. 
Hy bragt'er ook twee drie, ten halven, of geheel; 
Daar wy toen onzen lust stukswys meê konden boeten. 
Maar 't fris Bourgonjevocht kost best den prang verzoeten, 
Geleden in den berg, en d'uitgedroogde keel, 
Waar van ook de Prioor kreeg zyn gerechte deel, 
Dat hem niet minder dan het gansch gezelschap smaakte. 
De Sexe, schoon zy heel niewsgierig was, en blaakte 
(Naar haaren eigen aart) om 't Klooster te bezien, 
Wierdt flux (gelyk een zaak die nimmer mogt geschiên, 
Opdat zy 't Klooster niet ontwydde) naar de wetten, 
Geweigert om een voet hier in te mogen zetten; 
Hoewel de Kloosterkerk voor haar wierdt opgedaan. 
By leiding des Prioors, zyn wy rontom gegaan 
De cellen, waar in zich de Broeders meest bevonden, 
Elk afgezonden, daar wy niet meê spreeken konden; 
Naardien 't was vastendag, naar Romes orde en wys, 
Wanneer de Broederschap zich speenen moet van spys, 
En met droog roggenbroodt, naar 's Prioors woordt, genoegen. 
Toen gingen wy ons in de Boekery vervoegen, 
Naar Monnikswyze, vry wat schraaltjens gestoffeert: 
Want wie dier Broederen is immermeer geleert, 
Of heeft de rechte lust om wysheit na te speuren? 
't Gedoemde Ketterswerk was hier met tralideuren 
Vast afgesloten; voor 't niewsgierig onderzoek. 
Maar op de tafel lag een overheerlyk Boek, 
Een Bybel, in 't Latyn op perkament geschreven, 
Als of hy was geprent; zoo gaaf, als wy ons leven 
Niet zagen, daar voorin de schoone Rede stont 
Van sint Hieronymus, waar in men flux bevondt, 
Wat boeken hy voor echte, of apokryfe erkende. 
Men toonde 't den Prioor; en hoe zich Rome wendde 

{==44==} {>>pagina-aanduiding<<}

Van 't recht gevoelen diens Oudtvaders, in de lyst 
Der heilge Boeken: doch hy vraagde; Wat bewyst 
Dit tegen onze Kerke, onfaalbaar in 't verwyzen, 
En in 't erkennen van de Schriften? dit 's te pryzen: 
Dit is het waar geloof der echte Christenheit. 
Al watmen (sprak hy voort) dan tegen Rome pleit, 
De waare Moederkerk, moet niemant immer volgen. 
Zoo wordt de Waarheit door d'Onweetenheit verzwolgen. 
Zoo voert die oude Kerk verwaant de zegepraal: 
En als dit qualyk slaagt; zoo heeft zy vuur en staal, 
Om 't Ketterrot aanstondts den lastermondt te snoeren. 
Maar wie zou in den geest hier over niet ontroeren, 
Vermidts men slechts haar woordt stelt voor haar hoog gezag? 
Doch Rome voere vry dierwys de zegevlag, 
Wy zullen ons hier door zyn wet niet onderwerpen. 
Laat zyne roeden vry op onze leden snerpen; 
Wy kennen 't Hemelsch woordt en eeren 't in 't gemoedt, 
Hoe zeer de razerny, in heete gramschap, woedt, 
Om 't dierbaar Godtskleinoodt ons uit de handt te rukken. 
Gewillig laatenwe ons om Christus zaak verdrukken, 
Door 't niew Egypten: als Godts Erfdeel voorgespelt. 
Maar Rome denke vry, dat Godt zyn snoodt gewelt 
Zal wreeken, tot zyn' val; naar zyne onfaalbre dreiging. 
Maar, hoe! wyke ik in 't end by toeval, of door neiging 
Tot Godts Orakelen, noch eens van 't doelwit af, 
Door 't ongegrondt bescheidt dat my de Monnik gaf, 
Als hy zich door 't bewys diens Vaders zag verwonnen? 
Men achte, dat ik my in d' order heb verzonnen, 
En zie zulks over 't hoofdt, als eene omstandigheit: 
Ook zy het Boekvertrek hier meê vaarwel gezeit, 
Om in de Kerk te zien naar d' andre Reisgenooten; 
En dat met myn gezang de Vesper wordt besloten, 
Den vreemden Avondtdienst, op 't hooge koor verricht. 
Maar hoe verhaale ik dien? Hoe stelle ik dien in 't licht? 

{==45==} {>>pagina-aanduiding<<}

Hoe zal ik op 't papier een denkbeeldt konnen geeven, 
Van 't geen de Monniken godtsdienstig daar bedreven, 
Of, liever, naar het geen het Bygeloof hun leert? 
Dewyl Godt op dien trant gedient wordt noch geëert, 
Als daar geen voorschrift van is in zyn Woordt te vinden. 
't Is dan de regel van die strenge Kapsgezinden, 
Door sint Franciskus voor zyne Order ingezet. 
Het woordt diens Heiligen geldt by hen voor een wet, 
Waar aan zy door gelofte en eede zyn verbonden. 
Wanneer wy ons in 't koor der Kerke nu bevonden, 
(Na dat'er voor de Sexe een deuntje was gespeelt 
Op 't orgel, door een Broêr, in kunst niet misgedeelt) 
Zoo hoordenwe een gedruis dat zwakken zou vervaaren. 
Straks zagen wy den drom van meest de Kloosterschaaren, 
Ten wederzyden van de banken in het koor. 
Dit quam 't gezelschap als een donderonweêr voor, 
Vermidts 'er niemant wist van deze Monnikszeden. 
Men hefte aan met den zang der Litanygebeden, 
Waar in men hulpe en troost der Heiligen verzoekt; 
Nooit tot een leerbeeldt in d'Orakelrol geboekt, 
Maar door des menschen geest arglistig uitgevonden; 
Kerklasten, dien men op de schoudren heeft gebonden, 
Hoewel van * geener waarde in 't Christelyk bedryf. 
Men zag de Monniken toen met het gansche lyf 
Neêrbonzen op den grondt, met stille prevelingen. 
Haast rezen zy weêr op, om noch een poos te zingen; 
Waar na zy knielden met een statig plegtgebaar, 
Met d' armen naar de lucht; zoo dat de gansche schaar 
In stilte lag gebukt, met opgesteeke handen. 
Dus scheenen ze alle van een hemelsch vuur te branden; 
Dat Godts alschouwend oog doorziet tot in den grondt. 
Ik vraagde een Lekebroêr, die aan de Kerkdeur stont, 
Hoe lang dit duurde, en naar den inhoudt dier gebeden. 
Zy moeten negenmaal, zeî hy, dus met de leden 

{==46==} {>>pagina-aanduiding<<}

Gebogen en gerekt, 't gansch Pater noster uit 
En 't Ave opzeggen, eer die strenge koordienst sluit, 
Dien zy tot vierwerf toe des daags en 's nachts hervatten. 
Maar, dachten wy, 't is tydt de kerkdeure uit te spatten, 
Verwondert door 't gezicht van zulk een Avondtlof. 
Wy vonden den Prioor toen weder in den hof, 
Die voort ons alles wees van tuingewas, en boomen, 
Die vruchten droegen, en dien wy, by 't naderkoomen, 
Heel weeldrig zagen op dien vetgemesten grondt; 
Vooral een Peereboom, die aan den kerkmuur stont, 
Aan latten uitgespreidt, en boven 't dak geschoten, 
Die vol met trossen hing, tot aan de teêrste loten, 
En als een Wonderboom aan ons wierdt voorgestelt; 
Want jaarlyks worden 'er by duizenden getelt 
Dier schoone peeren, die gerypt zyn aan de takken, 
(Zeî d' oude Vader) zoo dat veele herwaarts zakken, 
En zien het wonder met verbaasde harten aan. 
Doch, dachten wy, 't is tydt de bergtrap af te gaan, 
Om eindelyk, voor stroom, de Maas weêr af te snellen. 
Maar eerst gevoelden wy den dankpligt boven wellen, 
Dien wy afleidden by den rustigen Prioor, 
Die zich niet moeide met de Broederschap in 't koor, 
Om ons, naar onzen lust, al 't heughlykst aan te wyzen; 
Zoodat ik zyne gunst moet aan de starren pryzen, 
Als die, by 't afscheidt, my byzonder noch verzocht, 
Dat ik des andren daags hervatten wou dien togt, 
Naar dit vermaaklyk Oordt, om voort met hem te spreeken. 
Nu was de tydt alreê meer dan te veel verstreeken, 
Om, langs d'arduine trap, te daalen naar het jagt, 
Dat ons de voorraadt op Slavanten had gebragt, 
Van eêl Varinas kruidt, en welgevulde flessen. 
De Zonnetoorts wees aan dat het al over zessen 
Was aan 't stadts klokkenslag, door 't zakuurwerk gestaaft. 
Dies staken wy in 't diep, (tot vrolykheit gelaaft 

{==47==} {>>pagina-aanduiding<<}

Met Libers druivensap) en dreven af, in 't stroomen 
Der Maaze, totdatwe aan de wandelplaats der boomen, 
(Met veele laanen hier geschaart in net verbant) 
Geraakten, daar wy toen verkozen 't vaste landt, 
En weder in de Stadt verheugt ter maaltydt gingen. 
Daar ziet men, in een schets, verscheide wisselingen, 
Van plaatzen, en onthaal, op die sint Pieters reis; 
Waar mede ik myne taak volwrocht heb naar vereisch 
Van 't stuk, hier toe bepaalt als ik 't hebbe aangevangen. 
Geeve ik nu eenigzins genoegen, met myn zangen, 
Aan myne Vrienden, en den Kenneren der kunst: 
Vooral als ik behaal des Landtvoogdts keure en gunst, 
(Om wiens wille ik alleen het werk hebbe ondernomen) 
Zal ik geen zwarte Nyd, noch Zoïlisten schroomen, 
Die vitten mogten op gebreken, my ontslipt; 
Dewyl de kloeksten zelfs met feilen zyn behipt, 
Vooral in Febus kunst; dat alle Schriften tuigen. 
Wil dan een booze Spin hier haar vergif uit zuigen, 
Daar licht de nyvre By wel honig vinden kan; 
Ik trekke 't my niet aan, al was 't een Eedtgespan 
Van 't haatlyk ongedierte, om myne schuldeloosheit 
Te quetzen door de tonge, of zwadder zyner boosheit, 
En wachte 't rustig af, ontheft van alle wraak. 
Ik wensche dat het stuk hun strekke tot vermaak, 
Die 't met onzydigheit en oordeel zullen leezen. 
Slechts zorge ik, dat ik van den Veldtheer heb te vreezen 
Het vonnis, dat ik my te breedt hebbe uitgebreidt: 
Maar 'k hoope dat hy my, naar zyn bescheidenheit, 
De wereldt door bekent, die misgreep zal vergeeven. 
Dies sluite ik met een' wensch: dat d'Opperheer het leven, 
Van dezen dappren Heldt, en Hoeder van Maastricht, 
Lang rekke in zyne gunste, om lange noch 't gewigt 
Dier groote Landtvoogdy, naar wensch, te konnen draagen. 
Hy wil zyn lichaamskracht krachtdadig onderschraagen; 

{==48==} {>>pagina-aanduiding<<}

En zynen kloeken geest, vol oordeel en verstandt, 
Gestaâg verwakkeren, tot heil van 't Vaderlandt, 
Zoo in den stillen Vrede, als 't woên der Krygsorkaanen; 
Opdat hy zyne ziel gerust den weg mag baanen, 
(Nadat hy d'aardtsche vreugde en levenstydt is zat) 
Naar 't eeuwig Koningkryke, en 's Hemels vreugdestadt, 
Die Godt zelf heeft gesticht, om zonder end te blaaken 
In 't Goddlyk liefdevier, en 't hoogste Goedt te smaaken, 
De zaligheit in Godts gemeinschap voor altoos, 
Een volle heerlykheit, op aarde gadeloos; 
Door Christus offerdoodt en bloet alleen verworven: 
Zoo praalt de ziel met zege, als 't lichaam is gestorven! 


End.

{== afbeelding 
	
==} {>>afbeelding<<}
    




{==49==} {>>pagina-aanduiding<<}

Rede tot lof der dichtkunde; opentlyk in 't Latyn uitgesproken, en in 't Nederduitsch vertolkt.


{==50==} {>>pagina-aanduiding<<}


{==51==} {>>pagina-aanduiding<<}

Hoog-Edele, Wydberoemde, Geleerde, Aanzienlyke Toehoorders, zoo veel als 'er tegenwoordig zyn.

HOewel Uw L. zeer aangenaam gezicht my behoorde moedt te geeven; gelyk ook deeze plaats, zeer deftig om te spreeken, my een hart onder den riem te steeken; ondertusschen, naardien men hier omtrent leest, dat zelfs de welspreekendste Mannen, in eenen kring van Geleerden zullende redenvoeren, dikmaals zoodanig zyn ontstelt geweest, dat zy geen een woordt meer konden uitbrengen; wat moedt behoore ik dan te hebben, die niet alleen met geene gaven van welspreekendheit begaaft, maar ook in het redenvoeren zoo luttel ervaren ben, dat ik niet zonder reden vreeze, dat Gy L. over myne stoutheit, in dezen, zult verwondert staan, en verwagten dat ik schaamroodt worde! byzonder wanneer ik 'er by overweege, dat gemeenlyk der Ouden woorden en spreuken byna voor Godtspraaken, en antwoorden uit den Drievoet gelden, en de stoffe myner Rede zoodanig bestaat, dat zy (gelyk d' aardt der menschen zeer verscheiden is) niet minder haare lasteraars en benyders, dan haare pryzers en verwonderaars heeft.
Doch wie is 'er van U L. die de Dichtkonst, die Meestresse der verborge wysheit, niet liever allen lof en roem waardig acht, dan mispryzinge? Haare Voorstanders echter heeft Plato, die Prins der wetenschappen, niet minder dan de Redenaars, geoordeelt uit zyn Gemeenebeste te moeten worden gebannen; omdat de potsemaakers en bedriegredenaars die konsten gemeenlyk gewent zyn te misbruiken, om de gemoederen der burgeren te bederven, en lafhartig te maaken: Weshalven, indien men in dit alles ('t geen men leest een weinig te vry van de Ouden gevonnist te zyn) niets moet doen buiten zyn gezagh; zoo geldt by u in dezen, als ten hoogsten geloofbaar, 't geen ik voorgenomen hebbe te wederleggen; doch indien by de rechtvaardige rechters der zaaken, dat geene dat gezegt wordt, meer ingang heeft dan van wien 't wordt

{==52==} {>>pagina-aanduiding<<}
gezegt, zoo twyfele ik niet of my zal alles in deeze zaak, behalven de hoogste welsprekendheit van Plato, toevallen; en niemant van U L. zal ontkennen, dat het van de reden gansch vervreemt ware, dat, om het misbruik van eene zeer dienstige zaake, ook haar gebruik zou weggenomen worden. Wat my dan hier in ook tegenwoordig te beurte gevallen zy, zoo is 'er gansch geen reden waarom ik lange zou draalen, om de waardigheit en deftigheit der Goddelyke Dichtkonst, naar de zwakheit myns verstandts, in de tegenwoordigheit van zulke rechtvaardige en goedtgunstige Scheidtsmannen, te ontvouwen.
By aldien een deftige ooirsprongk de prys en waardigheit van uitmuntende zaaken en konsten gewoon is te vermeerderen, en alle dingen zoo veel te heerlyker gehouden worden, hoe zy doorluchtiger afkomst hebben, wat zult gy my voortreffelyker, wat uitsteekender geven dan de Dichtkonst? Evenwel leiden wy haaren ooirsprongk niet af van Kreta, 't vaderlandt van Jupyn, noch van Delfos, welk eilandt Apollo zyn afkomst verschuldigt is; in den Hemel zelfs vindt men het heerlyke vaderlandt der Zanggodinnen; Godt, Godt is het, wien die deftige kunst haaren ooirsprongk is verpligt; Godt moet men oordeelen dezelve te gelyk met de spraake in den geest der menschen te hebben ingestort. Het is immers een ieder bekent, dat, in 't begin der dingen, de Redekunstenaars niet anders dan Dichters zyn genaamt geweest, omdat zy de kracht, de eigenschap, den trant, al de sierlykheit, en eindelyk de toerustinge der gansche spreekwyze kenden, by welke toerusting eener redenvoeringe, de kracht der stemvallen, en der maatzang komende, dan plagt 'er iets, ik weet niet wat, zich op te doen, 't geen alleen den Wyzen bekent is, en zonder eene Goddelyke ingevinge, noch begonnen, noch voleindigt kan worden: zoodat het gansch geen wonder is, dat de Dichters goddelyk, heilig, en voorzeggers genoemt worden, en dat hunne afkomst den Goden zelf toegeschreeven wordt. Hier van daan zyn Linus van Merkurius en Urania, Orpheus van Apollo en Kallioop, en de andere oude Dichters van de Goden afkomstig geoordeelt geweest: en hoe

{==53==} {>>pagina-aanduiding<<}
veel is dit niet te achten, dat de Dichtkunst niet alleen van de Heidenen, die van den waaren Godtsdienst versteeken waren, maar zelfs van Godts volk ten hoogsten is in eere gehouden? Want, om van Homerus en Hesiodus niet te spreeken; om Orpheus voorby te gaan, dien men zegt, door eene ongelooflyke lieflykheit zyner Gezangen, zyne huisvrou Eurydicé uit de hel op de aarde te rug gehaalt, de bosschen en bergen bewogen, den loop der rivieren gestuit, en eindelyk de wreede en wilde dieren tot reden en zachtmoedigheit gebragt te hebben; om de Godtspraaken der Ouden, die alle voor 't grootste gedeelte in Gedichten bestonden, niet op te haalen; om Zoroastres, Linus, en anderen, aan wien men, om de gryze oudtheit, alle eerbiedigheit verschuldigt is, niet aan te roeren; deeze zelve Goddelyke kunst heeft de oudtste en wyste Wetgever Moses omhelst; deeze heeft Job, dat voortreffelyke voorbeeldt van lydtzaamheit, in eere gehouden; deeze hebben de heiligste Voorzeggers geoefent; deeze heeft de wyste Koningk Salomon, in 't vieren der liefde van Christus en zyne Gemeinte, gebruikt. Het zoude te lang vallen alle andere heilige Dichters op te haalen; maar ten minsten eenen, uit veelen, zal ik u noch aanwyzen, onzeker of hy een grooter Koning dan Profeet is geweest, namelyk David, buiten wiens heilige Gezangen niets heerlyker, niets verscheidener, niets welluidiger, in allerlei slag van Gedichten, kan voorkomen; nu geeft dat zeer heilig werk, als de H. Hieronymus getuigt, naar de wyze der Lierdichten, op den voet van Alcaeus, groot geluidt; nu treedt het, op de Sapphische wyze, hoogmoedig voort; nu haast het zich, naar Jambischen maatklank; nu gaat het op eenen halven voet: en, om ons niet alleen met de Heiligen op te houden, daar ontbreeken ook geene Koningen en Vorsten van andere volken, die door veele kentekenen blyken gegeeven hebben, in hoe groot eene eere en waardigheit zy de Goddelyke Dichtkunst hielden, en hoe zeer hun vernuftige Dichters ter harte gingen; 
zelfs de Veldtheeren rekenden het hun tot lof in de Dichtkunst niet ten eenemaal onbedreven te zyn, welkers praalgraven met Gedichten, tot eene eeuwige gedachtenis voor hunne nakomelingschap, versiert wierden.

{==54==} {>>pagina-aanduiding<<}
Getuigen is hier van de Veldtheer Adrianus, die 't graf van Pompejus, door de oudtheit des tydts byna uitgegeeten en vernielt, niet alleen heeft verniewt, maar ook versiert met een Gedicht, door hem zelf, zoo groot een Veldtheer, gemaakt: Getuigen hier van zyn alle de Vorsten van geheel Griekenlandt, dien men vindt gemeldt in de Dichtkunst zeer ervaren geweest te zyn. Als 'er een gastmaal was te bereiden, als 'er een middagmaal was te geeven, als 'er een avondtmaal was te vieren, zoo wierden de gemoederen der gasten, met eene zeer groote deftigheit en luister aan tafel leggende, door een zeer aangenaam gezang van liederen, als door een zeekere maatzang van Meerminnen, of Cyrenen vermaakt: geen zegepraal wierdt 'er te Rome gehouden, geen dag van blydschap geviert, geen verjaarmaalen wierden 'er aangerecht, geene slagtofferen aan de Goden opgeoffert, geene eerampten vergeeven, die niet met aardige en welbeschaafde Gedichten vereert wierden.
Maar, wat! Zal ik U L. dien grooten Alexander voordraagen, dien men zegt dat zoo zeer door deeze oeffening is vermaakt geweest, dat hy zeide, dat de Iliaden van Homerus het teergeldt zyner zoldaaten was, gelyk hy ze ook nooit uit zyne handen leî? ja zelf, als hy in zyne legerplaats zoude gaan slaapen, zoo leide hy haar, te gelyk met zynen degen, onder zyn hooftkussen: als 'er ook, onder den buit van Koning Darius, een zeer kostelyk kasje, met goudt en edele gesteenten bezet, gevonden wierd, en zyne vrienden de verscheidene gebruiken van 't zelve aanwezen; neen, zeide hy, laat mynen Homerus daar in gelegt worden, opdat men den kostelyksten schat van 't menschelyk vernuft, in een zeer kostelyk kabinet of kunstwerk opsluite. O oordeel, zoo groot eenen Koning waardig! waardig dat het alle menschen in hunne geheughenis bewaaren!
De tydt zou my eerder ontbreeken, toehoorders, dan de stoffe myner Redenvoeringe, indien ik in 't breede wilde aanwyzen in hoe groot eene waarde de Koningen van Egypten en Macedonien, Menander den Blyspeldichter gehouden; of hoe groot eene achting Arche-
{==55==} {>>pagina-aanduiding<<}
laus, Koning van Macedoniën, gehadt heeft voor Eurypides; Hipparchus, en Polycrates, uit het eilandt Samos geboortig, voor Anakreon; Hiero de Syrakusaner voor Pindarus; de Scipioôs voor Ennius; Scipio d' Afrikaner en Laelius voor Terentius; Keizer Augustus voor Virgilius en Horatius; Gratianus voor Ausonius; Domitianus voor Silius Italicus, Statius en Martialis; Antoninus voor Oppianus. En, om niet alleen de Ouden te pryzen, hoe groote belooningen, hoe groote eerampten heeft Keizer Karel de vierde, gelyk van alle andere konsten, zoo ook den Handthaveren der Dichtkunde voorgestelt, die gewilt heeft, dat zy van den Veldtheer zelf met eenen lauwerkrans gekroont, en met eenen ring versiert en vereert zouden worden! O Goddelyke weldaadt jegens de Goddelyke oeffeningen, met recht meerder te achten dan de roemwaardige Olympische belooningen, en verre te pryzen boven de Schouwburgen van Pompejus! Want, wie heeft toen byna uit geheel Duitschlandt de verdreve Zanggodinnen als tot haren wettigen Heer te rug gebragt? zekerlyk Karel. Wie heeft de bronnen der edele konsten, byna uitgedroogt of toegesloten, weder geopent? alleen Karel. Wie heeft alle wantaal verbannen? dat deede Karel. Derhalven noeme ik U L. de bergen en heuvels van Duitschlandt, nevens de bosschen en rivieren, tot getuigen van die ongewoone miltdadigheit, wien voordeezen de Gedichten van de Zangnimf Tersier byna ongehoort waren; en 't scheen eene wonderbaare zaak, dat 'er iemant gevonden wierdt, die, naar den zwier der Ouden, een Gedicht maakte.
Maar, wat pryze ik de miltdadigheden die men den Dichteren heeft beweezen? wat pryze ik de eerampten, waar mede men de Dichters heeft vereert? Gy L. zult zeggen dat dit maar beuzelingen zyn, byaldien ik aanwyze dat de Goddelyke Dichtkunst haare Voorstanders zelfs tot den top der Koningklyke waardigheit verheven heeft; en ik zal eene zaak verhaalen, die buiten twyfel veele meer voor een praatje, dan voor waarheit zouden houden, ten zy de Geschiedenis, die getrouwe bewaardster der waarheit, en heiligste voorstandster der tyden, dezelve door haar gezag be-
{==56==} {>>pagina-aanduiding<<}
schermde; en Denemarken zelfs zou de zaak erkennen, met bewys en gedenkschriften bezegelt; namelyk, het onvermydelyk Noodtlot had den Koning van Denemarken, met alle zyne Opvolgeren tot de Kroon, weggerukt; overzulks most 'er om eenen anderen gedacht worden: de Staatsvergaderingen worden uitgeschreven: de geloften en stemgeevingen worden gehoort: de gevoelens zyn zeer verschillende, zommige deeze, andere geene oordeelende tot den top der Koningklyke waardigheit te moeten worden opgevoert. Eindelyk komen zy overeen dat die geene, die den prys in den roem van den overledenen Koning, wegens zyne doorluchtige daden en dapperheden, behaalen zoude, zynen troon en koningkryk alleen zou bezitten. Hoe dunkt my dat ik hen hier alle voor my zie, wier eerzucht zoo groot eene hoop van belooninge aanprikkelde, hun uiterste best doende, om den Koning naar verdienste te pryzen! Deeze een marmer Beeldt oprechtende; geene een Naaldgraf van een zeer groote hoogte optrekkende; een ander des Konings beeldt in gout dryvende; een ander wederom een Praalgraf uit eenen zeer kostelyken steen houwende: Doch alle moeite, kosten, en arbeidt scheen hy overwonnen te hebben, (gelyk hy ook voor Koning uitgeroepen wierdt) die des overledenen lof in een Gedicht begreep; naardien de draadt van 's Koningks leven was afgesneeden, en 'er niets van dit alles, 't zy marmer, 't zy steen, in de gansche wereldt van 't verderf bevrydt was: maar 
een Dichter alleen was magtig om een gedenkteken op te rechten,

Dat staal en kooper kon verduuren 
Ja hooger als een Konings Naaldt 
Of Pyramide, of hooge muuren, 
Wier duurzaamheit geen tydt bepaalt. 
Dat geene strenge noorde winden, 
Of wel een lange reex van tydt 
En jaaren immer kan ontbinden; 
Van allen aanval steedts bevrydt. 


Een Dichter, zegge ik, kon alleen te weege brengen, dat deeze zelve grafstede, die het lichaam des Konings bedekte, de roem-
{==57==} {>>pagina-aanduiding<<}
ruchtigheit en luister zyner uitgevoerde zaaken niet zoude bedelven. Maar, waar wil ik heene? De fluit van Gracchus, als hy redenvoerde, hadde my al lang nodig geweest, die my, wat te veel uitweidende, zoude te rugge getrokken, en vermaant hebben, datmen om zynen tydt most denken: om my derhalven daar in niet te buiten te gaan, zoo zal ik nu niet zeggen, hoe zeer de Dichtkunst het verstandt scherpt, en hoe veel zy toebrengt aan de welsprekendheit; ik zal nu niet in 't breede ontvouwen dat 'er geene konst of wetenschap is uitgevonden, die de Dichters met hunne vaerzen niet deftig hebben uitgelegt; ik zal nu ook niet met veele omstandigheden bewyzen, wat vrucht zy geeft tot de kennisse der deugden en ondeugden; noch de verborgentheden der wysheit, die'er, onder de schaduwen der Verdichtzelen, in verholen zyn, opdelven; ook zal ik U L. deeze konst uit inzicht van haar vermaak en lieflykheit niet aanpryzen, dewyl ik my door den strengen tydt bepaalt vinde, en ik uw gedult in 't aanhooren niet durve misbruiken. Gaat nu, ô quaadtspreekers, en veracht de Dichters als menschen, die hunnen tydt vruchteloos verspillen: Want immers belacht gy de Dichtkunst als eene onnutte wetenschap. Indien het geene kleine lof is, dat ze den voornaamsten mannen heeft behaagt; wat zegt gy dan, ô dwaazen, van de Dichtkunst? de Dichtkunst heeft haare liefhebbers by de Koningen aangenaam, ja de Koningen tot haare voorstanders gemaakt. Maar ik zie wat 'er gaande is; der Dichteren vuiligheit neemt Gy L. tot eenen dekmantel, en gy roept, dat door het leezen van Poëzye, d' onbevlekte ooren der onbedagte jeugdt als met eenen Circilsen drinkkelk worden vergiftigt. Laat dat zoo zyn; laat 'er al wat onder loopen dat het voorhooft van den stuurschen Kato in fronssels zet; is dat reden genoeg om de Dichtkunst ten eenemaal te verwerpen? Met dat 
zelve recht moeten dan ter eeuwiger duisternisse gedoemt worden alle Redenaars, alle Historischryvers, de Heiligen zelfs niet uitgezondert, als die in hunne redenvoeringen en geschiedenissen, doorgaans te berde brengen dieveryen, overspeelen, schoffeeringen, vader- en moedermoorden, onuitspreekelyke liefdedriften, en wat diergelyke

{==58==} {>>pagina-aanduiding<<}
schendbedryven meer zyn; wie is'er zoo onkundig om niet te weeten, dat alle deeze dingen tot geen ander einde verhaalt worden, dan om 'er de bedorve zeden dier eeuwe door te brandtmerken, anderen van haar af te schrikken, en dat geene, in het leven van andere menschen, als in eenen spiegel, te vertoonen, waar in ze zich aan anderen kunnen spiegelen: En schoon genomen dat'er nu al misschien een Dichter ware, die zyn verstandt hier in misbruikte; wie zal'er zoo onnozel zyn dat hy vaststelle, dat, om het misbruik van eene voortreffelyke zaak, ook al haar gebruik moet verbannen worden? Maar ook de Verdichtzelen, die zy zoo leelyk uit kryten, en streng wraaken, zyn voorwaar geene onnutte oudtwyfs praatjes van ledige menschen verzonnen; dewyl onder deze, als onder zekere windzelen, alle voortreffelyke geleerdtheit, alle zedelyke en natuurlyke wysheit der Ouden vervat is. Maar ik wil evenwel hier geene roede in de handt neemen, tot geesselinge der gebreken, om de toornigen niet te verbitteren: waarom leevere ik die Marsyassen niet liever aan Apollo over, om levendig gevilt, en dus naar verdienste gestraft te worden? voornamentlyk dewyl ik voor vast weete, dat'er niemant onder U L. is die met Midas ooren pronkt; dat'er niemant is in deezen kring die de stem der Zanggodinnen, als een gezang der lieflykste nachtegaalen, niet verre zal verheffen boven den boerezang van lompe menschen, als 't lastigste geschreeuw van kikvorsschen en koekoeken. Ik zal derhalven doen als die geenen gewoon zyn, die van verre uit zee de haven met hun gezicht bereikende, hunne zeilen ingypen; en overzulks U L. niet langer ophouden.
Gy hebt verstaan, Toehoorders, de doorluchtige ooirsprongk der Dichtkunst; haare hoogste waardigheit hebt gy gehoort; haare nutbaarheit en ongelooflyke lieflykheit hebt gy begrepen; gy hebt gezien met wat belooningen en eerampten de Vorsten, van alle eeuwen, de Dichters vereert hebben: wat is 'er dan dat uwe gemoederen kan aftrekken van 't ernstig leezen der Dichteren? Wat is 'er dat u niet moet aanprikkelen, om u dag en nacht in het leezen en onderzoeken der Grieksche Latynsche, en andere Dichteren bezig te houden? U, bidde ik, u, myne lieve medemakkers, deze woor-
{==59==} {>>pagina-aanduiding<<}
den ter harte te neemen; wekt Gy L. die deeze oefeninge behartigen, den geest der Dichtkunde, zoo de natuur u eenige mede gedeelt heeft, toch naarstig op; beklimt met een blymoedig harte den Parnas, stygt op den Helikon, rust onder deeze of geene laurierboom, wyd uitgespreidt met groene takken; dekt uwe hoofden met onsterflyke, met onverwelkbaare kranssen van zyn loof; dompelt u geheel in de sprongen der Hengstebron, en toont eindelyk, zoo u uwe welvaart ter harte gaat, dat het dus met u gelegen is, dat gy niets dierbaarder, niets uwe oefeninge waardiger acht, dan de Dichtkunst; dat gy gelooft dat 'er niets uitmuntender is voor een eerlyke uitspanninge, niets zekerder noch voortreffelyker om eenen onsterflyken naam te behaalen. Maar de tydt vermaant my dat ik myne rede besluite, en my tot u wende, doorluchtige Schoolbezorgers, en U L. behoorlyk danke, noch vol van poëtisch vuur, om zoo te spreeken, 't geen my niet toelaat, om my van woorden, op zekeren voet en maat gestelt, te konnen onthouden:

Doorluchtige Overheên, op wien 't Gemeenebest 
Van Amsteldam zich roemt, op wien het staat gevest, 
En onder wiens gebiedt het veilig rust in vrede, 
Dat gy myn dankhaarheit aanneemt, is myne bede. 
Hoe menigmaal hebt gy, Minervaas kroonsieraadt, 
En waare voedsterling, met uwen raadt en daadt 
Ons hulpe toegebragt, door wantaal uit te roeien, 
En alle woorden op een goede leest te schoeien! 
Gy hebt belooningen gestelt; eene oeffening 
En nyvren arbeidt waardt, en tot aanprikkeling 
Der waare deugdt, hebt gy den drift der jongelingen 
Begunstigt en beloont in der Geleerden kringen, 
Met welverdienden lof, en meer en meer gevoedt; 
En dus door uwe gunst verheugt het jeugdig bloet. 
Van harte danken we u voor uw weldadigheden, 
Van ons altoos erkent, en eeuwiglyk beleden. 
O Schoolbestierder, wien ik ben niet min verplicht, 
Indien ik immer heb gekregen eenig licht 

{==60==} {>>pagina-aanduiding<<}

In d' oefening van taal, hebbe ik 't u dank te weeten; 
Uw vaderlyke zorg wordt nooit van my vergeeten, 
Maar zal, zoo lang ik leef, staan in myn hart geprent, 
Van my altydt geroemt, en eeuwiglyk erkent. 
O Leeraars, neemt ook aan, deeze onze dankbaarheden, 
Die we uwen naam ten prys met lof en roem besteeden. 
Het zaadt van eerlykheit hebt gy in ons verspreidt, 
En in ons hart geprent met veele omzichtigheit, 
De grondtslag en 't begin; waar uit onze oeffeningen 
Gesproten zyn, hebt gy in 't hart der jongelingen 
Gevoedt en aangequeekt, dat eeuwiglyk beklyft, 
Zoo lang de toeleg door Minerva wordt gestyft. 
Dit zal, myn leven lang, geprent staan in myn zinnen, 
Totdat ik wordt gevoert in 's Hemels hooge tinnen. 



{== afbeelding 
	
==} {>>afbeelding<<}
    




* De tytel van dat kettersch boek.

a Virgilius Maro.

* D' Aarde

* Een Fontein, wiens kom als een Roomsch renperk is gevormt.

* De Tydt.

* Ammianus Marcellinus.

* Romulus en Remus.

† Wy noemen'er maar vier, voor alle andere, ons niet met naamen bekent.

* Daniel cap. XI. vs. 31-39. kan over deezen Godt, en den Vorst die hem zoude invoeren, aandachtig worden nagezien, daar ons geene duistere trekken van den Paus, het Pausdom, en den Roomschen Misgodt in voorkomen.

* De leider en toortslichter dus genaamt.

* Men zie hier over na Colos. 2. vs. 20-23.


