
    
        
            
                Trazimus en Timagenus, of den zegepraal der vriendschap
                P.U. Dubuisson
                J.J. Antheunis
            
            
                
                    Dit bestand biedt, behoudens een aantal hierna te noemen ingrepen, een diplomatische weergave van Trazimus en Timagenus, of den zegepraal der vriendschap van P.U. Dubuisson, in een vertaling van J.J. Antheunis uit 1788. Het originele werk verscheen in 1787 onder de titel Trasime et Timagene. 
                
                
                    
                        Door het hele werk zijn koppen tussen vierkante haken toegevoegd.
                        p. VII: accolades verspreid over meerdere regels kunnen in deze digitale versie niet weergegeven worden. Daarom wordt de accolade hier, met bijbehorende tekst, op iedere regel herhaald.
                    
                
            
            
            
                dubu003traz01_01
                DBNL-TEI 1
                
                    2018 dbnl
                
            
            
                
            
            
                
                    
                    exemplaar Universiteitsbibliotheek Gent, signatuur: BIB.BL.006780
                
                P.U. Dubuisson, Trazimus en Timagenus, of den zegepraal der vriendschap (vert. J.J. Antheunis). Weduwe du Caju, Dendermonde 1788
                
            
        
        
            
                Wijze van coderen: standaard
                
            
        
        
            
                Nederlands
            
        
        
            
                Trazimus en Timagenus, of den zegepraal der vriendschap
                P.U. Dubuisson
                J.J. Antheunis
                
                
                
                    
                    
                    
                
            
            
            
            
                
            
            
                
                
            
            
            
            
        
        
            
                Trazimus en Timagenus, of den zegepraal der vriendschap
                P.U. Dubuisson
                J.J. Antheunis
                
                
                
                    
                    
                    
                
            
            
            
            
                
            
            
                
                
            
            
            
            
        
        
            
                2018-02-26
                
                    LM
                
                colofon toegevoegd
            
        
    
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: P.U. Dubuisson, Trazimus en Timagenus, of den zegepraal der vriendschap (vert. J.J. Antheunis). Weduwe du Caju, Dendermonde 1788
 
Zie: https://www.dbnl.org/tekst/dubu003traz01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

 
 





{==I==} {>>pagina-aanduiding<<}

TRAZIMUS
EN
TIMAGENUS,
OF
DEN ZEGENPRAAL
DER
VRIENDSCHAP.
TREURSPEL IN VYF BEDRYVEN.
NA HET FRANSCH
van den Heer DU BUISSON
door J.J.A.
1788.
TE DENDERMONDE
By de Weduwe du Caju op de Vischmerkt.

{==II==} {>>pagina-aanduiding<<}





{==III==} {>>pagina-aanduiding<<}


{== afbeelding 
	
==} {>>afbeelding<<}
    


Aen den zeer eerwaar den heer pastor, de agtbaare heeren stadhouder, schout, meyer, schepenen, en greffier der parochie van Lokeren.


HEt dwaas vooröordeel door de Reeden lang bestreên, 
Is eindlyk neêrgeveld. De vlaamsche Melpomeên 
Zo lang gehoond, vervolgd, mag eindlyk adem scheppen: 
Men ziet ten allen kant de schrand're Jeugd zig reppen 
En yveren om 't meest, op dat den Schouwburg bloey', 
En Leerzugt meer en meer met d' eêd'le Zanglust groey': 
Juicht, juicht dan op uw beurt verdrukte Yveraaren! 
Een beter lot zal u misschien ook wedervaaren; 
De Reeden is op 't laatst een breidel voor den Nyd 
Die eens van wraak ontbloot zyn eigen hart doorbyt. 
In Lokeren wilt elk het weidsch Tooneel verryken: 
De Magistraat laat daar voor Konst haar yver blyken; 
Doe m' onder haar gezag tot onzen Schouwburg nood 
Den Kunstminnaar, waar door zyn nyverheid vergroot. 

{==IV==} {>>pagina-aanduiding<<}

Zo volgt men 't voorbeeld der Romeynen en der (a) Grieken, 
Zo stygt de Konst om hoog op vlugge Arends wieken, 
Daar 't Mécénaatschap vol van Edelmoedigheid 
'T vernuft met zuiv're jonst en roem ten Schouwburg leid. 
Uw grootsch ontwerp beklyve ô vroome Burgervad'ren, 
Zo doet gy 't Dichter-vuur ontbranden in ons ad'ren: 
Weest altoos steunen van de vaderlandsche Kunst, 
Betoont den Kunstminnaar altoos uw dierb're gunst, 
Wilt voor de Eer der Jeugd steeds uw Gezag gebruiken, 
Zo zal z' eens met vermaak den faster konnen snuiken. 



{== afbeelding 
	
==} {>>afbeelding<<}
    





{==V==} {>>pagina-aanduiding<<}

Berigt van den vertaaler tot de leerzugtige jeugt.

IK beelde my in dat verscheide onder de Tooneel-dicht-yveraaren deze Vertaaling zullen hekelen, en wel naamlyk om dat zy op geen overeenkomstige en 's lands aart volgende wyze is opgesteld; waar toe, zal men zeggen, heeft men het eerste Bedryf van dit Treurspel in Rymklank en zyne vier overige in rymlooze Digtmaat laaten verschynen? Op deze vraag kan ik anders niet antwoorden, dan dat myne onnalaatelyke bezigheden my den tyd niet vergunt hebben om dit werk op de wyze als het begonst was, te voleinden: Ik zoude hier te onpas herhaalen 't geen ik welëer by het vertaalen van een ander Tooneelstuk heb bygebragt, te weeten: Dat de wyze, op welke onze Landzaaten schier in het algemeen de rymende Vaarzen gewoon zyn uit te spreeken, my altoos onsmaaklyk heeft voorgekomen; want ik ondervinde tot wederlegging van dit gevoelen, dat men hedendaags kan zeggen en bewyzen, dat de konst-yverige Jeugd door haare leeröeffening reeds zo veel heeft te weeg gebragt, dat men deze gewaande onsmaaklykheid in haare uitspraak zeer weinig of niet meer ontwaar kan worden.
Ik zal egter nooit ontkennen dat my in het opstellen of vertaalen van Treurspeelen, niets zo zeer kan verschrikken, dan de strengheid der Poëzy en de slaverny der Dicht-taal, en 't geen den berugten Voltaire welëer aan den onsterffelyken Bolingbrooke geschreven heeft, kan my wellicht hier in verschoonbaar maaken: ‘Waarom hebben

{==VI==} {>>pagina-aanduiding<<}
wy, zegt hy, die gelukkige vryheid niet gelyk de Engelsche, van onze Treurspeelen in rymlooze Vaarzen te schryven? Eenen Engelschman is een vryen Mensch, die zyne taal aan zyn verstand en geneigdheden onderwerpt; den Franschman is een slaaf der Rymen, die veeltyds verpligt is vier Vaarzen te maaken tot het uitdrukken van een gepeins, 't welk den Engelschman in eenen regel te kennen geeft.’
Indien de Voltaire, dien weêrgaloozen Dichter over de gebreklykheid der Fransche Taal tot het schryven van Treurspeelen geklaagt heeft, wat reden hebben wy niet om na de straks gemelde vryheid te tragten, wier Taal op verre na zo eigen niet is tot de Rymkonst dan de geene der Fransche? immers, niemant die de beide Taalen een weinig kundig is, zal een oogenblik in twyfel staan om met my te betuigen, dat men tot het uitdrukken der Gedagten en Hartstogten altoos beter in onze nederduitsche Taal met de rymlooze Dichtmaat, dan met de op malkanderen klinkende, zal slaagen.
Zie daar de reden, die my byzonderlyk heeft afgeleit van myn voorneemen tot het voltrekken dezer Vertaaling gelyk ik de zelve had aangevangen. Indien men by deze reden voegt, dat myne dagelyksche Taak my niet toelaat werken van groote aangelegenheid te onderneemen, ben ik schier verzekerd, dat dit ruw en gering voortbrengsel niet ten eenemaal verstootelyk zal wezen. Zo mynen Arbeid dit geluk alleen bereiken kan, ben ik vergenoegd; en ik herhaal, om my hier omtrent nog meer te vergenoegen en te troosten, het alöude Spreekwoord:
Ex omni ligno non fit Mercurius.

{== afbeelding 
	
==} {>>afbeelding<<}
    




{==VII==} {>>pagina-aanduiding<<}


{== afbeelding 
	
==} {>>afbeelding<<}
    


Lyst


Der Gilden, Confrerien, oft Konstgenootschappen, die dit Treurspel, tot het winnen van Pryzen, zullen vertoonen op het Schouwburg der vereenigde Rhetoristen met den edelen Handboog binnen de Parochie van Lokeren Land van Waes.

13 April	Dendermonde:	Deugd is 't Motyf.
19 Dito	Wetteren:	Noyt volleerd.
26 Dito	Jseghem:	Eerd de Redenkonst.
3 Mey	Stekene:	De Distelbloem, scherp om grypen.
10 Dito	Eeckloo:	Kend u zelven.
17 Dito	Gend:	De Fonteynisten.
21 Dito	Vrassene:	{ Niets dat meerder lyd,,


{ Als Konste door den nyd.
24 Dito	Somerghem:	De Naervolgers van Melpomene.
1 Juny	Wicchelen:	{ 'T is iver die ons leyd,,


{ Maer geen hoogmoedigheyd.
7 Dito	Gend	Jong, en leerzugtig.
14 Dito	Hamme:	De verdrukte Iveraers.
21 Dito	Deynse:	Drollige herten,, vieze perten.
28 Dito	Somerghem:	D' Oeffening leert.
29 Dito	Sotteghem:	{ Rhetorica die bloeyd,,


{ Daer liefd en eendragt groeyt.





{==VIII==} {>>pagina-aanduiding<<}

Persoonen.


TIMAGÉNUS, Zoon van Sostrates gewezen Koning van Samos, onttroond door Hircan.

TRAZIMUS, Neef van Hircan.

ERICIA, vreemde Prinses.

MEMNON, Staats-dienaar van Hircan.

CLEONA, Vertrouwde van Tricia.

PHANOR, Vertrouwden van Timagenus.

EENEN BEDIENDEN van Hircan.

LYFWAGT.



Het TOONEEL is te SAMOS.

De twee eerste Bedryven geschieden in een Bosch digt aan het Paleis van Trazimus, de twee volgende in het gezeide Paleis, en het vyfde in de Gevangenis van Samos.



{==1==} {>>pagina-aanduiding<<}

Trazimus en Timagenus.


Treurspel.

Eerste bedryf.

Eerste tooneel.



trazimus. 
NEen, Memnon, Timageên gaat nooit uit myn gedagten; 
Ik moet, zo lang ik leef, de dierb're Asch hoogägten 
Van dien doorlugten vriend, die, van al hulp ontbloot, 
Al vlugtende door 't staal der Moorders wierd gedood. 
Helaas! wie had gelooft in heugchelyke tyden, 
Daar zorg, daar oorlogs daên, daar kommer, vreugd en lyden 
Ons beide was gemeen, dat mynen Bloedverwant 
Den Vaêr onttronen zou en bannen uit het land 
Zyn Zoon, myn heil! 




memnon. 
Zyn Asch, door uwe zorg vergaderd 
In 't heerlyk Graf, 't geen gy altoos met droefheid nadert, 
Moet verhovaardigd zyn door zulke liefde-daën: 
Mynheer, wat hebt gy staag voor vriendschap niet gedaan? 
Gy offerde hem zelfs uw innigste belangen. 
Wyl uw Geslagt hem zogt te dooden of te vangen, 

{==2==} {>>pagina-aanduiding<<}

Beweende gy zyn lot in uw Paleis alleen: 
En toen den Twee-spalt nu het Krygs-volk bragt te beeft 
En 't woedend Oorlogsvuur alreede was aen 't blaaken, 
Heeft Samos uwen moed de wapens zien verzaaken: 
Dus hebt gy voor 't heel-al de naamen wel verdient 
Van een bedaarden Zoon, van een getrouwen Vriend. 




trazimus. 
'K heb Hircans gunst verfoeit; in weêrwil van de banden 
Des bloeds, heb ik altoos geweigert myne handen 
Voor hem te wapenen; in al den Burger-twist 
Heeft Vriendschap in myn hart haar schuilplaats nooit gemist. 




memnon. 
Ach! Timageên heeft min na haare stem geluistert. 




trazimus. 
Zyn Vader wierd gehoond, zyn Regt gestremd, gekluisterd; 
Hy moest verdedigen 't geen men had aangetast, 
Zyn wraak was eene deugd die heldenmoed wel past. 
Maar ik, wier trotsch Geslagt Sostrates aan ging randen 
Ten onregt, moest ik door die zelfde moordzugt branden? 
Moest ik, deelnemende in hun onverhoedsch geweld, 
Sostraat en zynen Zoon braveeren gaan in 't veld? 
Helaas! in stede van dien Oorlog goed te keuren, 
Waarom kon ik hun dood, die 'k eeuwig zal betreuren, 
En al die wreedheid niet verhoeden door myn deugd? 
Wat lyd myn bangen geest, wanneer hy nog geheugt 
'T geschil tusschen Sostraat en Hircan opgekomen! 
Heeft al de waareld niet met schrik in 't hart vernomen 
Dat Hircan toen een regt met kragt heeft doorgezet, 
'T geen reeds vergeten was, onwis en buiten wet? 
En dat hy voor de Stad, door Burgerkryg verlegen, 
Reeds met een Leger stond? wat list kan heerschzugt plegen! 
'K was met myn Vader in die droeve omstandigheên, 
Zyn hart dat weifelde, hy wist niet, zo het scheen, 
Voor welken Aanhang hy het Harnas aan zou schieten: 
Hy laat my voor een wyl de zoete hoop genieten 
Dat hy in dit geval onzydig blyven zou: 
Maar laas! hoe wierd myn hoop verkeerd in bitt'ren rouw! 
Hy laat zig onbedagt voor zynen Broêr bepraaten 
En 'k zie hem Sostrates en Timageên verlaaten: 

{==3==} {>>pagina-aanduiding<<}

Hy handhaaft Hircans Regt (ô yslyk misverstand!) 
Hy laat my in 't verdriet en zoekt zyn dood en schand. 
Wat kon ik doen? Ik mogt zyn stappen niet verzellen, 
Of d' heil'ge Vriendschap moest tot bloedzugt overhellen: 
'T is waar, hy dwong my niet de Vriendschap te verraên, 
En 'k zag hem, na ik dagt, mistroostig henen gaan. 
Ach! 't bleek hem al te lang, hoe wy elkaêr beminden. 




memnon. 
Zyn yver voor zyn Broêr heeft hem zyn dood doen vinden. 
Hircan praalt op den Troon door zynen dapp'ren moed, 
Hircan is zyn geluk verschuldigd aan zyn bloed. 




trazimus. 
Ik weet dat hy in 't veld zeeghaftig is gebleven, 
Hoe hy zig voor zyn Broêr aan 't staal heeft bloot gegeven; 
'K beween zyn heldendeugd en ik beween zyn dood: 
Ach! had hy nog geleeft, myn Vriend waar buiten nood, 
En Hircans hovaardy zou Samos niet regeeren, 
Men had hem Timageên zo stout niet zien braveeren, 
Hy had het overschot der rampen niet verdrukt 
En nooit had Samos voor zyn dwinglandy gebukt; 
Ja, ik verbeelde 't my, myn Vriend waer nog in 't leven! 




memnon. 
Dit Graf, zo schoon, zo trotsch uit marmer-steen gedreven, 
Doet blyken dat uw Vriend door Hircan wierd beklaagd, 
Of dat zyn leven door dien Vorst niet wierd belaagd. 




trazimus. 
Hy wilt zig te vergeefsch van deze Moord verschoonen, 
Den Troon alleen kan al zyn gruweldaên betoonen: 
Is dezen niet de vrugt van zyne razerny? 
Maar, ik ga zyn gedrag vol snoodheid hier voor by, 
Het kwaad is zonder heul,... Maar, zeg my eens de reden 
Waarom u Hircan thans na myn Paleis doet treden? 




memnon. 
Wellicht is 't u bekend, Mynheer, Armeên zyn Zoon 
Is dood; gy erft voortaan zyn Ryksstaf en zyn Kroon: 
Staakt, het is 's Konings last, dit droef en eenzaam leven, 
Waar toe gy u, Mynheer, vrywillig hebt begeven; 
Ga, daar het Vorstendom gevierd word en geëerd, 

{==4==} {>>pagina-aanduiding<<}

Het is den wil der Goôn, dat gy voortaan regeert. 
Gy leeft hier luisterloos: zyt gy daar toe gedwongen? 




trazimus. 
Ik wil geen Ryksstaf, die een ander is ontwrongen; 
Een Kroon, waar van myn Vriend met listen wierd beroofd, 
Zou tegens mynen dank staag blikken op myn hoofd. 
De grootheid van het Hof kan my gansch niet behaagen. 
Dit stil verblyf, ontbloot van haat en duist're laagen, 
Bevalt my meer, ô Vriend, dan al den hofschen praal; 
En op dat ik u spreek met ongeveinsde taal: 
Myn hartzeer is te diep geworteld in myn zinnen. 
'K vergeet nooit hoe uw Vorst kwam Samos Troon te winnen; 
'T is door myns Vaders bloed en 't geen van Timageên. 
Ik hoor ten allen stond hun klaagende geween. 
Dien Troon, besprengd met bloed, zo lief, zo uitgelezen, 
Zou my van haat en schrik altoos een voorwerp wezen. 




memnon. 
Mynheer, 'k heb niet gezeit wat Hircan nog begeert: 
Zyn wensch is niet alleen dat gy na hem regeert, 
Hy wilt u eerstdaags in het huwelyk zien treden; 
Dus ruimt hy uit den weg en twift en zwaarigheden. 
Den Hemel heeft, zo 't schynt, dit middel zelfs bedagt 
Toen hy Ericiam na Samos heeft gebragt. 




trazimus. 
heftiglyk. 
Ericia! 




memnon. 
Zy zelfs, Mynheer, en 'k zou gelooven 
Dat dezen Egt uw eer en glans niet kan verdooven: 
'K weet dat zy tot den Vorst van Lydien behoort, 
Ja zelfs, zy is zyn Nigt. Haar schoon gelaat bekoort 
Elk-een; haar fierheid en haar vorstelyke zeden, 
Haar smart, al wat zy pleegt is waard te zyn aanbeden: 
Schoon zy niet is omstuwd door koninglyke pragt, 
Men niet wel dat zy by den Troon is opgebragt. 




trazimus. 
Memnon, wat wilt gy my van haare schoonheid spreeken 
En haar bekoôrlykheên? zy zyn my reeds gebleeken: 
Zo dra Ericia op deze stranden kwam 

{==5==} {>>pagina-aanduiding<<}

Gevoelde ik terstond de kragt der minne-vlam. 
Voorheên wierd myne ziel aan Timageên geschonken, 
Nog anders niet ontwaar dan teed're vriendschaps vonken; 
Op hem steeds denkende, ik dwaalde in dit oord, 
En ylings wierd myn hart op haar gezigt doorboord!.... 
'K zag haar in treurgewaad, de traanen op de wangen 
En, zo ik merken kon, met naare smart bevangen: 
Hy wyst op het graf. 
Is 't daar, riep zy, Mynheer, dat mynen Minnaar rust, 
Prins Timageên, uw Vriend!.... Denk, hoe ik wierd ontrust 
Op 't hooren van dees taal gestoord door bange zugten. 
'K zag haar, die mynen Vriend voor dat hy heên moest vlugten 
Zo dikwyls had genoemt, het voorwerp van zyn vlam, 
Die toen zelfs heimelyk helaas! myn hart innam! 
Wat was ik wyd, ô Goôn! van toenmaals te beseffen, 
Dat haar gezigt my eens zo schielyk aan moest treffen! 
Ja, Memnon, doe ik denk, hoe op een enk'len stond 
Door haar bevallig oog myn boezem wierd gewond, 
'K geloof dat Timageên, om dus voor haar te leven, 
My zyn verliefde ziel al stervend had gegeven. 
Agt slaande op 't vermaak, 't geen haar gezigt my baart, 
Bemerk ik dat myn hart van vriendschap niet ontaard; 
O neen, myn liefde zal de vrugt der vriendschap wezen. 
Zig keerende tot het Graf. 
Wil myn getuige zyn, ô Schim altoos geprezen! 
Ons harten hebben staag bedoelt het zelve wit, 
Zy, die uw ziel bezat, word heden myn bezit, 
Het voorwerp uwer vlam doet thans myn hart ook branden, 
Zy boeyde u, en zy bind my met de zelfde banden, 
Uw min was overgroot, de myne is onbepaald! 




memnon. 
Gy word waarschynlyk met geen weigering onthaald: 
Ik hoop dat zy ook zal uw Minne-brand verzagten. 




trazimus. 
Ik durf dit heil nog van den Hemel niet verwagten: 
Memnon, 'k wil haar slegts zien en minnen in het hart, 
'K ontdek myn liefde niet, nog myn verholen smart. 
Doe zy in myn Paleis een schuilplaats heeft genomen, 
Kond ik my uiten en ook tot myn oogwit komen; 

{==6==} {>>pagina-aanduiding<<}

Maar 'k durfde 't niet bestaan, den naam van Timageên 
Dwingt my t' eerbiedigen haar zugten en geween. 
Zelfs hier, daar my dit Graf haar dikwyls doet ontmoeten, 
Kan haere treurigheid myn wrange smart verzoeten. 
Eens, doe ik was bereid te ontdekken mynen brand, 
Ik noemde Timageên, myn ziel wierd aangerand 
Door onverhoedschen schrik, ik kon geen woord meer spreeken! 




memnon. 
Mynheer, het sta my vry uw reeden af te breeken: 
Deze stilzwygendheid past vriendschap, maar de min 
Vind daar belediging en laage blooheid in. 
'K zou deez bezadigheid, in uwe plaats, verwinnen, 
Een Minnaar die niet spreekt schynt zwaklyk te beminnen. 




trazimus. 
Het vuur, het geen de Aard' in haaren schoot doorknaagt, 
Broed langen tyd zyn Vlam voor dat zy opwaards daagt, 
Zy berst ten laatsten uit en haar vertraagde gloeden 
Gaan in de dunne lucht met meerder snelheid woeden. 
Zie daar misschien de schets van myn bedwelmd gemoed, 
Misschien..... 'K weet niet waar toe het lot my brengen moet; 
Maar ik verzeeker u, 't is nimmermeer gebleeken, 
Dat iemant meer dan ik door liefde was ontsteeken. 




memnon. 
Mynheer, wat noodzaakt u te blyven in 't verdriet? 
Is 't nog geen tyd dat zy u wederliefde bied? 
Ontvouwt haar uwen drift, maar wilt haar niet verzwygen 
Tot wat verheven Rang het lot u gaat doen stygen: 
Brengt haar voor 't oog den Troon, den vorstelyken glans, 
Geen hart, Mynheer, hoe stug, of 't luistert na dees kans. 
Hoewel Ericia altoos getrouw wilt blyven, 
Gelooft my, daar 's geen smart die eeuwig kan beklyven: 
En daarenboven ('k weet niet of ik kwalyk gis) 
Dat z' hier zo lang verblyft, schynt geen geheimenis: 
De vlam, in uwe Ziel verwekt door haare oogen, 
Blaakt mede in haare Borst, of Memnon is bedrogen. 
Het ga zo 't wilt, Mynheer, laat alles aan myn zorg, 
Gy hebt myn dienst altoos tot een getrouwe borg. 

{==7==} {>>pagina-aanduiding<<}

Ik zal Ericia op staande voet gaan spreeken, 
En peilen haar gemoed door allerhande streeken, 
Haar zeggen dat haar leed den Vorst ter harten gaat, 
Dat hy herstellen wilt haar jammerlyken staat, 
En door een and'ren Egt..... 




trazimus. 
Ik moet uw yver pryzen; 
Ja, wil haar in myn plaats myn liefde gaan bewyzen, 
Ga, spreek haar, 'k stae 't u toe; dog zwyg zo 't wezen kan 
Den naam van die haar mint, spreek haar alleenlyk van 
Zyn onuitbluschb're vlam; meer mag ik niet begeeren, 
De onbedagtheid mogt me haar agting doen ontbeeren. 




memnon. 
Weest niet bedugt, Mynheer, men kan door schrand're taal 
Haar hart doorgronden op den keus van een Gemaal. 
Den luister van uw Stam zal haaren hoogmoed streelen; 
Dit smertelyk verblyf zal haar in 't eind verveelen, 
Vermits zy is geschikt tot een verheven Staat. 




trazimus. 
Dit woord, vergroot myn hoop, ja, waarden Memnon, gaat; 
'K verlaat my op uw zorg; maar wil omzigtig weezen, 
Uit myn geheimen niet. 




memnon. 
Dit hoeft gy niet te vreezen; 
Mynheer, ik ga terstond bewegen haar gemoed. 


Hy vertrekt.

Tweede tooneel.



trazimus. 
alleen. 
MYn vriendschap wierd geloond met bitt'ren tegenspoed; 
Och of myn liefde mogt een beter lot bekomen!.... 
Maar, hoe heeft hy voor my deez moeite ondernomen?.... 
Ha, ik gevoel wat hem tot dezen stap verpligt, 
Men roept my tot den Troon:... Maar wat een naargezigt! 
Waar ben ik? Goôn! 





{==8==} {>>pagina-aanduiding<<}

Derde tooneel.

trazimus. ericia.


Zy stapt met verslagenheid uit het Graf.


ericia. 
MYnheer! ach ondersteun myn kragten; 
Een ongehoorden schrik komt my de ziel versmagten. 




trazimus. 
Wat schrik heeft onverhoeds uw geesten dus verrukt? 
Ik zie op uw gelaat de doodverf uitgedrukt: 
Hoe! zult gy nimmermeer dit somber Graf verlaaten, 
Is alles voor u dood, kan u geen troost meer baaten? 
Uw droef gekerm begint hier voor den dageraad 
En s' avonds schreit gy nog wanneer gy henen gaat. 
Maar nimmer zag ik u zo droef, zo zeer verslagen:... 
Ei, wat ik bidden mag, draag zorg voor uwe dagen. 
Het noodlot, 't geen u plaagt, dat viel my ook te beurt, 
En ik beklaag myn Vriend, wyl' ge om uw Minnaar treurt. 
Moet zig 't verlegen hart aan wanhoop overgeven? 




ericia. 
Zy beziet het Graf met groote ontsteldnis. 
Daar 's 't eenig 't geen ons is van Timageên gebleven; 
Daar 's 't heerlyk Graf, het welk uw edelmoedigheid 
Aan de geheugenis uws Vriends heeft toegewyd. 
En zou ik dan ô Prins! niet herwaard mogen treden, 
Om 't overschot te zien by my altoos aanbeden? 
Weerhoud dien yver niet, maar geef my liever moed 
Tegens het nagt-gedrogt, 't geen ik hier heb ontmoet. 
Hoort toe, Mynheer, en wilt my dan niet meer verwyten 
Dat ik den tyd doorbreng met zugten en met kryten:.. 
Een aangenaamen droom heeft my voorleden nagt 
De Schim van Timageên hier voor het oog gebragt! 
Hy druipte niet van bloed geplengd door Moorders handen; 
Hy scheen gelyk voorheên door liefde nog te branden; 
'T genoegen, het geluk blonk uit in zyn gezigt. 
'T was nog dien braaven Held, wier moed nooit heeft gezwigt. 
Goôn! riep ik, hy is my ten laatsten weer verschenen!.. 
Dien glans ontwekte my, helaas! hy was verdwenen; 

{==9==} {>>pagina-aanduiding<<}

Dog, hem nog ziende met de oogen van 't gepeins, 
Is 't my onmogelyk (gy wilt niet dat ik veinz') 
Dit zinneloos vermaak zo schielyk te vergeeten. 
Ten minsten heb ik sints (gy dient het al te weeten) 
In de vervoeringen van myn benaauwden geest 
Zo vol angstvalligheid en droefheid niet geweest: 
Maar naauwlyks rees de zon met flonkerende glanssen 
Uit Thetis brakken schoot na 's Hemels hooge transsen, 
Of ik verzamelde het keurigst' Bloem-gewas 
En 't eêlste Reukwerk dat in deze Landstreek was, 
Ik heb het straks met vlyt zyn Aschkruik opgedraagen, 
My vleiend dat het zou aan zyne Schim behaagen, 
Dat hy nog eenmaal tot verzagting mynes rouw, 
Ontwikkeld van de dood, voor my verschynen zou. 
Ik wierp my voor het graf, en in die zelfde stonden 
Gewaagde ik alles wat de liefd heeft uitgevonden: 
Geen zoete minneklagt die hart en ziel beweegt, 
Geen lonk, geen lief gebaar, of 'k heb het al gepleegt; 
Zulks, dat te geener tyd met meer aentreklykheden 
En vuuriger gesmeek een Minnaar wierd bestreden. 




trazimus. 
Mevrouw, 'k beklaag uw lot; maar uit dit gansch verslag 
Bevat ik niet wat u zo zeer ontrusten mag. 




ericia. 
Ach! stoor myn reden niet; maar laat my voords verklaaren, 
Mynheer, wat naderhand my nog is wedervaaren: 
Ik wierd beäntwoord door gezugt en droef geween 
Ontstaande uit het Graf; het bovenst van den steen, 
Daar ik de hand op lei, scheen ylings te bewegen: 
'K bestaa dit vreemd gewoel met aandagt te overweegen, 
'K zie by de Aschkruik een vervaarelyk Serpent, 
'T geen zig met kronkelen en gins en herwaard wend: 
Het springt my driemaal toe, ik staa met schrik benepen, 
'K wil vlugten, 'k roep om hulp, ik voel my aangegrepen! 
Ik meinde te vergaan ontbloot van hulp en kragt; 
Een God, na schyn de Min, sloeg op myn zwakheid agt; 
Ik voel my straks verlost van de ysselyke bogten 
Van 't gruwzaam Monster-dier, waar meede ik was omvlogten; 

{==10==} {>>pagina-aanduiding<<}

'T Verlaat my vlugtend na een opgereeten muur 
Met averegtsch gefluit, verzeld door stank en vuur. 




trazimus. 
Gy zyt te zeer ontsteld van zulk een wonder teeken 
Wellicht een herssenschim; 't is menigwerf gebleeken 
Dat, toen een diep verdriet ons harten overwint, 
Men met de geesten doolt en mymering verzint; 
Een droef en wreed gevolg van woelende gedagten 
Die ons uitmergelen en zelden 't leet verzagten. 




ericia. 
'K geloof 't, en vraag niet wat dit vreemd geval beduid, 
Nog of het uit verdriet, of uit bedwelmdheid spruit, 
Of dat het van het lot een uitwerking mag wezen? 
Mynheer, ik hoef voortaan geen onheil meer te vreezen; 
Men beeft te regt wanneer men heil of troost verwagt; 
Maar ik! myn hoop is gansch ten onderen gebragt, 
Ze is nevens myne vrees met Timageên verdreven; 
Ik zelfs, Mynheer, ik zal myn smart niet overleven 
Indien ik nog met moed na Samos oevers trad, 
Het is dat ik dit Graf altoos voor oogen had, 
Dit Graf! waer in ik wensch by Timageên te daalen. 




trazimus. 
Ach! kan men door geen troost uw droefheid meer bepaalen? 
Zyt gy dan hopeloos? Mevrouw! kan u den tyd 
Niet doen veranderen? verstoot gy myne vlyt! 
Prins Timagenus was te zeer u toegedraagen 
Op dat uw ongeluk zyn schaduw zou behaagen. 




ericia. 
Indien ik nog beschouw de fakkel van den dag, 
'T is om hem te doen zien al wat de Min vermag. 
De ziel op 't laatst verzwakt door poogen, zugten, weenen, 
Met 't hart dat zy verloor zoekt zig te gaan verëenen. 
Ach! ik gevoel 't, zy zoekt te breeken haaren band. 




trazimus. 
Met hartzeer, ter zyde. 
Helaas! myn hoop verdwynt;... haar leet heeft d'overhand! 
Met teederheid. 
Deez hopelooze taal vergroot myn smart en lyden. 



{==11==} {>>pagina-aanduiding<<}



ericia. 
Gy kond, wanneer gy wilt, Mynheer, deez taal vermyden. 
'K weet dat myn zwaar verdriet tergt uw meedoogendheid; 
'T misnoegen van de Min stoort vriendschaps teederheid; 
Geen Mensch zoekt langen tyd het ongeluk t' aanschouwen; 
Het medelyden ziet men allereerst verflouwen. 
Wat zeg ik? neen, Mynheer, uw edelmoedig hart 
Zal nooit ontaarden door het groeien van myn smart: 
Myn overtollig leet zal u nooit zyn verdroten; 
Want gy beweent de dood waar uit het is gesproten. 
Maar moog'lyk door does taal vernieuw ik het gedagt 
Van eenig droef geval, dat u in 't lyden bragt. 
En moog'lyk zyt gy ook 't slagtoffer van de liefde? 




trazimus. 
Met ontsteltenis ter zyde. 
Wie ik? Mevrouw! gewis.... Zy, die my 't hart doorgriefde!.... 




ericia. 
Met levendigheid. 
Is 't voorwerp uwer min ook in het graf geleyt? 
Ach, wat beklaag ik u! 




trazimus. 
Nog met meerder ontsteltenis. 
Wat onverdraagb're spyt! 




ericia. 
Wat onbescheidenheid! helaas! 'k vernieuw zyn wonden:.... 
Mynheer! vergeef het my, indien gy hebt bevonden 
Dat ik ten onregt klaag; helaas! 't verlegen hart 
Wilt dat elk d' oogen sla op zyn byzond're smart, 
Zig nooit verbeeldende dat, die zyn leet bespeuren 
Met reden menigmaal om meerder rampen treuren. 
Het is elk eigen op zyn rampen agt te slaan 
Wyl door eens anders, 't hart schier nooit word aangedaan. 




Vierde tooneel.

trazimus, ericia, cleona.


cleona. 
MEvrouw, een Hoveling is hier tot u gezonden, 

{==12==} {>>pagina-aanduiding<<}

Hy moet u spreeken; 




ericia. 
My! wat heeft hy te verkonden? 
Wat wilt hy? 




cleona. 
'K weet niet wat hem herwaard komen doet, 
'T is u alleen, die hy daar over spreeken moet. 




ericia. 
Hy zwygt, hy hoeft my zyn geheimen niet t' ontvouwen; 
'T is Hircan die hem zend!.... 


(Zy vertrekt.)


trazimus. 
Ik laak uw misvertrouwen; 
Mevrouw, gy moet hem zien; 




ericia. 
Gy wilt dat ik bezwyk? 




trazimus. 
Men mag de Koningen niet trotsen in hun Ryk. 




ericia. 
Mynheer, 'k begryp dit woord, en 't moet my vergenoegen. 
Gy wilt u, zo ik merk, aan Hircans zyde voegen; 
Ik had my vrugteloos in deze plaats gevleit 
Van dien ontmenschten Vorst altoos te zyn bevryd. 
Ach! zo ik in zyn Hof my eens moet kenbaar maaken, 
Ik zou hem gaarne met de vlam in d' hand genaaken... 
Maar de onregtvaarde Goôn zyn daar mê niet gediend! 
'K ben zonder Staaten, 'k heb geen Bloedverwant of Vriend. 
'K heb niets dan mynen haat om Timageên te wreeken. 
Moet ik zyn Moorder zien, ik wil hem 't hart doorsteken. 
G' had my belooft dat ik nooit in dit eenzaam oord 
Door 't vreeslyk byzyn van dien Vorst zou zyn gestoord; 
Gy zag my uw Paleis tot eene schuilplaats kiezen 
Daar ik myns Minnaars Graf uit 't oog nooit zou verliezen; 
Maar ach! men wilt my thans gedompeld in den nood 
Ontweldigen 't genot van een gewenschte dood. 




trazimus. 
De komst van dien Gezant moet u geen argwaan geven 
Hem is geen kwaad ontwerp door Hircan voorgeschreven, 

{==13==} {>>pagina-aanduiding<<}

Wat ook zyn oogmerk zy, weest daar door niet verzet, 
Uw wenschen zyn voor my altoos een vaste wet. 
Wat wensche ik u, Mevrouw, in alles te behaagen! 
Wat wensche ik u myn hart en diensten op te draagen! 
Ericia beziet hem, hy houd een weinig op van spreeken, hy zoekt zyne ontsteltenis te ontveinzen. 
Maar ik, die tot uw dienst gestaadig ben bereid, 
Mevrouw, ik dagt niet dat me uw agting was ontzeid... 
Helaas! wat droevig lot! 


Hy vertrekt al zugtende.


Vyfde tooneel.

ericia, cleona.


cleona. 
MEvrouw, een ander reden 
Dwingt my ten spoedigsten op nieuw tot u te treden: 
Een schip kwam hier gezeild met 't krieken van den dag, 
Het wederhield zyn vlugt en ylings, na ik zag, 
Liep 't agter eene rots; 't was zo het scheen verlegen. 
Terwyl ik bezig was met zulks te overwegen, 
Komt straks een Vreemdeling met eene sloep aan land; 
Hy wend met gretigheid het oog ten allen kant: 
Zo dra hy my verneemt, ik zie hem 't mywaard komen, 
Vervolgens schynt hy myn bywezenheid te schroomen; 
In 't eind bedaart hy zig en maakt van u gewag 
En vraagt me op 't vriendelykst, of hy u spreken mag. 
Hy is van Lydien, hy zegt dat hy voor dezen 
Met Timageên verkeerde. 




ericia. 
O Hemel! kan het wezen? 




cleona. 
Hy zegt dat hy gestaag uws Minnaars dood beklaagt 
En dat uw leet vooräl zyn droeve geesten plaagt; 
De traanen op dit woord die rolden op zyn wangen; 
Kortom, in u te zien bestaat zyn gansch verlangen. 




ericia. 
En 't schip dat hem hier bragt, is hy 'er meester van? 



{==14==} {>>pagina-aanduiding<<}



cleona. 
'T is onder zyn bewind na ik bemerken kan. 




ericia. 
Met vervoering. 
Gelooft my, hy is van den Hemel hier gezonden! 
Hircan en zyn Gezant, en wat hier word bevonden, 
Ja Prins Trazimus zelfs, het schynt my al verdagt. 
Loop tot dien Vreemdeling, zeg, dat hy ons verwagt, 
Dat ik, niet meer geneigd myn Vyanden te eeren, 
Nog heden zelfs met hem na Lydien wil keeren. 




cleona. 
Wat is 't my aangenaam dat gy een plaats verlaat, 
Wier doodelyk gezigt uw hart zo tegenstaat; 
Daar, buiten hoop van troost, uw zugten en uw traanen 
U tot het Ryk der Doôn den weg geduurig baanen. 
Die droeve Aschkruik, dien Cypresse-boom, dit Graf!... 




ericia. 
Wat zegt gy, deze Asch? die staa ik nimmer af. 
Schoon ik genegen ben na 't vaderland te vaaren, 
Ik wil het overschot myns Minnaars steeds bewaaren, 
Dit dierbaar overschot, dien kostelyken pand, 
Het eeuwig voorwerp van myn zuiv'ren liefde-brand! 




cleona. 
Trazimus nooit gedoogt dat gy die heên zoud draagen. 




ericia 
Ei! is het noodig hem daar oorlof toe te vraagen? 




cleona. 
De schim uws Minnaars word hier mooglyk door gestoord; 
Een Graf is heilig. 




ericia. 
Ja, doe het gehandeld word 
Van een vermetelen; maar ik hoef niet te vreezen. 
'K zal dezen avond hier ter sluik alleenig weezen, 
En 't voorregt kwetsende van Timagenus Asch, 
Haar mede neemen, juist of 't my geoorlofd was: 
Den Hemel zal in my dees euveldaad verschoonen. 
Gy, tragt my naar het schip het voetpad slegts te toonen, 
Ik stap u moedig na, ik ben gansch niet bedugt, 
'T vertrek des Lydiaans verzekert onze vlugt. 
Ik ga straks alle ding voor dit ontwerp bereiden. 



{==15==} {>>pagina-aanduiding<<}



cleona. 
Mevrouw, wy dienen hier 't onzeker te vermyden: 
Het is my onbekend waar dat hy henen vaart. 




ericia. 
met hevigheid. 
Dat scheelt my niet, myn lot is met het zyn gepaard; 
Schoon hy met my bestond na Griekenland te vlugten, 
Mitsdien ik 'er alleen in vryheid mag gaan zugten 
En stigten 'er een graf eenvoudig van beslag, 
Daar ik met Timageên voor eeuwig rusten mag; 
Op dat ons beider asch, in 't zelfde graf vergaderd, 
Te saam bekreten zy van allen die het naderd; 
En dat ons beider naam herhaald zynde om het meest 
Vereeuwigd mogen zyn en treffen yders geest; 
En op dat eindelyk die wydbefaamde stranden 
Vertoonen 't eêlste graf van al des waarelds landen. 


Einde van 't eerste Bedryf.



Tweede bedryf.

Eerste tooneel.

timagenus, phanor.


timagenus. 
ZAl ik hem eindlyk zien, zal 't my geoorlofd zyn 
T' omhelzen in 't geheim den liefsten aller Vrienden? 




phanor. 
Mynheer, Trazimus zal verschynen op dees plaats, 
Hy zeid: ‘Gy kond my daar op 't veiligste verwagten; 
‘Vermits men, buiten my, naar niemand heeft gevraagt 
‘Zal ons geen sterveling in ons by-een-komst stooren; 
‘Ga stel dan op dit punt uws meesters hart gerust. 




timagenus. 
Gy hebt in uw gesprek dus ook niet laaten blyken 
Dat ik u heb verzelt, en uw bescheidenheid 
Heeft deez geheimenis zorgvuldiglyk verzwegen? 




phanor. 
Ja, en 'k heb Memnon by Trazimus ook gezien;.... 



{==16==} {>>pagina-aanduiding<<}



timagenus. 
Memnon! den Gunsteling van mynen Onderdrukker? 
Heeft dezen u gezien? ô Goôn! ik ben verraên! 




phanor. 
Hy kent my niet Mynheer, dus hoeft gy niet te vreezen, 
Te Samos woonende had ik een laagen rang 
En was schier onbekend in 't Hof en by de Grooten; 
De onregtvaardigheid van 't lot, dat u vervolgt, 
Was, zo gy weet, den band die my aan u vereenigt. 




timagenus. 
Memnon is by myn Vriend! Phanor, waar wilt dit heên? 
Dien eerloozen Gezant, waar toe is hy gekomen? 
Hy! die gestadig doelde op mynen ondergang. 




phanor. 
Die zynen haat altoos arglistig wist te ontveinzen. 




timagenus. 
'T is waar, ik was 't alleen die zynen arglist zag; 
Dwaars door zyn loos beleit wist ik hem te ontmommen; 
Trazimus kent hem niet, nog weet dat dien Verraêr 
Van Samos droef krakeel het vuur heeft aangestoken; 
Dat Koning Hircan dien lafhertigen Tyran, 
Ook Memnons hulp behoefde om gruwelen te plegen, 
Dat hy in hofsche list ten vollen uitgeleerd 
Hem in de dwinglandy en heil en rust doet zoeken, 
Dat hy met zyn vernuft, door moedwil aangehitst, 
Wat hy den Vorst maar raad ten uitvoer weet te brengen. 




phanor. 
Dus wist dien schelm om uw verdiende wraak te ontgaan 
Uw volken tegens u tot opstand te beweegen? 




timagenus. 
Ach zo ik immermeer myn regt herwinnen mogt, 
Dien Memnon zou myn wraak den eersten wis gevoelen; 
Hy zou zyn gruweldaên betaalen met zyn dood. 
Dit 's hem niet onbekend; hier uit laet ik u gissen 
Hoe verre tegens my zig uitbreid zynen haat; 
Maar daar 's een middel om hem vrugteloos te maaken: 
'K vertrek nog dezen nagt; het voorwerp van myn min, 
Voor wien ik onbeschroomd my in 't gevaar begeve, 

{==17==} {>>pagina-aanduiding<<}

Myn liefste Ericia bereid zig tot de vlugt; 
'K zal eindlyk met dien schat als winnaar henen vaaren. 




phanor. 
Hoe zo Mynheer! gy hebt Ericia gezien? 




timagenus. 
Verneem dit zoet geluk; 'k vreesd' hier bekend te wezen 
En egter volgende den brand die my bezielt, 
Wyl gy op myn verzoek Trazimus waart gaan zoeken, 
Heb ik ten allen kant geloopen in dit oord; 
Ik heb een Vrouw ontmoet, die zo zy my verklaarde, 
Myn teedere Princes zeer onlangs heeft gedient: 
Toen heb ik haar verzogt, dog zonder my te noemen, 
Rond uit te spreeken op het geen my meest belangt: 
Wat aangenaam verhaal, Phanor, voor een verliefden! 
Voor my die treurig dwaalde in hoopeloozen Staat! 
'K vernam uit haaren mond de eerste angstvalligheden 
En al de droefheid van myn waarde Minnares: 
Doe zy vernam hoe ik ten proei aan 's vyands listen 
Was vogel-vry verklaard door Samos dwingeland, 
En doe de tyding van myn dood, alöm verkondigd, 
Haar wierd bevestigd door het stigten van dit Graf; 
Haar wanhoop, haar gekerm, haar ongehoord verlangen 
Om by myn overschot te weenen totter dood, 
(Hoewel 't gerugt van een zo ongewoone liefde 
Reeds Griekenland verbaasde en tot myn schuilplaats kwam) 
Heeft dit verhaal myn hart zo schynen te vermurwen, 
Dat ik my schier verried door onverhoedsch gezugt. 




phanor. 
Maar, wyl zy van uw komst, Mynheer, niet is verwittigd, 
Hoe hoopt g' haar dezen nagt te schaken uit dit land? 




timagenus. 
Zonder dat zy het weet zal zy my daar toe helpen: 
'K heb, op dat zy my zou gewaardigen te zien, 
Aan haar Slaavin gezeit, een Lydiaan te wezen, 
En ziet, dien loozen trek heeft reeds myn hoop vervult. 
De Slaave is weêrgekeerd en zy heeft my verzekert, 
Dat de Princes zig aan myn zorg gantsch toebetrouwt 
En dezen nagt met my na Lydien wilt zeilen. 
Gy ziet het waarden Vriend, 't gaat al na mynen wensch; 

{==18==} {>>pagina-aanduiding<<}

Ik vrees hier geen gevaar, het schynt ons al te dienen. 
Ericia wel dra gerukt uit deze plaats;.... 
Maar, ik zie de Slaavin aan haaren dienst verbonden. 



Tweede tooneel.

timagenus, phanor, cleona.


cleona. 
MYnheer, Ericia door schrik en vrees gejaagd 
Wenscht dat gy uw vertrek niet langer zoud verschuiven: 
Hircan, het is dien Vorst die haar verlegen maakt, 
Wilt dezen avond haar doen in zyn Hof verschynen; 
Men spreekt van eenen Egt, die men haar voor zal slaan. 




timagenus. 
Wat maatigt hy zig aan! wilt hy haar keus gebieden? 
Neen, nooit.... Maar dat hier myn ontsteltenis niet blyk. 




cleona. 
Mynheer, wat moet ik doen? 




timagenus. 
Hebt gy het reeds vergeten? 
Zy kome, en straks is zy uit Hircans slaaverny. 




cleona. 
Mynheer, vertoeft een wyl, 'k zal haar terstond gaan haalen. 


Zy vertrekt.


Derde tooneel.

timagenus, phanor.


timagenus. 
ZY was verloren had ik nog een dag vertoeft! 
Wat prys ik myne vlyt! maar ach!... Myn Vriend Trazimus!... 
Ach! zou ik hem niet zien voor dat ik henen ga? 
Ik zal maar half voldaan dit schriklyk oord verlaaten, 
Zo ik dien teed'ren Vriend niet eerst omhelzen mag. 
Toen ik dien dierb'ren pand der vriendschap zal aanschouwen, 
Gedoogt, ô Min! dat zig myn hart alsdan verdeel; 
Neen, gy word niet gestoord door 't edelste gevoelen 

{==19==} {>>pagina-aanduiding<<}

Het geen den Vriend weêrroept in 's Minnaars vlammend hart: 
Ik! zeilen van dit strand! en zonder hem te zeggen: 
‘Vriend! droog uw traanen af, bepaal uw droef geween, 
‘Gy ziet thans uwen Vriend, omhels uw Timageên; 
‘'K zou van ondankbaarheid het lelikst monster wezen: 
Ja, 'k moet Trazimus zien! daar is geen twyfel aan. 




phanor. 
Maar zo hy lang vertoeft? 




timagenus. 
Hoor Phanor na myn woorden: 
Myn hart is gantsch vervuld van dit gewenscht ontwerp; 
Dog zo 't word uitgesteld, is 't zwanger van gevaaren. 
Terstond gaat de Princes verschynen op dees plaats, 
Ik vrees dat zy my al te schielyk zou erkennen; 
Met al te plotselyk te staan voor haar gezigt 
Zou ik met bangen schrik haar geesten konnen treffen: 
'T is best myn ongeduld een weinig te gebiên. 
Gy, wien Ericia by haar nooit zag verschynen, 
Verwagt haar hier alleen: zo dra gy haar zult zien 
Breng haar terstond na 't Schip; ik zal die oogenblikken 
Waarnemen, om te zien myn liefsten Boezem-vriend. 




phanor. 
Uw edelhartigheid is groot, maar te mispryzen: 
Zo gy haar volgt, Mynheer, wy zyn in groot gevaar: 
Een snooden huurling, om uw Vyand te behaagen, 
Kan mooglyk onverhoeds u vallen op het lyf. 




timagenus. 
Dit staal voorkomt dien slag. 




phanor. 
Maar, op het minste teeken 
Kan den geweldenaar, verwittigd van uw komst, 
U doen omringen door een hoop van Moordenaaren. 




timagenus. 
Hy weet niet van myn komst, en ons verblyf is kort. 




phanor. 
Memnon heeft mogelyk uw Vriend nog niet verlaaten; 




timagenus. 
Hier door word myn ontwerp en yver nog gestaafd: 
Zyn bloed... Het ga zo 't wilt, ik mag niet verder spreeken; 

{==20==} {>>pagina-aanduiding<<}

Phanor, ik heb voor my den Hemel en myn moed. 


Hy vertrekt.


phanor. 
Hy gaat! ô groote Goôn wilt toch zyn lot beschermen: 
Ach! keert door uwe kragt de Moorders van hem af. 




Vierde tooneel.

ericia, cleona, phanor.


Zy komen op het Tooneel langs den kant tegengesteld aan den uitgang van Timageên.


cleona. 
HEt is ons dan gelukt uit het Paleis te treden 
En langs dien afweg te bereiken onzen wensch. 




ericia. 
Is dat dien Vreemdeling? 




cleona. 
Mevrouw, neen, zo ik merke.... 




ericia. 
Ei! waarom dan myn hart vervult met yd'le hoop? 




phanor, 
stappende tot Ericia. 
Mevrouw, stel u gerust, wil uwen schrik verbannen; 
Myn Meester was verpligt eens na zyn schip te gaan, 
Hy heeft my in zyn plaats belast u op te wagten, 
Ik bid u, volg my na. 




ericia. 
Wel aan, het is genoeg; 
Zy doet hem teeken dat hy zig zou verwyderen, hy komt op het voorste van het Tooneel, zy begeeft zig tot het Graf, en keert te rug.


Tot Cleona. 
Myn pooging is vergeefsch, den schrik komt haar verhind'ren. 
Zy gaat op nieuw tot het Graf en blyft staan aan des zelfs ingang. 
Welaan, laat my begaan:..... Een onbescheide vrees 
Weêrhoud my niet.... Ach wil uw Minnares erkennen 
Doorlugten Timageên! ontwaak, ik stoor uw rust. 
Ik kom om uwe Asch, myn grootsten schat, te rooven: 

{==21==} {>>pagina-aanduiding<<}

Zo 't iemand anders deê het waar een euveldaad; 
Maar als 't de Min gebied, wie kan myn oogwit laaken? 


Zy stapt in het Graf.


phanor. 
Welk is dan haar ontwerp? 




cleona. 
Daar liefd haar toe verpligt, 
De heiligste, myn Vriend, de teederste aller zorgen. 




ericia. 
Zy komt uit het Graf met d' Aschkruik in de hand. 
'K bezit u eindelyk ô dierbaar overschot! 
O Schat van myne Min! wil op myn boezem rusten; 
O Asch! ontblaak op nieuw getroffen door myn vlam. 
Welaan, wy vlugten heên.... 




Vyfde tooneel.

De voorgaande Persoonen.


frazimus, 
met hevigheid verschynende. 
MEvrouw, waar loopt gy henen? 




ericia. 
Zy leunt op Cleona, in voegen dat de Aschkruik niet straks gezien worde van Trazimus. 
Trazimus, groote Goôn! 




trazimus. 
Maar, wat ontsteltenis!... 
Wat wilt dien Vreemdeling?... Wat maakt u dus verlegen? 
tot Phanor. 
Hoe zo? gy zogt my te bedriegen, gy Verraêr! 




phanor. 
Ach! zo gy wist!... Maar neen, ik ga myn Meester zoeken. 


Hy vertrekt.


trazimus. 
Zyn Meester! hy verschyn; en zyn ligtvaardigheid 
Zal haar verdiende straf voorzeker niet ontsnappen. 




ericia. 
Helaas! aan dit gesprek ken ik Trazimus niet, 
Hoe! 't is een euveldaad een zwakke Vrouw te dienen? 

{==22==} {>>pagina-aanduiding<<}

Ik blyf te Samos niet, en als dien Vreemdeling 
My zynen bystand geeft, kan hy u daar door stooren? 
Zyt gy dan op het laatst ook meester van myn hart? 




trazimus. 
Hy nadert tot Ericia. 
Mevrouw, zie aan wat schrik gy my wilt overlaaten.... 
Hy ziet de Aschkruik. 
Hoe! my van al myn goed ontblooten 't eender reis! 
O wreede! had ik geen regt op 't geen gy heên wilt draagen? 




ericia. 
Myn regt is grooter; 




trazimus. 
Neen, 'k heb meerder regt dan gy. 




ericia. 
Het voorregt van de Min gaat voor het geen der vriendschap. 


Timagenus verschynt in 't agterste van het Tooneel en blyft staan om te luisteren.


trazimus. 
Die Aschkruik is de myn, ik heb haar zelfs gevult. 




ericia. 
Gy weigert my dees gift? 




trazimus. 
Ik wil dien schat behouden, 
Ik heb dit Graf gestigt voor de Asch van mynen Vriend, 
'K beween haar met vermaak; 




ericia. 
Kond g'haar als ik beweenen?... 
Gy die thans word geëerd, door dezen eêd'len stryd, 
O Timageên! wil uit uw Graf te voorschyn komen. 
Gy ziet ons beider hart, zeg, 't welk u meest bemint: 
Ik daag u zonder vrees, laat uwe antwoord hooren. 




Zesde tooneel.

De Voorgaande Persoonen, timagenus.


ericia. 
Zy verneemt Timagenus, valt in de armen van Cleona, en laat de Aschkruik vallen. 
Wat zie ik? 



{==23==} {>>pagina-aanduiding<<}



timagenus. 
Timageên. 




trazimus. 
Wat hoor ik? 




timagenus. 
Uwen Vriend. 




trazimus. 
Zig verwyderende en scheidende van de andere Persoonen. 
Goôn! 




ericia. 
tot haar zelven komende en wederom vallende. 
Ik meinde hem te zien, helaas! myn hart dat ziddert. 




timagenus, 
keerende tot Ericia. 
'T is hy die tot u spreekt, u ziet en u aanbid: 
Den Hemel wilt dat hy voor u nog zy in 't leven. 




ericia 
ten vollen tot haar zelven komende. 
Hy leeft nog! op dat hy zou kennen myn geluk. 
O Hemel geef my moed en ondersteun myn kragten. 




timagenus, 
gaande tot Trazimus. 
Omhels dan uwen Vriend. 




trazimus. 
O Goôn! is het een droom? 




timagenus. 
Gelooft ge uw hart ook niet 't geen Timagenus minde? 




trazimus. 
Ach! myn ontsteltenis!... 




timagenus. 
Zy baart my geen verdriet... 
Ericia! myn Vriend! het is niet uit te drukken 
Wat vreugd ik straks vernam in uwen reden-twist: 
Ik zag u myne Asch elkanderen betwisten! 
Neen, beide uw harten zyn my even waard en lief. 
Wat gaf my dit tafreel een zoet en grootsch gevoelen! 
Wat ongeluk vergeet men niet door zulk gezigt! 
Ik wil de ongenaê des lots niet meer betigten, 
Zo 't my niet had vervolgt, zo 't my niet had verdrukt, 
Ik hadde nooit gezien hoe zeer men my beminde! 




ericia. 
Maar zeg, wat Sterveling of God heeft u gered, 

{==24==} {>>pagina-aanduiding<<}

En door wat middel zyt gy 's Moorders list ontkomen? 




trazimus. 
Hoe heeft men het gerugt van uwe dood verspreid? 




timagenus. 
Herïnner u den dag, daar myn verwonnen Vaêr 
Voor deze muuren heeft zyn Troon en Hoofd verloren. 
Ik verliet schier alleen dien vyandlyken grond: 
Hircan, om ons verderf ten vollen uit te werken, 
Belemmerde myn vlugt door allerhande list. 
Een talryk Moorders-rot bedekte Samos wegen. 
Ik was alöm aan hun vervolging bloot gesteld. 
Maar ziet, zo dra ik 't staal des eersten was ontkomen, 
Ik trof en doodde hem door eenen wissen slag. 
Hy was by na als ik van lengte en van gedaante; 
'K verwisselde met hem myn kleed'ren en pantzier, 
En laatende zyn romp voor 't myn in 't bloed gewenteld, 
Was ik gered door het gerugt van myne dood. 




ericia. 
Maar hoe kon uwen Vriend zig daar omtrent misgrypen? 




trazimus. 
'K verneem zyn dood, en ziet, my word straks aangeboôn 
Van hem op 't heerlykst als myn Vriend in 't graf te leggen; 
Hircan was door myn leet, gelyk het scheen, geraakt; 
Men levert my een romp begruisd van bloed en modder, 
Uit deze mengeling kende ik geen enk'len trek 
Nog wist, dat Hircan my hier door zogt te misleiden. 




ericia. 
De liefde had gewis een ander oog gehad. 
tot Timagenus. 
Maar als die dwaaling u noodzaaklyk scheen te wezen, 
Waarom tog liet gy my van deze alleen niet vry? 
Waarom heeft uwe vlyt myn wanhoop niet voorkomen? 
Wist gy niet heimelyk na Lydien te gaan, 
Om daar gelukkig met uw Minnares te leven, 
Met haar te zugten, en te voeden onze min? 
Maar neen, het scheen gy zogt myn droefheid te vergrooten! 
Agt men 't getraan dan niet van eene Minnares, 
Zulks dat men het vergeet wanneer men 't heeft veroorzaakt? 




timagenus. 
'K deed alles om by u te wezen, maar de zee 

{==25==} {>>pagina-aanduiding<<}

Was my ongunstig, en het lot wou 't niet gehengen; 
'T een ongeluk heeft my na 't ander aangetast; 
'K wist eindlyk dat de min u herwaard had doen reizen; 
En toen wierd myn gemoed door zoete hoop getroost. 
Ik wapen straks een Schip, ik lande hier om u 
Uit dit onzalig oord te rukken of te sterven. 




ericia, 
met verrukking. 
Myn wenschen zyn vervuld, ik ga daar gy my roept. 




trazimus, 
ter zyde. 
O Goôn! 




timagenus. 
Myn Boezem-vriend, vaar-wel. 




trazimus, 
hem by den arm wederhoudende. 
Neen, Timagenus, 
Verlaat my niet.... Helaas!... waar ben ik?... mynen Vriend!... 




Zevenste tooneel.

De voorgaande Persoonen.


phanor, 
tot Timagenus. 
MYnheer ik bid u, wil u verder niet begeven. 
Het Strand is na ik zag door Krygslui overstroomd; 
Zy hebben zig verdeelt in onderscheide Benden; 
De eene loopende van d' een tot d'and're Rots 
Slaan 't Schip nauwkeurig gaa en met nieuwsgierige oogen; 
De and're in groot getal genaaken tot deez' plaats. 




timagenus, 
tot Ericia. 
Wy gaan, ik vreez' hun niet. 




ericia. 
Wilt ge uw verderf gaan zoeken? 




timagenus. 
'K ben onverwinbaar doe ik voor u stryden mag. 




trazimus. 
Zoud gy zo onbedagt!... 




ericia. 
Helaas! gy doet my zidd'ren. 
Tragt gy na uwe dood? 



{==26==} {>>pagina-aanduiding<<}



timagenus. 
Voor u sterf ik met vreugd. 




trazimus, 
ter zyde. 
Wel aan, myn eerste zorg moet mynen Vriend thans redden. 




phanor, 
tot Timagenus. 
Vlugt, zo ik bidden mag, dit dringende gevaar; 
Misschien is in dit Wout een schuilhoek op te speuren? 




ericia. 
Men kan niet veiliger dan in deez Grafsteê zyn. 




trazimus, 
tot Timagenus. 
Neen, myn Paleis alleen kan u tot schuilplaats strekken, 
Komt zonder vrees, gy weet dat een geheimen weg 
Ons derwaard brengen kan en iders oog bedriegen. 




ericia. 
Gewis; en als den nagt de Hemelen bedekt, 
Dit Krygsvolk zal ons, door de donkerheid verwyderd, 
Een doorgang leveren tot daar ons 't Schip verwagt. 




timagenus. 
Ik neem dien voorslag aan. 




trazimus. 
Ei, waarom draalt gy nog? 




timagenus. 
Ik voel de hoop in myn neêrslagtig hart herleven. 
Dat liefde aan de zorg der vriendschap zig vertrouw. 




ericia, 
tot Trazimus. 
Mynheer, draag voor hem zorg. 




trazimus. 
'K blyf waarborg voor zyn leven. 
Tot Ericia, wyzende op Timagenus. 
Komt, stel uw hart gerust, dien weergaloozen Vriend 
Moet ik op het bevel der Goden zelfs behoeden. 


Einde van 't tweede Bedryf.

{== afbeelding 
	
==} {>>afbeelding<<}
    





{==27==} {>>pagina-aanduiding<<}

Derde bedryf.

Eerste tooneel.

Den Schouwburg vertoont een bezondere Zaal van het Paleis van Trazimus.


trazimus, 
alleen. 
IK mag hier dan alleen een weinig adem haalen; 
Myn hart, stort u dan uit, daar 's niemand die het hoort:.... 
Zyt gy dan beide tot myn ondergang geschaapen 
O waarden Timageên! ô lieve Ericia!.... 
Maar zou de Vriendschap dan myn liefde gansch verdelgen? 
Zou ik voor my alleen staag onbarmhertig zyn! 
Indien zy henen gaat 'k moet ongetwyffelt sterven.... 
Wie is 't die my verpligt tot zulk een Offerhand? 
Dat hy alleen vertrek.... Maar wat durf ik verzinnen?... 
Myn Min is enk'len drift, zyn Min is razerny. 
Myn hoop is vrugteloos.... Rampzaligen Trazimus!.... 
Met een laage en te rug gehouden stem. 
Schep moed, nog eenen stap, doorboord hem 't ingewand, 
Hy is in uwe magt, hy kan u niet ontloopen; 
Wil niet heer deugdzaam of niet half misdaadig zyn, 
Sla uwen Vriend.... of wil uw Mede-minnaar helpen, 
Ja word een Monsterdier, een trouweloozen Vriend; 
Ga, regt zyn Moordschavot, verklik hem, weest zyn 
Moorder, 
En offert dan de hand nog rookend van zyn Bloed 
Aan zyne Minnares, zeg haar, 'k ben zyn verrader!.... 
Wat tafereel, ô Goôn! helaas! myn reeden dwaalt.... 
Neen, Ik ben niet gemaakt om een verraêr te wezen.... 
Men hoort gerugt, hy ziet Timagenus. 
'T is hy! wat wilt hy? Goôn! 



Tweede tooneel.

trazimus, timagenus.


timagenus. 
STraks is my aangemeld 

{==28==} {>>pagina-aanduiding<<}

Dat ik van dezen nagt op geen vertrek mag denken. 
Myn Vaartuig, straks erkent door Hircans loos beleit, 
Is na men zegt door 't Volk reeds in beslag genomen: 
Maar gy kont, waarden Vriend, herstellen dit verlies: 
Phanor weet een Galei voor ons ter hand te krygen, 
Zelfs heeft den Stuurman reeds geheel haar Wand voltoeit; 
Hy veinsde dat gy hem daar toe had last gegeven, 
Dit heeft den yver van den Stuurman zo genoopt, 
Dat wy in dit geval niet anders konnen wenschen: 
Gy zult hem t' avond zien volvaardig tot uw dienst; 
Het hangt nu van u af myn welzyn te bewerken, 
Spreek maar een enkel woord en wy gaan onder zeil. 
'K wil myn behoudenis aan u verschuldigd wezen..... 
Maar ziet, gy antwoord niet! zoud gy in twyfel staan? 
'K wil u den smaad niet doen van zulks van u te peinzen; 
Maar hoe! gy antwoord niet? 




trazimus. 
Hoor, Timageên, myn Vriend; 
Wie ried u na dees kust zo onbedagt te keeren? 




timagenus. 
Wat vraagt gy, heb ik 't u niet duidelyk gezeit? 
De Min..... 




trazimus. 
Helaas de Min!.... Zy doet de geeften doolen, 
Hem een venster toonende. 
Zy maakt dat men vergeet al wat ons is gebeurd..... 
Gy kont, zo gy begeert, van hier het veld ontdekken 
Waar in het overschot van de uwe ligt verspreid. 




timagenus. 
Ei, waarom wilt gy my met dit gezigt bedroeven? 




trazimus. 
Weet dat elk oogenblik u 't leven gelden kan. 




timagenus. 
Hoe! weet gy niet dat ik Ericiam aanbidde; 
Dat een verliefd gemoed geen ramp of dood ontziet? 
Uw ziel was, na ik merk, door liefde nooit ontsteken! 
Maar wat beduid uw taal die 'k niet beseffen kan? 




trazimus. 
Wel aan, mits gy het wilt, ik zal het u verklaaren: 

{==29==} {>>pagina-aanduiding<<}

Hircan heeft de Princes by zynen Troon verzogt; 
Zy moest 'er voor het eind van dezen dag nog wezen; 
Wellicht, doe ze u verzelt wanneer gy henen vlugt, 
Is ze oorzaak dat men u op 't strengste zal vervolgen; 
Hier door geeft gy u bloot aan 't blykendste gevaar; 
Dus vind ik my verpligt u haar vertrek te weig'ren. 




timagenus. 
Wat zegt ge? ontaarden!... Hoe! wel aan gy wilt... Ik blyf; 
Deez' doodelyke reê wil ik niet meer verlaaten; 
Ontsluit my uw Paleis, ik vlieg tot Hircans Troon, 
Ik smeek hem om den dood, het is een Dwingland streelen, 
Straks heb ik myn verzoek;... Maar gy, Ericia! 
O teed're Minnares! gy zoud myn hulp ontbeeren. 
Ai zie, wat lot uw zorg voor ons bereiden kan. 
Vrees, vrees de vroeging die u hart dan zal doorknaagen! 
Want 'k weet dat gy my mint; ja, 'k ben uw liefsten Vriend... 
Zie dan myn wanhoop met geen onverschillige oogen; 
Vertrekken zonder haar! neen! nooit!... Erken myn regt! 
In aller Goden naam,... ach! in den haam der vriendschap, 
Die Godheid, die door ons stantvastig wierd geëerd, 
En tot getuige steeds met vrugt by ons aanroepen, 
Lyd dat Ericia vertrekt met Timageên. 




trazimus. 
Ericia! 




timagenus. 
'T moet zyn. 




trazimus. 
Gy wilt het? 




timagenus. 
Buiten twyfel. 
Zo gy het weigert, gy zyt d' oorzaak van myn dood, 
En gy! zoud gy den dood van uwen Vriend verhaasten? 




trazimus, 
hem drukkende tusschen zyne armen. 
Gy overwint myn hart, neen, 'k wil niet dat men zeg 
Dat ooit myn Vriend vergeefsch myn hulp met traanen vergde. 
Daar 's niets myn waarden Vriend, 't geen ik u nog ontzeg. 
Vraagt, eischt wat gy begeert. 



{==30==} {>>pagina-aanduiding<<}



timagenus. 
O Vriend! ik wil niets vraagen 
Dan myn Ericia en middels tot de vlugt. 




trazimus. 
Gy zult, wat gy verzoekt, door myne vlyt bekomen. 




timagenus. 
Wel aan, myn Vriend, gy hebt myn wenschen thans vervult; 
Myn hart heeft nu en dan, door heerschzugt aangedreven, 
Myn jammerlyken Staat met reden afgekeurt; 
Door een verwaanden drift in 't heimelyk geprikkeld 
Verhoopte ik Hircan eens te schoppen uit myn Troon: 
Maar al wat wraakzugt hiet heb ik thans afgezworen, 
'K verzeker u daar van voor dat ik henen vaar. 




trazimus. 
Waarom? 




timagenus. 
'K weet dat den Zoon van Hircan is gestorven. 
Den Troon, die dezen Prins in myne plaats beklimt, 
Die is voor u, myn Vriend, van stonden aan geopend, 
Bezit myn Kroon en heersch; voor my, 'k ben des getroost. 




trazimus. 
En ik, zo 't lot my daar wilt immermeer toe brengen, 
Ik schenk u al het goed dat Hircan agterlaat. 




timagenus. 
Ik zou het weigeren, 'k zal anders nooit begeeren 
Dan t' heersschen op uw hart en 't geen van myn Princes. 




trazimus. 
Maar als gy my verlaat, myn Vriend, waar gaat gy henen? 




timagenus. 
Alöm daar eer en deugd en liefde word geviert. 




trazimus. 
Zy vinden hedendaags zo weinig Yveraaren. 




timagenus. 
Wy zeilen met de hulp der Goôn naar Argons Hof: 
Ericia is zyn Nigt, daar leef ik stil en veilig. 




trazimus. 
Naar Lydien? helaas! wat duister ballingschap! 




timagenus. 
Men kent geen ballingschap daar liefde word vernomen 

{==31==} {>>pagina-aanduiding<<}

En daar een vlammend hart zyn vollen wensch geniet.... 
Maar de Princes verbeid.... Ik ga haar aanstonds melden 
Dat gy ons hebt belooft te redden dezen nagt; 
Ik zal haar vrees aldus ten vollen doen verdwynen. 


Hy vertrekt.


Derde tooneel.



trazimus, 
alleen. 
JA, ik volbreng met vlyt dien moeyelyken pligt: 
Wyzende op zyn hart. 
Ik voel hier vrugteloos de Min van gramschap rillen, 
Eens Medeminnaars heil word thans door my bewerkt; 
Deez pooging was, ô Min! u nooit bekend voor dezen. 
Gy Castor, door uw deugd by 't Godendom gevierd, 
Vertel aan Polux dat gy hier word overtroffen..... 
Gy gaat, ô Timageên! maar 't is u onbekend 
Hoe 't hart van uwen vriend genoodzaakt is te stryden, 
En met wat schigten uw vertrek zyn ziel doorgriefd! 
O Vriendschap! uwen naam alleen doet my thans blaaken; 
Gy, wien 't doorlugtig maar ondankbaar Vorstendom 
Wellicht niet waardig is na vollen eisch te kennen! 
Geschenk der Hemelen, vreugd van een groote ziel, 
O troost van myn gemoed! laat me uwe kragt genieten, 
Leert me in dit oogenblik gebieden aan myn hart!.... 
Maar, Memnon nadert my; wat komt hy my ontrusten? 
Laat ons toch het vertrek bedekken van myn Vriend. 




Vierde tooneel.

memnon, trazimus.


memnon. 
MYnheer, ik twyfel niet of gy hebt reeds vernomen 
Dat een vreemd Vaartuig is geland op deze Kust. 




trazimus. 
Wat raakt ons dat? 




memnon. 
Men kwam 't den Koning zeggen, 
En straks beval hy 't Schip te neemen in beslag. 

{==32==} {>>pagina-aanduiding<<}

Terwyl elk yverde om zig derwaard te begeven, 
Vlugt al het Scheepsvolk met de Sloepen Zeewaard in. 
En alhoewel men 't Schip gebragt heeft in de Haven, 
Van al die 't stuurden heeft ons niemand iet gemeld. 


Ter zyde.


trazimus. 
Wat groot geluk!.... maar zeg, wat raakt ons dezen voorval? 




memnon. 
Het overig dat gaat u moog'lyk nader aan: 
Men zegt dat Timageên.... 




trazimus. 
Vaar voort, 




memnon. 
Hy is in 't leven. 




trazimus. 
En gy slaat dus geloof aan 't geen men zeggen wilt? 
Gy weet dat menigmaal een ongegronde tyding 
De reeds verslagene in 't Veld herleven doet, 
Om dus, zo 't wezen kon, den winnaar te ontrusten. 
Het Volk word ligt misleid door vreemde nieuwigheid 
En is het speeltuig zelfs van de allerzwakste listen. 




memnon. 
'T is hier geen tyding door 't geboefte uitgestroeid, 
Door een geblaas verwekt, door een geblaas vernietigd; 
Kortom, geen herssenschim; want Hircan twyfelt zelfs. 




trazimus. 
Al wat men vreest dat kan men ligtelyk gelooven. 




memnon. 
Maar ligtelyker 't geen ons hart en zinnen vleit: 
Mynheer, hoe zyt gy zo hardnekkig in 't verwerpen 
Van een gerugt, het geen u meest behaagen moest? 




trazimus. 
De dwaaling is te grof, op dat het my behaage. 
Memnon, op dat gy zulk een wonder teeken styft, 
Wil de bestaanlykheid van zyne Asch betwisten. 




memnon. 
Misschien kan deze Asch met haare schynbaarheid 
Nog geen volstrekt geloof by die haar ziet verdienen. 



{==33==} {>>pagina-aanduiding<<}



trazimus. 
Wat zegt gy? 




memnon. 
Zo aanstonds, Mynheer, heeft my den Vorst 
In 't heimlyk iet gezeit dat ik u wil verklaaren: 
'T was Timagenus niet die men u heeft gebragt, 
Dus weet den Vorst door u dit loos bedrog te styven; 
En gy, Mynheer, zyt met de andere misleid. 




trazimus. 
Dus wilt men een misbruik van myne godvrugt maaken! 
En gy waart onderrigt van zo een vreed bedrog? 




memnon. 
Mynheer, ik heb 'er straks de tyding van gekregen, 
En ylings geef ik, u daar volle kennis van; 
Ik heb met uw getraan den spot niet willen dryven; 
Heeft mynen mond niet steeds de waarheid voortgebragt? 
Neem ik niet steeds belang in 't geen u mag betreffen? 
'T is ook door een gevolg van myn genegenheid, 
Dat ik u een geheim gedwongen ben te ontdekken, 
'T geen ik met wederzin zo lang verzwegen heb: 
Maar 'k voel dat dezen slag uw hart te zeer zal treffen. 




trazimus, 
heftiglyk. 
Hoe zo? ontvouw u straks, myn hart dat schrikt en beeft. 




memnon. 
O Prins te zeer misleid, wat ga ik u doen zugten! 
Maar waarom zwyg ik nog, daar alles my gebied 
Te spreeken? ach ik beef als ik het melden moet. 
Ach, denk myn waarde Prins, wanneer gy 't zult verneemen, 
Dat ik uw teeder hart ten minsten heb gespaart. 




trazimus. 
Waar toe dien omslag? spreek, wat hebt gy my te melden? 




memnon. 
Helaas! het geen u nooit moest worden aangezeid: 
'Er zyn dan Menschen die de Goden zelfs veragten, 
Die eer nog deugd, nog al wat heilig is ontzien; 
Wier onbeschaamdheid zig met zwier weet te vermommen, 
Wier snoode tongen op meineedigheid gespitst 
Het lelikste bedrog arglistiglyk verbloemen; 

{==34==} {>>pagina-aanduiding<<}

Wier oog, wanneer 't hun lust, een zoet gezigt ontleent 
Wyl hunne hand een dolk in 't heimelyk vervaardigt, 
En die in onze borst vaak zoeken eene plaats 
Om ons verraderlyk het leven te beneemen! 
Gy had uw Vader lief, dat wist het Monsterdier, 
'T geen hem met gretigheid den doodsteek heeft gegeven! 
Dit was de oorzaak van zyn roekelooze vreugd, 
Doe ik hem zyne proei baldaadig zag vertrappen! 




trazimus. 
Wat wilt deez' vreemde taal? myn Vader is in 't veld 
Van Mavors door het lot der wapenen gesneuveld. 
Word men vermoord als men roemrugtig 't leven end? 




memnon. 
Hoe! spreekt de vraakzugt nog niet tot uw ingewanden? 
Voelt gy nog niet voor af?... maar hoe gevoelen! ach 
Mynheer! het geen ik wensch voor eeuwig te verheelen! 
Misschien is hy nog uit op and're gruweldaên: 
Misschien zoekt nog zyn staal geverft door 't bloed des Vaders 
Te geven aan den Zoon een doodelyken slag. 
Mynheer, weet dat uw Vaêr (ik mag u niet meer vleien) 
Door 't lot der wapenen niet viel gelyk gy waant: 
Zeeghaftig zag ik hem den gloed des stryds verlaaten, 
Maar hy wierd onverhoeds door eenen Schelm gedood! 




trazimus. 
Heeft men den naam ontdekt van dezen Vadermoorder? 




memnon. 
Erkent gy hier nog niet den trouweloozen Vriend 
Prins Timageên? 




trazimus. 
O Goôn! 




memnon. 
Hy heeft uw Vaêr doorstooten. 




trazimus. 
Wat gruwel! 




memnon. 
ter zyde. 
'T gaat na wensch. 




trazimus. 
O wreedheid! neen, gy dwaalt; 
Het is onmogelyk. 



{==35==} {>>pagina-aanduiding<<}



memnon. 
'T is yslyk om gelooven. 
Waarom verlieze ik zelfs 't geheugen daar niet van? 
Had ik niet zelfs den slag gezien met deze oogen, 
'K zou even doen als gy, 'k zou twyf'len aan de daad: 
Maar 'k heb gezien; dog, ik ben wyd van u te zeggen 
Dat myn getuigenis u vergenoegen moet; 
'K volbreng myn pligt met u niet blootgesteld te laaten 
Aan snoode ontwerpen van een godvergeten ziel. 
En wilt gy dat men u de zaak nog meer bevestigt, 
De helft van 't Leger heeft die wreede moord gezien. 
Voor my, Mynheer, 'k vertrek, en ben gansch niet verwonderd, 
Dat een zo groote vlyt de argwaan krygt ten loon. 


Hy veinst te willen vertrekken.


trazimus, 
hem met kragt wederhoudende. 
Gy zult niet henen gaan!... ontmenschten, gy moet blyven. 
Ik wil op staande voet vernemen uit uw mond 
Al wat 'er is gebeurd:.... 




memnon. 
Neen, diergelyke gruwels 
Mag men niet uiten aan de ooren van een Zoon. 




trazimus. 
Ik wil 't. 




memnon. 
Helaas! hoe kan ik uwen Vaêr afmaalen, 
Daar hy van Timageên gesleept word in het stof? 
Hoe zal ik zonder schrik van eenen Tyger spreeken 
Die driewerf met zyn staal zyn zwakke borst doorboort? 
Hem roepende: gy moet thans mynen bloeddorst lesschen, 
Ik ben verwonnen, ja, maar gy, Verrader! sterf.... 
Mynheer, 'k heb 't u gezeit, ik zie u reeds verbleeken. 




trazimus. 
Vaar voort. 




memnon. 
Wy waaren reeds ten allen kant verspreid, 
Wanneer zyn droef gekerm ons ooren kwam genaaken: 
Wy liepen 'er na toe; maar ach! het was te laat, 
Den braaven ouden Held bezweek. 



{==36==} {>>pagina-aanduiding<<}



trazimus. 
En hy stierf ongevroken? 




memnon. 
De vlugt van Timageên benam ons deze hoop: 
Uw Vader stervende, riep: lieven Memnon, nader; 
Hoor wyl ik sterven moet, hoor mynen laatsten wil, 
Ga, draag myn waarden Zoon myn Stormhoed en myn Wapen. 
Ach Memnon! gy aanschouwt myn deerniswaardig lot! 
Zeg hem,... maar neen, ô Vriend! wil hem myn dood niet melden, 
Laat hem gelukkig zyn in deze onwetenheid, 
Eerbiedig zyne smart en wil geen wraak betragten. 




trazimus. 
Geen wraak? myn Vader!... Ach! ik wil met deze hand 
'T onmenschlyk ingewand van dezen Schelm doorbooren, 
Hy beve, ik dood' hem straks. 


Hy wilt zig tot de deur begeven, langs waar Timageên is uitgegaan.


memnon. 
Mynheer, waar loopt gy heên? 
Bedaar een weinig. 




trazimus. 
Moord! den Schelm is daar verborgen! 




memnon. 
Wie? 




trazimus. 
Timagenus zelfs. 




memnon 
ter zijde, met blydschap. 
O Hemel!.... Ach, bedaar; 
Wat hoeft gy aan een Schelm uw handen te besmeuren? 
Na gramschap luisteren is onvoorzigtig zyn. 




trazimus. 
Hoe! gy begeert niet dat ik eenen Vader wreeke? 




memnon. 
Ja, maar 'k verzoek dat ge uw verbolgenheid bedwingt. 




trazimus. 
Hy! Timagenus! hy! ik kan my niet meer kennen!... 
Wyl 'k tot zyn voordeel (ach 't is onbegrypelyk) 
Was bezig, Memnon, met myn hart te overwinnen! 
Nog dezen nagt ging hy met zyn Ericia 

{==37==} {>>pagina-aanduiding<<}

Door myne hulp alleen voor eeuwig my verlaaten! 
Goôn! hoe bedroog hy my! zyn trouweloos gezigt 
Liet geenen enk'len trek eens Vadermoorders blyken! 
Maar straks, op 't oogenblik dat ik hem heb gezien, 
Ik weet niet wat een schrik ik heimelyk gevoelde; 
Neen, neen het was niet meer die onverwagte vreugd 
Die zyn gezigt altoos gewoon was te verzellen; 
En ik was zelfs verbaast van myn koelzinnigheid; 
Ik eigende haar toe aan myn ontstaane liefde. 




memnon. 
Mynheer, het was veeleer de stem van de Natuur 
Die u verwittigde door deez' bedroefde morring. 




trazimus. 
'K wil haar terstond voldoen, Memnon, laat my begaan; 
Ach! ik verlange reeds om hem het hart te scheuren, 
En hem te zeggen: sterf, ô wreeden moordenaar, 
Gy hebt myn Vaêr gedood, sterf onbarmhertig monster! 
O vriendschaps geessel, die gy schandig hebt verraên! 
Sterf, sterf, en wil de eer des Grafs niet meer verwagten, 
'K verbryzel straks het uw, uw Asch alöm verspreid 
Zal naar uw dood nooit in een kruik verzameld wezen; 
Het nageslagt, verschrikt van uwe gruweldaad, 
Uw naam vervloekend zal haar met den voet vertrappen..... 
Maar, Memnon, zo hy in dit schriklyk oogenblik 
Eens zeyd: myn Vriend, ach wil niet onbeweegbaar wezen! 
En zo hy traanen storte,..... ach Memnon! ik gevoel 
Dat ik met deze hand hem nooit zou konnen slagten. 




memnon. 
'K laak 't medelyden niet het geen uw hart bezielt. 




trazimus. 
Myn Vader! ai vergeeft my deez teerhartigheid, 
Ik kan hem, schoon ik wil, niet uit myn hart verbannen. 
Teerhartiglyk, met woede, teerhartiglyk. 
O Timageên! Hy sterf.... Ik heb hem straks omhelst! 
Met grooter woede, met onverzettelykheid. 
En ondertusschen 'k moet.... Ik moet myn Vader wreeken. 
Vallende in eenen leunstoel. 
Helaas! wat gruwzaam lot! 




memnon. 
Mynheer, wat wilt gy doen? 

{==38==} {>>pagina-aanduiding<<}

Zo ik u raaden mogt, gy zoud deez plaats verlaaten 
Op dat een los gerugt u zelven niet bederv'. 
Hebt gy Ericiam gebannen uit uw zinnen? 
Wilt gy den moordenaar van haaren Minnaar zyn 
Om uwe liefde altoos een hinderpaal te stellen? 
Gebruikt de snedigheid wilt gy gelukkig zyn. 
Gy zyt van opspraak vry zo ik hem aan mag klaagen. 
Wilt gy u niet verraên, vlugt zyn bywezenheid; 
Hy zou den schrik haast zien in uw bedwelmde oogen 
En gy mogt overgaan tot onbescheiden drift; 
Mynheer, kom, schouw deez plaats. 




trazimus. 
'K zal uwen raad dan volgen. 
'K voel dat hy ligtelyk myn gramschap merken zou; 
'K bezit de konst niet van myn aanzigt te vermommen; 
Myn ziel is altoos op myn voorhoofd uitgedrukt 
En ik ben steeds bereid om myn gevoelen t' uiten. 




memnon. 
Dat Hircan van 't geheim dan straks verwittigd zy, 
'T schavot alleen moet u op dien Verrader wreeken. 


Einde van 't derde Bedryf.



Vierde bedryf.

Eerste tooneel.



trazimus, 
alleen, met ontsteldnis op het tooneel komende. 
WAarom vervolgt gy my ô wreede Hel-godinnen? 
Gaat zoekt het schrik-gedrogt, wier goddelooze hand 
Myn Vader heeft vermoord... Wanneer ik hem wil wreeken, 
Ik ben regtvaardig;... vlugt, verzeld myn stappen niet... 
Op yder oogenblik voel ik myn wanhoop groeien! 
Indien 't beledigd hart afkeerig is van wraak, 
Helaas! indien zy zelfs myn droefheid kan verzwaaren, 
Wat lyd 't wraakgierig hart wanneer 't misdaadig is?... 
Wie brengt my hier te rug? wat onweerstaanb're kragten?.... 
Ik zou tot Hircan gaan; maar een onzigtb're hand 
Laat my van myn Paleis den drempel niet verlaaten! 

{==39==} {>>pagina-aanduiding<<}

Ik zag de Vriendschap na ik dagt, in treur-gewaad!.... 
Ik heb de omzigtigheid van Memnon laaten werken, 
'K laat haar vervaardigen al wat myn wraak vereischt. 
Ziende na de deur langs waar Timagenus was ingekomen. 
Ach! wat ook Memnon zeid, ik wil hem nog aanschouwen 
Slegts voor een oogenblik!... 'K wil dat hy zelfs verklaar 
Hoe dat een boos gemoed, gespitst op helsche vonden, 
De kalmte veinzen kan van de onnoozelheid.... 
'K wil zien of hy ook is ontbloot van rouw en wroeging;... 
Maar neen, ik zou myn drift niet konnen wederstaan.... 
De deur gaat open! Goôn! 't is hy! 'k moet my bedwingen. 



Tweede tooneel.

timagenus, trazimus.


timagenus. 
MYn Vriend!.... 




trazimus, 
op het voorste van het tooneel, zig van hem afwendende en lydende. 
Zyn Vriend!.... Myn hart, gedoogt gy deze taal? 




timagenus, 
een weinig agter hem. 
Met ons vertrek, myn Vriend, terstond te zeer bekommerd 
Vergat uw Timageên zyn wezenlyksten pligt; 
Maar thans door u getroost wil ik hem graag volbrengen: 
'T is van uw liefsten Vaêr dat ik u spreeken moet. 




trazimus. 
Gy Timagenus! gy! 




timagenus. 
Ik zogt den Held te redden. 




trazimus. 
de hand aan zyn degen slaande, ter zyde. 
O Goôn! weerhoud myn hand. 




timagenus. 
Ik had uw Vader lief, 
Hoewel hy tegens my den snooden Hircan diende, 
Het was voor my genoeg dat hy uw Vader was. 
Ik had myn ongeluk met meer geduld gedragen 
Zo ik het leven van dien Gryzaard had behoed. 
Maar och! het was vergeefch dat ik hem zogt te helpen; 
Een schigt doorboort zyn borst, ik zie 't, ik vlieg 'er heên, 

{==40==} {>>pagina-aanduiding<<}

Vergetende den stryd en alle de gevaaren 
En ik verlos hem straks van al wat hem omringt. 




trazimus, 
ter zijde. 
Wat zegt hy! hoe, 't bedrog vrymoediglyk verbloemen! 




timagenus. 
Ik heb zyn wonden zelfs gewasschen; myne vlyt 
Scheen in dit oogenblik 's Mans noodlot te verzagten; 
Hy noemde u, myn Vriend, en weende om myn lot. 
Hy trekt een geschrift uit zyn borst. 
En heeft u stervende deez' letteren geschreven. 




trazimus 
word het gewaar en rukt het met verbaastheid uit zyn hand. 
Laat zien.... Ja, 't is hy zelfs! 
Hy leest op een verstaanbaare wyze. 
‘Laat uw teerhartigheid, 
‘Myn waarden Zoon, altoos voor Timagenus groeien; 
‘Zo eêd'len Vyand heeft natuur nooit voortgebragt, 
‘Als gy hem wederziet, omhels hem, uwen Vader 
‘Maakt hem bewaarder van zyn trouw en laatsten zugt; 
‘Ik sterf. 


Hy valt met bedweldheid in een leunstoel.


timagenus. 
Ik wederroep een smartelyke wroeging! 
Hy wilt hem omhelzen. 
Helaas, 't was mynen pligt! 




trazimus, 
hem met schrik afweerende. 
Gy in myn armen, Goôn! 


Trazimus valt op nieuw zonder beweeging.


timagenus. 
Wat schrik bevangt zyn ziel? ô Hemel, hy bezwymt! 




trazimus, 
zig met afdwaaling opregtende. 
Ziet men de Duif zig ooit begeven in de klauwen 
Der Gieren? ziet men in de kuilen van het wout 
De vreede Tygers met hun bloode prooi vereenigd? 
Rust een slagtöffer op den schoot van zynen beul 
Voor dat het sterven moet? 




timagenus. 
Wat geeft deez' taal te kennen? 




trazimus, 
met wroeging. 
O Goôn! wat vang ik aan? zou ik... neen 't waar te vreed 

{==41==} {>>pagina-aanduiding<<}

Hem iet t'ontdekken;.. neen, ô neen, 'k wil Memnon straffen.. 
Beweenelyken Vriend! ziet gy niet dat ik dwaal? 




timagenus. 
Ik zie 't, maar waar aan is die dwaaling toe te schryven? 
Hebt ge eenig zwaar verdriet? 




trazimus. 
Ja, 't geen myn hart doorscheurt; 
Het zwaarste dat een Mensch ter waareld kan ontmoeten. 




timagenus. 
O Vreedaard, antwoord dan, maak my uw leed bekend: 
Weet dat gy Timageên beledigt met stilzwygen; 
Myn vriendschap vordert deel in uw verholen smart. 
Bleef immermeer 't geheim verborgen in ons harten? 
Gy mint my dan niet meer? 




trazimus. 
Ik haat my maar alleen! 
Met schielyke overlegging. 
Maar 't is nog tyd;... ik vlieg... kan ik hem agterhaalen 
Dien schandigen Verraêr betaalt het met zyn hoofd. 


Hy vertrekt met groote gezwindheid.


Derde tooneel.



timagenus, 
alleen. 
WAt wilt hy? met wat oog heeft hy my aangekeken! 
Zyn woorden, zyn vertrek, vervullen my met schrik; 
Zo ik de groote ziel van mynen Vriend niet kende, 
'K zou twyfelen of hy zig pligtig heeft gemaakt;.... 
Neen, yd'le argwaan vlugt, ik hoef dit niet te vreezen. 
Een hart gelyk het zyn begaat geen euveldaên. 
Houd men een Vriend verdagt men moet zig zelfs betigten. 




Vierde tooneel.

ericia, timagenus, cleona.


ericia. 
IK zoek u;.... Phanor heeft met onvermoeide vlyt 
Het wenschbaar oogenblik van onze vlugt bevoordert. 
Het Vaartuig is gereed, den Stuurman wagt ons op. 




timagenus. 
'K volg u, Ericia, niets kan my wederhouden; 

{==42==} {>>pagina-aanduiding<<}

Hircan! 'k gun u 't bezit van uw verovering 
Bezoedel vry den Troon en Ryks-staf van myn Vader; 
'K verzaak gewilliglyk den Koninglyken rang. 
Tot Ericia. 
Den geenen uws Gemaals is 't voorwerp van myn wenschen, 
Als ik uw hart bezit, ik heb een Koningryk. 


'Er ontstaat een gerugt.


ericia. 
Wat hoor ik? 




timagenus. 
Wat gedruis! 




ericia. 
Helaas, wy zyn verraden! 


Memnon verschynt in 't agterste van het Tooneel met Soldaaten.


timagenus. 
'T is Memnon die ik zie! men brengt my ketens aen. 




ericia, 
in bezwyming vallende. 
Ik sterf, ô Timageên! 




timagenus, 
zyn degen trekkende. 
'K zal zonder wraak niet sterven. 




Vyfde tooneel.

memnon, timagenus, ericia, soldaaten.


memnon, 
blyvende staan op zekeren afstand. 
MYnheer, eerbiedig tog de smart van deez Princes; 
Ik zou genoodzaakt zyn.... 't is het bevel des Konings.... 
Gy wilt niet sneuvelen in haar bywezendheid? 
Hircan zal anderdeels niet onbeweegbaar wezen; 
Uw Vriend kan door gesmeek verzoenen zyne wraak. 




timagenus. 
Verraêr, gy kont my door uw loosheid niet bedriegen; 
Want myn gevangenis voorspelt myn ondergang. 
Ziende naer Ericia. 
Maar ach, dit voorwerp kan alleen myn ziel ontrusten! 
Hy werpt zyn degen op den grond. 
Ik ben ontwapend, ziet, en onder uw geweld;.... 
Komt, Mannen leid my heên,.... Cleona, wil haar troosten... 
Ericia!.... helaas, z' is van de dood omringd!.... 

{==43==} {>>pagina-aanduiding<<}

Kont gy de dwaaling slegts van haare hoop verlengen?... 
Wat heeft zy troost van doen! ik voel het aan myn hart. 


De Soldaaten leiden hem weg; Memnon blyft en plaatst zig op het voorste van het Tooneel tegen over Ericia en Cleona.


Zesde tooneel.

ericia, memnon, cleona.


memnon, 
ter zyde. 
IK mag niet henen gaan ik moet Trazimus spreeken, 
Op dat ik voeden mag de wraak die hem bezielt. 




ericia, 
haar kragten hervattende. 
O Hemel! 'k zie hem niet; is hy vermoord? Cleona! 




memnon. 
Gy dwaalt, Mevrouw, hy leeft. 




ericia. 
Waar heeft men hem gebragt?... 
Ik volg hem, en zo hy het leven moet verliezen, 
De droeve Ericia wilt sterven nevens hem. 




memnon, 
hy plaatst zig voor haar. 
Mevrouw,.... 




ericia. 
Gy zyt het zelfs, neen, ik bedrieg my niet; 
Gy zyt het, die my straks in dit Paleis gekomen 
Met zo veel vlyt den wil van Hircan hebt gemeld. 
Getrouwen Afgezant en Vriend van uwen Koning, 
Welaan, gewaardig my te brengen tot zyn Troon; 
Laat hem myn droefheid zien en myn gesmeek aanhooren: 
Mynheer, gy weet niet wat een Minnares vermag; 
Wellicht word hy geraakt door 't zien van myne traanen; 
Komt, zonder uitstel; 'k werp my voor zyn voeten neêr. 
Gy antwoord niet, Mynheer, moet ik voor d' uwe vallen? 
Zy valt op haar kniën. 
Zie daar,... zyt gy nog van myn leed niet overtuigd? 




memnon, 
haar opheffende. 
Mevrouw, ik ben het niet, die gy hier hoeft te smeeken, 
Geneigd u dienst te doen, vergete ik ook niet 
Dat my bevolen wierd Prins Timageên te vangen, 
En niet u toe te staan een vrugteloozen stap. 
Ik mag myns Meesters wil niet na myn zin vertolken, 

{==44==} {>>pagina-aanduiding<<}

En 'k weet de Koningen te dienen zo 't behoort. 




ericia, 
met verontwaardiging. 
Ik volg myn razerny: eerloozen! uwen yver 
Bewyst my dat gy slegts een blooden huurling zyt. 
'K heb u te zeer geëerd met uwen dienst te vergen;... 
Veellicht kan Vriendschap nog voorkomen onzen nood; 
Daar 's meer dan eenen weg om tot den Troon te komen. 
Uw opzet, Monsterdier! word zo niet uitgewerkt. 


Zy gaat buiten met Cleona.


Zevenste tooneel.



memnon. 
IK vrees hem niet, ik wist den Vorst te overtuigen 
Dat Timagenus dood hem vestigt op den Troon: 
Ja, dezen is voor hem den pligtigsten der menschen; 
En Hircan heeft zyn Troon beklommen door 't geweld. 
Ik heb hem afgemaalt als of hy was gekomen 
Om door verraad en list zyn erfregt voor te staan. 
Ik ga, door zyn verderf, myn haat en bloeddorst lesschen... 
Deez zelfde hand, die hem uit Samos heeft gejaagt, 
Sleept hem na het schavot, daar hy my wou doen sterven. 
Wat ben ik bly! vooräl om deze schrand're list, 
Om dit verdigtsel, 't geen Trazimus heeft bedrogen! 
Had dit geveinsd verhaal zyn zinnen niet verleid, 
Neen, zyn geheim was nooit van eenig mensch geweten. 
'K wist niet dat Timageên verschuilde in zyn Paleis, 
Dus kon myn sneedigheid nog navorsching niet baaten;.... 
'K heb door deez logentaal zo veel te weeg gebragt 
Dat Timageên nooit tot zyn Vriend zal wederkeeren. 
Trazimus heeft zyn wensch, 'k geef hem Ericia: 
Ik mag voortaan met regt op zyne gunst betrouwen; 
Ik heb de Minnenyd in zyn gemoed verwekt 
En deze had wellicht in hem gesmoord gebleven. 
Elk Prins heeft zyn gebrek; wy buigen onder hun, 
Maar als wy sneedig zyn, wy zyn 't die hun Regeeren. 




Agtste tooneel.

memnon, trazimus.


trazimus. 
'K Vind u dan eindelyk, gy zyt alleen, uw woede, 

{==45==} {>>pagina-aanduiding<<}

Dank zy de Goôn! is tot haar oogmerk niet geraakt; 
Verrader! blyf by my, 'k mag u niet meer verlaaten. 
Hy zal door myn behulp vertrekken daar gy 't ziet 
Dien hooggeägten Vriend, die gy zogt te verderven. 
Volg my, rampzaligen! uw snoodheid is ontdekt: 
G' hebt my vergeefsch gewiegt door een gevloekte leugen, 
Uw schand en mynen haat zyn daar van thans de vrugt. 




memnon, 
ter zyde. 
'K zie dat hy nog niet weet wat straks is voorgevallen: 
Laat ons niet veinzen, maar verdubb'len onzen moed. 
Met een harde stem. 
Wat taal! Mynheer, waarop weet gy my te betigten? 
Gy geeft my onbedagt den naam van een verraêr. 
Gy hebt op nieuw gezogt by Timageên te wezen, 
Ja, 'k twyfel niet of gy hebt hem bereids gezien. 
Hy heeft zyn gruweldaad ontkent, na ik kan merken; 
Dit moest hy doen; maar ach! verschoont deez reden hem? 
Hoe zou de misdaad ooit verdiende straf ontfangen 
Zo men de onpligt met een woord bewyzen kon? 
Maar zo hy uw geloof met veinzen kan verdienen, 
Mynheer, ei laat hem dan ook vry van myn gezigt.... 


Hy zoekt henen te gaan.


trazimus. 
'K behoef het zyne niet om u te overtuigen. 
Hy geeft hem het Papier van Timagenus; Memnon leest stilletjes. 
Daar booswigt, daar en leest.... Verrader, gy blyft stom! 
De waarheid zegenpraalt.... wat kan u dus ontroeren? 




memnon, 
zig bedaarende. 
Dit schrift verbaast myn ziel, dog baart my geenen schrik. 
Zo uw gezigt, Mynheer, niet was vooringenomen, 
Gy zoud eèn valschen trek ontdekken in dit schrift; 
'T zyn Letteren die men al bevend heeft geschreven 
Om na te bootzen 't geen een ouden Gryzaard schryft. 




Negenste tooneel.

cleona, trazimus, memnon.


cleona. 
MYnheer, wat doet gy, wyl Ericia bestorven 
Om uwen bystand roept? 'k vrees voor haar leven; ach! 

{==46==} {>>pagina-aanduiding<<}

Men heeft Prins Timageên gerukt uit haare armen, 
En met geweld in de Gevangenis gesleept! 




trazimus, 
met geschreeuw en vreeslyk aanzien. 
Memnon! 




cleona, 
wyzende op Memnon. 
'T is dezen zelfs. 




memnon. 
Mynheer, den Vorst.... 




trazimus, 
met een dreigende gebaar. 
O booswigt! 
Tot Cleona. Cleona gaat buiten. 
Loopt tot Ericia.... ô wraak! ô razerny! 
Tot Memnon, met gemaatigd geluid. 
Gy had my niet gezeit dat hy was in de boeien! 
Ik ben verwonderd van uw vlyt en trouwen dienst. 




memnon. 
Met groote verlegenheid en zig allengskens bedaarende. 
Mynheer, ik zie te wel in deze dreigende oogen 
Dat gy gevoelig zyt aan 't noodlot van een Vriend, 
Dat ge in dit oogenblik, bezield door wraak en gramschap, 
Niet kunt waardeeren 't geen ik heb voor u gedaan. 
Wellicht word uwen toorn door de aanminnigheden 
Van uwe Ericia te goeder uur verzagt: 
Eens Medeminnaars leed moet ons geen droefheid baaren; 
Een Vriend verliest ons gunst doe hy ons hinder doet; 
Uw liefde meld my reeds dat gy my zult verschoonen: 
Lyd midlertyd dat ik.... 


Hy wilt henen gaan, maar Trazimus hem naloopende dood hem, invoege dat Memnon te rug deinzende tusschen de Schermen valt.


trazimus. 
Daar eereloozen sterf. 




memnon, 
vallende. 
O wreedheid! 




trazimus. 
Zo dit staal nog spaart myn eigen leven, 
'T is dat ik Timageên myn Vriend nog redden wil; 
Maar zo het my mislukt ik wil ook 't leven derven. 


Einde van 't vierde Bedryf.




{==47==} {>>pagina-aanduiding<<}

Vyfde bedryf.

Den Schouwburg vertoont een Gevangenis, men ziet 'er twee Paalen, een Tafel en een Lamp.

Eerste tooneel.



timagenus. 
Hy is gezeten tegen eenen Paal waar aan zyne Boeien zyn vastgemaakt, de Tafel is van hem een weinig verwyderd. 
WAar toe weêrhoud dan dien ontmenschten Staatsdienaar 
Den slag, die my, helaas! het leven moet benemen? 
Hy wilt dat ik beschouw myn ongelukkig lot 
En duizendmaal bezwyk voor dat ik moet gaan sterven, 
Ja dat de beeltenis van 't vreeslyk moordschavot 
Myn zinnen zidd'ren doe en mynen moed verbleeken. 
Ach! Memnon kent my niet; de allerwreedste pyn 
Kan geenen enk'len zugt doen uit myn boezem glippen.... 
Maar schoon de ziel is sterk, 't hart is gevoeliger; 
Daar is de wond helaas, die myne ziel doet lyden! 
Intusschen is 't voor my niet dat ik zugten moet, 
Hoe groot myn smart ook zy, de dood gaat haar volëinden. 
Wel dra word deze Asch, dit ongevoelig stof 
Ontwikkelt van verdriet en menschelyke rampen.... 
Maar laaten hier een Vriend,.... een teed're Minnares!... 
Ach! 't is voor hun dat ik genoodzaakt ben te zugten. 




Tweede tooneel.

trazimus, timagenus.


trazimus, 
tusschen de Schermen. 
DOet open, zeg ik u,... 'k moet Timagenus zien. 




timagenus. 
O Hemel! 't is myn Vriend, die gy my hebt gezonden! 




trazimus, 
Blyvende staan aan den ingang van de Gevangenis. 
Myn stappen wankelen, Myn oog is zonder licht; 
Ik word hem niet gewaar! waar heên is hy getogen? 



{==48==} {>>pagina-aanduiding<<}



timagenus. 
Trazimus! 




trazimus, 
Nog wankelende blyft staan en leunt op de deur der Gevangenis. 
'T is zyn stem! ik hoor hem!... Timagenus!... 




timagenus. 
Hy regt zig op en wederhouden door zyn Boeien reikt hem de Armen toe. 
Breekt myne Ketenen, ô Goôn! dat ik hem help; 
Verban uw vrees, myn Vriend, schep moed en wil my nad'ren. 




trazimus. 
Ik wil en kan, ô Vriend, niet stappen tot aan u;.... 
Maar wat verbleekend ligt verbaasde straks myn oogen? 
Heeft daar het Bliksem-vuur de wolken niet doorkruist? 
En voelde ik onder my het Aarderyk niet beven? 
Dien Pyler vlugt myn hand, die Muuren zyn verschokt! 
Waarom heeft dit gewelf myn lichaam niet verplettert?..... 
Wat hoor ik voor geschreeuw en zugtende geluid? 




timagenus. 
Helaas! hoe kan de smart zyn reden dus ontroeren? 




trazimus. 
Men spreekt geduuriglyk van bloed en van verraad!.... 
Wel aan, beschuldig my, Godin! 'k heb u verraden 
O Vriendschap! en gy ook rampzaal'ge Ericia!.... 




timagenus. 
Myn Vriend! 




trazimus. 
Uw Vriend! ik heb den naam van Vriend geschonden; 
Zeg liever Vyand: 




timagenus. 
Hoe! 




trazimus. 
Door Memnons list verleid 
Ik overtrad de Wet der Menschen en der Goden; 
Ik heb 't geheim ontdekt van uwe wederkomst; 
Wreek u, 't is myn verzoek; sla, straf een trouweloozen. 


Hy valt op zyne knie.

{==49==} {>>pagina-aanduiding<<}



timagenus. 
Voor wat rampzaaligheên, ô Goôn, ben ik geschikt! 
Hoe, ik verga door hem, den besten myner Vrienden! 
'T is hy die my vervolgt!.... Trazimus, regt u op, 
Uw Vriend vergeeft het u; gy zult voortaan Regeeren 
Met luister en geluk, geëerd, gevreest, gevierd, 
Aanbeden als een God van braave Onderdaanen: 
Ik ga naar het Schavot; dog in myn laatste uur, 
Verlaaten van elk een, met droefheid overlaaden, 
Verdrukt door een Tyran, verwagtende den dood, 
Ik wil, ô waarden Vriend, in uwe plaats niet wezen. 




trazimus. 
Ei, wat verworpen ziel, wat laagen sterveling 
Zou wenschen een gedrogt gelyk aan my te wezen? 
Myn naam is reeds het sein van schrikb're gruweldaên; 
Hy zal ten allen kant en schroom en wraak verwekken. 
Een vrouw al bevende in 't midden van den nagt 
Zal opstaan, in 't geloof dat haaren man verraden, 
Vermoord is door de hand eens trouweloozen Vriends: 
Een Vader gaat voortaan Zyn kinderen verbieden 
Op d'allerzoetsten band der Vriendschap agt te slaan. 
De argwaan, het verwyt gezaaid in alle harten, 
Die zyn voortaan de bron van alle oneenigheid; 
De heiligste eeden zal men roek'loos overtreeden; 
Ik heb de Vriendschap, laas, voor eeuwig uitgeroeyt. 




timagenus. 
Myn Vriend! stil uw gemoed, bemaatig dees verrukking. 




trazimus. 
Hoe zo! gy ziet my nog en spreekt my zonder schrik! 
Een trouweloozen Vriend, een snooden overdraager 
Word nog door u gespaard, en gy vervloekt hem niet! 
Verg 's Hemels blixem-vuur tot straf van myne misdaad. 
Geschonden Vriendschap, die nog blaakt in myne ziel, 
O heil'ge gastvryheid! ô Goden! die de eeden 
Beschermt en wreekt, aanhoort myn schrikkelyken wensch! 
Verzamelt op myn hoofd al d' ondermaansche rampen; 
Dat dagelyks den dood my dreige en niet sla; 
Dat myne wroeging staag verdubbele en groeye; 
Dat eindlyk als de hel haar prooi ontfangen zal, 

{==50==} {>>pagina-aanduiding<<}

Men myne gruweldaad in eeuwigheden straffe. 




timagenus. 
O schrikkelyken wensch! ô Goôn, tot wie hy roept 
In zyne wanhoop, wil hem liever niet aanhooren! 
Indien den Sterveling in zyne laatste uur 
Den Hemel zyn gebed gansch zelden ziet verstooten, 
O Goôn! wier goedheid op de brooze Menschheid waakt, 
Gewaardigt 't noodlot van myn Vriend thans te beschermen; 
Geeft aan de onnoozelheid (ik vraag geen ander heil) 
De gunst, die 't pligtig hart gewoon is te verwerven. 
Dat al 't voorleden met een duist're wolk bedekt 
De vrede niet meer stoor van zyne dierb're dagen; 
Dat doodsche wanhoop steeds van hem verwyderd blyf; 
Ei, stort in zyn gemoed de streelendste gepeinzen, 
En zo myn ongeluk zyn traanen nog vereischt, 
Ei, laat het traanen zyn van liefde en niet van woede. 




trazimus. 
Onwrikb're vriendschap, daar 's dan eindelyk uw taal! 
Gy overleeft den smaad en gy vergeeft de misdaad! 
Ach! dek my, waarden Vriend, met uw opregte deugd, 
Laat myn verschrikte ziel een weinig rust genieten. 


Hy werpt zig tusschen de armen van Timagenus.


Derde tooneel.

ericia, timagenus, trazimus.


ericia. 
WAt zie ik, groote Goôn, wat doet gy, Timageên? 
Het is Trazimus zelfs die met ontmenschte wreedheid, 
Door snooden drift van een noodschikkelyke Min 
U heeft verraden! 




trazimus, 
tot Timagenus. 
Vriend! zoud gy zulks konnen denken? 
Tot Ericia. 
En gy Ericia, gelooft gy dit van my? 
Zou liefde myne ziel zodaaniglyk ontëeren? 




ericia. 
Vervoer ons hart niet meer door uwe valsche deugd: 
'K heb Memnon in zyn bloed straks uitgestrekt zien liggen; 

{==51==} {>>pagina-aanduiding<<}

'K weet alles uit zyn mond: uw kling heeft vrugteloos 
Ter dekking uws verraads zyn leven afgesneden; 
G' had moeten Meester zyn van zynen laatsten snik 
Of door een feller slag hem uit het leven rukken, 
Dan waar uw snoodheid niet gekomen aan het licht. 
Tot Timagenus. 
'K verliet straks zyn Paleis of liever zynen Moordkuil, 
Wyzende op Trazimus. 
Waar in dit Monsterdier met list u had gelokt: 
Ik hoor een flauw geschreeuw, een stem roept onder 
't sterven: 
‘Zyt gy het, ô Prinses! zyt gy het die ik zie? 
‘Ik raade u 't is nog tyd, wil dien Trazimus vlugten; 
‘Weet dat u dien Verraêr in 't heimelyk aanbid; 
‘Hy wist my met geweld zyn aanslag te doen dienen, 
‘En doe hy Timageên door my verraden had, 
‘En hem door myn beleid gebragt in 's Vyands handen, 
‘Hy nadert my als schelm en treft my met zyn staal 
‘Om kwanswys zynen Vriend door myne dood te wreeken. 




trazimus. 
'K geloof het; Memnon was in snoodheid uitgeleerd; 
Zelfs in het laatste uur, die 't pligtigst hart vermurwt, 
Voldoet dien Schelm den drift van zyn boosaardig hart. 




timagenus. 
Ach! wat geloof ik nu? 




ericia. 
Hy kan het niet ontkennen.... 




trazimus. 
gezwindlyk. 
Neen, ik ben pligtig en myn Vriend gaat na den dood; 
Ik ben 'er d' oorzaak van; door wanhoop aangedreven 
Heb ik 't hem straks bekent; maar 't geen hy nog niet wist, 
Is, dat het Minnevuur my innerlyk verteerde. 
'K geloofde uwe dood; dus hoopte ik met regt 
Dat zy myn liefde eens met Wedermin zou kroonen. 
Tot Ericia. 
'T is egter u bekend dat ik my 't aller tyd 
Opzigtelyk tot u, eerbiedig heb gedragen:... 
'K hoopte alles van den tyd, wanneer uw wederkomst 
Myn hart met vreugd vervulde en ook met zwaar misnoegen, 

{==52==} {>>pagina-aanduiding<<}

Dog, naar een stryd die uw meêdoogenheid verdient, 
Voelde ik in myn gemoed de vriendschap zegepraalen; 
In 't midden van myn vreugd komt Memnon onverhoeds 
Een ongehoorden schrik in myne ziel verwekken: 
Hy meld my dat gy zelfs in 't midden van 't gevegt 
Myn gryzen Vaêr vermoorde!.... 




timagenus. 
En konde gy gelooven 
Dat zulk een gruweldaad gepleegt was door myn hand? 




trazimus. 
Helaas! daar is het kwaad het geen ik heb bedreven. 
Het ov'rig weet gy, doe ik, door u onderregt 
Van 't tegendeel, myn schrik en woede had doen blyken, 
Verliet ik u, om te verhind'ren Memnons list: 
Maar och! het was te laat, ik moest den Booswigt dooden. 
Tot Ericia. 
Wat hy ook heeft gezeit in zynen laatsten stond, 
Ik breng de waerheid voort. 




ericia. 
Wie is 't die 't ons verzekert? 




timagenus. 
Myn hart:... Trazimus, maak een eind van uw verdriet, 
Uw wanhoop is te groot, zy doet myn droefheid groeyen... 




ericia. 
Hy heeft uw dood bewerkt!... 




timagenus. 
Een schelm heeft hem misleid; 
Hy heeft zyn boos verraad niet weeten te ontdekken. 




trazimus. 
O edelmoedig hart! 




ericia, 
tot Timagenus. 
Gy verontschuldigt hem! 
Ach! schoon de Vriendschap thans verwekt uw medelyden, 
Ik schryf hem d' oorzaak toe van uw ellendig lot; 
En myn regtvaerden haat.... 




trazimus, 
Met wanhoop en zig een weinig verwyderende. 
O Goôn! 



{==53==} {>>pagina-aanduiding<<}



timagenus. 
Wilt gy den schrik, 
Myn liefste Ericia, van zyne ziel vermeerd'ren? 
Gewaardigt agt te slaan op zyn vermorzeld hart; 
Kond gy de wanhoop in zyn droef gezigt niet lezen? 
Welke ook uw gramschap zy g' hebt haar te zeer gevoed, 
G'hebt hem te zeer bedroeft; wilt gy zyn dood verhaasten? 
Ach! laat my mynen Vriend, 't verlies waar al te groot. 
Ericia beziet Timagenus met teederheid. 
Laat ook een zoet gezigt zyn rouwig hart verblyden, 
Ei, laat een troostlyk woord, ontstaande uit uwen mond, 
Ten minsten zyne vrees zyn bitt're smart verzagten; 
Trazimus, komt myn Vriend, aanvaard haar kwytschelding; 
Uw misslag is geteeld uit enk'le onbedagtheid, 
De ondeugd heeft geen plaats gehad in uw gemoed. 
Trazimus nadert. Timagenus vat de hand van Ericia en geeft de zelve aan Trazimus, vervolgens roept hy uit met verrukking: 
Maar het is niet genoeg, ik wil nog meer verrigten: 
Ericia, gy word van mynen Vriend aanbeên, 
Hy had my straks zyn Min gewillig opgeöffert; 
O zo deez offerhand door u eens wierd betaald, 
Zo ik vereenen mogt uw droefheid met zyn traanen! 
Het waar myn laatste uur verzellen met vermaak, 
Ons oude Vriendschap met een wonderwerk verryken, 
En maaken van myn Graf een Altaar voor de Min. 




trazimus. 
'K wil uw geheugenis met meerder glans vereeren; 
'K ontdek myn oogmerk niet; 'k bid u, Mevrouw, gelooft, 
Hoe zeer myn misdaad ook uw geesten kan verschrikkken, 
Dat ik my zelven nog met meerd'ren haat vervolg; 
Misschien voor dat myn Vriend het leven nog zal derven, 
Zal ik u dwingen, my geregtigheid te doen. 




ericia. 
Hoe! zoud gy mogelyk? 




trazimus, 
Neen.... Timageên moet sterven... 
Daar is geen hoop voor hem!... 'k heb vrugteloos getragt 

{==54==} {>>pagina-aanduiding<<}

En Burger en Soldaat langs mynen kant te krygen; 
Elk een beklaagt zyn lot met onverschilligheid: 
Den fieren Hircan is in zyn Paleis onzigtbaar; 
En zyn gehoor word thans aan yder een ontzeid. 




ericia. 
Men komt, ô Goôn!.... zie daar, die snoode Huurelingen! 




Vierde tooneel.

De voorgaande Persoonen, eenen bedienden, lyfwagt.


timagenus. 
JA 'k zie de Beulen reeds, zy wagten na hun prooi. 




trazimus, 
zig begevende tot den Bedienden.


Ter zyde. Tot den bedienden. 
Men moet z' hun leveren.... Wie zyn 't die u verzellen? 




den bedienden. 
Het is een vreemde Wagt en eenige Soldaaten. 




trazimus. 
Het is genoeg.... maar hoor, wat ik u thans verzoek: 
Wagt hier een oogenblik; gy zult het my niet weig'ren? 
Met een gelaat van vertrouwen. 
'K wil geen getuige zyn.... ik ga.... maar draag wel zorg 
Dat de Prinses hier blyf. 




den bedienden. 
'K zal uwen eisch volbrengen. 




trazimus, 
met een zwaarmoedig gelaat. 
Vaar wel, myn Timageên, vaar wel Ericia. 




ericia. 
Wat koelheid! ach! men ziet zyn traanen nauwlyks vloien! 




timagenus, 
als Trazimus schier buiten is. 
Zal ik u wederzien? 




trazimus, 
aarzelende. 
Ik hoop het;.... ja, myn Vriend. 



{==55==} {>>pagina-aanduiding<<}

Hy gaat gezwindlyk buiten, zig het Hoofd dekkende met zynen Mantel.


Vyfde tooneel.

timagenus, ericia, den bedienden, lyfwagt.


timagenus. 
VLeide ik my te vergeefsch te sterven in zyn armen? 




ericia. 
Is dit dan het vaarwel van uwen liefsten Vriend? 
G' hebt een Barbaar bemint, gelooft my, Timagenus! 




timagenus. 
Beschimp hem niet; denk in dit droevig oogenblik 
Aan liefde alleen; voor haar zyn myne laatste zugten! 




ericia. 
Helaas! uw ziel was gantsch door dezen Vriend vervuld! 
Ziet gy nu 't onderscheid der Liefde en der Vriendschap? 
Ik, vlugte niet wanneer ik uwe Beulen zie, 
Ook zal myn oog 't gezigt van het Schavot verdraagen. 
Ja, dat men my terstond aan uwe ketens hegt 
Om ons gezamentlyk na het Schavot te sleepen. 
U drukkende op myn hart en zugtende op uw mond, 
Wil ik met u den dood door eenen slag ontfangen, 
En daalen in het Graf met een gelyke vlam. 




timagenus. 
Dit opzet zal of mag ik nimmermeer gedoogen, 
Indien de Min het in uw boezem heeft verwekt, 
Ik moet 't u in den naam der zelfde Min verbieden: 
Helaas! Ericia, dit opzet is te vreed; 
Maakt liever een ontwerp van my te overleven, 
Op dat ik nog een hart mag hebben na myn dood. 
Zo gy in tegendeel volhard in deez gedagten, 
Wie zal met traanen dan besprengen myne Asch? 
Zo ik op Vriendschap myn betrouwen niet mag stellen, 
Wie zal dan op myn Graf nog Offerhande doen?.... 
Laas! myn geheugenis gaat in 't vergeetboek raaken! 

{==56==} {>>pagina-aanduiding<<}

Zo uw gevoelig hart wilt luist'ren na myn raad.... 
Wat onverwagt gedruis?.... 




ericia. 
Met verslaagenheid op Fanor het oog wendende. 
Fanor, ik durf nog hopen.... 




Zesde tooneel.

De voorgaande Persoonen, phanor.


phanor. 
MEvrouw! Mynheer! schept moed, gy word terstond verlost! 




ericia. 
O Hemel! wat geluk! 




phanor. 
Geen boeien meer!.... Trazimus.... 




timagenus. 
Trazimus!.... wel aan, spreek, hoe zyn wy dus gered? 




phanor. 
Dit edelmoedig hart, dien waardsten aller Vrienden 
Wou sterven in uw plaats! 




timagenus. 
O Hemel! hy is dood! 
Ik volg hem. 




ericia. 
Wreedaart! hoe? 




phanor. 
Mynheer! gy zyt bedrogen; 
Hy leeft; 't is hy, die my straks herwaard heeft gestierd. 




timagenus. 
Helaas! 'k begryp het niet.... 




ericia. 
Wil ons ten minsten melden 
Door wat gebeurtenis ons lot veranderd is.... 



{==57==} {>>pagina-aanduiding<<}



phanor, 
Mynheer, sint dat het lot uw Koninglyke handen 
Geboeyt heeft door bevel van Samos dwingeland, 
Heb ik in dit gevaar geheel de Stad doorloopen: 
Daar is geen middel of ik heb het uitgedagt 
Om u te redden; dog geen pooging kon my baaten; 
En ziet myn gantsche hoop verdween doe ik 't Schavot 
Zag opgeregt: den Vorst, zeid men, had voorgenomen 
Dit vreeslyk Offer te volvoeren in den nagt, 
Om de getuigenis die zyne wraak vermoedde 
Dus te vermeiden: ach! zeid ik, zo ik myn Prins 
Niet redden kan, 'k wil hem ten minsten nog aanschouwen; 
Ik wil zyn laatsten wensch verneemen uit zyn mond. 
Toen word de deur van de Gevangenis geöpend; 
Een wapenloozen Man, die zig het hoofd bedekt, 
Stapt ylings na de plaats daar men zyn dood vervaardigt: 
Hy klimt op het Schavot en door een kort gesprek 
Verzoekt hy dat men hem het leven straks beneeme. 
Een Beul vat reeds de kling en treed hem greetig toe; 
Toen ben ik tusschen hun al huilende gesprongen 
En heb uw Vriend erkent..... 




timagenus. 
O Hemel! 




phanor. 
In dien stond 
Was 't my onmoog'lyk myn verbaasdheid te weêrhouden; 
Ik riep en noemde hem; dien weergaloozen Vriend 
Was te vergeefsch gestoord om 't geen ik hem verklaarde, 
Myn stem ontroerde elk een, de Beulen en de Wagt. 
Men dugt, men is ontsteld, men haast zig, men brengt fakkels; 
Toen maakt Trazimus zig met wederzin bekend. 
Hircan was daar omtrent, hy zogt zig te verzaaden 
Met u te zien vergaan op 't yslyk Moord-schavot; 
Dit onverhoedsch gedruis maakt zyne ziel verlegen, 
Hy vliegt door het gedrang en roept tot uwen Vriend; 
Maar ziet, Trazimus door een eêd'len drift ontsteken 
Vat straks het gladde staal de hand des Beuls ontglipt, 
En vaardig om zig 't hart daar mede te doorstooten 
Spreekt hy deez woorden uit: ‘Zo ik voor mynen Vriend 

{==58==} {>>pagina-aanduiding<<}

Geen straf-vergiffenis, ô Hircan, kan verwerven, 
En zo gy hem voortaan niet aanneemt tot uw Zoon, 
Uw laatsten Erfgenaam gaat hier zyn bloed vergieten; 
In weerwil van myn smart heb ik het uw gespaart; 
Maar 'k moet en 'k wil hier thans myn levensloop volëinden; 
Zo gy, vergeetende uw ouderlingen twist, 
Hier door de Goôn niet zweert dat gy myn Vriend zult spaaren 
En hem als Erfgenaam erkennen van uw Troon.’ 
Hircan spreekt niet een woord, hy zugt en schynt te weiflen, 
Maar vreest voor zynen Neef en wykt voor de natuur. 
Een eed, die het bedrog zelfs niet zou durven schenden, 
Spreekt hy op 't plegtigst uit daar het een yder hoort. 




timagenus. 
Wat vreugd komt dit verhaal in myne ziel te storten! 
Ericia, wat peinst gy nu van dezen Vriend? 




ericia. 
De liefde zou niet meer in zulk geval verrigten! 




phanor. 
Mevrouw, gy zult hem zien.... Dit bruisschende gerugt... 




Zevenste tooneel.

De voorgaande Persoonen, trazimus, gevolgd door een groote menigte.


trazimus. 
MYn Vrienden, laat my, 'k wil my werpen in zyn armen; 
Men breek zyn boeyen fluks. 




timagenus. 
O dierbaar oogenblik! 




trazimus, 
tot Ericia. 
Vergeef het my, zo ik uw traanen heb doen vloeyen; 
Mevrouw, hebt gy gehoort?.... heeft Fanor u gezeit? 




ericia. 
Uw edelhertigheid zal 't nageslagt verbaazen. 



{==59==} {>>pagina-aanduiding<<}



timagenus. 
My niet, Ericia, ik kende zyn gemoed. 




trazimus. 
Kom volg my waarden Vriend en wil den Troon beërven. 




timagenus. 
'K aanvaarde 't leven, maar ik weigere de Kroon. 




trazimus. 
'K ben zeker, Vriend, dat ik uw weig'ring zal verwinnen. 
Wyzende op Ericia. 
Sla 't oog op deez Prinses en denk op haare deugd, 
Den Hemel vormde haar om Koningin te wezen. 
Zig zettende op eene knie. 
Zie uwen Onderzaat, ô Vrouw van Timageên! 
Die met eerbiedigheid u t' aller tyd zal dienen. 




ericia, 
hem opheffende. 
Neen, 'k houd u voor myn Broër. 




timagenus. 
O Held! ô waaren Vriend! 
Ik wil u hier van myn erkentenis niet spreeken, 
Ik ben u myn geluk verschuldigd, daar 's uw loon. 




ericia. 
O Heil'ge Vriendschap! 'k heb uw onwaardeerb're zorgen, 
Uw weêrgalooze kragt, verwondert en beproeft, 
Dat uw geheugenis verduur de jongste eeuwen, 
Strek de geschiedenis van Samos tot een glans, 
En weest voor al de Jeugt een onverganklyk voorbeeld. 


EINDE.
28. Novembris 1788. vidit P.F. NYS, Dec. Dist. Teneram.

{==60==} {>>pagina-aanduiding<<}





(a) De Grieken, die men voor de schranderste onder de Menschen houd, waaren de eerste Uitvinders der Schouwspeelen; hunne Tooneel-speelers waaren hunne Priesters: om de Aanschouwers tot de deugd aan te wakkeren, vonden zy geen kragtiger middel dan het geen, van op het Tooneel de Helden te doen herleven, wier dapperheid en roemrugtige daaden by den Nakomeling gevierd wierden. Wilden zy eenen afschrik van de euveldaad verwekken, zy spraken te gelyk tot de ooren en tot de oogen, en drukten zig met grooter welspreekenheid uit door het vertoonen van eenen Dwingeland met zyne gruweldaaden nog bezig zynde, dan dat zy zig met het enkel verhaal van eenen Redenaar zouden vergenoegt hebben. Zie daar den oorsprong der Treurspeelen, die immers niet dan prysbaar was in zyne uitvinding, en dienvolgens waaren hunne Vertooners, 't zy verr' van veragtelyk te wezen, in tegendeel Luiden van het grootste onderscheid. Zyn zy den hedendaags te verfoeien? hoe komt het, dat men thans nog Luiden verneemt, die met een redelooze hardkoppigheid den yver der Jongheid tot het vertoonen van stigtelyke en tot de deugd opwekkende Schouwspeelen, geneigd zyn te verhinderen?


