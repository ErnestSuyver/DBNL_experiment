
   
        
           
               Gouden prentjes en lieve versjes
               H.J. Overbeek
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van de eerste druk vanGouden prentjes en lieve versjes van H.J. Overbeek uit ca. 1877.
               
               
                   
                       p. 1: de kop ‘Gouden prentjes en lieve versjes’ is tussen vierkante haken toegevoegd.
                   
               
           
           12
           
               
                   
                   
                   
                   
               
           
           
               over074goud01_01
               DBNL-TEI 1
               
                   2010 dbnl
               
           
           
               
           
           
               
                   
                   BJ Z0532
               
               H.J.  Overbeek, Gouden prentjes en lieve versjes. I. de Haan, Haarlem ca. 1877
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Gouden prentjes en lieve versjes
               H.J. Overbeek
               
               
                   
                   
               
           
           
           
               
               
           
           
           
           
       
       
           
               Gouden prentjes en lieve versjes
               H.J. Overbeek
               
               
                   
                   
               
           
           
           
               
               
           
           
           
           
       
       
           
               2011-01-24
               
                   AD
               
               colofon toegevoegd
           
       
   
               
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: H.J. Overbeek, Gouden prentjes en lieve versjes. I. de Haan, Haarlem ca. 1877
 
Zie: https://www.dbnl.org/tekst/over074goud01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 




{==1==} {>>pagina-aanduiding<<}

[Gouden prentjes en lieve versjes]

Het treurende duifje.


Hoe kirt ge, onschuldig duifje, 
Zoo treurig en zoo lang? 
Heeft Phylax u gebeten? 
Maakt zijn gekef u bang? 



Wanhopige ezeldrijver.


‘Ai mij, het koppig grauwtje 
Sleept mij naar d' afgrond voort! 
Helpt jagers! Helpt mij, herders, 
Helpt! wie mijn angstkreet hoort.’ 




Het bedroefde boerinnetje.


Eduard. 
Wat scheelt er aan, boerinnetje, 
Hoe zit ge zoo te weenen? 
Boerinnetje. 
Mijn tobbetje met melk viel om 
En al mijn melk vloeit henen! 




In den dierentuin.


Karel. 
Toe, Nelly, geef me een stukje brood! 
'k Kan uw geplaag niet velen. 
Nelly. 
Mis, poes! Ik zal het met Azor 
En beî zijn makkers deelen. 

{==2==} {>>pagina-aanduiding<<}



{== afbeelding 
	
==} {>>afbeelding<<}
    
 

{==3==} {>>pagina-aanduiding<<}



{== afbeelding 
	
==} {>>afbeelding<<}
    

 





{==4==} {>>pagina-aanduiding<<}

De buitenman tegen de slang.


‘Ik heb u van den dood gered... 
Gij laagt van kou versteven; 
En valt ge nu mijn jongsken aan? 
Die snoodheid koste u 't leven!’ 




Jeannette op de wandeling.


‘Wat zie ge er beeldrig uit, Jeannet; 
Zoo keurig in de noppen! 
Hoe kondt ge uw mollig voetje toch 
In zoo'n klein schoentje stoppen?’ 




De wolf en de zuigeling.


‘Neen, ruige wolf, al praat ge ook mooi, 
Ik wil niet met u spelen; 
Ik zie 't wel aan uw loeren oog: 
Gij wilt mijn broertje stelen!’ 




De zorgelooze slagersjongen.


Hoe kunt gij, Hannes-zonder-Zorg, 
Uw plichten zoo vergeten? 
Gij strooit uw vleesch ... en Turk vergast 
Zich aan het kostlijke eten. 

{==5==} {>>pagina-aanduiding<<}



{== afbeelding 
	
==} {>>afbeelding<<}
    

 




{==6==} {>>pagina-aanduiding<<}

Die niet sterk is, moet slim zijn.


De raaf wou, dorstig, uit de kruik 
Van 't heldre water drinken, 
Maar 't stond te laag.- Nu laat de guit 
Er steen bij steentje in zinken. 




Herman, bramen plukkende.


‘Een schat van lekkre bramen 
Groeit zoo maar langs den grond. 
Hier moe, hier is een groote 
Voor Lize's kleinen mond!’ 




Koud of warm?


De jager, met begeerig oog, 
Ziet naar den warmen schapenbout. 
Sinjeur, die schuw naar binnen gluurt, 
Lust 't malsche lamsvleesch liever koud. 




De vos en de druiven.


De druiventros roept: ‘pluk mij, pluk!’ 
De vos kan er niet bij, 
Maar wil 't niet weten, en hij zegt: 
‘Gij zijt te zuur voor mij!’ 





{==7==} {>>pagina-aanduiding<<}

De dwaze herder.


Gij dacht, o herder, dat ge uw vee 
Kondt hoeden zonder honden? 
Twee wolven nadren te gelijk... 
Straks is uw vee verslonden! 




De slapende herder.


‘Ontwaak, ontwaak! 't Is thans geen tijd 
Van lui'ren na het middagmaal! 
Uw kudde is afgedwaald; de wolf 
Met uwe lamm'ren aan den haal!’ 




Vuurtje bouwen.


Drie kinderen hebben hout gezocht: 
Lot, Keetje en Jan, haar buurtje; 
Thans leggen zij de takken neêr 
En branden straks een vuurtje. 




Plaagzieke Willem.


Poes in een nauwen zak te binden, 
Haar op te hangen aan de pooten, 
Juist waar de vlugge muisjes springen - 
Ik zeg niet, dat ik 't braaf kan vinden. 

{==8==} {>>pagina-aanduiding<<}



{== afbeelding 
	
==} {>>afbeelding<<}
    

 




{==9==} {>>pagina-aanduiding<<}

Jonkvrouw Ada.


Van haar hinde vergezeld, 
Wijl heur frissche wangen blozen, 
Wandelt Ada door den hof, 
Vult haar korf met versche rozen. 




Lize en Anna tot den pauw.


‘Als ma ons weer een koekje geeft, 
Wij zullen 't met u deelen, 
Zet nu uw mooien staart eens op 
En kom wat met ons spelen.’ 




Suze bij haar pluimvee.


‘Och weest, mijn lieve puletjes, 
Voor Suze toch niet bang; 
Ik bracht uw moeder altijd voêr; 
Die kent mij sedert lang.’ 




Die 't onderst uit de kan begeert, Heeft dikwijls zich den neus bezeerd.


Een kostbaar gouden eitje legde, iedren dag, vrouw gans. 
Haar meester ging 't te langzaam, dus slachtte hij vrouw gans 
En hoopte een schat te vinden.- Maar lieve tijd! Vrouw gans 
Was, dood, precies van binnen, als iedere andre gans. 

{==10==} {>>pagina-aanduiding<<}



{== afbeelding 
	
==} {>>afbeelding<<}
    

 

{==11==} {>>pagina-aanduiding<<}



{== afbeelding 
	
==} {>>afbeelding<<}
    

 





{==12==} {>>pagina-aanduiding<<}

Het baarsje tot den hengelaar.


‘Och, visscher laat mij schieten, 'k ben nog zoo bitter kleen; 
Ik wou naar de andre visschen, mijn broers en zusters heen! 
Wat hebt ge aan zoo's klein kluifje? Wacht nog een jaar drie, vier, 
En 'k laat mij weder vangen op 't zelfde plekje, hier.’ 




De wolf met het lam en de herderin.


Wolf. 
Kom bij me, wollig neefje, 
Ik ben uw oome Jan! 
Herderin. 
Hij liegt! Hij liegt, arm schaapje, 
Loop, wat je loopen kan! 




De weduwe met haar zoontje en de hen.


‘Wij komen met ons beiden, 
(Want Pietje's Pa is dood;) 
Voor Piet een eitje rapen. 
Lust gij wat gerst en brood?’ 




Ida bij hare duiven.


Wat ziet gij, blanke duiven, toch vragend naar omhoog? 
Maakt u de haan verlegen, die gistren overvloog? 
De korrels, die ik strooide, zij zijn voor u alleen; 
Doch wilt ge 't haantje iets laten? Ik ben er mee tevreên. 







