
   
        
           
               Het menschdom verlost
               Lodewijk de Koninck
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Het menschdom verlost van Lodewijk de Koninck uit 1874.
               
               
                   
                       p. 42: het foutieve paginanummer 43 is gewijzigd in 42.
                   
               
           
           
           
               koni005mens01_01
               DBNL-TEI 1
               
                   2019 dbnl
               
           
           
               
           
           
               
                   
                   exemplaar Universiteitsbibliotheek Leiden, signatuur: 1173 D 12: 1, scans van Google Books
               
               Lodewijk de Koninck, Het menschdom verlost. L. Beerts, Antwerpen 1874
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Het menschdom verlost
               Lodewijk de Koninck
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               Het menschdom verlost
               Lodewijk de Koninck
               
               
               
                   
                   
                   
               
           
           
           
           
               
           
           
               
               
           
           
           
           
       
       
           
               2019-11-19
               
                   LW
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Lodewijk de Koninck, Het menschdom verlost. L. Beerts, Antwerpen 1874
 
Zie: https://www.dbnl.org/tekst/koni005mens01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 





{==3==} {>>pagina-aanduiding<<}

HET
MENSCHDOM
VERLOST
TAFFEREELEN
DOOR
Lodewijk DE KONINCK

{== afbeelding 
	
==} {>>afbeelding<<}
    

ANTWERPEN
Drukkerij L. BEERTS, Oude Koornmarkt, 21
MDCCCLXXIV

{==4==} {>>pagina-aanduiding<<}

EIGENDOM DES SCHRIJVERS

{== afbeelding 
	
==} {>>afbeelding<<}
    



{==5==} {>>pagina-aanduiding<<}

DEN HEERE


P. TROCH


Provincialen Schoolopziener van Antwerpen


EERBIEDIG OPGEDRAGEN

{==6==} {>>pagina-aanduiding<<}

GOEDKEURING


Wij hebben het werk doen onderzoeken dat voor opderzoeken dat voor opschrift draagt: Het Menschdom Verlost, en op het voordeelig verslag dat men er ons over gedaan heeft, laten wij toe dat het gedrukt worde.


Mechelen, den 19 Mei 1874.


J.B. Lauwers, Vic.-Gen.


{==7==} {>>pagina-aanduiding<<}

INHOUDSTAFEL
Voorrede	bl. 9
Aanroeping	13
Inleiding van den 1sten zang	15
Geschiedenis der Hel. - Eerste staat der Engelen.	19
De Engelen in den hemel maken zich gereed tot den strijd. - Voorteekenen	29
Strijd der Engelen	37
Val der wederspannige Engelen. - De Hel	44
Paleis van Lucifer. - De bekoorder, weergekeerd uit het Paradijs	67
De Bekoorder in 't Paradijs. - Onze eerste Ouders. - Gabriël	77
Erfzonde. - Eerste Geschiedenis des Menschdoms	89


{==8==} {>>pagina-aanduiding<<}

Het Eeuwig Woord biedt zich aan om het Menschdom te verlossen	109
Verzuchtingen der Oudvaders en Profeten naar den beloofden Messias	115
Isaias Kap. XI	119
Instelling van het H. Sacrament	121
Schets uit de Doornenkroning	127
De Kruisplanting. - Het Kruis	132
Tafereel uit de Kruising	139
Vruchten van het Kruis. - De Kerk (Isaias)	143
Zang der Dood	149




{==9==} {>>pagina-aanduiding<<}

Voorrede

Uit het Menschdom Verlost, waarvan omtrent het derde deel - zijnde zeven duizend verzen - is afgewerkt, biedt de schrijver thans de voornaamste uittreksels.
Over den samenhang zal men eerst recht kunnen oordeelen, zoo de Heer hem de genade verleent het werk in zijne algeheelheid te voltrekken. In zijnen arbeid heeft de schrijver bedoeld, naar de geringe maat zijner krachten, het zijne bij te brengen tot heropbeuring van het godsdienstig gevoel in de zielen; tot verdediging onzer moeder de H. Kerk, op onze ongelukkige dagen door eene onbeschaamde en bandenlooze drukpers - die het zedenverderf met volle handen rondstrooit en de logen - met zooveel kwade trouw als onwetendheid, in hare leering, in hare inrichtingen en hare bedienaars aangerand. Want nog meer dan boosaardig is onze eeuw onwetend: Indien zij de weergalooze schoonheid en de lieftalligheden der lelieblanke Christi-
{==10==} {>>pagina-aanduiding<<}
bruid kende, zij zou voor haar op de knieën zinken en aanbidden; indien zij de Kerk beschouwde, zoo als zij is in wezenlijkheid: Het onveranderlijk oorbeeld en maatstaf van het eeuwig ware, het eeuwig goede, het eeuwig schoone; de grondvest der staten en der instellingen; de opvoedster en leeraarster der volkeren; de groote school van eerbied en gezag; de voordelfster en bewaarster der beschaving; het cement der huisgezinnen; het reddende anker in de maatschappelijke stormen; de eenige doeltreffende heelster der ellenden en lenigsten van stoffelijke en zedelijke kwalen; de schutsvrouw der kunsten en de voorlichtende fakkel der wetenschappen; het zichtbaar gestichte Rijk Gods op aarde en gemeenzaam vaderland der zielen; het huis der groote geesten en het vruchtbaar erf der heiligen; de alleenigspringende heilbron zoo aan deze als aan gene zijde van het graf; - indien onze eeuw, die zich eeuw des vooruitgangs noemt, hoewel zij dikwijls meer de eeuw is van schemerschijn en zelfvergoding dan van diepgrondige studie en echte eigendommelijkheid, omdat haar de geest, die het leven moet instorten, te kort schiet; indien zij de oogen wilde openen en zien, dan zou zij bemerken, dat aan de verstoffelijkte wereld den 
wind van hoogere streving is afgesneden, dat er aan dit dood lichaam iets ontbreekt - eene ziel - en dat van de Kerk alleen den levensadem kan uitgaan, die de personen en maatschappijen moet doorwaaien. Heeft de eeuw goeds en groots verricht, onze

{==11==} {>>pagina-aanduiding<<}
geloovige voorvaderen hebben grooter en beter gedaan. Wanneer men het Evangelie zal hebben verbrand en het Kruis verbrijzeld, dan zal men de beschaving niet hebben gesticht: de Kerk zal schreien in de woestijn, maar de wereld zal stuiptrekken in den doodsnik, verlicht door de brandstapels der omwenteling. Indien de verblinde kinderen der eeuw wilden wederkeeren tot haar, die hen zoo pijnlijk tot het leven en de beschaving gebaard heeft; indien zij zich in hare moederlijke armen wilden werpen, dan zou de ijsschors hunner harten weldra wegsmelten onder het vuur van haren liefdestralenden boezem; zij zouden berouwvol aan hare voeten storten en haar toeroepen: ‘Moeder, al te lang hebben wij ramp en dood in het bloed gezogen uit de giftwellen van de slang der vertwijfeling, nu komen wij leven en zaligheid drinken aan de borrelende melkstroomen uwer genadige borst!’

Antwerpen, O.L.V. Ontbevlekte Ontvangenis 1873.

{==12==} {>>pagina-aanduiding<<}




{==13==} {>>pagina-aanduiding<<}

Aanroeping


IK zing den worstelstrijd, dien de eeuwge Zoon van God 
Gevoerd heeft met de macht van 't wederspannig rot, 
Dat veertig eeuwen lang, arglistig en vermeten, 
Den overwonnen mensch geboeid hield aan zijn keten, 
Verwaten op zijn roof. Gij, waarheidstralqend Licht, 
Onfeilbaar woord van God, o Evangelie, richt 
Mijn stappen op den weg door 's menschen Zoon betreden, 
Wijs aan mijn zangster 't spoor der goddelijke schreden, 
Bedruppeld met het bloed, dat 't menschelijk geslacht 
Van schuld heeft vrijgekocht. O Liefde nooit doordacht, 
Wie zal er het geheim der heimenis doordringen? 
Wie zal uw wonderkracht en uwe grootheid zingen? 
Gij, vruchtbre Levensgeest, die in den aanvang dreeft 
Op 't vormloos watervlak, die om de kruinen zweeft 
Des spitsen Sinaïs, die langs Jordanes boorden 

{==14==} {>>pagina-aanduiding<<}

En op den Moria uw goddelijke akkoorden 
Laat ruischen; die den herdervorst hebt aangevuurd, 
De lippen des profeets in kolenbrand gepuurd, 
Die op 't aposteldom in roodgevlamde tongen 
Zijt neergedaald en van uw kracht hen hebt doordrongen; 
O Geest, die aan Joannes hebt veropenbaard 
Wat in der eeuwen loop der Kerke was bewaard; 
Gij, die de Liefde zijt, geteeld uit Zoon en Vader, 
Hun beiden gansch gelijk, Gij, de onuitputbare ader 
En eeuwge springfontein, waaruit ons de overvloed 
Van heilgenaden stroomt en alle denkbaar goed; 
U roep ik aan, o Geest van licht en waarheid: 
Ontsluit Gij zelf mijn weg in ongevlekte klaarheid, 
Opdat ik glorie geev' den ongeschapen Zoon 
Des Vaders, die, gedaald van zijnen hoogen troon, 
Met onze menschlijkheid zijn Godheid wou bekleeden, 
Om, door zijn bittre dood ten rijkstoel ingetreden, 
In volle zegepraal, ter rechterhand van God, 
Te heerschen door 't heelal ten spijt van 't vloekbaar rot. 
Verwonnen in den kamp der onbegrijpbre smarten. 
U, Jesus, zingt mijn lier, U, Koning aller harten, 
Die 't menschelijk geslacht verlostet door uw kruis 
En voor uw volk een plaats bereidt in 's Vaders huis. 





{==15==} {>>pagina-aanduiding<<}

Inleiding van den 1sten Zang


DE Zaligmaker had in 't openbare leven 
Een drietal jaren reeds zich zelven prijs gegeven 
Voor 't heil van 't menschdom. Galilea, ieder oord 
Van 't Joodsche land had beurtelings de stem gehoord, 
Waarvan de volkstaal klonk: ‘Nooit mensch heeft zoo 
[gesproken.’ 
Zijn goddelijke macht was schittrend uitgebroken 
In volle heerlijkheid. De blinde kreeg 't gezicht 
En zag des menschen Zoon, omschenen van het licht 
Der Godheid eindloos goed, den kreuple wandlen doen, 
Den kranke heelen en den arme vredezoen 
En heil verkonden in 't genadejaar des Heeren. 
De doove hoorde Hem de wondre wijsheid leeren, 
Die niet van de aarde kwam, en zag 't verrukte volk, 
Dat aan zijn lippen hing - reikhalzend om den tolk 
Des Vaders aan te hooren - daaglijks voor zijn voeten 

{==16==} {>>pagina-aanduiding<<}

Te zamen stroomen en den Godgezalfde groeten. 
Zijn faam weerklonk door 't land van af den Libanon 
Tot aan 't Arabisch meer. ‘Er is een nieuwe Zon, 
Een groote Ziener in ons midden opgestegen; 
In weldoen gaat Hij door, en al zijn wandelwegen 
Zijn vol van lieflijkheid. Zijn aangezicht is zoet. 
God heeft zijn volk bezocht.’ Zoo sprak het rein gemoed 
Der menigte overluid en alle dagen groeide 
De vloed der scharen aan. Doch sombre wraakzucht broeide 
In 't brein der huichelaars, die 't aldoorgrondend Woord 
Ontmaskerd had; de hoogmoed, in zijn waan gestoord, 
De slecht verkropte nijd, reeds meermaals uitgeborsten, 
Zwol in de boezems op en deed de tijgers dorsten 
Naar 't bloed van Davids Zoon, die met zijn hemelleer 
De volken tot zich trok en gansch een ommekeer 
In 't land te wege bracht. Zij voelden zich ontschieten 
De teugels van 't bewind en Jacobs huis vervlieten 
Als water uit hun hand. Hun bleeke toorts stierf uit 
Voor 't stralend licht der zon. Reeds lang bestond 't besluit 
Om, alwie openlijk met Jesus dorst te spannen, 
Uit de oude synagoge en kerkgemeent te bannen, 
Als een verworpen struik, gesneden van den stam 
En 't godgezegend kroost van vader Abraham. 
Maar 't lastrend doembedwang mocht enkelen doen schromen 
Het twaalfgeslachtendom bleef rond den Heiland stroomen 
En volgde in dorp en steên het spoor der wondren op, 

{==17==} {>>pagina-aanduiding<<}

Gespijsd van 't levend Woord. Dan rees de haat in top 
En werd het opzet rijp den Man van kant te helpen, 
Die hen gebrandmerkt had, als satans huichelwelpen, 
Geschilderd grafgesteent, van buiten witgekalkt, 
Maar binnen met bederf en vuiligheid bezwalkt. 
De Heilige Israëls, wien men van schuld noch logen 
Betichten kon, stak als een scherpe doorn in de oogen 
Van 't Phariseesche rot, verhunkerd naar zijn bloed. 
Reeds had de Boetgezant zijn vrome taal geboet; 
Joannes edel hoofd was in Macherus wallen 
Voor 't hupplen eener vrouw op 't moordschavot gevallen. 
Zoo was het lot van elk, die als Jehovas tolk 
Bij deze natie kwam. Dit wederbarstig volk, 
Wien Gods profetenbloed nog druppelt van de handen, 
Beraamt nu 't helsche plan den Zoon zelf aan te randen, 
Den eengen erfgenaam van 't vaderlijke huis, 
Opdat zijn erf hun zij. Den Christus wacht het kruis, 
Den Zeegnaar, vloek; den Heiige, geesels; ijzren schalmen 
Den Losser, en azijn den Liever, van wiens palmen, 
Onzeglijk zoet en mild, een dauw van zalving droop 
Op al wat leed en tot Hem kwam. In 't donker sloop 
De afschuwelijke slang met brandend oogenvonklen 
Den Volksontfermer na en wierp in 't duivelsch kronklen 
Haar zwadder van venijn en spuwsel uit van gal. 
Bij elke schrede lag een looze strik ten val 

{==18==} {>>pagina-aanduiding<<}

Gespannen voor zijn voet. Doch 't net van sluwe treken 
Wist de eeuwge Wijsheid als het spinnerag te breken. 
Zijn tijd was nog niet daar. Al meer en meer nabij 
Geraakte toch de stond, waarop de profecij 
Vervulling krijgen zou. Om niet den haat te tergen, 
Die fel en feller stak, wou Jesus zich verbergen 
Uit Juda, de uur verbeidend, dat Jerusalem, 
Verstootend 't laatste heil, hetwelk de Orakelstem 
Haar bieden zou, naar 's menschen Zoon de hand zou strekken 
En door dit gruwelstuk haar ondergang voltrekken. 





{==19==} {>>pagina-aanduiding<<}

Geschiedenis der Hel


Eerste Staat der Engelen

Beschrijving van den Zodiak of Dierenriem. - De engelen voorgesteld als trekkende starrenlegers, immer opwaartsstrevende naar de eeuwige stad Gods. - Wapenschouw - Verlichting in den hemel.

O Goddelijk geslacht, uit de onbesmeurde bronnen 
Des heldren ethervloeds van in 't begin gewonnen, 
Gij troondet, eer 't gestarnt zich aan den ronden boog 
Van 's hemels blauwe tent elk in 't gelid bewoog 
En op 't gegeven sein, langs de ongespoorde banen 
Voortslingerend, omstuwd van zijn planeten, manen 
En lijftrawanten, als een strijdbre legerschaar 
Door 't land der neevlen vloog, rond pool en evenaar 

{==20==} {>>pagina-aanduiding<<}

En elken gordelriem een sterke brandwacht zette, 
Wier vlammenschietend zwaard de duisternis belette 
Haar overweldigd erf te ontworstlen aan het licht, 
Waarom de Steenbok zich bedreigend opwaarts richt; 
- De kille Waterman, op 't donzig mos gelegen, 
De wieg der bronne hoedt, die stort een stroom van zegen, 
Waar 't bontgeschubde paar der Visschen Spelevaart 
En 't vonklend schuim verspat met vin en zwabberstaart; 
- De Ram en wilde Stier met neergedrukten horen 
Inloopen om den Nacht de lenden door te boren; 
- De Tweeling, vuist in vuist geklonken, dubbel sterk, 
Zich met den Chaos meet in 't hooge worstel perk, 
Door afgerechte kracht den woestling weet te toornen 
En hem met schande drijft tot aan des afgronds zoomen. 
Terwijl de Herdershond hem nablaft in de vlucht, 
De zwartgeschelpte Kreeft zijn hiel knijpt, dat hij zucht; 
- De Leeuw zijn manen schudt van goudgevlamde lokken, 
Die 't donkerblauwe veld in 't rond met vuur bevlokken, 
En brult en knarst en bijt en afvliegt op 't gebaar 
Der blanke Hemelmaagd, gekroond met halm en aar, 
Die d'evenaar bestijgt in majesteit en luister, 
Den draaiboom plaatst van 't licht op 't scheiden van het 
[duister 
En ieders heerschappij bepaalt in juist verband. 
De gouden meetroede en de Weegschaal in de hand, 

{==21==} {>>pagina-aanduiding<<}

Die beiden, dag en naeht, op 't middenpunt vereffent; 
- De vale Schorpioen, den krommen staart verheffend, 
Met scherpen giftdolk steekt, die vreesbre wonden sticht; 
- De Schutter nader treedt met aangetrokken schicht; 
- De wijze Menner op den elpenbeenen wagen 
Zijn snuivend zevenspan de beemden om doet jagen. 
Dat met de hoeven slaat en 't mondgebit beschuimt 
En, waar het holt en vliegt, zich vrije loopbaan ruimt; 
- De Reus zijn vuisten balt, de schrikbre knots laat zwaaien, 
Die 't schaduwrijk doet vliên en siddrend rugwaarts draaien: 
- De felle Draak, getergd, met opgesparden muil 
Den Bajert tegengrimt, die wegzinkt in den kuil; 
- De witte Noorderbeer zich recht op de achterpooten, 
Als om den Nevelvorst nog verder af te stooten. - 
Waarna, tot steun en stut van 't ingehuldigd recht, 
Schuins tusschen pool en pool een heerbaan werd gelegd, 
Met 't fijnste diamant bevloerd en eêlgesteente, 
Waar langs het leger trekt ten dienste der gemeente, 
Ineengedrongen nog zoo talrijk in 't geweer, 
Dat de ongemeten baan gepropt is aan dit heer, 
Wen 't in geleedren staat tot d'eindpaal van den hemel 
En schemert in 't gezicht van blindend lichtgewemel, 
Van brons- en staalgeglim uit 't dichte lansenwoud, 
Dat 't ongewapend oog niet straffeloos aanschouwt. 
Hierneven, rechts en links, staan hooge lichtkasteelen, 

{==22==} {>>pagina-aanduiding<<}

Betrokken door den staf der groote legerdeelen, 
Zoo lang ze in optocht zijn, en 't eene legioen 
Na 't ander beurtelings om 's veldheers paviljoen 
De tenten nederslaat in evenwijde kringen, 
Die, menigmaal geplooid, het hoofdkwartier omringen, 
Daar gansch de hemel rood van legervuren blaakt 
En rondom elken hoek een wakkre krijgsman waakt. 
Zoo dra de morgend kriekt in 't vlammend Oosten, trekken 
De karavanen voort, wier lange lijnen strekken 
Tot aan den horizont en streven onvermoeid 
Naar de eeuwge vredestad; van alle kanten groeit 
De wolk van pelgrims aan; de ontelbre benden vullen 
De slingerwegen gansch, die naar het toppunt krullen. 
Van achter berg en woud, zoo ver het oog maar staart, 
Ontplooit zich in het vlak een drijvend lichtgevaart 
Van volken, 't keurgeslacht der negen groote stammen, 
Die dragen op het hoofd een kroon van sterrevlammen 
En 't slagzwaard op de heup; bij iedren omzwaai kimt 
Een onafzienbre trein, die naar de hoogten klimt, 
Aanstappend op 't geschal van horens en klaroenen 
Bij duizend duizenden, triljoenen van triljoenen, 
In talleloos getal zich sluitend bij den stoet 
Die van hun menigt zwelt en aanwast, als de vloed, 
Die door rivier en beek zijn waatren ziet vermeeren, 
Maar zelf, een enkle stroom van honderd, weer moet keeren 

{==23==} {>>pagina-aanduiding<<}

Naar 't eenig middenpunt en levensoceaan, 
Die, aller einde en bron, hen in en uit doet gaan. 
Zoo zwermt het eeuw aan eeuw en rukt van duin tot duinen 
Door alle transen heen, reikhalzend naar de kruinen, 
Waarboven, hoog en hoog en altijd hooger op, 
Rijst 't koninklijk paleis, dat heerlijk blinkt in top, 
Gebouwd van levend licht en niet van doode steenen; 
Het samentrekkingshuis, waar allen zich vereenen, 
Die wentlen zonder rust naar de onberoerde stad, 
Die op de heuvlen zit; de vruchtbre bakermat 
En innerlijke bron, waaruit zij zijn gesproten; 
De levensader, die het wezen houdt besloten 
Van al wat wezen heeft en wezen krijgen zal 
In gansch de onmeetlijkheid van 't grenzenloos heelal; 
Van waar het al begint en uitvaart van zijn handen 
Naar 't vastgestelde doel, waar 't zeker is te landen, 
Gelijk de zeilsteen naald herkeerend tot den schoot, 
Waaruit het is gevloeid, die heerscht alleenig groot 
En onafhanklijk door en over de eeuwigheden; 
Die geen verleden heeft noch toekomst, enkel heden; 
Die van zich zelf bestaat en onveranderd blijft, 
Zich zelf genoegzaam is; wien niets van buiten stijft, 
Maar alles buiten zich verstrekt tot steun en schermen; 
Die alles overschaûwt en grondvest met zijne ermen, 
Met zijnen geest doorblaast, verlevendigt, bezielt; 

{==24==} {>>pagina-aanduiding<<}

Der zonnen bovenzon, waarom 't gestarnte wielt 
Met steeds versnelden loop langs de eindelooze banen 
En, klievend 't blanke zog der hemeloceanen, 
Met onweerstaanbre kracht zich voortgetrokken voelt 
Naar 't heilig middenpunt, waar alles samenspoelt. 
Daar is het oord van vree, waar de eeuwen henenvlieten 
In loutre zaligheid en denkelijk genieten, 
Indien 't ja denkbaar zij: want oog nooit heeft aanschouwd, 
Noch oore heeft gehoord, noch 't werd aan 't hart vertrouwd, 
Wat onuitspreeklijk heil dengenen is beschoren, 
Die de Alvoorzienigheid voor eeuwig heeft verkoren 
Tot erven van zijn rijk, door zijn genadeschat 
Gevestigd in de liefd. De trotschgebouwde stad 
En koninklijke burgt ziet daaglijks in haar wallen 
De gasten binnentreên bij honderdduizendtallen. 
Een menigte overgroot, die niemand heeft geteld, 
Of tellen mag, vervult het wapenoefenveld, 
Gerekt tot aan de kim in ongebroken schakel, 
En vormt eene eerewacht om 't godlijk tabernakel. 
Ontzaglijk, als de Vorst dit heer in 't wapen schouwt 
Op 't groote middenplein. Gelijk het maagdlijk woud, 
Dat in de vlakte rijst, den bodem uitgeklommen, 
En naar den hemel steekt zijn duizenden kolommen, 
Beschaûwd met jeugdig groen, zoo hevelt voor 't gezicht 
Het glorierijk verbond der zonen van het licht, 

{==25==} {>>pagina-aanduiding<<}

Van 's Konings eigen hand geslagen edelknapen 
En riddren, toegerust met heldenzwaard en wapen, 
Door een vernuften geest in 't godlijk arsenaal 
Uit onverduurbre stof gesmeed in bliksemstraal. 
Genoeglijk weidt de blik op de uitgestalde scharen, 
Ontelbaar in 't gelid, gelijk de korenaren, 
De breedgewelfde borst gelijk een muur vooruit, 
Ompantserd met metaal, waar elke slag op stuit. 
Het is een berg van vuur, van beuklaars en rondassen 
En blinkend oorlogstuig, geschulpte harrenassen 
Met dij- en schouderplaat en helmen op wiens kam 
De roode pluimtoorts golft in kronkelende vlam; 
Een ongemeten bosch van opgestoken speren 
En klingen bliksemsnel, met geen geweld te keeren. 
Maar als de Koning treedt uit 't hooge boogportaal 
En plaats neemt op den troon en al dien wapenpraal 
Stilzwijgend overschouwt en op de duizendtallen, 
Die daar geordend staan, den milden blik laat vallen, 
Waaruit de goedheid straalt, dan gaat een juichen op 
En daverend hourrah tot aan den hemeltop, 
Een donderend gejoel, van kreits tot kreits gevlogen, 
Dat door de vlakte bruist en dommelt langs de bogen, 
Met 't vieren van 't geschut en 't aanslaan van 't geweer, 
Het blijde alleluia, gedreund van sfeer tot sfeer, 
't Hosannah en 't hoezee, het leve, heil en zegen, 

{==26==} {>>pagina-aanduiding<<}

Van strand tot strand gebotst, gebergte en heuvlen tegen. 
Wanneer de welkomgroet en 't vreugdgeschal verstomt, 
En 't leger uit de rust nu in beweging komt, 
Wanneer zich deel aan deel der ongelijkbre benden 
In ééne lijn ontplooit bij 't kunstig ommewenden 
En ieder beurtelings voor 's Konings oogen trekt, 
Dit is een schouwtooneel, dat geesten indruk wekt. 
Eerst treedt uit 't groote heer, gesplitst in negen koren, 
De witgedoste schaar der Engelen te voren; 
De Aartsenglen volgen hen in 't glinsterende schild, 
Waar Godes Naam op prijkt. Dan komt het derde gild 
Met opgeheven zwaard; het zijn de ontembre Krachten, 
Van dichtbij aangesnoerd door 't puik der Hemelmachten, 
Met levendige toorts van bliksems in de hand; 
Dan de Overheên, omgord met gouden sluierband. 
Nu daagt in 't sleepend kleed het koor der Heerschappijen; 
Plechtstatig stappen aan de vonkelende rijen 
Der Tronen, die 't gestarnt verdonkren van hun gloed, 
En eindelijk verschijnt, bij 't sluiten van den stoet, 
Het snelgevleugeld heer der schoone Cherubienen 
En 't adellijk geslacht der vuurge Serafienen, 
Dat overstroomt van licht en d'omtrek, waar het treedt, 
Als de uitgebroken dag, in laaie vlammen kleedt. 
Zoo trekken rij aan rij de goddelijke drommen, 
De groote Mogendheên, de hooge Vorstendommen, 

{==27==} {>>pagina-aanduiding<<}

In al hun majesteit en waardigheid en eer, 
Met opgebeurde kruin, krijgshaftig in 't geweer, 
Met mannelijken ernst en losheid in 't zwieren, 
Met spelende muziek, en waaiende banieren, 
Met al hunne eertropheên, met standaard, vaan en vlag. 
De middagzonnen zelf zien schaamrood van ontzag 
Den doortocht van dit heer, gedekt met blanke lansen, 
Die als een dom van vuur hun om den schedel glansen. 
Bij feestnacht is de stad als overstroomd van licht 
En klaarheid, die den dag zou steken in 't gezicht. 
Dan schijnen op een wenk paleizen, kerken, sloten 
En torens heinde en ver in vlammen opgeschoten, 
In brand gezet van dal tot berg, van berg tot dal, 
Die in een oogenblik zich uitbreidt overal 
En blaakt de tinnen rood en blauwe koepeltransen, 
Die werpen door de lucht een zee van schemerglansen. 
Verbazend schouwtooneel, waar 't geestendom op staart 
In zielsvervoering, als het flikkrend lichtgevaart 
Gelijk de bliksem loopt van duin tot duin de kammen 
Der kettingbergen al omkronklen met zijn vlammen 
En 't maatloos hemelrond, zoo wijd het krult en draait, 
Door alle kreitsen heen met wieglend vuur doorzaait. 
Dan vangt het godsgebergte in 't midden aan te dondren 
En schudt zijn kamers leêg van opgesloten wondren 
En werpt in snelle vlucht naar 't hooge paviljoen 

{==28==} {>>pagina-aanduiding<<}

Zijn dikke bussels uit van slingerende roên, 
Die sissen door het ruim en barsten onder 't knallen 
En laten uit den schoot een wolk van stofgoud vallen, 
Of reegnen gansch een heer van starren uit de lucht, 
Of knettren als 't geschut met vreeselijk gerucht 
En spuwen ballen uit bij 't oorverdoovend domlen, 
Of trillen als 't gebergt, wiens grondgevesten schomlen, 
En uit wiens breeden mond een dichte stralenvloed 
In zuilen opwaarts stijgt van purperrooden gloed; 
En lichtfonteinen, die in duizend sprankels schieten 
En stroomen borlend goud en zilver nedergieten; 
En regenbogen die, ontzaglijk grootsch en stout, 
Uit vlammende glazuur onwrikbaar opgebouwd, 
Van de een tot de andre pool al dansend overspringen, 
Zich ondereen verwisslen, menglen, samendringen 
In 't uitgebeiteld welf van tintlend diamant, 
Dat om des hemels top een heldre lichtkroon spant, 
Waarin de schemerglans der flonkerende vieren, 
Robijnen vinnig rood en blauwende saphieren, 
Topazen goudgewold en jaspis groen gesteent 
Zich in een enklen toon van smeltend licht vereent. 
Geen oog ziet onberoerd die trotsche koepel gloeien, 
Zoo schoon, dat hart en ziel van wellust als vervloeien, 
En grootsch, dat 's engels gloor en al wat luister scheen 
Hier tegen schaduw is en onbeduidend kleen. 





{==29==} {>>pagina-aanduiding<<}

De Engelen


In den hemel maken zich gereed tot den strijd.


Voorteekenen.


Het plechtig uur is daar om de oorlogslans te breken; 
Aartsengel, ga in vrede en kondschap Michaël, 
‘Dat Lucifer hem wacht in 't schittrend wapenspel.’ 
De bode schudt dan 't stof, dat aankleefde op zijn vlerken 
En spreekt: ‘O Lucifer, te spoedig zult gij merken 
De kracht van Michaël, die 't godlijk vuurspan drilt.’ 
Hij gaat en hecht met een het diamanten schild 
Zich om den linkerarm. Zijn lange slingerlokken 
Die met hun gouden stroom zijn blanken hals bevlokken, 
Verschijnen, door den wind naar achter uitgewaaid, 

{==30==} {>>pagina-aanduiding<<}

Een toorts in volle vlam, die feilen oorlog kraait. 
Zij lijkt den krommen staart der roode nevelstarren, 
Die steekt zijn hooge pluim, wanneer de volken warren 
En, tegenovereen opdondrend in 't gevecht, 
Het slagzwaard blinken doen, dat 't landgeschil beslecht. 
Nog snauwt hem Moloch na: ‘Laat zien uw snelle hielen, 
Loop, vlceschaanbidder, voor den stofklomp nederknielen 
En leer uw plooibre tong voor 't godverheerlijkt slijk 
Een nieuwen welkomgroet bij de intrêe van het rijk. 
Straks zien wij, of uw arm, ontzaglijk in zijn slagen, 
Het zware krijgsgeweer, als 't wierookvat, moog' dragen; 
Doch wacht u, dat mijn bijl het schoone kroezelhoofd, 
Des hemels spiegelbeeld, u van de schoudren rooft.’ 
Daarop bereidt men zich de worstling aan te vangen. 
Renboden vliegen heen en weder door de rangen; 
De drommen breken op en rukken schielijk voort 
En nemen elk hun plaats op 't aangewezen oord. 
Wat godheid roemt de deugd dier glorierijke helden, 
Die zoo voor 't vaderland het lijf te pande stelden? 
Wie telt de vorsten op en ridderlijk geslacht 
Met al de volkeren, die elk in 't wapen bracht, 
Gegoten uit de poort van negen koningrijken? 
Wat zwerm van natiën uit alle zonnewijken: 
Aartsengel, Serafien en Heerschappij en Troon 
En Macht uit elken ban en orde, vreeslijk schoon 

{==31==} {>>pagina-aanduiding<<}

Van sombre majesteit; al die onsterfelijken, 
Gekomen om den palm der zege weg te strijken! 
Drie driemaal duizend vanen ziet het eerste licht 
Des nieuwgeboren dags in ieder kamp gericht. 
Van wederzijden staan uit elk der negen koren, 
Ontelbaar als het gras, dat opschiet uit de voren, 
Tien honderd legioenen englen overeen, 
En ieder legioen brengt duizenden te been. 
Het wijde vrededal is met ontelbre stroomen 
Van oorlogsliên bedekt. Zich leunend op de zoomen 
Des vloeds, voert Ariël het rechterspits van 't heer 
Des Hoogsten tegen Mars, door 't gladde zilvermeer 
Beschenen in den rug. Hun linkerachtervleugel, 
Door Moloch aangekampt, gedwee aan Raphels teugel, 
Beweegt zich langs de rij der cederheuvlen heen 
En sluit met 't rechterdeel naar voren zich tot een, 
Waar hertog Michaël, op de elpen koets gestegen, 
In 't blinkend harnas staat, ons grooten sultan tegen. 
Ons heer, dus over 't veld in halven kring gestrekt, 
Wordt aan den achterkant door 't Maangebergt gedekt. 
Verplettrend is 't gezicht der beide legerscharen, 
Die in getal en moed elkander evenaren. 
Nooit had de hemel nog in nagebootsten strijd 
Zoo grootsch tooncel aanschouwd. De vlakten wijd en zijd 
Weerkaatsen 't scheemrend licht der luisterrijke benden, 

{==32==} {>>pagina-aanduiding<<}

Die op den minsten wenk hun vleugels ommewenden, 
Stilzwijgend in 't gelid en storeloos verband, 
Wat iedre krijgsman is een goddelijk verstand, 
Dat in den aanblik leest. De goudgestikte vanen, 
Van eêlgesteenten stijf, waarvoor de starren tanen, 
Verwaaien uit de krook en zwieren plechtig rond 
In heimnisvol geluid. Tot aan den horizont 
Schijnt 't onafzienbaar plein in golvend vuur te wieglen, 
Dat van de rustings stroomt, die in elkander spieglen 
En schieten straal op straal tot aan den starrenboog, 
Die 't lichtmeer overspant. Verbijsterd dwaalt het oog 
De vonkelrijen langs der dichtgesloten drommen, 
Een eindloos woud in brand, wiens hooge vlamkolommen 
Opkronklen door de lucht. Het goddelijk geweer 
Blinkt door een wolk van stof en slingert keer op keer 
Zijn roode bliksems uit. De slanke speren trillen 
En gloeien in de vuist van koorts om los te drillen. 
De boezems zwellen op van toorn en moed vervuld; 
De schouderpennen slaan van klimmend ongeduld; 
De schilden aan den arm verschokken uit verlangen. 
De dartle hengsten staan te tripplen in de rangen, 
De manen in den wind, en schudden 't mondgebit, 
Van uitgesnoven damp en vlokkend schuim verhit. 
Het vuur der strijden vonkt bedwongen in hunne oogen; 
Hun hoefslag maalt den grond van driftig krachtbetoogen; 

{==33==} {>>pagina-aanduiding<<}

Hunne ooren zijn gespitst, of nog 't trompetgeschal 
Niet 't sein ten aanval geeft. In koninklijken stal 
Beklimt elk legerhoofd den snellen oorlogswagen. 
De groene standaard wordt de stammen rondgedragen, 
Een donder van gejuich begroet van gouw tot gouw 
Het trekkend zegepand. Gods voorhof zit in rouw, 
Van al zijn dienaars leêg. De gouden harpen hangen 
Vergeten aan den wand, door 't moordgeweer vervangen; 
Het heilig koor zwijgt stil, het lofgezang verstomt, 
Terwijl het noodgestorm door alle de akkers bromt. 
Geen wierook kronkelt meer in walmen naar de bogen, 
En de eeuwge blijdschap blinkt den natten traan in de oogen. 
De zonnen, zonder gids, aan bindte en nok gemaard, 
Zien uit den blauwen trans daar boven, bleek vervaard, 
't Onzalig volkskrakeel, ontketend in de dalen. 
Hun bloed schiet weer naar 't hart en weigert licht en stralen 
Zoo goddeloos een krijg. Het paradijs vertreurt 
En snikt, omdat de vreê zoo schendig is gesteurd, 
En 't rijk bekwam een knak, die 't nimmer kan herstellen. 
Men ziet den hemel plots verschieten en ontstellen, 
Alom met bloed gevlekt en dreigend zinnebeeld, 
Waarin 't ellendig stuk bereids wordt voorgespeeld. 
Gods ongewrikt gebergt, met vuur en vlam omgeven, 
Waarvoor de Serafien gesluierd ligt te beven, 
Dat de Alvermogendheid ten duchtbren zetel strekt, 

{==34==} {>>pagina-aanduiding<<}

Wordt met een zwarten riem van wolken rondgedekt. 
Zijne ongenaakbre kruin, in 't grondloos licht gedoken, 
Begint met volle kracht te dondren en te smoken. 
De lucht bezwijmt van schrik en stuiptrekt paars en blauw; 
De palmen zweeten bloed en roodgepersten dauw; 
De levensspringvloed zuigt met oorverdoovend klaatren 
Naar 't diepst der bronne weer zijne onderroerde waatren, 
Gekrooien op de rots. De lichtzee schokt en trilt 
En rolt zich over 't strand. De starren rukken wild 
Van de ankerketting los. De zonnestelsels wiegen 
Beschonken uit de baan, en wereldbollen vliegen 
Al fluitende van de as. Het blauw verhemelt splitst; 
Gods heiligdom staat bloot. Een vale weerlicht spritst 
De donkre wolken uit in veelgehoekte stangen, 
Die schielijk blijven staan en boven 't hoofd ons hangen, 
Eene ijsbre kroon van vuur. Een scherpe stem doorboort 
De lucht driedik van nacht, door 't gansche kamp gehoord: 
‘Wie is er God gelijk, als God wie driemaal heilig?’ 
‘Waar God de poort niet hoedt, daar waakt geen steêwacht veilig.’ 
De hemel zucht daarop en loost een diep gesteen. 
Ons wankle knieën slaan en knikken tegeneen; 
De braafste held versuft en voelt de huivring binnen 
Hem kruipen over 't lijf en langzaam 't harte winnen, 
Dat naar den adem hijgt, als van een berg bezwaard, 

{==35==} {>>pagina-aanduiding<<}

Of in den donkren nacht van 't zwarte merriepaard 
Bereden. Vruchtloos poogt hij de armen uit te steken; 
Benauwdheid doet hem 't zweet al paarlend buitenbreken, 
Tot dat hij wakker rilt en, duislig en verdwaald, 
Het vormloos droomverschiet nog voor de zinnen haalt. 
De blikken zien niet meer, van neevlen overduisterd; 
De voeten, als verlamd, zijn aan den grond gekluisterd. 
Doch eindelijk 't verdwijnt, het spooksel uit het graf; 
De grauwe lucht bekomt en legt haar doodverf af 
En spiegelt zicht op nieuw in 't licht der levenskleuren. 
Doch, is de dampkring klaar, nog staan de diepe speuren 
Van 't aaklig nachtvertoon gedreven in 't gemoed 
En beelden 't hemelblauw bespalkt met vuur en bloed, 
En de onverzoenbre schaûw, hoe dikwerf ook verdreven, 
Blijft, als de Wraakbodin, het droef gezicht omzweven. 
De Morgenster verbleekt, toen hij 't ontsteld gelaat, 
De neergezonken trots der manschap gadeslaat 
En, half van vrees vermand, zijn stoutste heerbaronnen 
Vóor d'aanvang van den slag door weifling ziet verwonnen. 
Ofschoon hem zelf de moed schier uit den boezem vliedt, 
De fierheid staalt de kracht, die 't hart nog overschiet. 
‘Gezellen,’ roept hij uit, ‘wie zou naar vreemde teeknen, 
Naar ijdlen schemerschijn zijne uitkomst willen recknen? 
Wie telt de onzeekre vrucht van 't grillig speelgeval? 
Het is het zwaard alleen, dat hier beslissen zal. 

{==36==} {>>pagina-aanduiding<<}

Laat van geen goochelbeeld uw wakkren geest beknellen, 
Die vrees kent noch gevaar; uw arm zal einde stellen 
Aan iedre hersenschim en schijnbre nevelpop. 
Durft makkers, eer de zon te middag rijst in top, 
Zal satans zegevaan op 's hemels bolwerk waaien, 
En de uitgeknarste vlam op 't slot viktorie kraaien. 
Zoo de Opperleenheer in 't verzegeld wapenhuis 
Geen wisser krijgstuig vindt dan 't klaatrend wolkgedruisch, 
Zoo is van stond af aan zijn heerschappij vervallen, 
De huideplicht te niet der groote rijksvasallen, 
't Vereenigd geestendom gevestigd in den stoel, 
Ontvoogd van dienstbaarheid.’ 





{==37==} {>>pagina-aanduiding<<}

Strijd der Engelen


....... De groene weiden zwelgen 
Reikhalzend 't offerbloed der zonen van 't verdelgen, 
Dat over 't pantser loopt, en slurpen 't roode nat 
Met open monden in, tot barstens vol en zat 
Aan d'uitgestorten zoeningsdrank, waar beemd en akker 
Met heesche keel om schreeuwt en roept den hemel wakker. 
Die laat in grimmigheid zijn langen kettingtros 
En 't krakende gespan van donderbussen los 
En 't vliegende geschut van bliksems uit de wolken, 
Die reegnen vuur en vlam van oorlog op de volken 
En hagelslag van ramp en dichten watervloed 
En donkrebuiennacht van nederplassend bloed, 
Die valt zoo zwaar en dik, dat 't weerlicht gaat verloren, 
Bestulpt in 't grondloos zwart. De schorre donders smoren 
In 't bruisende geluid der wolken leêggeschud, 
Die storten naar omlaag, door dam noch dijk beschut, 

{==38==} {>>pagina-aanduiding<<}

En watervallen al des hemels losgeschoten 
Door de open spuien heen, en bronnen uitgegoten, 
Tot dat de krijschende aard, van gruwlen afgespoeld, 
Haar dorre keel gebluscht. haar dorst heeft uitgekoeld 
En, zatgezogen, zwijgt. Zoo klettren slag op slagen 
De bliksems vuist uit vuist, die al zijn raak en dragen 
Hun volle dracht en kracht, en fluiten lijf om lijf 
In sissende geslang, en werpen dik en stijf 
Hun kronkelbussels uit van knarzelende vlammen, 
Die met hun scherpe tong verslinden hellemkammen 
En bergen klinkklaar staal, en brullen met geweld, 
Van honger aangeprest, al razend om door 't veld. 
De lucht geeft op van vlam. De beide legers spreien 
Hun vuurge vleugels uit in schitterende rijen, 
Die wentlen door elkaar en drijven langs den grond, 
In slingring op en neer, verwoesting zaaiend rond. 
Wat snelle geest beschrijft, wat engeltong mag malen 
Der hemelvolken strijd, wat al met zonnestralen 
En dageraad gekranst, in 't licht te voorschijn treedt, 
Met kracht en majesteit ontzaglijk uitgereed 
En bliksems scherp van vlam, die spranklen uit de slapen. 
Wie telt de wondren op van dapperheid, in 't wapen 
Groothartig uitgevoerd door kapitein en man, 
Waar elk een godheid is, die dondert wat hij kan! 
Zij dienden uitgebrand in eeuwig brons te leven, 

{==39==} {>>pagina-aanduiding<<}

In onbederflijk goud op perkament geschreven, 
Doch, wat de vuurgloed drijve en wat de veder schrijv, 
Het geeft geen schemerschijn van 't weergaloos bedrijf, 
Waar ieder kampt om de eer en niemand kan voorzeggen, 
Wie in de worsteling het hoofd zal onderleggen, 
Wie deinzen zal, wie staan en eeniglijk de vlag 
In 't veld zal heffen en doen pralen in den dag, 
Daar alle winden stil haar zege tegenwuiven, 
Platliggend aan haar voet. De legerdrommen stuiven 
En woelen in elkander. Mars, de Stoute, kort 
Getoomd en geemlijk van gekropte gramschap, stort 
Aan 't spits der onverzoenbren midden in de benden 
Van Ariël en valt als 't onweer in zijn lenden, 
Die kraken van den schok en buigen voor 't orkaan. 
't Wordt alles meegesleept en maakt ons ruime baan. 
Verschriklijk uit de vuist der hooggebouwde reuzen 
Gaan de ijzren knotsen neer en brijzelen en kneuzen 
En tuimlen wagenaar met wagen om en rad, 
Slaan diamanten helm in bluts en builen plat, 
Verwringen harrenas en splintren stalen schilden 
Te stuk als knetterglas. Nu vliegen Odins gilden 
Met vreeselijk gebrul in 't hevigst van den strijd; 
Gelijk de ontsnoerde storm de waatren overrijdt 
Met schuiflend neusgeblaas en in zijn machtige armen 
De lucht en golven vangt. De jacht dier snelle zwarmen 

{==40==} {>>pagina-aanduiding<<}

Kwam ijlings aangedraafd uit 't mistig noorderland 
Bij 's hemels sluitbarreel, alwaar zij hielden stand 
Tot borstweer van het rijk aan 's afgronds naakte zoomen, 
Waar de afgekoelde zon slechts bukkend aan kan komen, 
Wegduiklend over 't ijs, en de uitgebannen nacht 
In doodsche stilte heerscht. Daar hielden zij de wacht 
En, steigrend op 't karos van grauwe nevelwolken, 
Getrokken door den wind, doorwervelden de kolken, 
En hielden in den toom den winter streng en straf, 
Die in zijn felle vuist den witberijpten staf 
Laat kraken rond de pool, waar de aardkloot draait en kantelt, 
Met glimmend ijs bekroond en sneeuwgepluimte ommanteld. 
De zwarte reuzenbui zuigt snorrend door de lucht 
Die krimpt van siddring weg en jaagt vooruit een zucht 
Bij 't naderend gevaart dier levendige schotsen 
En 't gruwelend gebergt van huppelende rotsen. 
Maar Ophiël, de Troon, ontstelt niet op dit zicht: 
‘Op! Englen, op! Sluit aan de slaggeleedren dicht! 
De lansen al geveld om 't onweer af te sparren!’ 
Op 't woord slaan vliegend toe de rangen dik van starren. 
De voorste rij, geknield, ter aarde drukt de speer; 
De tweede, over de eerste bukkend, steekt 't geweer; 
De derde, staande recht, houdt 't wapen uitgestreken; 
Driedubble muur van staal, die 't woest gevaart moet breken. 
De noordsche stormenvlaag met donderend gerucht 

{==41==} {>>pagina-aanduiding<<}

Stort als een gietgetij van bergen uit de lucht, 
Dat, in den rug gestuwd, besteigert duin en dammen, 
Besprongen te gelijk van honderdduizend rammen, 
Aanstootend schok op schok. De dijk breekt midden door, 
De wilde tuimelstroom bruist in 't geopend spoor 
En spoelt in 't kokend schuim der snelle dwarrelkolken 
Geweer en manschap weg. Van al de starrevolken, 
Die blonken in gelid, staan weinig uit den schoot 
Der donkre waatren op. Zoo heft van gansch de vloot 
Eene enkle leeuwenvlag zich statig op de golven 
En houdt in eer de zee, begrauwd van duizend wolven. 
Dus 't karig heldendom, ontworsteld aan den vloed, 
Kiest nieuwen strijd ten deel, vraagt uitkomst aan zijn moed, 
Betrouwende op zijn God, en, om geen macht verlegen, 
Dwingt de overwinnaars nog te twisten om de zege, 
Ontklimt den ondergang en uitgegraven val 
En voert zijn naam en faam tot de uitgrens van 't heelal. 
Gehonderd vallen we op zoo nietig klein een kamper, 
Een strijd al te ongelijk. Slechts met een glimlach schamper 
Verwaardigt hij ons macht en met onstoorbre peis 
Drijft de uitgeschoten spies en bliksemt reis aan reis 
Ons lenden stuk en door ten spijt der harrenassen. 
Hoe meer hij wordt bestookt, hoe meer zijn krachten wassen; 
Het schijnt bij elke slag, dat hem een versche tocht 
Van vlam door de aders blaast en geest van levenslocht. 

{==42==} {>>pagina-aanduiding<<}

Wij voelen stoot op stoot in zwijmling ons verslappen, 
De warmtebron van 't hart door duizend spleten snappen. 
't Is schand! Een handvol volks, van wond op wond vermast, 
Beschaamt zoo machtig heer en torscht zoo zwaar een last. 
Hoe 't klein getal verdunt, zij vlieden noch en wijken, 
Zij vallen, waar zij staan, en dekken met hun lijken 
Den ingenomen post, en, uitgestrekt in 't zand, 
Bedreigen nog. 





{==43==} {>>pagina-aanduiding<<}

Val der wederspannige Engelen


De Hel


IN eens komt duisternis de blauwe lucht betrekken, 
Een dikke nacht zinkt neer en spreidt zijn sombre vlerk; 
Bazuingeschal weergalmt uit 't midden van het zwerk, 
En op een troon van vuur, gespannen in de wolken, 
Verschijnt de Zoon, gewijd tot Rechter aller volken. 
Hij houdt in de eene hand de ontzaggelijke schaal 
En de andere is gewapend met den bliksemstraal. 
Gods strenge Majesteit schiet vonken uit zijne oogen, 
Die lichten door de ziel en 't hart van vreeze drogen. 
De legers staan, in angst het vonnis wachtend, stil. 

{==44==} {>>pagina-aanduiding<<}

Zijn forsche stem weerklinkt: ‘Gij, heemlen, hoort mijn wil, 
Mijns Vaders wil. Gehoorzame englen, trouw bevonden 
Te midden onder hen, die vielen in de zonde, 
De worstling heeft gediend tot sterking van uw deugd, 
Die in de stormen wies. Gij hebt Gods hart verheugd, 
Verkleefd aan 't hoog gebod. God had uw arm niet noodig, 
De hulp van 't schepseldom is de Almacht overbodig. 
De kamp was u ten proef. Gij streedt dien eervol door. 
Ontvangt nu van mijn hand de lauwerkroon van gloor, 
Die nimmer welken zal. Gij, vromen, zult van heden 
In 't onbeperkt bezit van mijne godheid treden, 
Haar schouwen in 't gezicht, als vroeger niet verdoofd, 
Gesluierd voor uw oog. Ik zal u over 't hoofd 
Den vollen oceaan der zaligheden gieten, 
U drenken met een heil, dat nooit u zal ontvlieten, 
Door mijn genadeschat gekleed in 't lichtgewaad 
Der erfrechtveerdigheid en koninklijken staat, 
Met hooggewijden staf door de eeuwen zonder ende. 
Verschillend is uw deel van dat der vloekbre benden, 
Die, door hun dwazen trots weerstrevend 't hoog gebod, 
Ontplooiden de oorlogsvaan in opstand tegen God. 
'k Zal 't wederspannig rot, dat roekloos en verwaten 
Mijn wet versmaden dorst, hun tros van wapens laten, 
In vrijgeschapendom tot trouw en plicht vereerd, 
Door opgezetten wil van d'oorsprong afgekeerd 

{==45==} {>>pagina-aanduiding<<}

En schendiglijk misbruikt. Ik wil hen niet verdelgen, 
Wier euvelstandigheid vereeuwigt ze oproerstelgen, 
Ten toonbeeld daargesteld van mijn gerechte wraak, 
Ten zegel van mijn wet en schrikbre spiegelbaak 
Voor 't nageslacht. 'k Zal op de kruin der vloekcohorten 
Den uitgespatten kelk der gramschap ledigstorten, 
Hen domplen in de ramp als in den schoot der zee, 
Hun boosheidstokend hart verzaden van een wee, 
Dat nimmer einden zal, verbannen in de kuilen, 
Waar tandenknarsling woont, getier en krijschend huilen 
En handenwringen en gejammer en gevloek 
En zuchten en gesteen, dat stijgt uit elken hoek 
Des sombren kerkers, nieuw om hunnentwil geschapen, 
Waar 't vuur niet wordt gebluscht, waar nooit de worm zal slapen. 
Maar gij, mijn zaalgen, treedt met haast in 't godlijk slot, 
Opdat mijn heete toorn moog' losgaan op dit rot.’ 
Het woord des Rechters loopt in trilling door de heemlen 
En scheidt geweldiglijk in onbeschrijfbaar weemlen 
De legers gaaf in twee, die staan als nacht en dag 
En voeren vreugd in top of wanhoop in de vlag. 
Verleenpand aan de dood, of tot het licht verrezen, 
Wie vielen in den strijd zijn overeind gerezen 
En hebben weer in rang en orde post gevat, 

{==46==} {>>pagina-aanduiding<<}

Elk in zijn regiment en standaard zijner stad, 
Die boven klaarheid zwemt, of ligt in schaûw verzonken. 
Wat was 't een razernij, van eeuwge blijdschap dronken 
De zaligen te zien, zoo klein, zoo dwaas geacht, 
Een hurelingenvolk en deerniswaard geslacht, 
In 't harde juk getemd en dienstbre slavenketen, 
Die nu, in 't paradijs als vorsten aangezeten, 
Met roem en majesteit en heerlijkheid omkleed, 
Gaan juichen om den strijd en zegenen hun leed. 
Een stralenkrans omschijnt hun glorierijke wonden, 
De blijvende eertropheên, die de eeuwen door verkonden 
Hunne ongewrikte trouw en spreiden hel ten toon, 
Hoe hoogmoed klimt ten val en needrigheid ten troon, 
De winnaars trekken af met waaiende banieren 
En vangen juichend aan de zegepraal te vieren, 
Gekroond door Gods genâ. Hun jubelkreet gaat op, 
Van lucht tot lucht gegolfd tot aan den hemeltop. 
Gerangschikt in 't gelid op 't luide horenschallen, 
Hernemen zij den weg naar de onbezweken wallen, 
Waarbinnen onberoerd de schoone lichtstad prijkt. 
Reeds heeft de voorste wacht de gouden poort bereikt. 
Wij, op 't vertoog onthutst, van doodschen schrik geslagen, 
Vergeten voor een stond den vijand na te jagen, 
Die rustig henentrekt; maar spoedig neemt de moed 
De bovenhand in 't hart, dat 't stoute waagstuk voedt 

{==47==} {>>pagina-aanduiding<<}

Den degen in de vuist de vesting in te klautren, 
Het overweldigd rijk van dienstbaarheid te loutren 
En, zoo 't mocht noodig zijn, het koninklijk kwartier 
Met al zijn rijkdom prijs te geven aan het vier, 
Het heiligdom, de stad vierhoeks in brand te steken, 
Ons in den ondergang van allen zoo te wreken, 
Dat wie - een dun getal - in 't leven overschoot, 
Vol schrik aan hel en hemel tuigen mocht, hoe groot 
De weerwraak was. We ontplooien dan met kracht de vlerken, 
Maar rijzen moeielijk in weerwil van ons werken 
En voelen d'ademtocht ons in de borst beklemd 
En dalen tegen dank in 't steigren plots gestremd. 
Gelijk de schuchtre duif, in dwarlwind opgenomen 
Tot boven 't sneeuwge bergt, den draaikolk eens ontkomen, 
Te neer zinkt als een steen, hoe zeer zij tot de vlucht 
De snelle vleugels rept, omdat de dunne lucht 
Omhoog geen windvang biedt aan de uitgestreken vlerken, 
En fladdert log en zwaar in minder ijle perken, 
Tot dat zij lager komt, waar de afgematte pluim 
Mag drijven op de golf van blauwer hemelruim. 
Zoo stortte ons heer omlaag; een dondrend rotsgevaarte, 
Dat in den afgrond rolt, gedrukt van eigen zwaarte. 
Ons loutre geestlijkheid, schoon onbezwalkt van stof, 
Bevond zich onverwachts ontgodlijkt, plomp en grof, 
Gansch onbekwaam ons nog in d'ethervloed te dragen, 

{==48==} {>>pagina-aanduiding<<}

Als werd in éénen ruk de wiek ons afgeslagen. 
't Werd vruchteloos voor ons te kampen tegen God. 
Ons daperheid bezweek voor 't onverbiddlijk lot, 
Ofschoon de razernij, in 't hart ten top geklommen, 
In rauwe vloeken borst op God en heiligdommen, 
De lippen roodbeschuimd en de oogen in de vlam 
Hem tartten, die de kracht ons uit de lenden nam; 
Ofschoon wij groene gal en brandend solfer spogen 
Op hem, die al te wreed ons koenheid had bedrogen. 
Maar toen de Almogende - wij voelden 't al te ras - 
De breede palmen sloeg om de uitersten der as, 
Waarom 't gestarnte wielt, en die tot een deed neigen 
En 's hemels navel deed zijn grenzen buitenstijgen, 
Dan schoot de gordelriem geweldig uit den haak, 
En scheurde de evenaar met vreeselijk gekraak 
In twee.... en door de kloof, in ijzingwekkend grouwen, 
Liet ons den open mond des afgronds binnenschouwen, 
Die zwarten smook en vlammen wierp. Op dit gezicht 
Bestierf de spraak ons op de bleeke lippen; 't licht, 
Dat van den Wreker stroomend op ons nederstraalde, 
Werd onverdragelijk, hoewel ons trots niet daalde. 
Nog grijnsden wij Hem aan, die op de brandkoets stond 
Met bliksems in de vuist en bliksems in den mond, 
En hieven in den val naar Gods gewijden zetel 
Al lastrend op de kruin, aantergend en vermetel. 

{==49==} {>>pagina-aanduiding<<}

Wij knarzelden van spijt, toen 't godlijk vaandel op 
De torentinnen blonk in aller heemlen top 
En fladderde in de lucht, verguld van 't zonnegloren, 
Zijne overwinning uit, ons laatste hoop verloren. 
Gods nawacht wint de vest; gesloten wordt de poort, 
Van rust en peis verzegeld; wij, wij zinken voort. 
De Rechter fronst de brauw, van vlammen rondgeslagen. 
Wie zou de schittering zijns aanschijns kunnen dragen? 
De stoutste, die ter sluiks in dezen vuurkolk blikt, 
Trekt haastig 't hoofd terug, tot in het merg verschrikt 
Voor 't zieldoorpriemend oog, ontvonkeld van den toren. 
Zijn donderende stem bonst duislend ons in de ooren: 
‘Vermaledijd geslacht, ontvang uw loon dit uur; 
Gaat weg van mij, vervloekten, in het eeuwig vuur, 
Den satan toebereid met zijn weerspannige englen 
En allen, die hun rank om dezen doemstam strenglen. 
Gaat verre weg van mij in 't diepste van de hel, 
Om uwentwil gemaakt, waar de onuitputbre wel 
Van alle rampen springt. Ik wil u niet vernieten, 
Maar 't leven, dat in u ter straf zal overschieten, 
Zal wezen de eeuwge dood, die ge in den boezem draagt, 
De worm, die rusteloos u de ingewanden knaagt, 
En 't onuitbluschbaar vuur, waarvan uw lenden branden, 
Wiens smookdamp drukken zal op uw verwoeste stranden, 
Zoo lang God God zal zijn.’ Hij spreekt en zwaait de vuist 

{==50==} {>>pagina-aanduiding<<}

Met flikkerroeden rond; een bui van pijlen suist 
In raatling ons op 't lijf, gevlogen uit de vingren. 
Die met onfeilbre kracht hen naar het doelwit slingren, 
Door 't grimmig oog gemerkt. De hemel slaat in vlam 
Van weerlicht reis aan reis en schudt zijn rooden kam 
En krop verbolgen uit; de schorre donderslagen 
Doorklieven 't duister zwerk en rollen langs de lagen 
Der omgescheurde lucht, geploegd van 't vurig ros, 
En baldren slag op slag van uit den wagen los, 
Die klatert, knarst en kraakt en vonkt en vlamt en knettert 
En zengt en roost en smelt en splijt en maalt en plettert. 
Wee! die een sprankel krijgt, die uit zwangren schoot 
Der wraak geworpen wordt tot ondergang en dood. 
Nu vangt - wat helpt het ons de nederlaag te ontveinzen? - 
Nu vangt het aan voor goed naar onder af te deinzen; 
Want iedre vederstang, die uit den vuurkloot breekt, 
Doorkerft den breeden rug, doorprikkelt en doorsteekt 
In duldinglooze pijn de radgebraakte leden, 
Als met een gloeiend staal in riemen stuk gesneden. 
De smartelijke schicht slaat schild en stormhoed door 
En teekent diep in 't vleesch een zwartgeroosterd spoor 
Langs 't afgewelkt gelaat en de ingevallen kaken. 
De vlammen dansen rond de blauwe koepeldaken; 
't Is of, in vuur herkeerd, Gods opperwaterschat, 
Uit al zijn sluizen barstend, naar beneden spat, 

{==51==} {>>pagina-aanduiding<<}

Daar al de bronnen bloot hunne aders ledigstorten. 
Verbijstrend wordt de vaart der vluchtende cohorten; 
Maar sneller jaagt hen na de groote slingerdraak, 
Die door de wolken scheurt bij kort herhaald gekraak 
En klist zijn langen staart, in veelgekrulde strenen 
Ontrold, het middel rond en tusschen door de beenen, 
Trekt snel de kronkels dicht en met ontzagbren zwaai 
Schudt de aangetroste zwermen af. In zwijmeldraai 
Verstrooit hij rechts en links de bloem der starrebenden, 
Gevallen, eer de zon haar dagboog mag volenden. 
Wat ijselijk gewar, wat mengling overal, 
Gebulder en getier in d'ongehoordsten val, 
Die immer was! Geleider, voetknecht, paard en wagen, 
Rolt bruisend d'afgrond in, met wielen afgeslagen, 
Met schild en vederbos en allerhande soort 
Van wapentuig, geblutst, gekloven of doorboord, 
Gespolterd of gezengd, of ongelet versmeten 
Als nuttelooze last; met vanen doorgereten, 
Verfrommeld of besmeurd; met tenten bontgestreept, 
Gespikkeld goudgewaad en wat een leger sleept 
Aan praal van oorlogstrein. De uiteengeslingerde englen, 
Aan rang en rij ontscheurd, verwarren onder 't menglen 
Tot een wanschapen romp en vormelooze kluit. 
De een tuimelt 't hoofd omlaag en steekt de beenen uit, 
Die spartlen door de lucht, en poogt zich vast te klampen 

{==52==} {>>pagina-aanduiding<<}

Aan wat hij houdbaars vindt en trekt het toe met krampen. 
Vergeefsche hoop, helaas! Een losgedonderd stuk 
Valt kneuzend op hem neer, of met een forschen ruk 
Wordt hem de onnutte steun straks door een vriend ontwrongen, 
Die hem in 't zwirlen grijpt, van hoogen nood gedrongen. 
Gelijk de sneeuwlawien, die van den bergtop draaft. 
De losse firn verspat en alles nederschaaft 
Wat in haar stormvloed valt: gebouwen, kudden, boomen 
Met rots en bodem rollen in haar dwarrelstroomen 
Met donderend geraas in duislingsnellen val 
Den steilen bergrug af en ploffen in het dal, 
Gelijk de bliksem neer, gesmeten uit de wolken. 
Zoo klettren wij omlaag en wervlen door de kolken 
In kringelend gedraai met aangewnssen spoed. 
De onmeetlijke afstand slinkt van onder onzen voet. 
De wreede Donderaar, zich bukkend op den wagen, 
Zit kort ons op den hiel en lost in slag op slagen 
Geheel zijn grof geschut. Zijn drilspeer wijst ons 't spoor 
En, door ons midden heen, slaat tot den afgrond door 
En brijzelt op de rots met naar geknars aan splenters 
En pookt daar 't heilloos vuur aan de uitgespatte gensters. 
Dan wordt de zwarte krocht tot op den boöm verlicht 
En gruwelt ons haar naakte woestheid in 't gezicht, 
Zoo monsterachtig wild, dat 't vloeibaar licht der zonnen, 
Die kijken door de spleet, van ijzing staat geronnen. 

{==53==} {>>pagina-aanduiding<<}

Ons huivrend hart krimpt weg, tot in zijn schuilhoek bang. 
De Melkbedropenbaan, die, eeuwigheden lang, 
Dwars door de kreitsen loopt, waar langs de hemelbollen 
In kogelsnelle vlucht jaarduizendtallen rollen, 
Slaan we als een scheemring door, gedurig verontrust 
Door 't moordend schietgevaart, en nergens is een kust, 
Waar 't doodvermoeide volk een enkel etmaal peistert. 
Door 't vlammend werpgetuig van achter op geteisterd, 
Genaken wij welhaast des hemels binnenzoom. 
Hier houdt de Slingeraaar zijn rossen in den toom 
En ziet met trotschen blik en innerlijk genieten 
Ons afgetakeld heer door de oopning henenschieten, 
Gelijk de schrikbre leeuw, die in de vlakte daagt, 
Een hertegeitenkooi in siddring voor zich jaagt. 
De wijde kloof verstopt en schudt in wild verwarren 
De legioenen uit der neergesmakte starren, 
Het sneeuwgepluimt gelijk, dat 's winters nedervalt, 
Of 't opgestoven zand, hetwelk Sahara walt, 
Wanneer de Samounstorm komt wervlen met zijn kolken, 
De zonneschijf betrekt met donkerroode wolken 
En, waar zijn vuurgloed blaast, den levensadem maait, 
De plantensappen droogt en landverwoesting zaait. 
Den hemelrand voorbij doorklaatren wij de streken, 
Waar 't licht der zonnen slechts met moeite door kan breken 
En schuinsche stralen werpt door 't dikke nevelgrauw 

{==54==} {>>pagina-aanduiding<<}

En worstelt met den nacht in onbesliste schaùw. 
't Wordt langzaam rondom ons al meer en meerder donker; 
Van verre zien wij nog, in twijfelend geflonker 
Nauw merkbaar schemerend, als stippen hoog en hoog, 
De ontelbre werelden, die langs den ronden boog 
Van 't gulden starrenhof in 't breede lichtspoor loopen. 
Van onder slaat de muil des afgronds vlammend open. 
Met mist en nacht omhuld, vertoont zich 't lage dal, 
Waar kortlings uit de klei degene rijzen zal, 
Die intreedt in ons erf en kroon en staf te gader, 
De steek van 't geestendom, de lievling van den Vader, 
Die ons om hem verstiet. Het duister nevelzwerk, 
Dat om den aardkloot hangt, zou met gemak ons vlerk, 
Hoe zeer die werd verzwaard, langs elken windstroom dragen, 
Zoo 't niet de drang ontdeed der bitse bliksemslagen. 
Eens eehter zal dit heer, den kerker uitgebraakt, 
Wanneer de donder niet ons op de schedels kraakt, 
Als nu, gelijk een zwerm de sombre lucht vervullen, 
Waarin wij zonder eind den oorlog voeren zullen, 
Niet om de Almogendheid, die ons te veel verscheelt, 
In 't wezen, maar om Hem in 't uitverkoren beeld, 
Den spiegel zijns gelaats, zoodanig aan te schennen, 
Dat zelfs de Maker niet zijn vormsel zal herkennen, 
Waarin Hij had zijn merk en zegel afgeprent, 
Wanneer Hij ziet zijn loot op Satans stam herent. 

{==55==} {>>pagina-aanduiding<<}

Ons overgroot getal zal 't zonnelicht verduistren, 
Het menschelijk geslacht in al zijn glans ontluistren, 
Het klinken in de boei, van grootheid, roem en eer 
En vrijheidschat beroofd. Het zwartgetakeld heer 
Zal als een sprinkhaanwolk verwoestend nederrukken, 
Van de een tot de andre pool het aardrijk ledig plukken. 
Het brommend ongediert valt aan op gras en kruid 
En kiem en vrucht en halm, die uit den bodem spruit, 
Tot in den wortel toe verknaagd en afgebeten. 
Geen scheutje wordt gespaard, geen vinger gronds vergeten. 
Wat de eene zwerfkooi laat, het weinig, dat ontsnapt, 
Wordt door een tweede, door een derde weggeknabd, 
Tot dat geen pijltje in 't veld, geen blad blijft op de boomen, 
Zoo naakt als 't kind, dat pas ter wereld is gekomen, 
En de aarde, een woestenij, van plantengroei onterfd, 
Met al haar voedsterlings van honger snakt en sterft. 
De reutling der natuur, zieltogend in de stuipen, 
Doet van het sop der vreugd ons harten overdruipen, 
Gezwollen van de wraak, die dan verzadigd wordt 
Op 't schepseldom, 't geschonden werk van God. Nu stort 
Ons leger door de poort der grauwe neveldalen 
De bajertkolken in, verlicht van bliksemstralen. 
De vlammen kronklen hoog den zwarten oven uit. 
Zoo krult de glibberslang, daar ze onheilspellend fluit, 
Den ruigen boomstam op en, met den staart verhangen, 

{==56==} {>>pagina-aanduiding<<}

Zwiert 't langgeringde lijf, om de arme prooi te vangen, 
En spart de roodgesplitste bloedtong op. Reeds komt 
Een dof rumoer ons toe, dat uit de diepten bromt, 
Gedurig naderbij: reeds hooren wij het huilen 
Van 't eeuwig stormorkaan, dat buldert door de kuilen; 
Een onbestemd gebruis, in allerhande taal 
En spraak dooreengemengeld duizend duizendmaal; 
Een schorre reuteling van heesche gorgelstemmen, 
Die, rauw de keel ontscheurd, den boezem samenklemmen; 
Geschrei, gejoel, getier en jammerlijk gekrijt, 
Dat onbeschrijfbaar scherp den dikken nacht doorsnijdt. 
In deze warreling komt elk gerucht versmoren, 
Afschuwlijk wangeluid, doorkervend hart en ooren. 
Daarin versmelt tot éen het schuifelend gesis 
Van slang en schorpioen, met 't knapperend gekis 
Des zwarten hellestrooms, die de opgevlamde waatren 
Bij 't schuren tegen 't strand doet op elkander klaatren; 
't Gefluit der krokodil, die door de tanden blaast; 
Het gieren van den storm, die door de holten raast; 
Het janken der hijeen; het beergebrom; het brullen 
Van draak en basiliek, die hunne staarten krullen, 
Hun schelpen kleppren doen bij 't geeselen der rots, 
Die van de slagen zucht; het kruien van de schots, 
Die van den ijstop schaaft; het raatlend vuurbergrommlen, 
Die op zijn diepe vest geweldig staat te schommlen, 

{==57==} {>>pagina-aanduiding<<}

Daar uit zijn gloeiend groom het vlammend solfer vloeit 
Tot voedsel van den stroom, die 't jammerhol besproeit; 
't Gepiep van vledermuis en gruwzaam nachtgevogelt, 
Dat in het duister flabt, met zachten pels omvlogeld, 
Of, klauw aan klauw geklist, in onafmeetlijk net 
Aan 't zwartberookt gewelf getrost is aangezet; 
't Gekras van uil en raaf en 't huivrend beenderrinklen 
Der onaanzienbre dood, die op haar dorre schinklen 
Hare onverbeden zeis met schampren grijnslach scherpt; 
't Afgrijslijk tandgeknars, dat door den smoordamp snerpt; 
Het rammlend nagesleep van ijzren kettingbanden; 
Het gillend ach en wee, 't gesteen langs al de stranden; 
Het feeslend neusgeblaas van 't plagend nachtgespook, 
Als zwermend ongediert krioelend in den rook; 
't Gebulk, 't gesnuif, 't gebriesch van 't leger wangedrochten, 
Dat, noemloos in getal, rondwarrelt door de krochten: 
Al wat het zoekend brein der vruchtbre dichtren schiep, 
Al wat het bijgeloof en schrik in 't leven riep 
Aan buitensporigheên, het is hier al vergaderd, 
Ontelbaar als het gras, of als het woudgebladert, 
Dat in den grijzen herfst op 't aardrijk nedervalt, 
Verscheiden duizendvoud in soort en in gestalt, 
Die allen, wreed en fel, van top tot teen gewapend, 
Op bloed en moord verhit, in 't kwellen nimmer slapend, 

{==58==} {>>pagina-aanduiding<<}

Doorgonzen 't zwarte hol met ijselijk getuit 
En schreeuwen onvermoeid den lust tot foltring uit. 
Hier in dees woestenij, verzamelplaats der kwalen. 
Hergeeft zich dag en nacht in alle tong en talen 
De gruwbre wanhoopskreet der eeuwge smarten lucht, 
En de afgrond huilt hem na met dof herhaald gezucht. 
Geene enkle monsterstem, die eenheid kan verstoren, 
Is aan 't geschetter vreemd der scherpe ratelkoren; 
Ja, zelfs de tooverzang van meermin en sireen 
Paart schertsend zich ten hoon aan 't jammren en 't gesteen, 
Het diep geloosd gezucht, het kermen, krijschen, janken, 
Dat nimmer, nimmer sterft. Dit zijn de zegeklanken, 
't Triomfmuziek, waarmede onze aankomst wordt begroet. 
Aan d'ingang van de poort staat de onafzienbre stoet 
Der plagen, ordeloos in dichtgepreste drommen, 
En wacht met ongeduld de nieuwe vorstendommen, 
Die in 't veroverd rijk zoo slim hunne intrêe doen. 
De voorwacht strompelt in. Nu schalt de doodsklaroen, 
Geblazen door de snuit der sombre razernijen, 
Daar 't zwartgevleugeld heer der scheurende harpijen 
Op koopren rinkeltrom den helschen tamtam slaat, 
En gansch de menigt, die langs wederzijden staat, 
Het ongenadig volk der bloedbemorste stranden, 
Het heilloos welkom joelt en kleppert met de handen, 
Zoo 't handen heeten mag, wat rondom is bezet 

{==59==} {>>pagina-aanduiding<<}

Met krauwels scherpgehaakt, die 't op de vuurrots wet. 
Zoo is ons blijde komst in de eeuwge stad der tranen, 
Voor 't groote huldefeest gevlagd met zwarte vanen, 
Waarop een monsterslang voor wapen is gemaald, 
Die d'omgekrulden staart verhongerd binnenhaalt. 
Het trommlen houdt niet af, noch 't oorverdoovend toeten; 
Het wangedrochtenheer snort suizend voor ons voeten 
En wijst ons door den nacht het ongebakend spoor. 
Daar schiet onze achterwacht den schrikbren ingang door. 
Een laatste donderslag rolt knettrend van den wagen 
Den veldheer op den kam. De logge poorten klagen, 
Scherpschreeuwend op hunne arren van 't ontzaggelijk gewicht, 
En gieren knarzelend voor eeuwig, eeuwig dicht. 
Tot driemaal huilt de krocht, opspringend in haar gronden, 
En galmt van kolk tot kolk uit honderdduizend monden 
Ons eeuwig!... eeuwig!... tegen. Onbegrijplijk wee! 
Wij zwemmen in de ramp, als in de volle zee 
En smartenoceaan, ons rondom uitgegoten. 
Wij zijn van 't hemelrijk onpeilbaar afgesloten, 
Met zevendikken muur van duisternis gedekt, 
Waardoor geen droppel dauw ter laafnis nederlekt, 
Geen dunne lichtstraal schiet, geen verre star komt blinken. 
Nog altijd hooren wij 't vervaarlijk vonnis rinken: 
‘Gaat weg, gaat weg van mij, vervloekten, in de hel 
En drinkt de volle zee der eeuwge rampenwel.’ 

{==60==} {>>pagina-aanduiding<<}

Het staat in gloeiend schrift aan 't zwart gewelf geschreven, 
In onuitwischbaar merk de rots in 't hart gedreven; 
De golfstroom rolt het voort, gelijk 't de stormwind fluit, 
Van eeuw tot eeuw herhaald en dag noch nacht gestuit. 
Zoo strandt, na ruchtbren val, vermorzeld, afgevochten, 
't Ellendig englenheer. De afgrijselijke krochten 
Herbonzen van den schok. De eene, op de rots geklitst, 
Verbrijzelt 't bekkeneel, met brein en bloed bespritst; 
Een tweede hangt gepriemd aan scherpgepunte klippen 
En laat, van smart ontperst, een schellen kreet ontglippen; 
Een derde, weggezwaaid, valt midden in den vloed 
En zinkt beneden, werkt en rept zich, woelt en wroet 
In 't stinkende moeras, waarin hij ligt bedolven, 
En slurpt het pekelvuur der brakke zwavelgolven 
En beurt den schedel op en zoekt den drogen grond 
En landt met arbeid aan en braakt uit neus en mond 
Het walgelijke vocht, dat inbijt in zijn lenden. 
Dan nergens vindt hij rust bij 't koortsig ommewenden, 
Maar scheurt zijn ribben bloot en borst en heup in bloed 
Op de uitgeploegde rots, die blaakt in laaien gloed 
En met haar borstlen steekt, niet slijtend door het schuren. 
Hij kan de prikkelbank niet langer meer verduren 
En, radeloos van pijn, springt ijlings in den stroom 
En schiet, als 't pegellood, naar onder op den boôm, 
Maar blijft in 't kleevrig slib van 't drabbig water steken. 

{==61==} {>>pagina-aanduiding<<}

Hij spartelt met geweld om uit de klem te breken, 
Daar 't bitse pekelvuur in 't diepst der wonden dringt. 
Gelijk de gladde slang, zijn leden kronklend, wringt 
Hij 't vuile water om, dat kissend valt aan 't koken 
En bobbelt naar omhoog, in blazen opgebroken, 
Die barsten in de lucht en onverdraagbren stank 
Uitwerpen in het rond. De drenkling, krom en mank 
Geworsteld, steekt in 't eind de kruin op uit de baren, 
Het dikke modderslijm afschuddend van zijn haren. 
Hij klampt den steilen boord wanhopig met de hand 
En tilt zich op, maar beukt aan d'uitgeholden rand 
Zich borst en lenden stuk in 't klauteren naar boven 
En, van vermoeienis de leuning afgeschoven, 
Herplompt met doffen bons al vloekend in het nat. 
Zoo gaat het keer op keer, hoe dikwerf hij 't hervat. 
Ten laatste lukt het toch; hij mag den bodem winnen, 
Maar om op 't folterbed de reeks te herbeginnen, 
Die eindloos wederkeert. Want al wat hier bestaat 
Is duldinglooze smart, is onuitspreeklijk kwaad. 
Hier vliegt geen snelle tijd in afgewisselde uren; 
De onzalige eeuwigheid zit roerloos in dees muren, 
Op de eeuwge rots geleund, en op haar wijzerplaat 
Deelt de onbewogen naald in 't midden vroeg en laat. 
Een dikke damp van smook hangt drukkend op de meren, 
Die. zevenmaal geplooid, om 't rijk der smarten keeren. 

{==62==} {>>pagina-aanduiding<<}

Hun hooge bochelrug, gegeeseld paars en blauw 
Van 't grimmend stormorkaan, geeft in de donkre schaùw 
Een naren schemerschijn van vale solfervlammen, 
Die in den hollen nacht de zwarte golven kammen. 
De barre, rustelooze zee, is rond omzoomd 
Met dreigend rotsgevaart; daartegen beukt en stroomt 
En klotst, doch vruchteloos, het woest geweld der baren. 
Geheele benden aaklige onweersvogels waren 
Al krassend over 't meer en dekken klip en plaat, 
Die boven 't water steekt, waarop de branding slaat 
En aanschuimt eeuwig gram; om de ongenaakbre stranden 
Zijn wadden uitgezet van opgewelde zanden, 
Waarin ten gronde zinkt, wie argloos, al te stout, 
Den voet 't bedrieglijk pad, dat vast schijnt, toevertrouwt. 
Meer landwaarts klimt een rij van hooggespitste bergen, 
Wier naalden, gruwzaam scherp, de zwoegende eeuwen tergen; 
Daaraan heeft zich de tijd, die zonder rusten knaagt, 
Het stalen mondgebit gansch nutloos botgezaagd. 
De binnenlanden zijn doorzaaid van wildernissen, 
Die allen plantengroei en spoor van leven missen. 
Alleen een schraal geboomt, dat uit den steengrond spruit, 
Wast knobblig, scheefgedraaid; zijn ruwe schilferhuid 
Is ijzerhard en scherp; zijn kroezellokken hangen 
Verward en rammlen als de staart der ratelslangen, 

{==63==} {>>pagina-aanduiding<<}

Zoo 't windgehuil hun lange stekelharen zweept. 
Een kreupel struikgewas, bezet met prikkels, sleept 
In kommer over 't veld en gaat de rots bekruipen 
En holle bergspelonk, wier sombre welven druipen 
Van uitgezweet vergift en lillend adderspog. 
't Hangt aan die kille borst en zuigt aan 't vuile zog 
Het naakt verderf in 't hart, de ziel dier felle vlijmen, 
Die 't aangesteken bloed in ettring doet verslijmen, 
Met hem door 't lichaam vaart en in den levensschoot 
Het zwarte vaandel plant der onvermijdbre dood. 
Hier liggen wild dooreen geblaakte zwavelpleinen 
En hongervelden schraal en sombre nachtwoestijnen 
En heiden van gemis en beemden van geween 
En heuvelen van smart, valleien van gesteen 
En wanhoopskuilen, bittre wroegingskolken 
En vuurbergmonden, zwarte smookdampwolken 
En woedekrochten van de dolle razernij 
En geeselholen van de ellendge slavernij 
En schimmennevels, holle stormspelonken 
En meren van de pest en luchtvergifte donken 
En naakte rotsen, ledige akkers van den nood 
En donkre schrik- en schaduwdalen van de dood 
En lauwe putten bloeds en zilte rampenvlieten, 
Die, eeuwig aangeprest, hunne oevers overgieten. 

{==64==} {>>pagina-aanduiding<<}

De groote vuurge draak doorbrult, den jammerkuil 
En steekt verschrikkelijk door d'opgespalkten muil 
Zijn duizend tongen uit. Die gaan al knapprend weiden 
De booggewelven langs en zwartgebrande heiden; 
Maar hoe, van honger dol, het razend monster lekt, 
Zijn bodemlooze balg blijft leêg en ongedekt. 
Het vreemdst en zonderlingst is hier verzaamd te vinden. 
De stormen blazen hier uit alle vier de winden; 
Van voren hangt de kin van kegels ijs verstijfd, 
Terwijl het tapplend zweet den ruggraat overdrijft; 
Gebergten vuur en sneeuw zijn hier naast een gelegen 
En foltren om het meest. Geen heerkracht werkt hier tegen 
Eene andre heerkracht in. Eene ijselijke pest 
Dampt uit de moeren op, waar giftig addrennest, 
Hoornslangen veelgekopt, al sissende krioelen. 
De ondragelijke stank, die opwalmt uit de poelen, 
Zou 't lijf ontbinden, in verrotting weggevloeid, 
Zoo 't in 't behoudend vuur, dat merg en beenders sproeit, 
Niet ingezouten waar', gevrijwaard voor 't bederven, 
Voor 't leven ingeroost, om stond aan stond te sterven, 
Doorlevend elke dood. De pekelvlam der smart 
Hergeeft het vatbaarheid voor vreeselijker smart. 
Het afgefolterd hart vindt telkens zich bedrogen; 
De zoete slaap ontvliedt onze uitgeschemerde oogen, 

{==65==} {>>pagina-aanduiding<<}

Waar sedert lang de bron der tranen is gestremd, 
Die niet meer vloeien wil, van 't grievendst leed beklemd. 
Maar de eeuwge rampenbron verschroeit niet in haar wellen, 
Hoe zeér ze ook overloopt; haar duizend aders zwellen 
En storten dag en nacht het boezemknellend nat 
Langs duizend monden uit, en de onuitputbre schat, 
Te stoppen met geen macht van verschgestroopte vliezen, 
Vermindert niet, maar groeit bij 't borlend vochtverliezen. 
Wie telt de jammren op van dees vervloekte steên, 
Waar dood en wanhoop huist en naakte afgrijslijkheên? 
Wie mag dees kwalen al naar wezen af te schetsen? 
Kon ik ze in levend vuur op diamansteen etsen, 
Al kronkelde in mijn hand een stift van bliksemstraal, 
Al was van rots mijn borst, mijn stem van klinkmetaal, 
Mijn hemel als een klok, uit eeuwig brons gegoten, 
Gods donderschat ontroofd, en sterker dan de sloten, 
Waar de afgrondsput mee toegezegeld is, een flauw, 
Een nietig beeld zou 't zijn, ja, als eene ijdle schaûw 
Van de allerminste pijn der duizend duizendtallen, 
Die allen te gelijk ons eeuwig overvallen. 
O eeuwige eeuwigheid! Ach, of 't onzalig woord 
Kon worden uitgewischt! Dan werd 't afschuwlijk oord 
Als in een lustpriël en paradijs herschapen; 
Dan zou 't vermoeide lijf in 't vuur der smarten slapen, 

{==66==} {>>pagina-aanduiding<<}

De geest, in droom verdiept, die tijd en leed bedriegt, 
Zien de uitkomst in 't verschiet, die na en nader vliegt. 
Of 't noodlot slissen wou, dat na miljoenentallen 
Van eeuwen 't ondeel stofs der helrots zou vervallen, 
De onzichtbre waterdrop zich spoorloos aan den stroom 
Der smart onttrekken zou, wie siddert niet van schroom 
Voor de onafzienbaarheid der eeuwgetijdenketen, 
Eer de onberoerde rots in 't hart zij doorgesleten, 
Eer de ongepeilde kil van d'oeverloozen stroom 
Gansch ledig zij gepompt en droog sta tot den boôm. 
Of ooit een straal van hoop mocht in dees diepten dringen, 
Dan sprong de blijdschap op door al de smartenkringen, 
Dan waaide een frissche lucht van morgenbries door 't vuur, 
En de eeuwenreeks verkromp tot minder dan een uur. 
Al lang reeds - zoo men lang of kort vermag te noemen, 
Wat in den oceaan van 't grondeloos verdoemen 
Rondom gedompeld is - al lang reeds lag ons heer 
Na 't schipbreuk lijden op het vlammend solfermeer 
Te drijven wrak aan wrak; armzalig overschot 
Der snelgewiekte vloot, dat door het nijdig lot 
Ligt haveloos verstrooid langs de onverbeden stranden, 
Waar 't wilde zeegedrocht in nood niet aan durft landen. 





{==67==} {>>pagina-aanduiding<<}

Paleis van Lucifer


De bekoorder weergekeerd uit het Paradijs


De Lucifersche burgt met al de staatsgebouwen 
In grootsche majesteit, met woorden niet te ontvouwen, 
Bereikt de wallen schier langs Oost en West en Zuid; 
Een vierkant wapenplein strekt zich ten Noorden uit. 
Nadat de omheiningsmuur geheel is opgetrokken, 
Begint men aan 't paleis. De onmeetbre marmerblokken, 
Met ongeplooiden arm geslingerd op den kolk 
Der grondelooze lucht, verscheuren 't gaas der wolk 
En vliegen naar omhoog. De zware muren rijzen 
Ontzagverwekkend op en doen de blikken ijzen 
Van duizeling en schroom, wanneer ze in 't ijdel perk 
Zien hangen zonder steun de wijdgestrekte kerk, 

{==68==} {>>pagina-aanduiding<<}

Die op haar vleuglen drijft. Voor elken gevel klimmen 
Drieduizend stijlen op, die uit de verte kimmen. 
Zoo daagt van uit de zee, op 't aangeslibde strand, 
Het slanke kokoswoud, dat tot den hemel spant 
Zijn breedgetakte kroon van lange vederpalmen, 
Die sierlijk nedergolft in ongebroken schalmen 
En vormt een booggewelf van schaduwtelend groen, 
Waardoor geen zonstraal schiet. Het vorstlijk paviljoen 
Is boven met uitspringend kroonlijstwerk omgeven, 
Dat statig overhelt; vier torens hoog verheven 
Zijn rondom elken hoek als wachten uitgezet, 
Opdat geen hinderlaag de nieuwe vesting lett'. 
In 't midden van de kerk staan vier gedreven zuilen 
Van klinkklaar zonnegoud, gekranst met loovertuilen, 
En schoren 't ronde dak van d'uitgespannen dom, 
Die in het ledig vlot en hevelt van rondom 
Met opgerechte kruin op torentin en transen, 
Die duiken aan zijn voet, zich badende in zijn glansen. 
Zoo steekt de eerwaardige eik in 't eeuwenheugend woud 
Op al 't geboomte in 't rond als koning uit en schouwt 
Genadig op hen neer en breidt zijn machtige ermen 
Naar alle zijden uit tot schutting en beschermen, 
Als vader van zijn volk. Geen rijkdom is gespaard 
Aan 't godlijk praalgebouw, ten volle de englen waard. 

{==69==} {>>pagina-aanduiding<<}

Uit hagelblank albast en marmer zijn de muren; 
De beelden uit ivoor; uit heldre tintelvuren 
Zijn rib en kruinstipboog; uit rotskristal de vloer; 
De zoldring uit saphier en golvend parelmoer. 
't Gespijkerd diamant, dat langs de koepeldaken, 
Op donkerblauwen grond omslingrend, staat te blaken, 
Schiet door den smookdampmist, als 't flikkerend gestarnt, 
Dat in den duistren nacht aan 's hemels kapen barnt. 
De poorten, die 't paleis den in- en uitgang leenen, 
Zijn zeven in getal, van gladgeslepen steenen; 
Langs elke zijde twee, eene enkle slechts ten Noord, 
De schoonste wel van al. Voor de amethijsten poort 
Staan op eene dubble rij een honderdtal pilaren 
In smijdig goud gegroefd. Reusachtige adelaren 
Met uitgespreide vlerk belommren 't kapiteél; 
Een vurig leeuwenpaar rust op het bovendeel 
Van 't voetstuk. Rechts en links de poorten zijn de zalen 
Der vorsten aangelegd, de wapenarsenalen 
En kamers tot den dienst van 't groot gemeenebest, 
Oneindig uitgestrekt, waarin zich 't leger vest, 
Voor overrassing vrij. Van iedre poort vertrekken 
Drie overwelfde zuilengangen, die zich strekken 
Tot aan het verste diep van 't scheemrend heiligdom 
En kerk van Lucifer, met starrelichten dom 

{==70==} {>>pagina-aanduiding<<}

En zonneglans bekroond. De zeven groote deelen 
Des legers volgen elk de hooge machtbevelen 
Van een bijzonder hoofd, gesteld voor iedre poort. 
In 't strijdperk uitgerust, elk met zijne eigen soort 
Van wapens, zal zich 't heer der sombre wraakcohorten 
Dees zeven poorten uit op 't aardrijk nederstorten. 
Reeds heeft de Onsterflijkeid in levend vuur gebeeld, 
Wat iedre heldenschaar ten buit is toegedeeld: 
Op de eerste poort ten Noord staat Hoogmoed trotsch verheven; 
Zijne uitgestrekte hand doet de onderdanen beven; 
Ter rechterzijde knielt de laffe Vleierij; 
Ter linker ligt in 't bloed vertrapt de Slavernij. 
Op 't tweede poortvlak staat, het neusbeen ingetrokken, 
De vingren kromgehaakt, de Vrekheid, heet op schrokken. 
De Rijkdom, nimmer moê, giet de opgepropte schaal 
Van peerlen, eêlgesteente en klinkend goudmetaal 
In de ijzren woekerkist, die ze eeuwig houdt geborgen, 
Waarbij de Kommer waakt, gerimpeld van de zorgen, 
En Geldzucht, tuk op winst, en Armoede, ijslijk naakt, 
Die, doof voor 't zelfgevoel, aan vreugd en heil verzaakt. 
Op 't derde poortpanneel is Ontucht, dor aan zegen, 
Van heilloosheên bevrucht, op 't schandbed aangelegen. 
Ter rechterzijde lonkt, met aangeverwde kaak 
En onbeschaamden blik, 't bedrieglijk Schijnvermaak 

{==71==} {>>pagina-aanduiding<<}

En biedt in lichte scherts den roodbeschuimden beker, 
Bezwangerd van venijn en ongeneesbren steker. 
Ter linker zwijmt een rif, verwoeste Bloem der jeugd, 
De Grijsheid zonder dag, ontloogd van eer en deugd, 
Die 't zwarte doodsmelk dronk der vuile pekstankbronnen 
En sleept verwelkt naar 't graf, eer 't leven is begonnen. 
Het vierde tafereel vertoont den laffen Nijd, 
Met diepgezonken oog, die de eigen borst doorrijt. 
Hij ziet met loenschen blik de zon op andren gloren; 
De lenterozegaard voor hem is prikkeldoren; 
Zijn hoofd hangt nederwaarts, zijne aanzichtskleur verschiet, 
En in zijn spijtig hart woelt de angel van 't Verdriet. 
Jaloerschheid spreidt een wolk om de ingetrokken slapen, 
Waaronder de Afgunst broeit, die sluipmoord voert in 't wapen 
En stookt op 't kille vuur het langzaam werkend gift 
En bergt in 't plooiend kleed den aangeslepen stift. 
De vijfde schilderij ziet Dronkenschap gezeten 
Aan uitgezochten disch, zich zelve gansch vergeten, 
Bedwelmd in 't geestrijk vocht van d'aangenamen most. 
De Weelde lacht haar toe, in goudfluweel gedost 
En perst met malsche hand de purpren muskadellen 
En doet van 't schuimend sap de zilvren bekers zwellen. 
Aan de achterzijde kruipt Ellende naakt en bloot 
En bleeke Krankheid rond; van verre wenkt de Dood. 

{==72==} {>>pagina-aanduiding<<}

In 't schild der zesde poort vliegt Gramschap op den wagen; 
De Razernije zweept met scherpe geeselslagen 
Haar snuivend vuurgespan, dat, vonklend van den Haat 
Ketst vlammen uit den steen, waar 't met de hoeven slaat. 
De wilde Krijg giert los bij alverdelgingbrullen, 
En de ijsbre Tweedracht zwaait haar roode fakkelkrullen. 
Het zevenst beeldgezicht maalt Traagheid, uitgestrekt 
In d'arm der Ledigheid, die geeuwend zich verrekt 
En van verveling wrijft de matgesluimerde oogen, 
Daar Luiheid moêgeleund, half knikkend neergebogen, 
Met loome hand den geest van droomig heulsap spreidt, 
En, rillende uit den slaap, de koude Zorgloosheid 
Verdwaasd in 't wilde tuurt met losgezwierde haren, 
Daar ze in heur lekke schuit te grond zinkt in de baren. 
Nauw waaide op 't hoog kasteel de halve maan in top, 
Of in de verte gaat een flauwe scheemring op, 
Door 't wachtend geestendom met ongeduld vernomen. 
Ze onthult zich meer en meer, en midden in haar stroomen 
Verschijnt de hellevoogd. Hij boort de neevlen door, 
Gelijk de tuimelstar, die in haar vluchtig spoor 
Een streep van licht vertoont. Verbazing komt hem vangen 
Bij 't zien der zonnen, die aan 't donker welfsel hangen, 
Dat gansch in schaduw lag bij d'aanvang van zijn reis. 
Verbijsterd staat hij stil en staroogt reis aan reis, 

{==73==} {>>pagina-aanduiding<<}

Of hij ten speelbal zij aan hersenschim en logen, 
Maar voelt bij elke schrêe de ontroering steeds verhoogen, 
Wanneer hij door den damp de torenstad beschouwt, 
Den grooten Lucifer ten rijkstoel opgebouwd. 
Hij nadert, ziet alreeds het trotsche vaandel wappren 
Op 't bolwerk, door de band der onvermoeide dappren 
Gerezen uit den grond en hoog in roem gesticht. 
Hij groet de bakermat van 't kimmend morgenlicht, 
Dat uit den schoot des nachts in luister stijgt naar boven 
En met zijn jongen glans den hemel komt verdooven. 
Op 't slotplein strijkt hij neer te midden van 't gewoel; 
De kolken juichen toe met donderend gejoel. 
Elk blikt den keizer aan. 't Wordt stil, de vorst gaat spreken: 
‘Strijdmakkers, laat 't gevoel den boezem buitenbreken; 
Wat heeft, in luttel tijds, de hel al grootsch gewrocht! 
Verneem, o zeegrijk heer, den uitval van mijn tocht: 
Aan Lucifer de kroon! Het menschdom is gevallen!’ 
De plotse bliksemschok loopt trillend langs de wallen, 
Onthutst van zulk een slag: de verschgebouwde schans 
Wiegt daavrend op en neer met torentin en trans 
En huppelt in de lucht met de uitgelaten englen, 
Die, van vervoering dol, elkaar in de armen strenglen 
En vliegen om den hals en kussen duizendkeer; 
Maar 't strenglen is een priem en 't kussen pijnigt meer. 

{==74==} {>>pagina-aanduiding<<}

De kreet der wraak weergalmt langsheen de jammerstranden 
Bij 't trapplend voetgedreun en 't kleppren van de handen; 
De welven huilen van de warling en 't getier. 
De solferstroom ontsteekt het kissend zegevier 
En steigert uit de kil met alverslindend brullen 
En blaast in flarden uit zijn vreeselijke krullen, 
Die de englen mond om mond omhelzen fel van beet. 
Het is of 't lijf in damp van razernij verzweet. 
Zoo, borst aan borst geleund bij 't gorglend ademtrekken, 
Voelt elk op 't schouderblad de heete droppels lekken, 
Die paarlen van 't gezicht. De volgeladen krop, 
Op 't vuur des haats gekookt, giet over 't schuimend sop 
Der uitgeborlde gal, die komt de huid besmetten 
Met zwarte kool van pest, de zerpe vlammen wetten, 
Die bijten knarzlend in met dubbelvlijmend wee. 
Aldus, bij hollen nacht en 't loeien van de zee, 
Wraakzoekend zwerven ging de Eubeër langs de stranden 
En stak de toorts ten berge en liet de vuren branden 
En zag der Grieken vloot, door dezen valschen gloed 
Der fakkelen misleid, vervallen in den vloed 
En maalstroom, waar het meer met buldrend golvenklotsen 
Verbrijzelt onverwachts hun schepen op de rotsen; 
Eene al te onzaalge dood! 't Gekraak van iedre kiel, 
Die op de steennaald splijt, herklinkt in 's grijzen ziel 

{==75==} {>>pagina-aanduiding<<}

Als Palamedes schreeuw, en als de wreede klippen 
Verstooten 't noodgeschrei, dan ratelt van zijn lippen 
Een lange schaterlach.... De wraak ja is geboet; 
De gier der wraaklust leeft, die, onverzaad van bloed, 
Met scherpen bek en klauw zijn eigen borst moet ploegen, 
Hij zelf, zijn wreedste beul, 't rampzalig hart doorwroegen, 
Zijn lever pikken op van honger nooit gevoed. 
Wanneer de heesche keel den razernijenvloed 
Schorpiepend heeft ontlast, wanneer de slingerbaren 
Der helsche deining staan en uitgeput bedaren, 
Het handgekiepper, 't voetgetrippel, 't luid gejoel 
Van poos tot poos verzwakt en wegsterft in den poel, 
Dan gaat de sultan voort. 



{==76==} {>>pagina-aanduiding<<}




{==77==} {>>pagina-aanduiding<<}

De Bekoorder in 't Paradijs


Onze eerste ouders. - Gabriël


Ik zag door 't loover heen, onstuwd van zonnestralen, 
Hoog boven 't aardgediert, twee wondre schepsels pralen 
Van eedler vorm en leest: de man en zijn mannin; 
Hij, Koning van 't heelal, en zij, de Koningin; 
Hij, van des Hoogsten hand uit roode klei gekomen 
En met Gods geest bezield; zij, in den slaap genomen 
En uit de warme rib geboren van den man, 
Het vleesch ja van zijn vleesch en 't lijfsgebeente van 
Zijn eigen lijfsgebeent, hem tot een troost in 't leven 
Een trouwe gezellin en hartsvriendin gegeven, 
Opdat zij hand in hand, getwee naar 't lichaam éen 
En éen van ziel en zin, genieten in 't gemeen, 

{==78==} {>>pagina-aanduiding<<}

Ook in 't ontelbaar zaad van aangeteelde loten, 
Het godgelijkend kroost, den vruchtbren stam vergrooten, 
Die de aard vervullen moet. Het merk der majesteit 
Is op het aangezicht van Adam uitgespreid: 
Zijn voorhoofd, breed en hoog, is rond met kracht omtogen 
Met ernst en statigheid. Zijn vlammenschietende oogen 
Weerstralen 't godlijk licht, waarvoor de boschleeuw buigt, 
De ontzagbre behemoth al knielend eerbied tuigt. 
En gansch het dierendom, bij 't noemen van zijn namen, 
Zich aan zijn voeten vlijt en heentrekt zonder pramen, 
Gevolgzaam op zijn wenk en luistrend naar zijn stem, 
Die met ontzag gebiedt en hulde vergt met klem. 
Zijn schedel draagt een kroon van zwartgekrulde lokken, 
Die in een dubblen tros langs wederzijden vlokken 
Van 't koninklijk gelaat en kussen 't schouderblad. 
Zijn breedgewelfde borst behelst een vollen schat 
Van moed en levenslust, zijn hart een bron van zegen, 
Een frisschen watersprong, bedrupplend al zijn wegen, 
Dooraâmd van zaligheid en balsem van genâ, 
Wiens heil hij dubbel smaakt, het deelend met een gâ. 
Wat verwen zijn bekwaam het tweede beeld te malen, 
Dat wandelt door het groen van Edens lommerdalen, 
Als in de schemering de jonge dageraad 
Door dauw en nevelgrijs in stroomend goud zich baadt. 

{==79==} {>>pagina-aanduiding<<}

Wanneer zij 't kristallijn der zachtgetemperde oogen 
Laat spieglen onder 't loof der rondgewelfde bogen, 
Dan schijnt de hemel zelf op 't aardrijk neergedaald 
Met al zijn lieflijkheên, zoo mild een goedheid straalt 
Uit d'opgeslagen blik. Twee kransen peerlen schieten 
Uit 't ongevlekt azuur, gebenedijde vlieten, 
Die zaligheid in top en niet de nooddruft plengt, 
Den overstelpten kroes der blijdschap, onvermengd 
Van smarten, uitgeborld. Halfopen tot een lach, 
In 't rozenwaas gedoopt van d'aangebroken dag, 
Verschuift de gulle mond het karmozijn der lippen, 
Als wilde heel de ziel verrukt naar buiten slippen 
En zingen op haar tong. De aanvalligheden stoeien 
Om 't melkig dons der konen; lenterozen bloeien 
En geuren onverslenst in Eva's lustpriëel, 
Waar schoonheên gaan ten rei in vluchtig lichtgespeel 
En hupplen af en aan en slingren door de dreven 
En drinken toog aan toog de volle vreugd van 't leven 
In 't aangewandeld bloed. Heur lange haarlok drijft 
In sluier nederwaarts, die zachte kronkels schrijft 
En giet de schouders afzijn stroom van gouden baren, 
Die wiegelend den rug en blanke borst omvaren. 
Zoo stappen, hand in hand gestrengeld, naast elkaar 
De man en vrouw, het schoonste en zegenrijkste paar, 

{==80==} {>>pagina-aanduiding<<}

Dat ooit de bodem droeg. Geen schandehulsels dekken 
De onnoozelheid van lijf en leden zonder vlekken, 
Die staan daar in den dag van naakte majesteit, 
In al den adeldom en ganschvolschapenheid 
Der reine menschlijkheid, van godlijkheid doorvloten, 
En dragende in de ziel de beeldtnis ingegoten 
Van Hem, wiens zegel hun nog versch op 't voorhoofd kleeft 
En wijdt in 't koningschap. Hun lichtgedaante zweeft 
In vrijdom ongekrenkt en onbewust van boeien; 
Zoo moest dit godlijk beeld des Scheppers hand ontvloeien. 
Dees moedernaakte twee, van onschuld rijk gekleed, 
Gebieden door 't heelal en zwaaien wijd en breed 
Den onbetwisten staf op zooveel duizend dieren 
Als wriemlen over 't land of in de golven zwieren 
Van zee en blauwe lucht, wat, al of niet getuigd, 
Zijn levensaders zat aan 's aardrijks borsten zuigt, 
Of koud ligt in haar schoot. Geen schaamte kleurt de wangen, 
Waar eer en deugd op troont van kommer onbevangen, 
Van gruwlen onbesmet en ongerept van schand. 
Geen oorlog mensch in mensch zet op in tegenstand. 
Benijdbre staat! o Leven, overdauwd van licht, 
Doorwasemd van geluk. Verruklijk evenwicht 
Van stof en stofloosheid, die stemmenparig zingen, 
Waar 't lijf, weerbarstig, niet den teugel wil ontspringen 

{==81==} {>>pagina-aanduiding<<}

Des geestes, deze niet ontslibbren aan den toom 
Der rede, die van God haar ingeblazen stroom 
En ademtocht ontvangt. Het vorstenpaar van Eden 
Gaat met een stool omgord van stralen om de leden 
En dos van puperschijn, die breed in ploeien slaat 
En vlot hun schreden na in drijvend lichtgewaad, 
Als de opgerezen zon, gekroond met roem en luister, 
Haar gouden mantel sleept door 't wandelspoor van 't duister. 
Begaafden onder al, die naakt zijt en niet naakt, 
Door 't leliesneeuwig kleed belommerd, rijkgemaakt, 
Verheerlijkt en gekroond. Driezalig moogt ge u noemen, 
Indien ge alleen op God en zijn gebod wilt roemen, 
Geene andre kennis acht en, in te stoute vaart, 
Gesteigerd boven 't peil, geen zon in de oogen staart, 
Wier uitgeschoten vlam uw vleugels kan verschroeien, 
U dooven 't levenslicht in 't lichtverdelgend gloeien, 
Die neergebliksemd stort in eeuwigdonkren nacht. 
De eerwaardige ouders van het menschelijk geslacht, 
Bestemd om 's aardrijks boôm te dekken met hun loten, 
Zijn door den Eeuwge zelf in 't echtverbond gesloten, 
Dat nimmer, wie 't ook zij, God tartend durv' bestaan 
Te breken dezen band voor de Almacht aangegaan. 
De godverpande trouw der jonggeboren bruiden 
Werd plechtiglijk gevierd. De zoetste balsemkruiden 

{==82==} {>>pagina-aanduiding<<}

Bewierookten den hof en spreidden rond een geur 
Van hemelschheid; 't gebloemte schoot zijn helste kleur 
En verwenschaakling uit, wedievrend in 't behagen. 
Het mossig voetpad boog om 't schoone paar te dragen; 
't Gepluimde koor hief aan en schaterde door 't hout; 
't Gedierte, groot en klein, zoo als het is gebouwd, 
Verscheen en op zijn wijs, elk in zijn stembetoning 
Stak op de lofbazuin van koningin en koning. 
De stomme visschen zelf van blijdschap sprongen op 
En beurden uit den vliet den bontgeschubden kop 
En klapten met de vin en zwabberstaart in 't water. 
Het was een vreugdgejoel, een luid gesnap, gesnater, 
Gewemel hoog en laag; ja macht en snelle geest, 
Lichtspranklend afgezeild, kwam zitten aan het feest 
En onder 't groene loof met Adam banketteeren 
En in zijn hoofd en stam het nieuw geslacht vereeren, 
Het kroost van eénen God, met de englen erfgemeen. 
De hemel op dien dag met de aarde smolt ineen 
En vierde bruiloft mede in luit- en harpgezangen. 
Helaas! Het hooggetijde, in jubling aangevangen, 
Herkeert maar al te ras in droevig jammerspel, 
En 's menschen wee herklinkt in zegegalm der hel. 
Ik staarde 't schouwspel aan en vond mij schier bewogen, 
En tranen, mij ten spijt, ontsprongen aan mijne oogen 

{==83==} {>>pagina-aanduiding<<}

Op 't zien van zooveel heils, zooveel onoozelheid 
Dier schoone schepsels, die, ter kwader uur verleid, 
Het ingeschapen erf en bruidschat zouden derven. 
Om in de slavernij ellendig rond te zwerven, 
Vervloekend 't levenslicht en roepend om de dood: 
Een onbegrensd geluk, door ongekenden nood 
Te plotslings opgevolgd. 't Boosaardiglijk vernielen, 
De wreede moorderij van zoo verheven zielen, 
Gespijsd van alle goed, gespeend van alle kwaad, 
Zich badende in 't genot van hun doorluchten staat. 
Dit ging mij in het hart en stond mijn moed te weeken. 
Elk ander had gewis voor Adam vlag gestreken 
En keerde ledig weer, ontwapend van de wraak. 
Weet dank aan Lucifer, die hield den voet bij staak. 
Hadt gij den mensch gezien, aleer hij was gevallen, 
Ik zweer het, geen van u, geen enkel van u allen, 
Die niet, van eerbied stom, aanbeden had in 't beeld 
Den Maker cindloos schoon, die in 't bootseersel speelt 
Als in een wederschijn en spiegelt in zijne oogen 
Een straal des luisters af, zijn eeuwgen schoot ontvlogen. 
Mijn zinnen waren weg, verrukt, verdwelmd, en 't scheen, 
Dat tijd en afstand, aarde en hel rond mij verdween, 
't Verloren paradijs, zoo wijd teruggevloden, 
Op nieuw mij tegenstroomde uit 't aanschijn dezer goden, 

{==84==} {>>pagina-aanduiding<<}

Wien 't onvergeetlijk Schoon te voorschijn brak door 't slijk 
En voerde de aardschheid op ook boven 't hemelrijk. 
Wie weet, hoe langen tijd ik ware ontgeest gebleven, 
Zoo niet die zweem naar God mij aan mij zelf hergeven 
En opgeroepen had tot kwijting van mijn taak. 
Zit de Oppermajesteit te hoog en buiten raak, 
Het lust ons Hem in 't werk en 't schepseldom te schenden, 
Hem in 't verkoren beeld een pijl naar 't hart te zenden, 
Wiens kromgehoekte spits zich vastzet in de wond. 
Ik wil met éenen slag verbreken 't erfverbond, 
Ontwijden staf en kroon en 't scheppingsplan versteuren, 
Het blank genadekleed hun van de heupen scheuren, 
Die staan daar, God ten spijt, mishandeld naakt en bloot 
Te huivren van de koû in de ijzers van de dood 
En slaan de palmen saâm en kloppen blauw hun borsten, 
Dat steenen in den grond, van 't huilen doorgeborsten, 
Van deernis zijn geraakt en schreien om hun leed. 
Dan stoot hun boezem uit de sombre wanhoopskreet: 
‘Ach, waar' dees dag, dit uur, wij zelven nooit geboren, 
Die zien ons heil te niet, een eeuwig goed verloren. 
Vervallen koningen, uw kroon en schepter kwijt, 
Gaat, ploegt de knarzende aarde, om u vermaledijd, 
En sleept in 't bloedig spoor van 's vijands zegewielen 
Uw ketens rammlend na, Gods vrijgeschapen zielen.’ 

{==85==} {>>pagina-aanduiding<<}

Ik zal 't verloopen zaad, ontaard van zin en geest, 
Verbasterd van zijn stam en ingeprenten leest, 
In 't gloeiend schandemerk der dienstbaarheid hersmeden, 
't Gebroken stempelwas in helschen deesem kneden, 
't Bezielen met mijn âam, 't doorwaaien met mijn wind, 
Mij storten in zijn vleesch en voeden 't Adamskind 
Tot duivels lijftrawant, die menschen helpt verdoemen, 
Den satan god aanbidt en God durft satan noemen. 
Zoo wordt ons nederlaag geboet aan menschenschijn 
En kaatst ten hemel weer en treft 't ontrefbaar Zijn, 
Tot waar 't den zetel spant van eeuwen onbewogen 
En houdt den hoogen staf de starrelichte bogen 
En zonnekreitsen door en gordels zonder tal 
Van wereld werelden geworpen door 't heelal, 
Die zwemmen op en af langs de oeverlooze baren 
En drinken uit zijn blik zich levend vuur in de âren 
En geest van dunne vlam en slingren om en rond 
Hun midpunt zonder rust en elken morgenstond 
En avond buigen 't hoofd van stralenkronen neder 
En wachten op zijn wenk.... en dan vertrekken weder. 
Maar hoe dit paar genaakt, God liever dan 't azuur 
En appel van zijn oog? Zijn goedheid met een muur 
Bedekt het van rondom en houdt het afgesloten 
Met lommerwolk uit lucht van dageraad gegoten 

{==86==} {>>pagina-aanduiding<<}

En doomend zonnewaas. Hij strekt ten beukelaar 
Zijn arm almachtig uit en stort zijn zwellende aâr 
Van zegen hun op 't hoofd in vloed van heilgenaden. 
Hij heeft met engelwacht omzet hun wandelpaden 
En lijfstaffieren, die in 't ronde houden waak 
Bij dag en nacht, dat niets Gods hooggewijden naak'. 
Wat vreemd en onvertrouwd hun zaligheid moog' letten. 
Wie waagt het roekeloos den voet hun dwars te zetten 
En, schendende Adam aan en zijn gezalfden staf, 
Te roepen op zijn hals zoo fel en zwaar een straf, 
Als 's Hoogsten toorn in brand mag op de kruin te gieten? 
't Is zorglijk op 't geval een schicht in 't wild te schieten, 
Die, door een takkebos of vleugelzwaai gestramd, 
Zijn wit te bijster loopt en zelfs de huid niet schramt. 
Wie zet het al op 't spel, die moet de kans niet wagen, 
Eer 't lot hem gunstig sta een wissen slag te slagen. 
Zoo wrokte ik in mij zelf en zat op 't stuk te broeien, 
Toen plotslings van omhoog een klaarheid af kwam vloeien. 
Die schemerde in de lucht, dat 't lichten van den dag 
Verging en schaduw werd. Van uit mijn schuilhoek zag 
Ik 't blinkend schijnsel na, dat klepprend met zijn pennen, 
Al na en nader kwam den lusthof binnenrennen 
En Adam tegendreef. 'k Erkende Gabriël. 
Gods tolk en afgezant, die 't opperste bevel 

{==87==} {>>pagina-aanduiding<<}

En boodschap overbrengt. Van 's engels schouders zwieren 
Twee vleugels blauwgeschulpt van vluchtige saphieren, 
Van binnen afgezet met zonnekristallijn, 
Doorvonkt van diamant en dauw van perelgrein. 
Een sluier, van gezag en majesteit geweven, 
Met de eigendommen Gods geheimnisvol omschreven 
En zinnebeelden, strikt zich om zijn lenden vast 
En kleedt met godheid om, wie draagt Gods woord en last. 
Zijn lokken, die den rug met gouden toorts omweemlen 
En waaien vlammen uit bij 't starreglinstrend scheemlen, 
Zijn met een eeuwgen krans van glorie oversnoerd, 
Die boven 't voorhoofd sluit en in zijn schildrond voert, 
In aangewette punt van bliksemstraal gedreven, 
Zijn wapen hooggeducht, waar midden is geschreven 
Zijn naam: de Kracht van God. 



{==88==} {>>pagina-aanduiding<<}




{==89==} {>>pagina-aanduiding<<}

Erfzonde

Eerste Geschiedenis des Menschdoms


EEN vuile solferreuk verstikt de bange lucht; 
De zon verschiet haar kleur; het aardrijk hijgt en zucht 
Bij al die zwarte pest en landbederfenisse, 
Op 't menschdom uitgestort, en overerfenisse 
Van ziekte en weeklijkheid en ingezogen dood, 
Die hem door de aders rent en van der moeder schoot 
Aan 's levens ingang komt haar duistren standaard zetten, 
De zwakke wortelkiem in de eerste bron besmetten, 
Doorkankren lijf en ziel en vellen 't nageslacht 
In vader Adam neer en al wat wordt verwacht, 
Uit Eva's vruchtbren schoot der levenden ontloken. 
Wat kan een kleine vonk een brand van jammren stoken! 

{==90==} {>>pagina-aanduiding<<}

Wat schat van weedom houdt de beet eens appels in! 
Wat rampfontein ontspringt zoo nietig een begin! 
't Was oorzaak dat de mensch, na 't zondig overtreden 
Der opgeleide wet, verdreven werd uit Eden, 
Dat al wat uit den schoot der diepgekrenkte vrouw, 
In pijn en smart gebaard, den dag ontvangen zou, 
Naar lijf en ziel besmet verschijnen zou in 't leven, 
Aan ongekenden nood en jammer prijsgegeven 
En als ten gruw en vloek geworpen over de aard, 
Waar alles aan heur vorst verderf en dood bewaart. 
Wie telt de ellenden op aan Adams kroost beschoren, 
Tot loutre heilloosheên en aaklig zwart geboren, 
Hetwelk van d'eersten stond, waarop het 't daglicht ziet, 
Den kreet der smarten slaakt en wegdeinst bij 't verschiet 
Van 't ongebakend spoor, ontsloten voor zijn voeten, 
Dat hij in eeuwgen strijd gedoemd is door te wroeten 
In helledonkren nacht, door geene star verlicht, 
Die door de duisternis zijn waggelschreden richt. 
In halve flikkring ziet hij drochtelijke slangen 
Met omgekrulden staart aan stam en twijgen hangen 
Of, kronklend ondereen, in langen klis verward, 
Die sissend nader schuift en hem den weg verspart, 
Waar monsters, zwart van vlerk, al klepprend rond hem waren. 
Hij voelt het stilstaand bloed verstollen in zijne âren, 

{==91==} {>>pagina-aanduiding<<}

En doolt het voetpad af in 't ondoordringbaar woud, 
Maar vindt geen minder leed en ongeval in 't hout. 
Hij hoort met schrik en angst het janken en het huilen 
Der wilde dieren aan, die in de struiken schuilen; 
Hij staat bij elke schrede en schouwt benauwd in 't rond 
En zoekt de heesters door, of hij eene uitkomst vond. 
En luistert naar den wind, die schuifelt door 't gebladert, 
En siddert op 't gerucht, dat immer dichter nadert, 
Versteven als een steen, en houdt den adem in, 
Maar voelt den hartklop toch en siddert niet te min. 
Al tastend dwaalt hij rond, gedurig meer verloren, 
En kneust zich aan den stronk en kwetst zich aan den doren 
En dringt de takken weg, die 't bloed uit 't aanzicht slaan, 
En roept in twijfeling de dood om bijstand aan. 
Doch vruchteloos gesmeekt: hij heeft niet uitgeleden; 
De harde worstelkamp is nog niet doorgestreden: 
Nog is het luttel sap niet uit de schel geprest; 
Zoo lang een druppel zweet in 't dor geraamte rest; 
Een nietig lekje bloeds door 't adervat mag drijven; 
Het kleinste spiertje vleesch aan 't schraal gebeente klijven; 
Zoo lang het zwoegend hart, al is 't onhoorbaar, slaat; 
De wimper van het oog bij 't prikklen nog vergaat; 
Het laatste wiel ontremd niet loskraakt van den wagen; 
Zoolang zal hij den last in al zijn volheid dragen 

{==92==} {>>pagina-aanduiding<<}

En sleept 't gevloekt bestaan en snakt de lange dood 
En blaast den adem uit, verworpling van Gods schoot. 
Zoo droef, ellendig lot was schepsel nooit beschoren, 
In 's Scheppers vijandschap ontvangen en geboren. 
Zijn ziel, van d'Oorsprong vreemd, verbasterd en gewond, 
Kruipt in haar boeien voort en strompelt langs den grond, 
Gekrenkt en machteloos door 't jammerklagend leven, 
Gansch onbekwaam in zich om hooger op te streven. 
Gelijk in vrij gebied de koning van de lucht, 
Door niets bedwongen of belemmerd in zijn vlucht, 
De sterke wieken slaat en, plechtig opgevaren, 
Het strakgespannen oog in 't zonnelicht laat staren; 
Doch, eens in de ijzren kooi tot slavernij gebracht, 
Zich vruchteloos beweegt en naar de ruimte smacht, 
De vleugels ingekort en de oogen uitgestoken, 
En treurig henenkwijnt, het hoofd ter aard gedoken; 
Zoo was de mensch eens vrij, Gods uitverkoren beeld 
En lievling, wonderlijk met gaven toegedeeld, 
En roeide op snelle pluim de hoogste perken nader, 
Gewiegeld op de golf van 's hemels lichtbronader; 
Doch, buiten stroom gezeild, ontschiet zijn vlerk de kracht, 
En fladdrend zinkt hij neer en dompelt in den nacht. 
Vernederd en verminkt met afgeknotte pennen, 
Gelukt het hem niet meer ten hemel op te rennen, 

{==93==} {>>pagina-aanduiding<<}

Dien hij met Gods genade en al zijn schat verloor 
En eeuwig missen zal met al wat op zijn spoor 
Den hachelijken weg des levens zal betreden. 
Dit lot was Adams lot, verjaagd uit 't zalig Eden. 
't Gezalfde kroongeslacht, ontadeld en onteerd, 
Van hemelsche erfgenaam tot helleslaaf verneerd, 
Van al zijn waardigheên en majesteit ontluisterd, 
In 't goddelijk verstand beneveld en verduisterd, 
In hart en wil verkeerd, getrokken tot het kwaad, 
Weerstrevig van het goed, wie zou nog in dien staat 
Des Scheppers eigen beeld en lijkenis ontdekken? 
Wat loten mocht een struik, zoo diep verkankerd, wekken? 
Het aangewonnen kroost, belast met zondeboet, 
Zoog 't smettige venijn met vollen teug in 't bloed, 
Verdorven in zijn bron, en dronk de dood in de aders 
En op het voorhoofd droeg het schuldbewijs des vaders 
En de onuitwischbare vlek der erfgeboorteschand 
Als met een gloeiend staal in 't levend vleesch gebrand. 
Moest Adam in het zweet des aanschijns 't land doorwroeten, 
Moest Eva onder 't wicht van weedom 't leven boeten, 
Van de eigen telgen werd het oudrenhart doorboord, 
Toen Abel nederviel, van Caïns hand vermoord, 
En de aarde onschuldig bloed geweldig zag vergieten, 
Dat voort van eeuw tot eeuw in overvloed zal vlieten 

{==94==} {>>pagina-aanduiding<<}

En haar bevruchten zal, gelijk het najaarsvocht 
De beken zwellen doet, wen 't neerplast uit de locht. 
Want 's menschen euveldaân zijn met geen maat te meten; 
Zijn boosheid is in 't diepst van merg en been gezeten, 
Aan spier en vezelnet en zenuw vastgegroeid, 
Verzelvigd met het bloed, dat ieder lidmaat sproeit 
En versche krachten leent om eerloosheên te plegen, 
Waarin 't onzalig kroost zijn grootheid vindt gelegen 
En steekt den kam gekroond van gruwlen in de lucht. 
Een buitensporig rot, stoutmoedig en geducht, 
Het reuzenbroeisel wies en dekte de aard met loten, 
Als gulzig woekerzaad in modder opgeschoten, 
En met zijn ijsbren stal hield snoodheid éénen tred, 
Die als een stortvloed klom, geboeid aan toom noch wet. 
De wroeging was sinds lang de harten uitgestorven, 
En alle vleesch op aard had zijnen weg bedorven. 
Krakeel en moord en roof, verdrukking en geweld, 
En pest van tuchtloosheid won alverwoestend veld; 
't Gekraai der monsters klonk ten hemel God in de ooren. 
Hij sloot wat adem tiegt in watervloed te smoren, 
En 't was hem spijt en leed, dat Hij de menscheid schiep, 
Die, doof voor elk vermaan, heur gangen bijster liep. 
Hij gaf dan 't lastbevel aan Noach den getrouwe, 
Rechtvaardig nog alleen, dat hij eene arke bouwe, 

{==95==} {>>pagina-aanduiding<<}

Waarin, als 't al verzinkt, hij zelf, zijn huisgezin 
En 't parig dierendom een zeekre schuilplaats winn'. 
Men hoort aldra in 't woud de hooge masten kraken, 
Wier schaduwkruinen schier den top des hemels raken, 
Godvruchtig neergeveld voor 's Heeren ark, die meet 
Driehonderd ellebogen lang en vijftig breed 
En dertig hoog, in drie verdiepen opgetimmerd, 
Waarin, als 't wereldrond in euveldâan verslimmert, 
Wanneer de dag verschijnt van d'algemeenen vloed, 
Gods Alvoorzienigheid zijne uitverkoornen hoedt. 
De aartsvader houdt niet af te hakken en te vellen 
En de onvermijdbre ramp met nadruk voor te spellen. 
Van als het morgenrood het dagend Oost bemaalt, 
Tot de avondschemering in 't verre Westen daalt, 
Is Noach in de weer en port de bouwgezellen 
En weet zijn zorg en last geen rust of perk te stellen. 
Hij weekt zijn harde koets met tranen in den nacht 
En jammert om het lot, dat 't blinde menschdom wacht, 
Als 't uur des ondergangs, geslagen voor de volken, 
Verderfenis en dood zal spuwen uit de wolken, 
En de opgescheurde zee met vreeselijk gehuil 
Voor al 't geschapen graaft den diepen doodenkuil. 
De harten zijn versteend. Langs heuvlen en valleien 
Klinkt 't schaterend gejoel der huppelende reien, 

{==96==} {>>pagina-aanduiding<<}

Muziek en dans en spel op maat van hoorn en trom 
Het daverend geklop der zware hamers stom. 
Zoo preekt de vrome man den tijd van honderd jaren 
En rept zich onvermoeid om proviand te garen. 
De voorraadkamers zijn tot proppens volgetast; 
Het werkvolk steekt in spot op 't dak den groenen mast 
En laat het schip in 't veld, omgolfd van korenaren, 
Geredderd en getuigd, gereed om uit te varen. 
't Is wonder om te zien, hoe al naar slach en soort, 
Hun vaderland ontvlucht en grond van hun geboort 
De beesten, wild en tam, van 's Heeren hand gedreven, 
Bij koppel, man en wijf, om de ark te zamenstreven, 
Waar, groot en klein, het heer der levenden krioelt. 
De zesde nacht valt in; van 't slempen uitgewoeld, 
Is 't heilloos rot bedwelmd in diepen slaap gedompeld, 
Niet denkend, dat de vloed hen morgen overrompelt, 
Dat eer de zon op nieuw heur boog ten halve schrijdt, 
De waterbergenkar door beemd en akkers rijdt. 
Reeds spoedt den nacht ten eind; 't gestarnt begint te tanen, 
Als, opgestaan uit 't strooi, gewasschen van zijn tranen 
De grijsaard in gebed de ontvleeschde handen vouwt 
En d'Allerhoogste dankt, wiens goedheid hem behoudt. 
Nog is de dageraad in 't Oosten niet ontloken, 
Nog ligt Gods schutsgevaarte in halve schaûw gedoken, 

{==97==} {>>pagina-aanduiding<<}

En 't horenvee gerust te sluimren in de wei; 
Het vlugge hert, gekroond met 't prachtige gewei 
Schiet als een vederpijl voorbij ter Iaafnisbronne 
En slurpt den eersten straal der nieuwgeboren zonne; 
Het paard springt hunkrend op en blaast met sterk gesnuit 
Geheele wolken damp door 't breede neusgat uit 
En werpt den kop omhoog en fladderende manen 
En slaat de hoeven uit en ploegt den grond in banen; 
Met fijngesneden stal, gladhuidig, bontgevlekt, 
Den langgehalsden kop hoog in de lucht gerekt, 
En 't opgeschoten lijf, geschraagd van dunne beenen, 
Glijdt midden door 't gediert de kemelpardel henen; 
Een dauw van perelgrein bedruppelt halm en mos; 
De grijze neevlen staan als wachten rond het bosch; 
Toen in den frisschen bries van 't geurend morgenkrieken 
Een dichte vogelvlucht, blijklepprend op zijn wieken, 
Gevlogen komt ter ark, op roeipen voortgestierd, 
En sluit den pelgrimstrein van 't trekkend aargediert, 
In 't leven al gespaard ten wille eens enklen vromen. 
't Verwijl der boete is uit, het uur der wraak gekomen; 
En op des Heeren woord treed Noachs huisgezin, 
Vierparig in getal, 't behoudend noodschip in. 
Daar rijst - terwijl 't heelal in boosheid bleef verstokken - 
Van 't levendig Geloof in beving opgetrokken, 

{==98==} {>>pagina-aanduiding<<}

Geankerd van de Hoop, 't gewijde waterslot. 
God zelf met de eene hand de deure bonst in 't slot, 
Met de andere trekt de schuif der breede hemelsluizen 
En laat de golven los, die, onder vreeslijk bruisen 
Opvliegende uit de kil, met aangepresten stroom 
Hunne oevers overslaan en dekken 's aardrijks bôom, 
Van alle kanten straks omgruweld door de waatren. 
Dan stijgt door 't golfgeloei en 't dreunend donderklaatren 
Uit aller volken schoot en aller schepslen rij, 
Uit duizend kelen op een eindloos landgeschrei 
En aaklig doodsgehuil, van pool tot pool geklonken. 
De wereld plast en plonst, in 't woedend meer verdronken. 
De onpeilbre bronnenput en kolken van de dood, 
Voor 't uur des toorns bewaard, geperst van watersnood, 
Uit de aders barsten los en vegen dam en dijken; 
De zee wordt heinde en ver bezwommen van de lijken. 
't Gezwollen gietgetij, uitstortende zijn last 
Van baren, zonder eind ten hemel opgetast, 
Omsingelt 't boschgediert, gevloden in zijn holen; 
De smeekers, bleek van schrik, aan 's altaars voet verscholen; 
Den landvorst op den troon; de maaiers op het veld; 
De moeders met hun kroost waanzinnig voortgesneld. 
't Verstrooit het stugge rot der felle reuzemannen, 
't Ontwringt der wreevle vuist der grimmende tirannen 

{==99==} {>>pagina-aanduiding<<}

Den ijzren staf; den herder d'esschenhouten spriet; 
't Kruit berg met cederwoud en drijfmoeras met riet; 
Het spoelt de vesten bloot der uitgeroeide steden 
En vaagt het laatste spoor waar leven heeft getreden. 
Vergeefs op steile rots of hoogen heuvelduin 
Een reddingsoord gezocht; vergeefs der eiken kruin 
Den beeren afgetwist en sidderende tijgren; 
De wassende oceaan komt brullend bovensteigren; 
De vlugge vogel zelf, gejaagd van tak tot tak, 
Mat nutloos af zijn pluim op 't grensloos watervlak. 
De logge en doodsche zon waadt dobbrend door de kolken, 
Een wagedrochtlijk spook, verzopen in de wolken. 
Volkanen blusschen uit bij dwarlend rookgekis, 
Het vuur met 't licht vergaat in nacht van duisternis. 
Dan dekt zich 't wereldrond met ijselijke schaùwen, 
Waarboven, woest en naar, in 't uiterst doodsbenauwen, 
Door 't regenklettren heen en 't brieschend golfgeluid 
't Gejank en 't angstgegil der wanhoop klimmen uit. 
Dan wint, te midden van de klamme duisternisse, 
En leeuw en hindekalf en slang en hagedisse 
Én adelaar en duif en tijger, ooi en lam 
En man en vrouw te gaar den hoogsten bergenkam, 
Waar 't alles is gevlucht wat overschiet in 't leven, 
Vervolgd van d'oceaan, die, dreigende opgeheven 

{==100==} {>>pagina-aanduiding<<}

En ruiend van rondom de onmeetlijkheden op, 
Doet 't laatste punt der aard verdwijnen onder 't sop. 
Dan gaat de ontstuimigheid der woelende elementen 
De Mozambiksche rots op Erins kusten enten; 
De wouden saamgevlot, verslibd in 't drijvend wed, 
Zijn tot gedenkenis der eeuwen ingebed; 
Medusen zonder tal en Magellaansche schelpen 
Met Oceanisch kraal gaan de Alpen overstelpen 
En Cordillerentop; de Oost-Indische elefant 
Ligt onder 't eeuwig ijs der Noordpoolzee gestrand; 
Diersoorten gaan te niet, geslachten gansch verdwijnen; 
De vruchtbre grond herkeert in barre zandwoestijnen; 
Het land verspoelt in zee; het meer wordt vasteland, 
Met bergen hemelhoog, als wraaktrophêen beplant. 
Dan werd 't geschapendom vernietigd door Gods toren, 
Dan ging de laatste spruit van 's menschen stam verloren, 
Zoo niet de Heer een vonk van leven borg in de ark, 
Waar buiten is geen heil, het zinnebeeld der Kerk. 
Des vromen Noachs huis alleen ontkwam 't verdelgen 
En vond in 't water zelf, dat alles moest verzwelgen, 
Een veilig toevluchtsoord, waar de arke van den Heer 
In doodsche stilte dreef op 't oeverlooze meer. 
Nauw kwam de ontsmette grond uit 't natte graf gekropen, 
Nauw lag de bodem wêer voor 's menschen voeten open, 

{==101==} {>>pagina-aanduiding<<}

Nauw blonk in 't duister zwerk de zachte vredeboog, 
Of Noachs tweede zoon sloeg schaamteloos het oog 
Op d'ouden vader, die, van 't sap des wijngaards dronken, 
Bedwelmd lag in zijn tent in sluimring weggezonken. 
De vadervloek brak los op 't schuldig hoofd van Cham 
En doemde d'aterling met zijn geheelen stam 
Het juk der dienstbaarheid en slavernij te dragen, 
In ijzers vastgesnoerd aan broeders zegewagen, 
En, als 't verworpen dier, gekromd aan ploeg en eg, 
Door 't vruchtbaar akkerland den smartelijken weg 
Met 't uitgeperste bloed en 't zijplend zweet te mesten. 
Het nieuw geslacht groeide aan, vervullend de gewesten, 
Waar 't van den wondertocht het eerst was aangeland, 
Toen 't reddend schip verliet; waar dartlend, hand aan hand, 
De Tiger en de Euphraat van 't hoog gebergte schieten 
En broederlijk naast een in duizend bochten vlieten; 
Het rijkgezegend land, waar steeds de hemel blauwt, 
De lucht getemperd is, het veld van honig dauwt, 
De bodem gaat gebukt van 't wicht der korenaren, 
De dikgezogen druif zich loswindt uit de blâren; 
Waar, frisch als 't roode bloed, de levenskracht der jeugd 
Door alle de aders hupt en springt van loutre vreugd. 
Doch spillend d'overvloed, die sprankelt allerwegen, 
Heeft hij in gift verkeerd den milden schat van zegen. 

{==102==} {>>pagina-aanduiding<<}

Daar hij, in 't open veld, gezeten voor zijn tent, 
Op 't schittrend starrendom de blikken hield gewend, 
Inâmend, teug voor teug, de geurende avondluchten, 
Die de Oosterhemel biedt, zoo kwistig in genuchten, 
Stond zijn verstand als stom bij 't treffend prachtvertoog, 
In grootsche majesteit ontvouwen voor zijn oog. 
Van zooveel glans verblind, bleef hij aan 't welfsel hangen 
En zag den Schikker niet in de orde van de rangen, 
Die elken wereldbol in 't ruim zijn loopbaan wijst 
En wormpjen onder 't gras zijn wegen toont, waar 't spijst. 
Des morgens, 't spieglend oog op 't vlammend Oost geslagen, 
Zag hij, in goud gekleed, op haren eerewagen, 
De glorierijke zon in glans en heerlijkheid 
Verschijnen als een reus, die uittrekt tot den strijd, 
En de ongemeten kruin opstekende uit de kimmen, 
Gaat schrijden door de lucht en 's hemels top beklimmen, 
Van waar hij, gloeiend heet, zijn pijlenbussels schiet 
En stroomen louter vuurs uit al zijn kolken giet. 
‘O goddelijke zon, die blakert aan de bogen 
Van 't wijde hemelrond, 'k aanbid uw alvermogen, 
Die van uw hoogen troon als vader op ons staart 
En vruchtbaarheid alom en leven stort op de aard. 
'k Wil in den dageraad geknield u hulde brengen, 
O bron van alle licht, en offers voor u plengen.’ 

{==103==} {>>pagina-aanduiding<<}

Zoo sprak 't verdoold geslacht, door ijdlen schijn verblind, 
En sloeg der vaadren leer moedwillig in den wind, 
Op 't schemerpad gelokt door 't goochelbeeld der zinnen. 
Het schiep in 't zieke brein zich goden en godinnen, 
Geteeld uit ieder rijk en hoofdstof der natuur 
En heerschende over land en water, lucht en vuur. 
Men zag den aardbol haast van valsche goden krielen, 
Den dommen sterveling voor 't eigen maaksel knielen, 
Gesneden uit het hout, gebeiteld uit den steen, 
En alles was hem god, behalve God alleen. 
De hartstocht trok den geest den blinddoek over de oogen, 
De waarheid keek vermomd door fabel vond en logen, 
En de overlevering, verbijsterd van haar spoor, 
Ging in den nevelwalm van 't bijgeloof te loor. 
De Schepper was geheel van 't schepseldom vergeten, 
Dat, in de donkre schaûw der dwaling neergezeten, 
Zich blindlings in den kolk van 't doodend zingenot 
Met open armen wierp en, onbekreund om 't lot, 
Al snel en sneller door den maalstroom van de golven 
In 't rond geslingerd, in den afgrond werd bedolven, 
Die nooit eene enkle kiel terugwierp op het strand. 
Gelijk een springgetij, dat over 't vlakke land 
Zijn vloeibre bergen rolt, bij 't brullend voorwaartsrukken, 
De dood in 't ronde voert en alles breekt aan stukken 

{==104==} {>>pagina-aanduiding<<}

Wat 't in zijn vaart ontmoet, en geenen stilstand duldt, 
Voor dat de laatste holten, effen aangevuld 
Door 't opgegeeseld nat, in doodenmeer herschapen, 
Een wijden grafkuil zijn, waarin de steden slapen, 
Zoo wies de boosheid aan en holde in ruwe kracht 
En alvernielend voort, tot 't menschelijk geslacht, 
Verrast en weggesleept, versmoord lag in de baren. 
Om 't afgetakeld wrak van schipbreuk te bewaren, 
Vond zich de Heer verplicht den trouwen Abraham 
Te scheiden van zijn volk en huisgezin en stam 
Om in een verre land als balling rond te zwerven, 
En, afgescheurd van de aard, het zoet verkeer te derven. 
Van waar Jordanesstroom ontspringt uit dubble bron 
In 't schaduwrijk gebergt van Anti-Libanon, 
Tot waar hij, opgeslorpt door Edoms zandwoestijnen, 
Gelijk een ouderling ten grave gaat verkwijnen, 
Geheel dit heerlijk land, dat graan in overvloed 
In zijn valleien teelt en tal van rundren voedt, 
Door eene dubble reeks van bergen ingesloten, 
Aan Abraham beloofd en zijne ontelbre loten, 
Was 't vuilbezoedeld nest, waar 't wangedrochtlijk kroost 
Van Kanaan krioelde, in gruwlen doorgeroost, 
Dat, wilder dan het dier, gebroken uit zijn banden, 
In zijn boosaardigheid natuur waagde aan te randen. 

{==105==} {>>pagina-aanduiding<<}

Daar stond in 't groene dal granaat- en vijgeboom 
Naast wijnstok en olijf. Zich spieglend in den stroom, 
Blonk als de kroon van 't Oost een vijftal morgensteden, 
Ten feesttij opgetooid in dit verrukkend Eden. 
Doch, op zijn troon getergd, schoot God op 't snood gebroed 
Zijn bliksems neer van wraak. In lichtelaaien gloed 
Staat in een oogenblik het paradijs te blaken. 
Nog alles ligt in rust. Afgrijslijk is 't ontwaken 
Van 't eereloos geslacht, dat zich door 't wrekend vuur 
Van rond besloten vindt, als door een kerkermuur. 
't Rilt wakker uit den slaap bij 't storten van de daken, 
Die knettrend in den val langsheen de muren kraken. 
't Springt duislig uit de koets en rept zich tot de vlucht; 
Een hartverscheurend wee snijdt gillend door de lucht, 
Vermengeld met 't geknars der kronkelende vlammen, 
Die uitslaan torenhoog en eiken weg bedammen. 
Gelijk de ontzagbre leeuw, omsingeld in zijn kloof, 
Die door den jaagrenstoet, verhit op bloed en roof, 
Van alle kanten zich ziet klemmen en benauwen, 
Hun grimmig tanden toont en scherpgewette klauwen, 
De fiere manen schudt en met den langen staart 
De heupen geeselt, dat het woudgediert vervaard 
In zijn spelonken kruipt, daar de echos van de dalen 
In trilling door de lucht het wild gebriesch herhalen, 

{==106==} {>>pagina-aanduiding<<}

En eindlijk, dul gesard, met radeloos geweld 
In 't bosch van spietsen vliegt, voor 't open hol geveld, 
Tot dat hij, uitgeput en doodelijk getroffen, 
In ijselijk gebrul stuiptrekkend neer komt ploffen, 
Zoo werpt zich 't heilloos rot verwilderd in het vuur, 
Dat nergens uitkomst gunt, gesteigerd als een muur, 
Waarop de doemeling, bij 't zelfverwensching braken, 
In helsche razernij de dood springt in de kaken, 
Terwijl hij aan den steen zich 't hoofd te pletter drukt. 
Het is te laat gevlucht! De kransen losgerukt, 
Die dartle wulpschheid vlocht uit frisch gebloemte en loover; 
De feestzang klinkt niet meer, slechts wanhoop blijft er over. 
't Is alles, alles vuur. De lucht ontvlamt en gloeit, 
De bodem vliegt in brand, de solfer smelt en vloeit, 
De wolken plassen vuur, bij 't rommlend donderklaatren, 
De stroom spat uit zijn kil en rolt in vuur zijn waatren. 
Een gruwlijk schimmenheer, raaskallend van de koorts, 
IJlt woedend door den gloed en flikkert, als de toorts 
Van druipend terpentijn, die vonken spat bij 't knappren, 
Tot dat ze is opgebrand. De vuurge wimpels wappren, 
In flarden losgewaaid, ten hoogen hemel op; 
Zoo vreeslijk daagt geen vloot, de bloedvlag in den top, 
Een dikke rookwolk stijgt van uit den wijden oven, 
Als 't donker onweêrszwerk, de heuvelklingen boven. 

{==107==} {>>pagina-aanduiding<<}

Allengs verflauwt het vuur, daar 't niets te knagen vindt; 
De zwarte smook verdunt bij 't dwarlen van den wind; 
Van onder de asch, die smeult, vergaan de laatste vonken, 
En dan zwijgt alles stil.... De vijfstad is verzonken. 
Zoo word dan Galgala, de lusthof van den Heer, 
En Siddims vruchtbaar dal herkeerd in doodenmeer 
Van zout- en zwavelnat, omboord met naakte rotsen, 
Als een verstolde zee van spiegelgladde schotsen, 
Die Sodoma bedekt met 't lijkgewaad der dood. 
Geen levend wezen huist in haar gevloekten schoot. 
Slechts dan, wanneer de storm haar golven dof doet slagen, 
Dan ruischt het nog in 't oor als 't smorend jammerklagen 
Van 't zedeloos geslacht, dat neerzonk in den poel, 
In zijnen slaap verrast, bedwelmd van 't feestgewoel. 
Hare onbewoonde kust zag nooit een scheepling landen; 
Een doodsche stilte weegt op haar verwoeste stranden, 
Waar alles, leêg en naar en eenzaam als het graf, 
Den indruk nog gevoelt der losgebroken straf, 
Die staat in gloeiend schrift verschrikkelijk geschreven 
Langs d'uitgebranden grond, beroofd van alle leven, 
Waar nooit een vogel zingt, een enkel pijltje gras 
Den schralen bodem tooit, verpulverd als tot asch. 
Een bittre spotvrucht slechts, verlokkend in haar vormen, 
De Sodomsappel bloost, krioelend van de wormen, 

{==108==} {>>pagina-aanduiding<<}

Gelijk de schampre lach van 't zinnelijk genucht, 
Van ongeneeslijk wee, van schande en dood bevrucht. 
De bergen, uitgegroefd van 't vuur der bliksemflitsen, 
Verbrokkeld en gescheurd met afgeknaagde spitsen, 
Vertoonen zich van ver als schimmen langs het dal. 
De teekens van de wraak zijn zichtbaar overal. 





{==109==} {>>pagina-aanduiding<<}

Het Eeuwig Woord


Biedt zich aan


Om het Menschdom te verlossen


Het menschelijk geslacht was in zijn hoofd verkankerd. 
De groote kabel brak, die 't schip hield vastgeankerd, 
En 't dreef de waters af, verzeild van kust en land; 
Aan alle winden prijs, die stormen tegen 't wand; 
De zeilen losgerukt, de masten doorgespleten; 
Den bodem lekgeslagen en, in warling rondgesmeten, 
Geslingerd op de klip, die dreigend voorwaarts steekt, 
Besneeuwd met lillend schuim, dat door de branding breekt. 
Een ijselijke schok heeft op de rots geklonken: 
't Geteisterd vaartuig rilt en siddert in zjin schonken, 

{==110==} {>>pagina-aanduiding<<}

Het draait in zwijmeling de scherpe klipnaald rond 
En fladdert als de duif, door 's jagers schicht gewond, 
En zinkt dan als een steen voor eeuwig, eeuwig neder. 
Wie geeft aan Adams kroost zijne eer en onschuld weder? 
De aartsengel kan het niet, hij die, op 't licht gewiegd, 
Op vlerken van azuur den Melkweg ommevliegt, 
In 't rond zijn wachten zet en met den blik der oogen 
De legerscharen leidt, die trekken langs de bogen. 
Noch hij, die in de vlucht het donderpaard bespringt, 
Met d'enklen prang der knie zijn forsche lenden dwingt, 
Die kraken van de pijn, daar de uitgeslagen hoeven 
Den donkren rug van 't zwerk met spattend vuur doorgroeven. 
Noch hij, die met een wip zich slingert op den wind, 
De woeste orkanen ment en aan den gordel bindt, 
Zich op den neveldamp den afgrond om laat zwieren, 
De stormen samenperst, ze buldrend los laat gieren 
En wederroept. Noch hij, die in der waatren schoot 
De wufte golven drijft langs om den wereldkloot, 
Ze daaglijks op en af laat schieten door zijn sluizen, 
Naar lust in teugel houdt of steigrend op laat bruisen. 
Noch hij, die in het diepst van 't ingewand der aard 
De grondstof der natuur in heeten smeltkroes klaart 
En schat op schatten hoopt in de uitgeholde zalen 
En soms een zoeker wenkt in 't werkhuis af te dalen 

{==111==} {>>pagina-aanduiding<<}

En, voor 't verbijsterd oog van 't troetelkind, een hoek 
Geheimvol openspreidt van 't groote sluierdoek. 
Noch hij, die 't malsche graan doet klimmen in zijn halmen 
En golvend ruischen doet in godgewijde psalmen, 
Den jongen rozeknop met karmozijn omwaast 
En over veld en woud den levensadem blaast. 
Geen hooge hemelmacht, hoe waardig en verheven, 
Kan de uitgedoofde zon haar luister wedergeven. 
De groote Michaël, die in zijn godlijk schild 
Jehova's wapen voert en de eeuwge bliksems drilt, 
Hij zelf vermag het niet. Maar God heeft mededoogen 
Met 't deerniswaard geslacht, dat, luistrend naar de logen, 
Zijn koningschap verloor met schepterstafen kroon. 
Nog klopt het vaderhart voor d'aangenomen zoon. 
Hij wenkt rond zijnen troon de zalige engelscharen, 
De dienaars van zijn rijk, die op den lichtstroom varen: 
‘De mensch, mijn schepsel, viel. Zijn wanbedrijf eischt bloed. 
Wie brengt mij voor zijn schuld de wettelijke boet? 
Wie uwer is geneigd dien zwaren last te dragen? 
't Verbaasde geestendom, ontroerd en neergeslagen 
En als verplet door Gods onmeetlijkheid, staat stom. 
Het Eeuwig Woord treedt voor: “Mijn Vader, zie, ik kom. 
Ik wil des menschen vloek mij op de schouders laden. 
Gij zult uw eengen Zoon als offer niet versmaden, 

{==112==} {>>pagina-aanduiding<<}

Dewijl geen hemelmacht het waagstuk durft bestaan 
Den harden strijd der dood voor 't menschdom in te gaan. 
Gij vindt uw wellust niet in hagelblanke stieren, 
In schapen, rein van vacht, en menigte offerdieren, 
Ter eere van uw Naam tot dank en zoen geslacht; 
Hun rook bereikt u niet, hun bloed blijft zonder kracht. 
Zou broze stoflijkheid, hare afkomst gansch vergeten, 
Het wagen lijf aan lijf in 't strijdperk zich te meten 
Met God, die in den schoot van 't ongepeilde licht 
Zijn onverwrikbren troon vóór de eeuwen heeft gesticht? 
Zou hij, de prooi des grafs, waaraan de wormen knagen, 
Den Opperste als gelijke voor zijn vierschaar dagen, 
Hem offren in een hand van schuldloos bloed nog nat, 
Hij, van de wieg besmet, een boosheidslurpend vat? 
Had Gij, na 't snood misdrijf, de zoening niet besloten, 
Het aardrijk waar' terstond zijn grondvest ingeschoten, 
In wilden mengelklomp en bajert weêrgegaan, 
Waaruit uw scheppend Woord het ordende op te staan. 
Ach, laat uw Geest nog eens den afgrond over zweven, 
Met duisternis omgord; herschep in zijn en leven, 
Wat slaapt en ligt geboeid in de ijzers van de dood. 
Herstel, herstel den stronk, van twijg en schors ontbloot, 
Tot in het hart verdord, vermolmd, uiteengevallen, 
Gesplinterd en gekraakt door wind en donderknallen, 

{==113==} {>>pagina-aanduiding<<}

Vertreden en vergruisd in 't stof langsheen den grond. 
Ach, schenk hem 't aanzijn weer, gelijk hij vroeger stond, 
Toen hij op vetten bôom, gevoedsterd van uw handen, 
De trotsche kruin verhief, als 't pronkjuweel der landen, 
Waar aarde en hemel lust in schiep. En nu, beroofd 
Van twijg en bladerdos, geraamte zonder hoofd! 
Mijn Vader, zult ge uw werk dan in den grond vernieten? 
Zal Adams dorre struik geen enklen rank meer schieten, 
Die bot en bloesems geeft en voor uwe oogen bloeit? 
Is de ader uitgedroogd, waar 't leven uit ontvloeit? 
Zult Ge onherroepelijk uw doel verijdeld laten? 
Neen, overvloedig sap herstroome door zijn vaten, 
Dat 't leven wekken ga uit de armen van 't bederf; 
Zijn wortlen ankren zich op nieuw in 't vruchtbaar erf 
En dringen rond om strijd naar de onuitputbre wellen 
Van 't hartverkwikkend vocht, waarvan de buisjes zwellen. 
Een kleed van jeugdig groen omspann'den naakten tronk, 
Strijk' kloof en rimpels glad; verrezen, krachtig jong 
Herleev' de doode boom, schiet' takken uit en twijgen, 
Waarop des hemels gunst zijn dauw laat nederzijgen; 
Verheff', verheff' hij weer zijn breede bladerkroon 
En praal' hij als weleer nog eens zoo groot en schoon. 
U, Vader is de roem, U, Heer van dood en leven. 
Ik wil voor 't schuldig volk u de eere wedergeven 

{==114==} {>>pagina-aanduiding<<}

Tot boete voor den smaad, uwe Oppermajesteit 
Zoo schendend aangedaan. Mijn Vader, 'k ben bereid 
De kranke ellendenpij des vleesches om te hangen, 
Mijn godheid in de boei der menschlijkheid te prangen, 
Tot de aangewreven vlek, die Adams zaad besmet, 
In stroomen van mijn bloed geheel zij uitgenet. 
Klimt voor uw heilgen troon de schreeuw der gruweldaden, 
Toch hooger stijgt de stem van uwe heilgenaden. 
Streng eisch' 't getergde Recht voldoening voor den hoon; 
Spaar, spaar het zondig kroost... Tref, tref ter dood uw Zoon.’ 





{==115==} {>>pagina-aanduiding<<}

Verzuchtingen


Der Oudvaders en Profeten naar den beloofden Messias


Ontsluit uw vruchtbren schoot, o aardbol, baar de vrucht 
Van 't eeuwig heilverbond, den volken tot een zegen. 
Gij, heemlen, opent u en stort als malschen regen 
Den Langgewenschten uit, of als den koelen dauw, 
Die 's avonds nederzijgt uit 't balsemdruipend blauw 
En 't smachtend veldplantsoen, ter aarde neergebogen, 
Heropbeurt, aan de bron der levendwatertogen 
Gedrenkt. Genadestroom, geef laafnis aan den dorst, 
Die 't zwoegend hart doorblaakt; verschijn, o Vredevorst, 
Dat twist noch burgerkrijg de volken meer verdeelen. 
O Heiland, toef toch niet de wonden toe te heelen, 

{==116==} {>>pagina-aanduiding<<}

Door 't pestontstekend bloed in 't lichaam voortgeplant, 
Verergerd en verbreed door de onbedreven hand, 
Die haar de stuiten zocht met kracht van wonderkruiden. 
Wat had, hoe welgemeend, die poging te beduiden? 
Wel werd den etterkuil met pleisterband omklemd, 
Doch hierdoor was 't bederf niet in zijn bron gestremd, 
Want de ingedamde stroom, van buiten afgesloten, 
Is met eene dubble kracht naar d'oorsprong weergeschoten, 
Heeft zich een nieuwen kil naar binnen uitgeknaagd, 
Zijn dijken ondermijnd, verbroken, weggevaagd 
En alles om zich heen verwoest. Geen menschenkrachten 
Vermochten iets om 't leed des lijders te verzachten, 
Dat voor geen heuldrank wijkt, die 't zelfgevoel verdooft 
En 't uitgemergeld lijf zijn laatste veerkracht rooft. 
Kom, Jesus lang beloofd, der menschen Zaligmaker, 
Gij, Volkenredder, Zondedelger, Boeienslaker; 
Kom, Hooggezalfde Gods, Emmanuël verwacht, 
Gij, Zoon van Abraham, uit Jesse voortgebracht; 
Kom, onverwinbre Held, ontzagbre Helvertreder, 
Gij, Zoenbewerker, Vredestichter, Vriendschapsmeder; 
Nu kom, Melchisedech van 't nieuwe heilverbond, 
Gij, eeuwige Offeraar en Offer te eener stond; 
Kom, Vloekverbreker, Strafvernieler, Afgronddwinger, 
Gij, Kruisbeklimmer, onversaagde Doodbespringer; 

{==117==} {>>pagina-aanduiding<<}

Kom, Wonderwerker, Levendmaker, die aan 't graf 
Zijn prooi ontrukt; Gij, Algebieder, die uw staf 
Zwaait over land en en golven; kom, Genadedeeler, 
Zielsontfermer, Leedverzachter, Krankheidheeler; 
Kom, Middlaar, Borgtocht, die als 't vonnis is geveld, 
U tusschen 's Rechters toorn en 't plichtig menschdom stelt; 
Kom, Heilverkonder, Waarheidpreker, Lichtverspreider, 
Gij, Geestbestierder, Hartenkneder, Volkenleider; 
Kom, Herder Israëls, die weerbrengt tot uw kooi, 
Wat omdwaalt langs het veld, aan 's vijands klauw ten prooi; 
Kom, wereldlossend Lam, uit milden schoot gesproten, 
Die de ijsbre poorten ramt, de diamanten sloten 
Des doemkolks nederwerpt, den draak aan ketens sluit 
En van den zegetocht terugkeert rijk in buit; 
Gij, van de maagd gebaard en aller eeuwen Vader, 
Des aardlings mêegezel en 's engels Heilbronader, 
Jehova's stralend Licht en 's hemels Eer en Roem, 
Die voorzit in Gods Raad. Ontluik, o Koningsbloem 
Van Juda's Leeuwenstam, in 't goud der morgenkleuren; 
Verspreid op Adams struik uw goddelijke geuren; 
Herstel, wat is gekrenkt, herschep in vroeger leest 
Dees dorre woestenij door d'adem van uw geest, 
Die alles levend maakt. Zie neer op 't brandend smeeken, 
Hoe al de ellendigen tot u hunne armen steken, 

{==118==} {>>pagina-aanduiding<<}

Van bloedig zweet besproeid en ketenen verzwaard; 
Aanhoor het bang gezucht, dat opstijgt over de aard 
Van de een tot de andre pool; verdrijf de duisternissen 
En toon 't verblijdend licht van uw beloftenissen; 
Roer hemel om en aard, gebergte, zee en land; 
De tijden zijn vervuld! - Doe 't plechtig woord gestand. 





{==119==} {>>pagina-aanduiding<<}

Isaias Kap. XI


Uit Jesse's wortel schiet een zegenrijke spruit, 
Een wonderbare bloem wast zijnen stengel uit. 
De Geest des Heeren zal dit heilwicht overvlerken, 
Met wijsheid en verstand, met raad en vroomheid sterken, 
Met wetenschap en godsvrucht. 's Heeren vreeze zal 
Van in 't begin zijn ziel vervullen heel en al. 
Niet waar den schemerschijn van lichtbedrogen oogen 
Noch naar een los gerucht zal hij een pleit betoogen. 
Hij oordeelt naar het recht den arme, hij verklaart 
Zich strengen wreker van wat nederig op aard 
Het hoofd gebogen gaat. De vuurge geeselroeden, 
Geschoten uit zijn mond, doen 't zuchtend aardrijk bloeden, 

{==120==} {>>pagina-aanduiding<<}

En 't enkel windgeblaas van zijne lippen stort 
Den goddelooze zonder geest in 't zand. Hij gordt 
Zich met het recht, als met een gouden stool, de lenden, 
En zal 't geloof als riem zich om de schoudren wenden. 
Dan leeft de wolf uit 't woud in vriendschap met het lam, 
De wilde luipaard maakt zijn leger naast den ram, 
Het rund, de leeuw en 't schaap gaan samen in de weiden, 
En 't kleine kindje kan de heele kudde leiden. 
Dan gaan de vaars en beer in de eigen vliet te wed, 
Hun jongen slapen ondereen in 't zelfde bed; 
Dan zal de boschleeuwin, haar wilden aard vergeten, 
Te zamen met den os het gras der velden eten. 
Dan speelt het zuigend kind, dat aan de borsten hangt, 
Met addren in den nest, die 't in de handen vangt 
En met de voeten trapt; 't gespeende temt dan draken 
En legt zijn hoofd ter rust in de opgesparde kaken. 
Dan wordt van geen geschil, noch rooverij, noch moord 
In gansch den heilgen kring van 't hooggebergt gehoord, 
Omdat de kennis Gods het aardrijk overklatert, 
Gelijk de onmeetbre zee van rondom is bewaterd. 





{==121==} {>>pagina-aanduiding<<}

Instelling


van het


Heilig Sacrament


'Tkenakel zag dien nacht een nieuwe klaarheid blinken, 
Die de oude wonderheên doet in de schaduw zinken, 
Nog verder al 't verstand der schepslen overtreft, 
Dan 's hemels hoogste kreits zich boven de aarde heft. 
Geheim, door geen vernuft van englen te doorgronden, 
In 't allerdiepste diep der Wijsheid Gods gevonden, 
Door de eindelooze Liefd des Heilands uitgedacht 
En door den arm volvoerd der eeuwige Oppermacht; 
Wiens glans de helle vlam der vuurge Serafijnen, 
Gelijk de dagvorstin de starren, dood komt schijnen. 
Ontzaggelijk geheim, waarvoor de Cherub buigt, 
't Aanbiddend hemelkoor in heilgen eerbied juicht, 

{==122==} {>>pagina-aanduiding<<}

De gouden cither roert en, 't aangezicht omgeven 
Met vlerken, ligt ten grond te siddren en te beven; 
Waarop het geestendom in meer verukking staart. 
Dan 't eerste scheppingsuur verwondring had gebaard. 
Toen God in 't hart der aard de sterke vesten legde; 
Het ongeschapen Woord het makend Fiat zegde; 
Zijn vinger de ochtendzon uit de Oosterpoorten dreef 
En haar aan 't blauw gewelf den wijden boog beschreef 
Waarlangs zij wandlen zou; de starren, uitgetogen 
Bij duizendtallen, voor hem 't glinstrend aanschijn bogen 
En spraken: Wij zijn hier; de bodem, hel bestraald, 
Met bloem en kruid en boom zoo heerlijk stond bemaald; 
De logge mastodonten door de vlakte bonsden; 
Miljoenen muggen op de onmeetbre waters gonsden; 
Den zoon des zesden dags, geworsteld uit het slijk, 
De geest werd ingestort, Gods eigen beeld gelijk. 
Een grootscher schouwtooneel greep heden plaats op aarde, 
Een wonderwerk der liefd van onbesefbre waarde: 
Het vleeschgeworden Woord, in menschelijken leest, 
Hield met de twaalven, naar de wet, 't bevolen feest 
Des Paaschlams, waar zijn hart zoo vurig naar verlangde, 
Dat 't nakend lijdensuur tot liefduitstorting prangde, 
En sprak: ‘Ik drink voortaan 't gewas des wijngaards niet, 
Tot dat ge 't rijk van God u toegekomen ziet.’ 

{==123==} {>>pagina-aanduiding<<}

Hij, Davids Zoon en Heer, de grootste van zijn spruiten, 
Wou met een wonderstuk zijne aardsche loopbaan sluiten, 
En telg van Bethlehem en 't vettige Ephrata, 
Goot uit den vollen stroom en bronâar der genâ, 
Den levendmannadauw, die uit den hemel regent, 
En milde springfontein en kelk des heils, die zegent: 
Een allerzoetsten disch van godlijk Vleesch en Bloed, 
Die 't koninklijk geslacht van Juda's leeuwen voedt. 
Al dankend hield Hij 't oog ten hemel opgeheven 
En nam en brak het brood en heeft het hun gegeven: 
‘Nu neemt en eet, dit is mijn lichaam, dat ter dood 
Geleverd wordt voor u.’ Ziedaar 't beloofde Brood, 
Tot spijs en arsenij en tegengift der zonden, 
In 't honigdruipend Hart des Bruidegoms gevonden, 
Opdat de schuchtre ziel in 's werelds woestenij 
Niet gansch van hoop en troost en heul verstoken zij 
En, sturend 't ranke schip door 't schuim der woeste baren, 
Met volle zeilen moog' de haven binnenvaren. 
Toen Hij gegeten had, op 't einde van het maal, 
Nam hij nog eens den kelk en reikte hun de schaal: 
‘Nu neemt en drinkt, dit is de kelk mijns Bloeds, dat wordt 
Voor u en velen tot verzoening uitgestort, 
Van 't nieuwe testament, dat eeuwig voort zal duren, 
Geheimnis des Geloofs.’ - Blaak, blaak van liefdevuren, 

{==124==} {>>pagina-aanduiding<<}

O Christen, neergeknield voor 't weerdig Sakrament, 
Waar uw Beminde rust, die al uw nooden kent. 
Treed in dat heiligdom, aan 't aardsche stof onttogen, 
Zing Jesus prijs en lof met de engien uit den hoogen; 
Verkwik u in 't priëel van 't lieflijkst vriendenhart, 
Het veilig toevluchtsoord in alle leed en smart. 
Gelijk in 't menschlijk kleed de Godheid was verscholen, 
Zoo is hier onder schijn van brood en wijn verholen 
De God- en menschlijkheid. Juich, aarde! Hemel, juich! 
Gij, stervling, twijfel niet. Q - Geloof, aanbid en buig. 
Ziedaar den tarwestruik, die op 't gebergt zal groeien, 
Den wijnstok, die in 't dal van sap zal overvloeien, 
Het eenig zuiver offer, dat in ieder oord 
Van 't wereldrond, van Oost tot West, van Zuid tot Noord, 
Van zonnesop- tot ondergang in alle dagen 
Gods heiligen naam ter eer zal worden opgedragen. 
Doorluchte Priestrenrij van 't nieuwe heilverbond, 
Die offert Hem, die IS, eer Abraham bestond, 
En draagt in waarheid op, in diepe heimenisse, 
Der wereld Kruisrantsoen, vereeuwigd in de Misse; 
Geen boks- of stierenbloed, geen druipend rundervet, 
Geen machtloos zinnebeeld, geen bleeke schaûw der wet; 
Maar d'Eengeboren Gods, des Vaders welgevallen, 
Maar 't Vleesch en 't Bloed van 't Lam, alleen geslacht voor allen; 

{==125==} {>>pagina-aanduiding<<}

Geen blankgedegen brood, uit aar van tarw gegroeid, 
Geen wijn, uit sap van druif in reinen kelk gevloeid; 
Maar Wijn, die maagden teelt, maar 't Brood der engelkoren, 
Van wien de Heer met eed heeft bij zich zelf gezworen: 
‘Gij zijt in eeuwigheid tot Priestervoogd gewijd, 
Melchisedech gezalfd van vrede en rechtigheid.’ 
Wie zal des priesters ambt aan 't heilig altaar malen, 
Wanneer hij, neigend 't hoofd, omkranst met gloriestralen, 
Het vlekloos Offerlam en aller heeren Heer 
Met zachte stem gebiedt en roept ter aarde neer 
En, onder schijn van brood, houdt in zijn hand gewogen 
Die alles onderstut en de ongewrikte bogen 
Des hemels daavren doet voor 't opslaan van zijn blik! 
Ontzaggelijk geheim, dat 't engelsdom met schrik 
En siddering vervult bij 't bevend aanzichtdekken. 
Ach! kon mijn gansche ziel in liefdestroom verlekken 
En, in den oceaan verdronken van genot, 
Ontbonden van deze aard, zich storten uit in God! 
Helaas! zal 't menschenkind het wagen op te stijgen, 
Waar 't geestendom verdwelmt in diep aanbiddend zwijgen? 
Vergeef, o groote God, vergeef mijn kouden toon, 
Alwaar de Cherubien, gebogen voor uw troon, 
Te kort schiet in den dank, dien hij U op komt dragen, 
En 't vlammend aanschijn dekt van 't scheemren blindgeslagen, 

{==126==} {>>pagina-aanduiding<<}

Met 't nietig wormpjen éen, dat omkruipt in het stof. 
Het schepseldom bezwijmt in 't staamlen van uw lof, 
Al zou 't in éenen zang de ontelbre stemmen paren. 
Geef Gij U zelven de eer, slechts Gij kunt evenaren 
Wat uwe oneindlijkheid aan roem en prijs besluit; 
Geen ander dan Gij zelf spreekt, God, uw grootheid uit. 





{==127==} {>>pagina-aanduiding<<}

Schets uit de Doornenkroning


Te schoon ja staat Hij daar, Maria's eedle Zoon, 
Geroodverwd in zijn bloed. In 't midden van den hoon 
Doorblinkt de majesteit des Gods de wezenstrekken 
Des Mans, die, hemelsch kalm, ontzag en eerbied wekken 
In 't hart des satans zelf, vernederd in zijn trots 
Door 't eindeloos geduld van 't boetend offer Gods. 
Een helsch gedacht bestookt het brein der soldenieren. 
Zij zullen aan het Lam hun spotlust teugel vieren, 
Ten feesttij voor de hel, en koning zal hij zijn 
Wie koning wordt genoemd. Voor vorstlijk hermelijn 
En purper, afgeboord met goud en edelsteenen, 
Gaat een van 't beulenrot een ouden mantel leenen, 

{==128==} {>>pagina-aanduiding<<}

Die lang vergeten lag, verhakkeld en besmeurd; 
Die wordt door striemen heen op 't schouderblad gesleurd. 
Straks gaat een drietal uit en hakt zich jonge spruiten 
Eens wilden nabkabooms; hun ruwe handen sluiten 
Het wreed gewas tot éen, en doornen zijn de kroon 
En stekels 't diadeem van 's Vaders eengen Zoon. 
Voltooid is 't vreeslijk werk; de lage boeven smukken 
Het godgezalfde Hoofd; hunne ijzren wanten drukken 
Den scherpen lauwerhoed dwars door de slapen heen. 
De Heiland kreunt en steent en traant in zacht geween; 
Zijn boezem zwelt en daalt, en al zijn leden schokken 
En rillen als een riet; de vezels zijn vertrokken, 
De zenuwen verkrampt; zijn schoon, aanbidlijk Hoofd 
Hangt afgewelkt van 't leed; een korte wijl gedoofd, 
Beluikt zich 't helderblauw en 't hemelzoet der oogen, 
Met 't zware nachtgordijn van bloed en smart omtogen. 
In dwelming sluimrend schijnt het godlijk aangezicht 
Een stond bewegeloos, alsof het al 't gewicht 
Der boosheid zonder maat en 't persen van de pijnen 
Terug moet trekken onder 't hart. Ten laatste schijnen 
De liefdrijke oogen weer, onzeglijk zoet en stil, 
En draaien weemoedsvol zich langzaam in hun kil 
Van tranen, door een krans van druppels bloed ompereld. 
O Englen, kent gij nog den Maker van de wereld, 

{==129==} {>>pagina-aanduiding<<}

Wiens stem gebood aan 't niet, het ongeschapen Woord, 
Aan wien door de eeuwen heen en Macht en Wijsheid hoort 
En Roem en Godlijkheid? Herkent gij Hem, verlaten 
Van hemel en van aarde, onedele soldaten 
Ten schimp en hoon gegeven? Overvloedig stroomt 
En likt het bloed hem van de kroon. O woest geboomt, 
Hoe kunt ge tegen God uwe ijsbre prikkels leenen? 
Verstokter dan het hout, versteender dan de steenen, 
Is 's booswichts dorre hart, dat geen meêdoogen voedt, 
Wreedaardig boven 't dier, verhit op 't zien van bloed, 
't Onmenschelijke grauw gevoelt zijn drift herkoken 
Bij 't smartend tafereel. Een rietstok halfgebroken 
Heeft 't schepsel tot een staf in 's Scheppers hand gesteld. 
De Koning staat gekroond. Nu rukt men met geweld 
Hem 't riet de palmen uit en geeselt maal op malen 
En schendt het godlijk Hoofd. In heldren kring van stralen 
Ontspat een purperbron, die in den haarlok klijft, 
Het voorhoofd overplast en door de groeven drijft 
Van 't lijdenszat gelaat. Ach zie ze nedervloeien, 
In d'openstaanden mond en lip en tong besproeien, 
Die nog gebenedijdt. - O jammerlijk vertoog! 
O onafzienlijk beeld! - Wie wondert, dat het oog 
Van Nephta's teêre maagd verschraalt en mist zijn vochten, 
Dat 't trillend zenuwstel, door slag op slag bevochten, 

{==130==} {>>pagina-aanduiding<<}

Verpletterd nederzijgt, den zucht tot leven staakt; 
Dat 't hart, van weemoed vol, in 't eêlste zijn geraakt, 
Den polsslag breekt en sterft ten offer van den doode! 
Ontsluit u, Abrams schoot, verwelkom de eerste bode 
Des Zoons, aan de aarde ontsnapt door de opgereten borst. - 
Daar zetelt Hij, gekneusd en vormeloos, de Vorst, 
Voor wiens ontzagbren troon de Serafienen beven 
En, siddrend voor zijn blik, met vleuglen zich omgeven, 
Aanbiddend in het stof. Een schaamteloos gebroed 
Knielt spottend neer. Der Joden koning, wees gegroet! 
Gegroet, o Davids zoon, die Davids kroon moogt dragen! 
Daar buiten siert men reeds uw hoogen zegewagen, 
Dien Gij in top van roem vandaag beklimmen zult: 
Zoo wordt de huldeplicht aan 't koningdom vervuld. 
Hoort gij 't hosannah niet langs Sions heuvlen steigren? 
Dus lastert men en schimpt. Als onverzaadbre tijgren, 
Zoo vliegen zij verwoed op 't weerloos offer los. 
De een dreigt en de ander lacht en rukt, o schande, een bos 
Der heilge haren uit. De laffe wreedaards stooten 
De onteerde Majesteit, van smaadheid overgoten, 
Den schimpstoel af en sleepen Hem er weder op 
Bij vloeken en gebrul, bij vuistslag en geschop. 
Het Godslam laat geen woord van klacht of wrevel hooren. 
Zijn overneveld oog, in bloed en spog verloren, 

{==131==} {>>pagina-aanduiding<<}

Gaat door en door de beuls. Het onverstoord gelaat 
Des Smartenproevers blijft bij d'ongehoorden smaad 
Zoo kalm, zoo ernstig, godlijk waardig; 't oogenblikken 
Zoo teêr, zoo diep de ziel doorlezend, dat het schrikken 
En doen aanbidden zou. 





{==132==} {>>pagina-aanduiding<<}

De Kruisplanting


Het Kruis


Het oogenblik genaakt, wanneer voor 't aangezicht 
Van hemel en van aard het Kruis wordt opgericht, 
Waaraan de Borgtocht telt den losprijs van de zonden. 
O heugelijke stond, de zaligste aller stonden, 
Wanneer het kostbaar hout, dat zijnen Schepper schrankt, 
In weg- en wederslingren naar de hoogte zwankt 
En, met een doffen slag den rotskuil ingeschoten, 
Staat opgerecht. De hel verschrikt er van, de sloten 
Van 's afgronds zwarte poort verrammlen met gebots; 
De schoot der aarde trilt en davert in de rots, 
En de arme zielen van het voorgeborgt verhopen 
De aanstaande komst van Hem, die deze muren sloopen, 

{==133==} {>>pagina-aanduiding<<}

Hun kluisters breken zal en 't duister ballingsoord 
Ontsluiten in het licht van 't eeuwigstralend Woord. 
De vrome harten zijn van diep ontzag vervuld 
Voor 't goddelijk geheim, wiens sluier wordt onthuld. 
De boozen voelen zich onwillekeurig beven, 
Eene onbepaalde vrees door merg en beenders zweven. 
Ja, aarde en hemel, hel en afgrond, alles wacht 
In siddring naar het uur, dat 't offer ziet volbracht. 
't Staart alles op het Kruis, het werktuig uitgelezen, 
Waaraan des menschen Zoon, de Zoon des Hooggeprezen, 
In nooitbegrepen smart 't verlossingswerk volbrengt 
En 't zondedelgend bloed uit alle de aders plengt; 
Fonteinen, die met kracht hun zaalge stroomen gieten 
En op 't gevloekte hoofd van 't menschdom nedervlieten. 
O koninklijke boom, met purperrood gesproeid; 
O onbederflijk hout, dat uit de steenrots bloeit 
En levensvruchten draagt, ge omstrengelt in uwe armen 
Het gansche wereldrond genadig in ontfermen; 
Gij wortelt vast uw voet in 't hart van 's aardrijks boôm; 
Gij dringt de diepten door en slaat de hel met met schroom. 
Ten hemel klimt uw stam; uw takken overschaûwen 
Den omkreits van 't heelal; zij drenken en bedauwen 
Wat in uw lommer rust. Uw balsem heelt, verkwikt 
En stijft het wanklend hart, dat voor zijn krankheid schrikt 

{==134==} {>>pagina-aanduiding<<}

En onder 't druipend loof van uwe zegentakken 
Een schuiloord zocht en vond. O bergplaats voor de zwakken, 
Te weinig kent men u. De heimnisvolle kracht 
Van uw verborgen vliet wordt veel te klein geacht. 
Alwie zijn heeten dorst gaat lesschen aan die stroomen, 
Voelt zich 't verjongd gemoed met leeuwensterkte vromen. 
Zoo ligt de wieg bedekt der wonderdoende bron, 
Die in haar donkren loop, ver buiten 't licht der zon, 
Aan bittre rotsen knaagt langs diepe kronkelwegen, 
Tot dat zij bovenspruit in volle macht van zegen. 
Doch wat is waterstraal, aan dorren steen gevoed, 
Bij 't zielezuivrend bad van Jesus dierbaar bloed? 
Daar staat op 't heuvelvlak de boom des heils verheven, 
Het zaligmakend hout, de ware boom van 't leven, 
Waaraan de dood niet hangt, gelijk in 't paradijs; 
De boom, waaraan Gods Zoon 't verdrag van zoen en peis 
Afteekent in zijn bloed. Uit zijnen hoofdstam vloeien 
Vier heldre beken voort, die dezen lusthof sproeien 
En uit hun roode bron een nieuwgeboren zaad 
Doen schieten voor den Heer, dat, tot zijn eersten staat 
En hooger opgevoerd, voor Gods gezicht zal glimmen 
In wonderlijken bloei en zal ten hemel klimmen 
En zeetlen op den stoel: een koninklijk geslacht, 
Uit 't godentelend bloed des Kruislings voortgebracht. 

{==135==} {>>pagina-aanduiding<<}

Gegroet, o Hout van smaad! Gegroet, Bevrijdingsteeken, 
Door wien het vlekloos Lam den zondeknel gaat breken! 
Ontzaggelijke Schaal, waaraan Degene hangt, 
Die in den palm der hand de zonnestelsels vangt 
En op den vingertop de sferen houdt gewogen, 
Die trekken op zijn blik langs de ongemeten bogen; 
Gewijde Kruisbalans, bevroedt ge wel uw dracht?.... 
En gij, gij slaat niet door, gij plooit niet van die vracht! 
Gegroet, o Mast der Hoop, waar Jesus wiegt in top, 
Die over 't aardrijk giet 't onsterflijk levenssop! 
De Christus heeft op u zijne armen uitgestoken, 
De macht der duisternis als krakend riet gebroken, 
Des satans slangekop op 't rotsgesteent verplet 
En 't menschelijk geslacht van ondergang gered. 
O opgerechte Vaan, o koninklijke Standaard, 
Die staat, waar alles sterft en wisselt en verandert; 
Die, als der eeuwen wind het puin der tronen zaait, 
Op 't graf der volken blinkt in majesteit en waait. 
O Kruis, dat diadeem en rijksjuweel verduistert, 
De pure vlam van goud en diamant ontluistert; 
Waar Hij, die tusschen aarde en hemel is geschrankt, 
Den sleutel van 't gebied der natiën ontvangt. 
Gij, eenig Hoekgesteent, waarop de tronen rusten; 
Aantrekkende Magneet, die wijst de zeekre kusten; 

{==136==} {>>pagina-aanduiding<<}

O Star, die in den nacht van 't donker onweer blinkt 
En hoop op uitkomst geeft, waar alle hoop ontzinkt. 
Slechts Hij, die is de Weg, de Waarheid en het Leven 
Kan de afgemartelde aarde en rust en vrede geven. 
Wie buiten Christus bouwt, hij bouwt op 't losse zand: 
De wet des Heeren houdt der menschen wet in stand. 
Gij, volkenleiders, ziet, en wereldlotbeslechtren, 
Gij, wijzen van den dag en rechtelooze rechtren, 
Ziet, wat de trillende aarde, op 't smartbed uitgerekt, 
Stuiptrekkende in de dood, ten laatste heil verstrekt: 
Of 't allerzoetste juk der Christiheerschappije, 
Of 't kneuzend dwang gespan der satanstirannije. 
Gij, vaadren van den Raad, Regeerders, kiest uw deel; 
Gij volken, neemt uw lot; maar neemt het gansch en heel. 
Geen dubbeltaligheid. Wie, als een riet bewogen, 
De waarheid wierook brandt en wierook brandt de logen, 
Die draagt den standaard niet van 't Kruis in 't hart geplant, 
Die is van 't ongeloof de naaste bloedverwant. 
Wie dempt het leikanaal dier troeble waterwellen? 
Wie houdt de tronen recht, die wanklend overhellen? 
Wie stijft des aardrijks vest, geschokt en ondermijnd? 
Wie breekt den huicheldraad, door 't helsch bedrog getwijnd? 
O Kruis, kom Christus erf en eigendom beheeren, 
Het vrijgekocht geslacht der kinderen Gods regeeren, 

{==137==} {>>pagina-aanduiding<<}

't Verscheurde volkendom in onverbreekbre min 
Versmelten, éen van hart en éen van ziel en zin. 
Gegroet, o Vredepand! Gegroet, Herstellingsteeken! 
O moog' de groote dag in 't Oosten openbreken, 
Dat op paleis en hut de vlag des hemels waait, 
Gehuldigd en gevierd, zoo wijd als de aardbol draait. 
Dat over 't wereldrond de lofgezangen klinken, 
Dat Adams zonen al aanbiddend nederzinken 
En heffen aan den roem van 't Kruis gebenedijd, 
Dat dooden levend maakt, gevangenen bevrijdt! 
Gebergten, wasemt uit een stroom van zoetigheden; 
Valleien, heuvlen dauwt een balsemgeur van Eden; 
Springt op, o veldgeboomte en ceedren van Libaan, 
Voor 't zaligmakend Kruis. Bidt aan! Bidt aan! Bidt aan! 
Profeten, Martelaars, Apostlen en Belijdren! 
Gij Maagden ook, bidt aan! Gij allen, kloeke strijdren, 
Die met de kruisbanier 't heelal hebt rondgegaan; 
Gij aarde- en hemelkerk der heiligen, bidt aan! 
Mijn mond zegt staamlend na, wat alle tong en talen 
Door alle de eeuwen heen godvruchtiglijk herhalen; 
Waar gansch de schepping bidt, waar mensch en engel looft, 
Is daar, o God, alleen mijn zwakke stem gedoofd? 
Zoo lang een druppel bloeds mij mag door de aders varen, 
Mijne uitgedroogde keel een klank vermag te baren, 

{==138==} {>>pagina-aanduiding<<}

Mijne ziel door 't ballingschap van 't zwoegend leven treurt, 
Door 't goddelijk Geloof in 't strijdperk opgebeurd, 
Zal ik in u, o Kruis, mijn heil en redding stellen, 
En, komt 't houweel der dood mijn sombren kerker vellen, 
Dan zijn voor 't laatst op u mijn lippen vastgekleefd; 
Ontvang gij dan mijn geest, als de aarde mij begeeft, 
En tijd en sterflijkheid in de eeuwigheid verzinken. 
Laat me aan uw springfontein de levenswaatren drinken, 
En rusten in uw schaûw mijn afgeworpen rag 
In Gods gewijden hof, verbeidende den dag, 
Dat 't klinkende geschal der engelsche trompetten 
Op 't sein der Almacht zal de graven openzetten. 
Moog' dan mijn ziel, hereend aan 't opgerezen stof, 
U juichend zingen toe: Gegroet, o Kruis van lof, 
O teeken van den Zoon des menschen, in de wolken 
Ontplooid voor 't aangezicht van alle wereldvolken! 
O koninklijke stoel, gewijde staf en troon 
In 't eeuwig rijksgebied van 's Vaders eengen Zoon, 
Bewierookt en gediend van 't hof der engelkoren, 
Aanbeden en geloofd van alle de uitverkoren. 
Ik groet u, Kruis van heil; ik groet u in den nood, 
Ik groet u in de vreugd, in 't leven, in de dood; 
Ik hoop u in het land der levenden te groeten 
En, zuigende aan uw bron, mijn eeuwgen dorst te boeten. 





{==139==} {>>pagina-aanduiding<<}

Tafereel uit de Kruising


Hij (1) ziet zijn lieven Zoon, die zich op 't kruisbed strekt, 
Gehoorzaam tot de dood, en beide de armen rekt. 
Hij hoort met doffen slag de zware mokers bonken: 
De Bron van 't leven ligt aan spijkers vastgeklonken, 
En die de wereld sprak, als 't ooilam zonder klacht. 
De nieuwe doorgangswet van 't Pascha wordt volbracht. 
De beulen hebben 't Lam aan 't schandhout opgetrokken 
En laten 't in den kuil geweldig nederschokken. 
De Vader voelt in 't hart den schrikbren wederslag 
Van dezen fellen schok, die 't fijne vezelrag 
En 't zenuwnet verscheurt met de overspannen strengen, 
De wonden openrukt, die 't bloed bij stroomen plengen. 

{==140==} {>>pagina-aanduiding<<}

Op dit gezicht ontsteekt zijn toorn in hellen gloed; 
't Verbolgen oog ontvlamt en schiet een dichten vloed 
Van heete pijlen uit. De Heerschappijen beven, 
De Tronen schudden en de Machten zijn versteven 
Voor t vlammend aanschijn van den levendigen God, 
Die de eeuwge rechtschaal spant en onherroeplijk 't lot 
Van 't menschendom beslist. De Cherubienen hijgen 
En rillen van de vrees; de Serafienen zwijgen 
En zinken op de kniên; het Engelkoor houdt stil; 
De hemel wacht in angst het vonnis van Gods wil, 
Ontzaggelijk vertoornd. Het geestendom verslagen 
Ligt op den grond bezwijmd; de leiders met den wagen 
Staan..... 't gouden snoer ontglipt hun handen; zon en maan 
En star voor de eerste maal vergeten hunne baan 
En hangen roereloos van huivring vastgekluisterd 
Aan 't somber hemelwelf, van nachtschaûw overduisterd, 
Nu de Oorsprong van het licht in kamp is met de Dood. 
Het aardrijk beeft en schokt, verijskild in den schoot, 
En stuiptrekt in den doodsnik. God! wat gaat gebeuren? 
De graven splijten op, de harde rotsen scheuren. 
Geheel natuur verkrampt. 't Is met 't heelal gedaan. 
Des Rechters gramschap klimt, zijn wrekende arm gaat slaan. 
De sture bliksem ziet naar 't teeken op en kronkelt 
Van drift om los te gaan. Gods wimper roert..... Daar vonkelt 

{==141==} {>>pagina-aanduiding<<}

De duistre wolken door en kraakt de donderstang. 
't Is uit, o menschdom! Laat de hoop! Uw ondergang 
Is vol.... 
Wat klaarheid schiet in 't diepst der hemelzalen? 
Gods gramschap is gestild; Hij wenkt zijn bliksemstralen. 
Zij vliegen pijlrecht weer.... Een stem doorklonk den nacht.... 
Wat ziet Hij?.... 
Van zijn kruis slaat onuitspreeklijk zacht 
Zijn welbeminde Zoon de blikken tot den hoogen. 
Eene eindelooze liefd straalt uit zijn brekende oogen, 
Van droefheid weggevloeid in 't zilte tranennat, 
Hem door de smart ontperst; in heldre golpen spat 
De zaalge purperbron hem uit de breede wonden 
En plast het aardrijk rein en overstroomt de zonden, 
Versmoord in 't roode meer. Wat schijnt Hij godlijk schoon, 
Verruklijk in de schaûw der stekeldoornenkroon, 
Van 't gudsend bloed besprenkt, dat drupplend af gaat loopen 
Langs 't lieflijk aangezicht. De ontfermende oogen open 
Met allerzoetsten blik ten hemel zijn gericht 
En wasemen een doom en dageraad van licht, 
Door al de weeën heen ontsnapt uit 't godlijk Harte. 
Een nieuwe majesteit omhult den Vorst van smarte. 
De dikke wolkgordijn schuift open van ontzag 
En eerbied, als de poort van 't Oosten, wen de dag 

{==142==} {>>pagina-aanduiding<<}

Den zwarten nacht verdrijft. De heldre stralen dringen 
Van ruim tot ruimte door tot de allerverste kringen 
En vormen eenen weg van licht, langs waar de Zoon 
Den aardbol bovenstijgt tot voor des Vaders troon. 
De Vader ziet den glans, als nimmer een kwam schijnen 
En voelt op 't oogenblik zijn heeten toorn verdwijnen, 
Gansch ingenomen van het beeld, dat hem verrukt, 
Hetwelk Hij duizendmaal aan 't minnend harte drukt. 
Een enkel woord des Zoons heeft 't menschdom vrijgepleten: 
‘Vergeef, vergeef het hun, o Vader, want zij weten 
Niet wat zij doen.’ De Aleeuwige is met ziel en oog 
Verslonden en verdiept in 't godlijk kruisvertoog. 
Hij staart.... en kan zich niet verzaden van aanschouwen 
En wil met 't zondig kroost geen strenge reekning houên, 
Ziet Adam, noch zijn zaad, noch schuld, noch vloek, noch hoon, 
Maar ziet zijn Zoon alleen en 't menschdom in zijn Zoon. 





{==143==} {>>pagina-aanduiding<<}

Vruchten van het Kruis


    De Kerk (Isaias)


Nauw staat op Golgotha het zaalgend kruis geplant, 
Den Heiland tot een troon, van waar Hij over land 
En zeeën heerscht; nauw klinkt het harde rotsgesteente 
Van d'eersten hamerslag, of Adams dor gebeente 
Springt op van vreugd in 't graf, herrijst, herleeft en bloeit 
In zijne oorspronklijkheid en eersten luister, groeit 
Tot een vernieuwd geslacht, dat zich op de oude puinen 
In heerlijkheid verheft, zoo als op Libans kruinen 
De groene cederboom het hoofd ten hemel steekt. 
Daar hangt Hij, die voor 't volk bij God ten beste spreekt. 

{==144==} {>>pagina-aanduiding<<}

Beschouwt Hem allen, die, aan 't galgenhout verheven, 
U redt van ondergang en 't water van het leven 
Laat druipen op uw ziel, gebeten van 't serpent, 
Wanneer gij vol geloof met rouwend hart u wendt 
Tot die doorstoken is. Ten toon gesteld ten teeken 
En standaard in 't gezicht der volken, neemt Hij 't smeeken 
En de offergiften aan, zoo wijd het aardrijk strekt, 
En roemrijk wordt zijn graf met lof en eer gedekt. 
Ontelbre volken zijn gereinigd en herboren. 
Van uit Jerusalem laat Hij zijn roepstem hooren, 
De blijdemaartrompet, die klinkt door 't wereldrond; 
Uit Sion wordt zijn wet den Heidenen verkond. 
Onvruchtbre, wees verblijd, die 't moederschap niet kende; 
Uw lange onvruchtbaarheid, uw schande neemt een ende; 
Gij, kinderlooze, juich: want zij, die zonder troost 
Verlaten was, wordt moeder van een talrijk kroost, 
Dat zij vermeerdren ziet en bloeien onder de oogen, 
Gezegend boven haar, die op een man mocht bogen. 
Gij zijt den volken tot geleidster aangesteld, 
Die luistren naar uw woord. Verkies een ruimer veld, 
Om 't nieuwe paviljoen des Heeren op te halen; 
Verleng de koorden, rek de huiden, vest de palen; 
Want rechts en links door 't land verbreidt ge uw grenzen uit, 
En 't godbehagend kroost, dat talloos u ontspruit, 

{==145==} {>>pagina-aanduiding<<}

Zal 't rijk der natiën ten erf en bruidschat tellen 
En in verlaten steên zijn vaste woning stellen. 
Omdat uw Schepper zelf, het Lam, dat wordt gedood, 
In 't bloed u zegelringt zijne eeuwige echtgenoot'. 
De Heilige Israëls, als God der aarde aanbeden, 
Zal alle volkeren in éénen lijfband smeden, 
En smelten stam en taal. Hij kiest in hunnen schoot, 
Zoo wijd het licht der zon beschijnt den wereldkloot, 
Zijne afgezanten uit en hooggezalfde monden, 
Die 't opgeleide woord aan alle vleesch verkonden 
En roepen vorst en slaaf, gekromd in de eigen wet, 
En groot en klein te zaâm aan 't godlijk feestbanket. 
Een dichte zwerm rukt aan uit alle vier de winden, 
Een bontgestreepte kooi van snelgevoete hinden, 
Die nauwlijks raakt den grond en aan den frisschen vliet 
Wordt door den Geest gewijd tot priester en leviet. 
Zijn boden zeilen af als lichte vederwolken 
En duiven blankgewiekt; zie, hoe de vredetolken, 
Omdragend zoen en peis, blijklepprend keeren weer. 
De schepen liggen lang tot varen reed op 't meer, 
Als ei- aan eiland ruischt, en 't volkendom, aan 't roeren, 
Zijn kindren reis aan reis u in den schoot zal voeren 
Met opgepropten schat van zilver en van goud. 
Dan worden van het zaad der vreemden opgebouwd 

{==146==} {>>pagina-aanduiding<<}

De poorten van uw steê, die dag noch nacht zich sluiten, 
Dat niets de versche vloed der scharen moge stuiten; 
Dat vrij en ongedeerd uw vesten binnengaan 
De koningen in rij; de glorie van Libaan 
En 't hooggetopt gebergte in u moog' nederdalen 
En Sions heiligdom belommren met heur stralen 
En 't rustoord uwer voeten. 't Wijdste nageslacht 
Van hen, die roekeloos u hebben klein geacht, 
Uw smaadren zullen zelf aanbidden op uw schreden 
En likken 't stof der aard, hetwelk gij hebt vertreden. 
Gij wordt van 't voile melk der natiën gevoed 
En zuigt aan koningsborst roemruchtigheid in 't bloed. 
God zal u smijdig goud in plaats van koper geven, 
Voor ijzer zilverwerk, voor hout het staal om 't even. 
De vrede zal uw burg beheerschen met zijn spriet, 
Het recht regeeren door geheel uw landsgebied; 
Het heil zal van rondom uw muren overschalmen; 
Gejuich en lofgezang zal om uw poorten galmen. 
Niet meer de zon bij dag en niet bij nacht de maan, 
De Heer zelf als uw licht zal aan den hemel staan, 
En nimmer zal de gloed van deze, uw fakkel tanen, 
Omdat geëindigd zijn de dagen uwer tranen. 
Uw loten, groen van loof, die ik heb uitgeplant, 
Bezetten elken hoek des aardrijks tot hun land; 

{==147==} {>>pagina-aanduiding<<}

Geduizend zullen ja hun allerminste ontspruiten; 
Hun kleinste zal een groot en machtig volk besluiten. 
Dan kroont de Bruidegom zijne onbevlekte Bruid, 
Uw God stort over u den vloed der blijdschap uit. 
Men zal uw vruchtbaar huis de Kerk der heilgen noemen, 
U 't vrijgekochte pand des grooten Lossers roemen. 
Maar gij - o synagoog - de Heer daalde in u neer; 
Hij kwam en vond geen man; Hij riep u keer op keer, 
Maar niemand hoorde of zag; gij hebt Gods Zoon verstooten, 
En Hij, Hij heeft u 't erf der heidnen uitgesloten. 
Hij zocht uw wijngaard langs, van rank tot rank getrost, 
En vond ter nauwernood een druif, die gaf haar most. 
Van morgen zult gij, weêuw, in 't rouwkleed zitten treuren; 
Gij ziet de dekgordijn uws tabernakels scheuren; 
Uwe offers houden op, en Sinaï verzinkt 
Voor Golgotha, waar 't kruis des Zaligmakers blinkt. 
Al stelt ge een sterke wacht, om over 't graf te waken, 
De dood zal 't leven niet versmachten in haar kaken; 
De tweede Jonas rijst verheerlijkt uit het graf 
En zwaait van pool tot pool den overwinnaarsstaf, 
Het Kruis, dat alle volk zal tot den Heiland trekken 
Met onweerstaanbre kracht; hetwelk zijn Kerk zal dekken 
Als helm en beukelaar; het teeken zoo geducht, 
Waarvoor de trotsche geest des afgronds siddrend vlucht, 

{==148==} {>>pagina-aanduiding<<}

Die gansch zijn heerschappij voelt waggelen en wijken, 
Dat spoedig op de tin der tempelen zal prijken, 
Waar een herboren volk met kinderlijk gemoed 
In geest en waarheid bidt en God ‘zijn Vader’ groet. 





{==149==} {>>pagina-aanduiding<<}

Zang der Dood


Triomf! De Dood ligt overwonnen! 
Haar zwarte standaard neergeveld! 
Triomf! Het tijdperk is begonnen, 
Waarin zij niet meer wetten stelt. 
 
De Christus heeft haar rijk besprongen, 
Dat niemand ooit had aangetast; 
Hij is de vesting ingedrongen, 
Waarin haar buit lag opgetast. 
 
Hij heeft den handschoen opgenomen 
Voor 't menschdom, in de boei gesnoerd; 
Hij heeft de Dood haar roof ontnomen, 
Haar eeuwenouden schat ontvoerd. 

{==150==} {>>pagina-aanduiding<<}

Zij heeft de lans omhooggestoken, 
Die op de borst van Jesus stuit; 
Het staal is in zijn Hart gebroken: 
De bron des levens vloeit er uit. 
 
Zij ziet de bloed- en- waterbeken, 
Ontspringend aan die heilfontein, 
Op 't hoofd van 't schuldig menschdom leken, 
Dat uit dit bad treedt blank en rein. 
 
Zij voelt haar krachten zich begeven 
En loost een reutlend keelgeluid; 
Ja, had haar de Almacht niet gesteven, 
Daar blies de Dood den adem uit. 
 
De Heer heeft haar aan 't kruis geklonken, 
Met de onaflosbre zondeschuld; 
Hij heeft den galkelk leeggedronken 
En dien met balsem opgevuld. 
 
De volle zee van bitterheden 
En angsten heeft hij doorgewaad; 
Hij heeft den doorgang vrijgestreden, 
Die voor zijn volgers openstaat. 

{==151==} {>>pagina-aanduiding<<}

Dan werd de onvruchtbre Dood geheiligd, 
Gezuiverd onder 't zaalgend Kruis, 
Het Kruis van Jesus, dat beveiligt: 
De Hoop en Schild en Troost van 't huis. 
 
Nauw heeft de Dood haar spies verheven 
En drijft ze in 't godlijk Hart met kracht 
En rooft den Schepper 't sterflijk leven, 
Die al wat leeft heeft voortgebracht; 
 
Of 't schendig staal in 't wederkeeren 
Vliegt als de bliksemflits terstond 
Haar nooitgekwetste borst bezeeren 
En grieft daarin een diepe wond. 
 
Zij voelt den schrik haar ziel bevangen; 
Haar lenden, plotselings bezwaard, 
Van barensnood den boezem prangen, 
En schiet de vrucht der smart op de aard. 
 
Zij voelt het merg der beenders stollen, 
Wanneer zij onverwachts haar vrucht 
Bij 't wentlen onder 't kruis ziet rollen, 
En is voor grooter ramp beducht. 

{==152==} {>>pagina-aanduiding<<}

En toen de Heer voor 't laatst de blikken 
Van de aarde naar den hemel richt, 
Laat Hij een rooden druppel likken 
Op die daar aan zijn voeten ligt. 
 
De Ontfermer spreekt haar toe met minne: 
‘Op 't uur, waarop ik 't menschdom vrijd, 
Word, dochter van de wraakbodinne, 
Mijn engel van barmhartigheid. 
 
Gij zult mijn dienaars de oogen luiken, 
Wanneer hun opperst uur genaakt; 
Zij zullen zacht deze aarde ontduiken, 
Van uwen vleugel aangeraakt. 
 
'k Zal u mijn zegel toevertrouwen, 
Tot al de tijden zijn volbracht, 
Tot ik de heemlen op zal vouwen, 
Gelijk een tent voor éenen nacht. 
 
Eer aarde en hemel was geboren, 
Hebt gij mij voor den geest gestaan, 
En al mijn zalige uitverkoren 
Zijn in uw teeken doorgegaan.’ 
 

{==153==} {>>pagina-aanduiding<<}

De moeder knarzetandt van woede 
Bij 't hooren van 't genadewoord; 
Zij krampt en schudt de vreesbre roede, 
Noodlottig werktuig van den moord; 
 
En dekt met zorg de breede wonde, 
Die zij in volle borst ontving, 
Toen 't godlijk zoenlam voor de zonde 
Aan 't schandig kruishout stervend hing. 
 
Toen de Almacht had den geest gegeven 
In de ommewentling der natuur, 
Zijn beiden naast het kruis gebleven 
En wachtten ieder op hun uur. 
 
De moeder plofte 't wreede wapen 
In 't hart van die in boosheid stierf; 
De dochter hielp in vrede ontslapen, 
Die van den Heer genâ verwierf. 
 
De dubble Dood volgt alle menschen 
Op iedren stond van 't levensperk 
En, naakt de zon heure avondgrenzen, 
Dan neemt zij acht op 't zielemerk. 
 

{==154==} {>>pagina-aanduiding<<}

Bewaart de ziel 't godzalig zegel, 
Dan nadert de engel van de min; 
Doch draagt zij 't zwart verdoemnispegel, 
Dan komt de sombre wraakbodin. 
 
Dees sleept met aaklig nachtverslinden 
Haar prooi in 't peilloos donker graf; 
En de ander kust Gods welbeminden 
Den mantel der bederfnis af. 
 
Waar is nu, Dood, uw koude prikkel, 
Die 't onversaagdste hart beknelt? 
Waar is uw scherpgewette sikkel, 
Die alle leven nedervelt? 
 
De Christen ziet u zonder schromen 
En juicht in 't hachlijk oogenblik, 
Dat hij aan d'eindpaal is gekomen, 
En geeft in vreê den laatsten snik. 
 

{==155==} {>>pagina-aanduiding<<}

Wou Jesus ons den weg niet banen, 
Daar gansch zijn ziel in droefheid zwom, 
Zijne oogen zwollen van de tranen, 
En de angst zijn minnend Hart beklom? 
 
Is niet dat Hart gescheurd, gebroken 
Van liefd voor 't menschelijk geslacht? 
Is niet dat Hart voor ons doorstoken, 
Nadat reeds alles was volbracht? 
 
Wat doodsangst zal den Christen drukken, 
Verschanst in Jesus maagdeborst? 
Wie zal hem uit die schuilplaats rukken? 
Zult gij 't, o Dood?..... Ge erkent uw Vorst. 
 
Gij moogt ja tot den Christen dalen, 
Doch vrij van schrik- en gruwelstoet; 
Hij moet natuur den tol betalen, 
Maar 't oovrig..... heeft de Heer geboet. 
 
Wie zag een Christen overlijden, 
Hij zag de ziel, haar boei ontslaakt, 
Doorschijnend over 't aanzicht glijden, 
Bij volle stroomen lichtgemaakt. 
 

{==156==} {>>pagina-aanduiding<<}

Kom, Engel, hem de kluisters breken, 
Die niet meer toehoort aan den tijd, 
Wien 't zielevrijdend doorgangsteeken 
Heeft hemelburger ingewijd. 
 
Hij schrikt niet voor de lange reize 
Naar 't verre en onbekende land; 
Hij draagt zijn Heiland meê tot spijze, 
Tot reisgezel en onderpand. 
 
Ontknoop, o ziel, ontknoop uw banden; 
Verlaat dit dal van droef getraan. 
Vertrek...... Keer weder tot de handen, 
Van waar gij eens zijt uitgegaan. 
 
Gods Engel streek op lichte yeder..... 
De onsterfbre geest zijn schulp ontvloog. 
Nog lang knielt 't volk in twijfel neder...... 
Zoo zacht die Christen henentoog. 
 

{==157==} {>>pagina-aanduiding<<}

Gij, helledood, hebt gij ook schrikken 
En persende angsten afgelegd? 
Blijft in het reutlend keeltoestrikken 
Niets vreeslijks over en te recht? 
 
‘Zij siddren, ja, die mij vergeten; 
Die, zwijmeldronken aan den draf 
Der lage zinlijkheid gezeten, 
Den roofbuit zijn van 't hooploos graf. 
 
Wie in den vleesche zaait, zal maaien 
Van 't vleesch het eeuwige verderf; 
Wie zaad van draken strooit, zal maaien 
Volwassen draken op zijn erf. 
 
Hoe zoude de eeuwigheid vergaren, 
Wat niet geplant werd in den tijd? 
Of schooft de landman korenaren, 
Waar macht van onkruid werd gespreid? 
 
De boomstam zal ter aarde ploffen, 
Langs waar zijn kruin vooroverhelt; 
De springfontein geeft uit de stoffen, 
Zoo als de grond ze heeft opgeweld 
 

{==158==} {>>pagina-aanduiding<<}

'k Heb steeds het roekeloos vertrouwen 
De vloekbre hoop teleurgesteld: 
De levensdraad was doorgehouwen, 
Eer iets mijn naadring had voorspeld. 
 
En wie van ver mijne aankomst zagen, 
Zij beefden als een trillend riet; 
De wanhoop deed den boezem jagen, 
Maar hartvermorsling was er niet. 
 
Wordt uit de ziel de boom der zonden 
Ontworteld in een oogenblik, 
En 't warregaren losgewonden, 
Dat jaren knoopten strik op strik? 
 
Slechts door een wonder boven allen, 
Van God aan niemand toegezegd, 
Kan 's menschen uitloop anders vallen, 
Dan 't leven heeft ten grond gelegd.’ 
 

{==159==} {>>pagina-aanduiding<<}

Wat is dit leven dan versterven, 
Een langzaam worstlen met de Dood? 
Wat is de Dood, dan 't leven erven, 
't Vereenigd leven in Gods schoot? 
 
Wie zal de Godheid zien in de oogen 
En leven? 't Is der ziel ontzegd, 
Zoolang zij niet, aan de aarde onttogen, 
Het kleed van stof heeft afgelegd. 
 
Wie zal haar uit de kluisters vrijden? 
Wie vijlt haar de ijzren schakels door? 
Wie doet van 't ballingsoord haar schrijden 
Tot in der vrijheid zonnegloor? 
 
Wie zal haar sombren kerker vellen 
En ramt zijn dikke muren in? 
Stoot toe, o Dood, ik zie ze hellen.... 
Een poging slechts..... Ze storten in. 
 
Het lijden moge 't lichaam kreuken, 
Het ondermijnen dag aan dag, 
Door schok op schok de lenden beuken; 
Gij, Dood, geeft den genadeslag. 
 

{==160==} {>>pagina-aanduiding<<}

Gij zet de kroon op 't gansche leven; 
Als gij het uitwijst, blijft het staan; 
Uw killende adem, die doet sneven, 
Jaagt vrucht en bloesem rijpheid aan. 
 
Wat jaren arbeids niet vermochten, 
Volvoert gij in een oogenblik: 
Een leven lang, in smart bevochten, 
Trekt gij te zamen in een snik. 
 
Uw stem, o Dood, klinkt luid en machtig 
Het aardrijk over, nimmer moê: 
‘Gij, stervling, wees uw einde indachtig; 
Verbeid mijne aankomst; mensch, zie toe! 
 
Zie toe! 'k Ga voor uw aanschijn rennen, 
In 't ronde treffen met mijn vlerk; 
Maak plaats voor 't slagen mijner pennen, 
Want niets zal leven, wat ik merk.’ 
 

{==161==} {>>pagina-aanduiding<<}

Ik zie uw beeld in 't nat der stroomen, 
In 't rijpen van de korenaar, 
In 't blaadrenrijzen van de boomen, 
In 't trekken van de vogelschaar. 
 
Het Oosten in zijn morgenluister 
Voorspelt mij 't Westeravondkrep, 
En uit den navelband van 't duister 
Kriekt de ochtend boven door de neb. 
 
'k Zie overal uw wet regeeren 
Hieronder; niets ontsnapt er aan 
Van klein noch groot, in 't wisslend keeren 
Van leven worden en vergaan. 
 
Ook wij niet..... Maar is 't eind des menschen 
In alles éen met 't eind der bloem, 
Die we op den stengel zien verslensen, 
Beroofd van schoonheid, geur en roem? 
 
Gelijkt zijn eind het eind des vogels, 
Die, als hij dood ter aarde zijgt, 
Nooit weder op hernieuwde vlogels 
In 't reine luchtblauw opwaarts stijgt? 
 

{==162==} {>>pagina-aanduiding<<}

Niet 't eind der bloem, niet 't eind des vogels, 
Gelijkt des menschen uitgangvaart: 
Zijn ziel, ontslagen uit de bogels 
Des vleesches, neemt haar vlucht van de aard. 
 
Zij klapwiekt op haar lichte veêren 
En steigert tot den hemeltop, 
Om tot den Schepper weer te keeren, 
En geeft zich in zijne armen op. 
 
De mensch vergaat niet bij 't verscheiden; 
Slechts 't groye hulsel legt hij neer; 
Hoezeer de stofjes zich verspreiden, 
De menschheid rijst uit de assche weer. 
 
Ja, allen, die zijn ingeslapen, 
Hernemen op Gods woord hun leest, 
En 't lichaam, als op nieuw geschapen, 
Verbindt zich weder aan den geest. 
 

{==163==} {>>pagina-aanduiding<<}

Wie durft de Dood zijn meester noemen 
En neemt op al heur lessen acht? 
Wie durft heur staat als edel roemen?.... 
Nogtans zij is een groote Macht. 
 
Een macht, die vóor den Heer moet stappen, 
Om door den hoef der eeuwigheid 
Aan de aard de lenden in te trappen, 
Tot hooger wording voorbereid. 
 
Een wijnpers, die bij 't druivenpressen 
Haar 't schuimend bloed uit de aders stort, 
Opdat de zoete most der bessen 
Tot hemelwijn gekelderd word'. 
 
God wil zijn kindren niet vernieten, 
Maar roept hen tot een beter oord, 
Om hun het leven in te gieten, 
Het volle leven in het Woord. 
 
Zoo moet het tarwekoren rotten, 
In 's aardrijks moederlijken schoot, 
Eer het tot struiken uit kan botten, 
Vermenigvuldigd in het groot. 
 

{==164==} {>>pagina-aanduiding<<}

Gij moogt me, o Dood, tot stof vermalen, 
Mij plettren als de korenaar; 
'k Wil in uw diepste kolken dalen: 
De hand des Heeren vindt mij daar. 
 
'k Zal met den Smartprofeet vertrouwen, 
Zijn dag verbeiden zonder vrees: 
‘Ik zal mijn Heiland eens aanschouwen, 
Ik zelf, in dit, mijn eigen vleesch.’ 
 
Verrotting moog' mijn lijf doorvlieten, 
Bezitten 't merg van mijn gebeent, 
Zoo slechts mijn ziel mag rust genieten 
In 't land der levenden vereend. 
 
Mijn God, mocht ik met hen reeds zingen, 
Bevestigd in hun zalig lot! 
Die blijde hoop doet me opwaarts springen 
In U, mijn Zaligmaker God. 
 

{==165==} {>>pagina-aanduiding<<}

O Dood, vertoon u aan mijne oogen 
In onbeschaduwd aangezicht, 
Niet met een dekkleed overtogen, 
Maar bloot, in helderschijnend licht. 
 
Ik wil u stout in 't aanschijn treden, 
U daaglijks loopen in 't gemoet; 
En gij, vaar door en door mijn leden 
En neem de onreinheid uit mijn bloed. 
 
Bezit mijn lichaam; 'k wil 't u slachten 
Tot boeting van mijn zondenschuld 
En dan de komst mijns Heilands wachten, 
Het leven dragend in geduld. 
 
Bezit mijn geest, 'k wil alle dagen 
Al meer versterven aan mijn trots; 
Ik wil u 't licht der wijsheid vragen, 
O Toorts, die vlamt voor 't aanschijn Gods. 
 
Bezit mijn hart; ik wil 't verteren 
In God, naar wien het brandend smacht. 
Ach, mocht het slechts tot hem zich keeren, 
En zage ik 't offer gansch volbracht! 
 

{==166==} {>>pagina-aanduiding<<}

De hoogste trap der zelfvolmaking 
Bestaat in d'overgang der Dood, 
In eigenwil- en lichtverzaking, 
In 't liefdeleven uit Gods schoot. 
 
Wie tot die hoogten op wil stijgen, 
Die luistre naar Gods levend Woord; 
Die doe 't gerucht der wereld zwijgen 
Hetwelk de stem des Geestes smoort. 
 
Die kieze smaad voor eerbetooning, 
Voor schat een deel van Jesus kruis; 
Die bouw' zich hier geen wankle woning, 
Maar zoeke een plaats in 's Vaders huis. 
 
Die is de Dood dwars doorgetreden 
En haar vooruit den hemel in; 
Die maakt, van 't aardrijk afgesneden, 
Reeds deel van 't groote huisgezin. 
 
O Dood, ik wil me aan u verbinden, 
Mijn boezemvriend, mijn echtgenoot: 
Gij draagt, wat 't graf niet kan verslinden, 
De kiem des levens in den school. 
 

{==167==} {>>pagina-aanduiding<<}

In Jesus Christus is het leven; 
Uit hem ontspringt de levensbron, 
Die aan het Kruis de dood deed sneven 
En door de dood ons 't leven won. 


    
{==168==} {>>pagina-aanduiding<<}
  



(1) De Hemelsche Vader


