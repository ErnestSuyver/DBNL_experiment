



Vaderlandsche Letteroefeningen 
Jaargang 1818


GEBRUIKT EXEMPLAAR
eigen exemplaar dbnl

ALGEMENE OPMERKINGEN
Dit bestand biedt, behoudens een aantal hierna te noemen ingrepen, een diplomatische weergave van Vaderlandsche Letteroefeningen uit 1818.

Deze jaargang bestaat uit twee delen die in twee banden zijn verschenen. In deze digitale versie is er één bestand van gemaakt.

REDACTIONELE INGREPEN
Deel 2, p. 115: op deze pagina staan twee accolades die meerdere regels overspannen. Omdat wij dergelijke accolades in deze digitale versie niet goed kunnen weergeven, worden op elke betreffende regel de accolades herhaald. Ook de woorden die eromheen staan worden om misverstanden te voorkomen op iedere regel herhaald.

Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (deel 1 p. II, IV, (8), deel 2 p. II, IV) zijn niet opgenomen in de lopende tekst.

[deel 1, pagina I]
BOEKBESCHOUWING,

VOOR

1818.

[deel 1, pagina III]

{== afbeelding 	==} {>>afbeelding<<}
    

VADERLANDSCHE
LETTER-OEFENINGEN,
OF
TIJDSCHRIFT
VAN
KUNSTEN EN WETENSCHAPPEN,
WAARIN DE
BOEKEN en SCHRIFTEN,
DIE DAGELIJKS IN ONS VADERLAND EN ELDERS UITKOMEN, OORDEELKUNDIG TEVENS EN VRIJMOEDIG VERHANDELD WORDEN.
BENEVENS
MENGELWERK,
tot Fraaije Letteren, Kunsten en Wetenschappen, betrekkelijk.
EERSTE STUK
VOOR
1818.
BOEKBESCHOUWING.
Te AMSTERDAM, bij
G.S. LEENEMAN van der KROE
en
J.W. IJNTEMA.
1818.

[deel 1, pagina 727]
REGISTER

DER

BOEKBESCHOUWING.

A.

Aanspraak, Redevoering en Verslag, 13 Aug. 1817. Midd. bij S. van Benthem.	569
Aanspraken, Rapport en Redevoering, 18 Nov. 1816. Rott. bij J. van Baalen.	524
- 8 Dec. 1817. Rott. bij J. van Baalen.	524
Aanwijzing van uitlegkundige Schriften, enz. IIde D. en IIIden D. 1ste St. Amst. bij W. Brave.	384
Adel, (B.H.) Vaderlijke Belangstelling, enz. Amst. bij G. van Dijk.	663
Almanak (Nederlandsche Muzen-) voor 1819. Rott. bij J. Immerzeel, Jun.	691
- aan Bevalligheid en Deugd gewijd, voor 1819. Amst. bij M. Westerman.	691
- voor Reizigers in de Nederlanden. 1ste Jaargang. 1819. Amst. bij Mortier Covens en Zoon, enz.	715
Ange (J.T.l') et P. Chevallier, Sermons. Amst. chez S. Delachaux.	144
Annales Acad. Groninganae 1815-1816. Gron. apud J. Oomkens.	1
Appenzeller, (J.C.) Tot wederzien! Of een Dag aan de Linth. Gron. bij W. Wouters.	690

B.

Bakker, (G.) Descriptio iconis pelvis femininae et schematum capitis infantilis, etc. Gron. apud W. van Boekeren.	199


[deel 1, pagina 728]

Barimore. (Karel) Amst. bij de Wed. H. van Kesteren en Zoon.	46
Bast, (J. de) Recherches sur la Langue Celtique, Gauloise et Tudesque. II Volumes. Gand, chez J.N. Houdin.	395
- (Tweede Verslag.)	446
Baumgarten, (C.J.F. Cramer von) Gesprekken enz. bij het Derde Eeuwfeest der Kerkhervorming. Gron. bij W. van Boekeren, enz.	149
Beekhuis, (W.) Het Leven van Jezus voor Kinderen. Amst. bij J. ten Brink, Gsz.	269
Bennet, (Miss) Rosa, of de jonge Bedelaarster. IV Deelen. Amst. bij de Wed. H. van Kesteren en Zoon.	641
Berge, (T.A. ten) Allocutio, et H. Muntinghe, Oratio. Gron. apud J. Oomkens.	1
Bilderdijk, (W.) Nieuwe Uitspruitsels. Rott. bij J. Immerzeel, Jun.	116
- (Tweede Verslag.)	169
Bloemen (De) der Zeden, enz. Haarl. bij J. Goteling Vinnis.	716
Bock, (J.N. Steven de) De Ridders der zeven Bergen. II Deelen. Amst. bij de Wed. H. van Kesteren en Zoon.	224
Bosch, (H. van den) Nut der Enting met Koepokstof. Rott. bij P. van der Meer.	525
- (J. van den) Verhandeling over eene algemeene Armeninrigting, enz. Amst. bij J. van der Hey.	629
Bouchenröder (F. von) Verhandeling over de Koloniën. Amst. enz.	39
Bourjé, (J.P.) Het Maten- en Gewigten - stelsel. Midd. bij S. van Benthem.	312
- Opening van Middelburgs nieuwe Haven. Midd. bij de Gebr. Abrahams.	366
Bramer, (J.) Het Kerkbestuur der R.K. Kerk. Dev. bij J.W. Robijns.	284
Brandenburgh, (D.J. van) Leerrede. Rott. bij M. Wijt.	101
Breggen, Corn. Fil. (F. van der) Oratio. Amst.	433


[deel 1, pagina 729]

Brief van Alethinus Mastix. Leid. bij J.W. van Leeuwen.	338
Broeck, (P.A. van den) Nadeelige Gevolgen der Onverschilligheid omtrent de Moedertaal. Aalst, bij J. Sacré.	38
Bruggemans, (A.) Keur van Verhalen. IIde D. Dordr. bij A. Blussè en Zoon.	310
Brunck, Aristophanis Plutus. Traj ad Rhen. apud J. Altheer.	115
Burney, (Miss F.) Het zwervende Meisje. III of laatste D. Haarl. bij F. Bohn.	555
Bydrage (Nieuwe) tot de Geschiedenis der Kruisvaarten. 's Hag.	349
Bydragen (Nieuwe) tot den Eerdienst enz. Iste D. en IIden D. 1ste St. Zutph. bij H.C.A. Thieme.	5
C.
Calamy, Geschiedenis van William Black. Rott. bij N. Cornel.	270
- Jonathan. Rott. bij N. Cornel.	270
Campagne, (H.D.) Kort Overzigt van den Nederl. Handel van Azië. (Vervolg op Java.) 's Hag. en Amst. bij de Gebr. van Cleef.	497
Celebration de la troisieme fete seculaire de la Reformation à Paris. Paris, chez J.M. Eberhart.	240
Chevallier, (P.) Overdenkingen. Amst. bij P. den Hengst en Zoon.	553
Clarisse, (J.) Leerredenen. IIIde Bund. Amst. bij J. van der Hey.	273
Consbruch, (G.W.) Handboek der algemeene Ziektekunde. Amst. bij L. van Es.	338
- Geneeskundig Handboek voor praktische Artsen. Iste D. Amst. bij R.J. Berntrop.	623
D.
Dermout, (I.J.) Kerkelijke Rede. 's Hag. bij de Erve J. Thierrij en C. Mensing en Zoon.	645
Donker, M. Mz. (A.J.) Julius en Gustaaf. II Deelen. Zutph. bij H.C.A. Thieme.	265


[deel 1, pagina 730]

Doyer, (A.) Leerrede. Zwolle, bij H.A. Doijer.	327
Dräseke, (J.H.B.) Rigt zich ons Leven naar onze Vrijheid? enz. Gron. bij J. Römelingh.	512
E.
Eck, (C. Fransen van) Redevoering. Dev. bij J.H. de Lange.	491
- Kerkelijke Redevoering. Dev. L.A. Karsenbergh.	645
Eckartshausen, (Von) Gevolgen der Deugd en Ondeugd, enz. Leid. bij J.W. van Lecuwen.	688
Eeuwgetijde (Het Derde) der Kerkhervorming, gevierd te Utrecht.	616
Ehrenberg, (F.) Het nieuwe Leven en de hereeniging in de Eeuwigheid. Amst. bij J. van der Hey.	37
- Vrouwelijk Gemoed en Vrouwelijk Leven. Amst. bij J. van der Hey.	257
- Het Karakter en de Bestemming van den Man. Amst. bij J. van der Hey.	711
Enklaar, (C.) Eerste Onderwijs in de Grieksche Taal. Nijm. bij de Wed. J.C. Vieweg en Zoon.	603
Enschut, (C.A. van) over de Markgenootschappen, enz. Gron. bij W. van Boekeren.	667
Escury, (H. Collot d') Carminum Fasciculus. Hag. apud F. van Cleef.	218
Ewald, (J.L.) School van Wijsheid en Deugd. Amst. bij J. van der Hey.	133
- De laatste Tooneelen vóór Jezus Wederkomst, enz. Gron. bij W. van Boekeren,	413
- De Godsdienstleer van den Bijbel, enz. Iste D. Dordr. bij A. Blussé en Zoon.	509
Eyk, (J. van) Het Derde Eeuwfeest der Kerkhervorming. 's Hag. bij de Erve J. Thierrij en C. Mensing en Zoon.	98
- Onderrigt omtrent het Bidden. Amst. bij A.B. Saakes.	268
- Voorbereidend Onderrigt. Amst. bij A.B. Saakes.	476


[deel 1, pagina 731]

F.
Floh, (J.H.) Kerkelijke Redevoering. Zwolle, bij J.L. Zeehuizen.	615
Freygang, (W. von) Brieven over den Kaukasus en Georgië, enz. Amst. bij J. van der Hey.	161
G.
Galerie historique des Contemporains etc. Tom. I, II, et III. Part. I.	485
Galletti, Kort Begrip der Algemeene Geschiedenis. Delft, bij P. de Groot.	365
Gedenkschriften van Mevrouw Manson. Amst. bij J.C. van Kesteren.	352
Geer, (B.R. de) Dissertatio inauguralis de Bileamo. Traj. ad Rhen. apud J. Altheer.	137
- (Tweede Verslag.)	229
Geschenk (Godsdienstig) voor Kinderen mijner Gemeente. Gron. bij W. Zuidema.	335
- (Nieuw) voor Kinderen. Gron. bij J. Römelingh.	368
Gods weldadige Voorzienigheid historisch bewezen, Amst. bij W. van Vliet.	657
Goede, (W.) Korte Schets eener Christelijke Geloofsbelijdenis, enz. Rott. bij C.D. van den Dries.	618
Goedkoop, (A.) Feestrede. 's Hag. bij S. de Visser.	55
Golownin, (W.) Mijne Lotgevallen bij de Japanners. Iste D. Dordr. bij A. Blussé en Zoon.	435
Gon, (J.J. Denier van der) Tweetal Leerredenen. 's Hag. bij de Erve J. Thierrij en C. Mensing en Zoon.	615
Gravenweert, (J. van 's) Het Verbond der Edelen, Treurspel. Amst. bij J van der Hey.	677
Greve, (E.H.) Sterre- en Weêrkundige Berigten voor 1818. Amst. bij Pieper en Ipenbuur.	184
H.
Hahn, (K.) De Familie Bendheim. II Deelen. Amst. bij H. Timmer.	507
Halmael, Jr. (A. van) Gerard van Velzen, Treurspel. Amst. bij S. Delachaux.	409


[deel 1, pagina 732]

Handschrift, gekomen van St. Helena. Rott. bij Arbon en Krap.	29
Hazeu, Cz. (J.) Aangenaam Onderwijs voor Kinderen. Gron. bij J. Oomkens.	228
Herman van Löbeneck. III Deelen. Leid. bij L. Herdingh en Zoon.	260
- (Tweede Verslag.)	304
Hermes, (J.A.) Handboek, Utr. bij O.J. van Paddenburg enz.	244
Hogendorp, (G.K. van) Bijdragen tot de Huishouding van Staat, enz. II Deelen. 's Hag. bij de Erven J. Allart.	578
Hondius, (P.) Voortreffelijkheid van Jezus Leer. Midd. bij J.J. van de Sande.	380
- Leerrede. Midd. bij J.J. van de Sande.	380
Hoogstraten, (P. van) De ware Vrienden van Vaderland en Oranje. 's Hag. bij de Erve J. Thierrij en C. Mensing en Zoon, enz.	42
Hufeland, (C.W.) Waarnemingen omtrent het Slaapwandelen. Dordr. bij A. Blussé en Zoon.	477
Hugenii (C.) De Vita propria sermonum inter liberos libri duo. Harlemi, apud A. Loosjes, P.F. (In Nederduitsche Ver en, door A. Loosjes, Pz.)	358
Hurgronje, (A.J. Snouck) Godsdienstige Opwekking, Midd. bij J.J. van de Sande.	198
J.I.
Jaarboekje, door Vriendschap aan Kunst gewijd, voor 1819. Amst. bij J.C. van Kesteren.	691
Jaïs, (A.) Nuttige en aangename Vertellingen voor de Jeugd. Rott. bij J. Hendriksen.	716
Iets voor jonge Kinderen. II Stukjes. Gron. bij J. Römelingh.	368
Jongh, (Jz. de) Esther en Mordechai, Treurspel. Amst. bij H. Mooienijzer.	713
K.
Kampen, (N.G. van) Geschiedenis der Fransche Heerschappij in Europa. IIde D.s Hag. bij J. Allart.	66
- IIIde D.	438


[deel 1, pagina 733]

Kanter, Phil. Z. (J. de) Redevoering. Midd. bij S. van Benthem.	675
Katechizatie (Historisch-Praktische) over de Hervorming. Emden, bij H. Woortman, Jun.	423
Kerkhoffs, (J.R.L.) Militaire Hygiène, enz. Zutph. bij H.C.A. Thieme.	664
Kiesewetter, (J.G.C.) Reize door Duitschland, enz. Iste en IIde D. Leeuw. bij Steenbergen van Goor.	571
Kindervreugd. (De nieuwe) Amst. bij van Arum en Kraaijenbrink.	508
Kist, (E.) D.H. Wildschut en J.G. Veltman, Leerredenen en Dankstond. Dordr. bij A. Blussé en Zoon.	57
- Leerredenen over verschillende Onderwerpen. IIIde D. Dordr. bij A. Blussé en Zoon.	461
- Lofrede op P. van Braam. Dordr. bij Blussé en van Braam.	645
- (N.C.) Disputatio inauguralis. Traj. ad Rhen. apud J. Altheer.	564
Kluyskens, Berigt wegens de Febris inflammatoria typhoïdes. Amst. bij R.J. Berntrop.	666
Klyn, Bz. (B.) Gedichten. Amst. bij J. van der Hey.	81
Knigge, (A.) Geschiedenis van den Ambtsraad Goedman. Dordr. bij A. Blussé en Zoon.	221
Koff, (L. de) Handleiding in de Rekenkunst. Utr. bij J.G. van Terveen.	312
Koning, (A. de) Kort Onderwijs in de Boeken des O en N.V. Amst. bij W. van Vliet.	709
Kooten, (G. van) Redevoering. Dordr. bij P. van Braam.	568
Kotzebue, (A. von) De Zoon uit Jamaika, Tooneelspel. Amst. bij de Wed. H. van Kesteren en Zoon.	507
Kremer, (H.) Bijbelsche Geschiedenissen. Gron. bij J. Oomkens.	336
L.
Laan, (P.J.) Twee Leerredenen. Rott. bij N. Cornel.	329
Lambrechtsen van Ritthem, (N.C.) Korte Beschrijving van Nieuw-Nederland, enz. Midd. bij S. van Benthem.	673


[deel 1, pagina 734]

Langbein, (A.F.E.) Kleine Romans en Verhalen. Haarl. bij F. Bohn.	132
Laun, (F.) De drie Dochters van den Postmeester. Amst. bij de Wed. H. van Kesteren en Zoon.	183
Leerredenen (Hervormings-) van l'Ange, Chevallier, Lagers, Muller, van Geuns, Swart en Stuart. Amst. bij J. ten Brink, Gsz.	185
- gehouden te Leeuwarden, op het Feest der Hervorming. Leeuw. bij J.W. Brouwer.	330
Lehnert, (J.H.) Willem en Amalia. Amst. bij M. Westerman.	715
Lelijveld, (P.J. van) Vertaling der Opdragt van: De Franschman, enz. Leid. bij A. van Benten.	113
Lennep (D.J. van) et H. Bosscha, Memoria Hieronymi de Bosch et Carmen. Amst. apud Pieper et Ipenbuur.	255
Linley, (W.) Gevallen van Reybridge, IIIde of laatste D. Haarl. bij F. Bohn.	505
Loo, (D.H. ten Kate van) Gedichten. Iste D. Amst. bij R.J. Berntrop.	592
- (D. van der) Leerrede. Amst. bij G. van Dijk	614
Loosjes, (V.) De Veldslag bij Waterloo en Dichtproeven. Haarl. bij A. Loosjes, Pz.	454
Loots, (C.) Gedichten. IIIde D. Amst. bij J. van der Hey.	125
- IVde of laatste D.	542
Lotgevallen enz. van Mevr. de Budoy. Amst. bij H. Timmer.	179
- van een' Zwitser, enz. Iste D. Haarl. bij F. Bohn.	204
- van den Graaf van Las Casas, enz. Amst. bij J.C. van Kesteren.	683
Lottom, (H. van) Leedgevoel der Roomsch-Katholijken. Amst. bij Geysbeek en Comp.	12
Louize aan Elize. Gron. bij J. Römelingh.	459
M.
Magazijn der Geneeskunde. IIIde D. Rott. bij J. Hendriksen.	103


[deel 1, pagina 735]

M'Crie, (T.) Het Leven van John Knox. Iste D. Gron. bij J. Oomkens.	345
Meder, (H.) Het Derde Eeuwjubelfeest der Reformatie. Emden, bij H. Woortman, Jun.	422
Meulen, (R.J. van der) Leerrede. Amst. bij A.B. Saakes, enz.	61
Mnemosyne. II en IIIde St. Dordr. bij A. Blussé en Zoon.	295
- IVde St.	403
Modderman, (T.) Nagelaten Gedichten. Gron. bij W. Wouters.	308
Moens, (P.) On erwelkelijk Bloemkransje voor de lieve Jeugd. Amst. bij Schalekamp en van de Grampel.	271
Mulder, (J.) Leerrede. Gron. bij R.J. Schierbeek.	617
Muller, (J.W.A.) Het Grondbeginsel der Protest. Kerk. Dev. bij J.W. Robijns.	63
- (C.) Reis van Berlijn naar Parijs. Iste D. Dordr. bij A. Blussé en Zoon.	165
- (J.W. Statius) Drie Verhandelingen over den Zelfmoord. Amst. bij J. van der Hey.	480
- Handboek voor alle Leeftijden. Amst. bij J. van der Hey.	691
Muntinghe, (H.) Acta Saecularia Acad. Groninganae. Gron. apud J. Oomkens.	1
N.

Naberigt.	272
Naberigt.	412
Netten, (C.A. Geisweit van der) Handleiding tot de Behandeling enz. der Paarden. Amst. en 's Hag. bij de Gebr. van Cleef.	387
- (Tweede Verslag.)	426
Nieuwenhuys, (C.J.) Proeve eener Geneeskundige Plaatsbeschrijving, enz. IIde D. Amst. bij J. van der Hey.	287
Noordbergh, (A.) Leerrede. Amst. bij C.L. Schleijer.	59
Nuse, (H.) Sleutel van de Verborgenheid der laatste Tijden. Rott. bij N. Cornel.	93


[deel 1, pagina 736]

Nyhoff, (J.L.) Redevoering. Gouda, bij Verblaauw en van Bentum.	570

O.
Ockerje, (W.A.) Gedenkschrift der Kerkhervorming. Amst. bij Schalekamp en van de Grampel.	321
Ontwerp tot verbetering van den toestand der Noodlijdenden, enz. enz. Amst. bij J. van der Hey.	636
P.
Palais-Royal, (Het) of de gerijfelijke Meisjes. Zaltb. bij J. Noman.	604
Palm, (J.H. van der) Bijbel voor de Jeugd. VIIde St. Leid. bij D. du Mortier en Zoon.	277
- Zevende zestal Leerredenen. Leid. bij D. du Mortier en Zoon.	557
Paul's Brieven van de Velden van Waterloo, enz. Dordr. bij A. Blussé en Zoon.	535
Pelkwijk, (J. ter) Verhandelingen. Zwolle, bij Clement enz.	192
Platew, Tegenwoordige Staat der Grieksche Kerk in Rusland, enz. Haarl. bij J.L. Augustini.	605
Pous, (B. Mogge) Dissertetio medica inauguralis. Lugd. Bat. apud H.W. Hazenberg, Jun.	386
R.
Radcliffe, (A.) De Albigenzen II Deelen. Amst. bij de Wed. H. van Kesteren en Zoon.	411
Raden, (P. van) Leerrede. Amst. bij W. Brave.	99
Radsma, (T.) Proeve over 's Heilands Verzoekingen in de Woestijn. Leeuw. bij J.W. Brouwer.	373
Recensent (De) van Bilderdijk's Nieuwe Uitspruitsels aan den Redacteur.	313
- aan B. en V.	315
Reddingius, (G. Benthem) Leerrede. Assen, bij C. van Gorcum.	554
Reinhard, (F.V.) Christelijke Zedeleer. VIIIste D. Leid. bij A. en J. Honkoop.	704
Rioust, (M.N.) De Magt der Vorsten op de Kerk. 's Hag. bij de Erven J. Allart.	493


[deel 1, pagina 737]

Roo, (L.W. de) Vlugtige Aanmerkingen. Rott. bij J. Hendriksen.	194
Royaards, (H.J.) Disputatio inauguralis. Traj. ad Rhen. apud J. Altheer.	561
S.
Salomon, (G.) Handleiding tot de Verloskunde. II Deelen. Amst. bij J. van der Hey.	152
Sander, (C.P.) Kerkelijke Redevoering. Rott. hij J. Hendriksen.	197
- (J.C.A.) Leerrede. Zaand. bij J.J. de Roode.	328
Saussaye, (J.G.C. de la) Sermons. Haye et Amst. chez les Freres van Cleef.	471
Scheltema, (J.) Rusland en de Nederlanden. Iste D. Amst. bij H. Gartman.	17
- IIde D.	626
- Geschied en Letterkundig Mengelwerk. Iste en IIde St. Amst. bij H. Gartman.	353
Scholten, (J.J.) Leerrede. Amst. bij W. Brave, enz.	100
Schöner, (J.G.) Bijbelwaarheden voor onze Eeuw. Haarl. bij J.L. Augustini.	49
Schrant, (J.M.) Fenelon's Gesprekken over de Welsprekendheid. Amst. bij B.J. Crajenschot.	245
- Redevoering. Gent, bij J.N. Houdin.	645
Schutters, (C.) Vreugdezang. Midd. bij J.J. van de Sande.	366
Serière, (G. de) Leerrede. Zutphen, bij H.C.A. Thieme.	100
Serrurier, (L.F. de) Sermon . Amst. chez S. Delachaux.	144
Spandaw, (H.A.) Vaderlandsche Poëzij en Liederen. Gron. bij J. Oomkens.	25
Stilling's (H.) Ouderdom. Amst. bij J.C. Sepp en Zoon.	267
Stoopendaal, (D.W.) De belagchelijke Wedding, Blijspel. Rott. bij J. Hendriksen.	367


[deel 1, pagina 738]

Strauss, (F.) Kerkklokstoonen. Amst. bij J. van der Hey.	638
Suringar, (W.H.) Redevoering. Leeuw. bij J.W. Brouwer.	492
Swart, (N.) Redevoeringen, betreffende Fraaije Letteren en Kunst. Amst. bij J. van der Hey.	588
Sypkes, (T.A.) Epistola ad Kemperum, etc.	90
- Paraenetica Epistola etc.	718

T.

Tafereel (Geschiedkundig) der Hervorming. Amst. bij A.B. Saakes.	102
- der Omwenteling van Spaansch Amerika. Iste St. Midd. bij de Gebr. Abrahams.	251
Tafereelen voor de Jeugd. Zwolle, bij Clement, enz.	48
Takens, (J. Rijsdijk) Tempelgezigt van Jezaia. Amst. bij J. ten Brink, Gsz.	332
Tenckinck, (J.W.C.) De Hervorming der XVIde Eeuw. Amst. bij W. van Vliet.	238
- Kort Overzigt van de Geschiedenis det Kerk. Amst. bij J. van der Hey.	602
Teutem, (F. van) 's Menschen Bestemming en Pligt, in Kerkelijke Redevoeringen. Utr. bij O.J. van Paddenburg, enz.	369
Thuessink, (E.J. Thomassen a) Vermogen der Koepokken. Gron. bij W. van Boekeren.	525
Tour, (J.C. Baron du) De Bevrijding der Stad Alkmaar. Alkm. bij J.A. van Harencarspel, enz.	76

U.

Uilkens, (J.A.) Drietal Voorlezingen. Gron. bij J. Oomkens.	645
Uitboezeming bij het Derde Eeuwfeest der Hervorming. Leid. bij C.G. Menzel.	617

V.

Valentia, (G.) Reize naar Indië, enz. IIde D. Haarl. bij F. Bohn.	69
Veldtogt van een' jongen Kozakken-officier. Amst. bij C.L. Schleijer.	500


[deel 1, pagina 739]

Vergelijking (Beschrijvende) tusschen Watermolens met hellende en staande Schepraders, enz. 's Hag. bij J. Allart.	106
Verhalen voor de Nederlandsche Jeugd. Zutph. bij W.C. Wansleven.	271
- (Nieuwe) voor de Jeugd. Rott. bij J. Hendriksen.	459
- (Belangrijke) van Lafontaine en anderen. Amst. bij ten Brink en de Vries.	601
- (Nieuwe en niet verdichte) voor de Jeugd. Zutph. bij H.C.A. Thieme.	717
Verhandelingen van Teyler's Tweede Genootschap. XIXde St. Haarl. bij J.J. Beets.	291
Verslag over het Amsterdamsch Kunstcement. Amst. bij Pieper en Ipenbuur.	479
Verzameling van officieele Stukken, betrekkelijk de Hollandsche Schuld. Amst. bij J.C. van Kesteren.	200
- van Natuur- en Rekenkundige Vermakelijkheden. Winschoot, bij H.V. Huisingh.	643
- van officieele Stukken, rakende den Gevangene op St. Helena, enz. Rott. bij A. May van Vollenhoven.	683
Visser, (H.W.C.A.) Redevoering over het Lot der Armen, enz. Sneek, bij F.W.V.B. Smallenburg.	710
Voorst, (J. van) Oratio. Lugd. Bat. apud S. et J. Luchtmans.	420
Vorstman, (J.C.) De Kerkhervorming. Rott. bij M. Wijt.	613
W.
Waardij (De) en het regt Gebruik der Hervorming. Gron. bij W. Zuidema.	707
Warden, (W.) Brieven, geschreven aan boord van de Northumberland en St. Helena, enz. Dordr. bij A. Blussé en Zoon.	109
Werninck, (J.) Onderzoekingen naar den Toestand des Christendoms in Zuid-Afrika. Gron. bij J. Oomkens.	693


[deel 1, pagina 740]

Wessels, (H.L.) Rekenboek voor Jongens. II Deelen. Gron. bij W. Zuidema.	312
Wester, (H.) Gebeden voor Kinderen. Gron. bij J. Oomkens.	135
- Wilhelmuslied. Gron. bij J. Oomkens.	272
Westerman, (M.) Gedichtjes voor Kinderen. Amst. bij M. Westerman.	716
Woudenberg, (H. van) Leerrede. 's Hag. bij de Erven J. Allart.	61
Wyk, Roel. Z. (J. van) Iets over de Munten, Maten en Gewigten. Gor. bij J. van der Wal.	312
- Nieuwe Handleiding tot de Aardrijkskunde. Iste D. Zutph. bij H.C.A. Thieme.	527
Wyttenbach, (Mad.) Banquet de Léontis. Paris.	79

Y.

Ypey, (A.) Leerrede. Gron. bij R.J. Schierbeek.	520
- (De Recensent van de Beknopte Geschiedenis der Hervorming, aan Prof.)	719

Z.

Zillesen, (C.) Wijsgeerige Staatshuishoudkunde, enz. Rott. bij J. Hendriksen.	156
Zimmerman, (E.A.W. von) De Aarde en hare Bewoners. IIde D. Haarl. bij F. Bohn.	390
Zubli, (A.J.) Nederland verlost Ao. 1813. Rott. bij M. Wijt.	211


[deel 2, pagina I]
MENGELWERK,

VOOR

1818.

[deel 2, pagina III]

{== afbeelding 	==} {>>afbeelding<<}
    

VADERLANDSCHE
LETTER-OEFENINGEN,
OF
TIJDSCHRIFT
VAN
KUNSTEN EN WETENSCHAPPEN,
WAARIN DE
BOEKEN en SCHRIFTEN,
DIE DAGELIJKS IN ONS VADERLAND EN ELDERS UITKOMEN, OORDEELKUNDIG TEVENS EN VRIJMOEDIG VERHANDELD WORDEN.
BENEVENS
MENGELWERK,
tot Fraaije Letteren, Kunsten en Wetenschappen, betrekkelijk.
TWEEDE STUK.
VOOR
1818.
MENGELWERK.
Te AMSTERDAM, bij
G.S. LEENEMAN van der KROE
en
J.W. IJNTEMA.
1818.

[deel 2, pagina V]
INHOUD

VAN HET

MENGELWERK.

Over de twee laatste Levensgedeelten van constantijn huygens. Voorgelezen in Felix Meritis, den 30 Oct. 1817. Door p. hofman peerlkamp, Rector der Latijnsche Scholen te Haarlem.	1
Waarom sterven er Menschen aan geneeslijke Kwalen? - III.	13
De Levensgezellin van luther.	18
Betoog van de Voortreffelijkheid van het Overijsselsche boven het Hollandsche Nederduitsch. Voorgelezen in het Deventersche Departement Tot Nut van 't Algemeen. Door h.g. kronenberg, te Deventer.	23
De Glijbergen te Parijs.	30
De Slaaf van Algiers. (Vervolg van bl. 769 des vorigen Jaars.)	34
Luther's Nalatenschap. Door Dr. j.a. jacobi.	45
Anekdote, rakende den Dichter seume.	45
Mijne Wenschen bij het Nieuwe Jaar. Door j.w. ijntema. Dichtstukje.	46
Nog een paar Concept-Grafschriften. Puntdichten.	48
De Voortreffelijkheid der Hollandsche Letterkunde. Uitgesproken in het Deventersche Departement Tot Nut van 't Algemeen. Door j. verburg, Hoogleeraar der Oostersche Letterkunde te Deventer.	49
De Titi-Aap van den Orenoko. Door a. von humboldt.	66
De Arragonsche Kapucijnen in Nieuw-Andalusië. Door denzelfden.	68
Staal van hedendaagsch Bijgeloof, in eenen zoogenaamden Heiligen Brief, wonderbaarlijk gezonden door onzen Heer jezus christus, en geschreven met zijne eigene hand in gouden letteren.	68


[deel 2, pagina VI]

Betoog van de Voortreffelijkheid van het Overijsselsche boven het Hollandsche Nederduitsch. (Vervolg en slot van bl. 30.)	71
De Slaaf van Algiers. (Vervolg en slot van bl. 45.)	78
Jongste Narigt van de Zending op Otaheite.	88
Deugd. Door h. van loghem. Dichtstuk.	89
De afgedankte Krijgsman. Door Lady morgan.	91
Huishoudelijkheid der Echtgenoote van cromwell.	92
Een paar Anekdoten, wegens den beroemden Lord mansfield, Voorzitter van 's Konings Bank in Engeland.	93
De edele Staatsdienaar.	94
De Acteur en de Jezuit.	95
Anekdote van mehul.	96
Omzigtig Oordeel.	96
Aan mijne Landgenooten. mdcccxvii. Door b. klijn, bz. Dichtstuk.	96
Op een welsprekend Vaderlandsch Regtsgeleerde.	100
Grafschrift.	100
Het Oud-Duitsche Heldendicht der Nibelungen. Voorgelezen in een' geletterden Vriendenkring, door n.g. van kampen.	101
Waarom sterven er Menschen aan geneeslijke Kwalen? - IV.	117
Over het aanwenden der Onweders te Platten Lande.	122
Iets, over vondel's Gijsbrecht van Aemstel, en deszelfs jongste Voorstelling, met nieuwe Decoratiën, op den Amsterdamschen Schouwburg.	127
De Etna. Verhaal van eenen hoogst merkwaardigen Togt derwaarts, ondernomen door drie Duitschers en éénen Engelschman, 1815.	134
Beschouwing van het Tooneelspel: De onechte Zoon, van a. von kotzebue. In eenen Brief aan de Schrijvers van den Tooneelkijker.	142
Aan Ouders, bij het verlies van geliefde Huwelijkspanden. Door w.h. warnsinck, bsz. Dichtstuk.	150
Naïve Trek van een' Voorzanger.	152
C. aan C. Puntdicht.	152
Het Oud-Duitsche Heldendicht der Nibelungen. (Vervolg en slot van bl. 116.)	153
Iets, over een opgedolven Ligchaam uit de Oostvriesche Veenen.	167
De Engelsche Kolonie in Nieuw-Holland. Naar péron.	169
De Schipbreuk. Geene Vertelling.	177


[deel 2, pagina VII]

Hans lange, de Boer. Eene Geschiedkundige Anekdote.	188
Iets naders, rakende de werktuigelijke zamenstelling der Glijbergen te Parijs.	193
Treffend Voorbeeld van waarlijk Christelijke Onderwerping in een' Joodschen Rabbi.	195
Kinderspelen. Door w.h. warnsinck, bsz. Dichtstukje.	196
Redevoering, over den weldadigen Invloed van een werkzaam Leven op Deugd en Zedelijkheid. Door den Eerw. j.j. scholten, Leeraar der Hervormde Gemeente te Breda.	201
Waarom sterven er Menschen aan geneeslijke Kwalen? - V. (Laatste Vervolg.)	214
De Engelsche Kolonie in Nieuw-Holland. (Vervolg en slot van bl. 176.)	220
Chateaubriand.	228
Iets niet algemeen bekends, rakende St. Cloud.	231
Iets, over het Zwaard van bossu. Door j.s. swaan, Rector te Hoorn.	233
Lotbeschikking. Zedelijk Verhaal.	236
Proeve van Vaderlandsliefde uit den ouden tijd.	242
Het Levenspak. Dichtstukje.	243
Op n.w. rauwenhoff.	245
Bij het Graf van den Heere n.w. rauwenhoff.	245
Bij het Graf van een' Jongeling. Door jan hendrik smith, Huisman te Oosterbeek. Dichtstukje.	246
De Lente-avond. Naar matthisson.	248
Redevoering, over de vorming van des Menschen zedelijk Karakter. Door Mr. g.j. van kooten, te Rotterdam.	249
Bijdrage, betrekkelijk de vraag: Heeft joannes de dooper al, dan niet, getwijfeld? Door den Eerw. j.h. de roode, Predikant te Zwartsluis.	269
Vrijmoedige Bedenkingen, over het lager Genees- en Heelkundig Onderwijs in de Nederlanden.	273
Reis van sidi hamet, door de Woestijn, naar de Stad Tombuctoo.	282
De regtschapen Jood. Verhaal.	289
Klagt op het Graf van den Geneesheer rauwenhoff, overleden den 6den Febr. 1818. Door Mevr. m.p. elter, geb. woesthoven. Dichtstukje.	295
Olympia fulvia morata. Redevoering in Felix Me-	


[deel 2, pagina VIII]

ritis. Door p. chevallier, Predikant bij de Walsche Gemeente te Amsterdam.	297
Iets, over de heilzame uitwerking van het Zeewater. Door f. appel, Chirurgijn te Scheveningen.	313
Water-weegbree, als een Middel tegen den Dollen Hondsbeet, aanbevolen.	314
Reis van sidi hamet, van Tombuctoo naar de groote, tot dusverre onontdekte, Stad Wassanah, en naar Marokko. (Vervolg en slot van bl. 288.)	315
Iets, over de Telegraaf, de Geschiedenis van derzelver Uitvinding en Verbetering, nevens een beknopt Overzigt van derzelver werktuigelijk Zamenstel.	321
Schipbreuk der Fransche Brik: La jeune Sophic, in Augustus 1817.	331
Belangrijke Stelling, onlangs te Groningen verdedigd.	335
Napoleon en wieland.	336
Treffend Woord.	337
Zonsondergang. Door w.h. warnsinck, bsz. Dichtstukje.	337
Bij het gezigt van de Piek van Teneriffe, omtrent acht mijlen ten westen van ons, in den morgen. Dichtstukje.	340
De Kennisse Gods uit de Natuur. Redevoering. Voorgelezen in de Maatschappij Felix Meritis, op den 5 Febr. 1818. Door n. swart.	341
Iets, over een Exanthema pseudo Variolosum, bij een' en ander' Gevaccineerden waargenomen. Door j.j. van de moer, Med. Doct. te Heerenveen.	359
Het kunstmatig Fabriek- en Trafiek-wezen, van de staat- en zedekundige zijde beschouwd.	363
De Muilen. Door fischer. Eene Vertelling.	368
De noodlottige Kanselreize. Door heinrichliebmann. Eene ware Geschiedenis.	375
Raad eener Moeder aan hare Dochter. Door h. van loghem. Dichtstukje.	378
De eigen Haard. Dichtstukje.	381
De Levensstaf. Tegenhanger tot het Dichtstukje: Het Levenspak.	383
Tooneelbouw.	386
Anekdote van den Schilder west.	386
Zonderlinge Wraak van Dr. johnson.	388
Het onkenbare Masker.	388
Het Leven van sannazarius. Redevoering. Uitgesproken in Felix Meritis, den 5 Maart 1818. Door j. venhuizen peerlkamp, Conrector te Haarlem.	389


[deel 2, pagina IX]

De Gier-arend. Volgens nadere Waarnemingen.	409
Schets van Londen, in den Winter van het Jaar 1814. Briefswijze, uit die Stad zelve, door een' jongen Hollander, geschreven aan een' Vriend.	414
Iets, over xantippe. Door j.a. oostkamp, te Zwolle.	420
Ongelukkige Reis van het Hollandsch Fregat, De Zeeploeg. Medegedeeld door een Duitsch Reiziger naar Noord-Amerika.	422
Zeldzame Bewaring van den Stuurman k. roeleveld en zijn Volk, in eene Visschers Pink op Zee, den 27 April 1818. Medegedeeld door m. baak, Eersten Wachter op 's Lands Zeebaak te Scheveningen.	427
De noodlottige Kanselreize. (Vervolg van bl. 377.)	429
Het Magnetismus der Liefde. Door j.w. ijntema. Dichtstukje.	434
Naïf Gezegde van een' Scheepstimmerman.	436
In welken zin beweert jezus, dat zijne Leer uit God is? Een Gesprek tusschen twee Predikanten.	437
In welken zin is Kwikzilver een ontstekingwerend Middel?	452
Het Kwik geen ontstekingwerend Middel. Door hufeland.	454
Echt en naauwkeurig Verhaal van het gebeurde met het Nederlandsch Koningsschip Amsterdam van 30 stukken, gecommandeerd door den Kolonel en Kapitein ter Zee h. hofmeyr, op deszelfs terugreize uit Oostindië, in het laatst des jaars 1817.	457
Shakespeare's Nakomelingschap.	464
De noodlottige Kanselreize. (Vervolg van bl. 434.)	465
De trouwe Dochter. Eene ware Gebeurtenis.	469
Blik op Haarlem. Door w.h. warnsinck, bsz. Dichtstuk.	473
Eene weinig bekende Anekdote wegens maria antoinette van Oostenrijk.	476
De Wereld een Kaleidoskoop. Door j.w. ijntema. Dichtstukje.	478
De oprigting van Teeken- en Schilder-Akademiën in Nederland, beschouwd als een krachtig middel ter vorming van lofwaardige Kunstenaren, en als een gunstig kenmerk van den geest des tijds, ter handhaving en verhooging van den ouden roem der vereenigde Hollandsche en Vlaamsche Kunstscholen. Redevoering. Door g. de meijer, Kunstschilder te Rotterdam	481


[deel 2, pagina X]

Waarneming, rakende de geboorte van twee Kinderen, met het os sacrum aan elkander vereenigd.	499
Echt en naauwkeurig Verhaal van het gebeurde met het Nederlandsch Koningsschip Amsterdam van 80 stukken, op deszelfs terugreize uit Oostindië. (Vervolg en slot van bl. 464.)	504
Luchtreize van den Heer windham sadler over het Kanaal van Ierland, 22 Julij 1817.	511
Nog iets over het Zwaard van bossu te Enkhuizen. Door. j. de jongh.	513
De noodlottige Kansclreize. (Vervolg en slot van bl. 469.)	518
Jan pietersz koen. Door s. rondeau, jr. Romance.	523
Gevatheid in een' Boer.	528
Anekdote.	528
Proeve, over de Waardij der Vrouwen. Door den Eerw. j.j. scholten, Leeraar der Hervormde Gemeente te Breda.	529
Demosthenes, als Redenaar, grooter dan cicero. Door h.t. roskes, te Leiden.	538
Iets, over het Zeewater en het Zeebad. Medegedeeld door den Hoogleeraar f. van der breggen, cornz.	543
Mevrouw van stael en hare Schriften.	546
Middel ter vruchtbaarmaking der onbebouwde Heiden in ons Vaderland.	553
Het Feest van den H. januarius. Uit een' Brief van een' Reiziger te Napels.	557
Aanteekeningen, gehouden op eene Reize naar het Lief - Engelenbad, aan de Olifantsrivier, weinige Dagreizen van de Kaap de Goede Hoop af gelegen, in het Jaar 1818. Medegedeeld door den Schout bij Nacht de jong van rodenburgh.	562
Verbetering der Stoomhooten.	574
Verlustiging der Hindoos. Door t.d. broughton.	575
De Levensweg. Dichtstukje.	576
Een paar Anekdoten van den beroemden leibnitz.	578
Mevrouw de mailly.	578
Krljgslist.	579
Zeldzaam slag van Grootheid.	579
Karakteristieke Trek van een' Franschman.	580
Snedig Gezegde. Puntdicht.	580
De Geestelijkheid.	581
De Kunst om Ziek te zijn.	593
De Huishouding der in den grond nestelende kleine Hor-	


[deel 2, pagina XI]

de- of Nomaden-Bijen en andere gelijksoortige Kerfdieren. Door c.a. walckenaer.	597
Berigt wegens de Stad Delhi en het Hof van den Grooten Mogol.	603
De Fransche Hazardspel-Huizen.	605
De Avond vóór de Bruiloft. Een leerzaam Verhaal voor Verliefden en Verloofden.	610
Leonore. Romance. Naar burger. Door w.h. warnsinck, bsz.	616
Tafereel van Parijs, onder lodewijk den XIV.	624
Nieuwe Tooneelinrigting te Londen.	626
De Zuid-Amerikaansche Muilezels. Volgens humboldt.	626
Edelaardig Antwoord van etienne clavier.	627
Grootmoedig Zelfbedwang van alphonsus den X.	628
Mannentaal van abul hassan.	628
De Heeren Kerkvaders.	628
De Geestelijkheid. (Vervolg en slot van bl. 593)	629
Vervolg en slot der Waarneming, rakende de geboorte van twee Kinderen, met het os sacrum aan elkander vereenigd.	643
De Huishouding der in den grond nestelende kleine Horde- of Nomaden - Bijen en andere gelijksoortige Kerfdieren. (Vervolg en slot van bl. 602.)	645
Beschrijving van het Feest te Valcour, ter eere van de H. Maagd in den Perenboom. Een Brief van een' eerst' Ambtenaar te Philippeville.	649
De Avond vóór de Bruiloft. (Vervolg en slot van bl. 616.)	653
Howard's laatste Levensuren.	659
De Vogelspin.	664
De Amerikaansche Zeeslang.	665
Iets wegens mozart's Kinderjaren.	665
Karthago. Door w.h. warnsinck, bsz. Dichtstuk.	669
Naïveteit.	672
Hemelvrees.	672
Redevoering, over den behoeftigen toestand van den Mensch, als Aardbewoner, beschouwd als middel ter ontwikkeling zijner redelijke vermogens. Door c. enklaar, Rector der Latijnsche Scholen te Nijmegen.	673
Kunnen wij uit de scheikundige Ontleding der Artsenijmiddelen een zeker besluit opmaken tot derzelver Geneeskrachten? Door Prof. a.g. richter.	690


[deel 2, pagina XII]

Gevangenschap van den Baron stackelberg bij de Mainoten.	700
Omar ben alkhattab, Tweede Kalif der Geloovigen. Uit de Handschriften der Koninklijke Bibliotheek te Parijs.	702
Gesprek, over de Tentoonstelling, te Amsterdam, van de Kunstwerken van nog in leven zijnde Nederlandsche Meesters, in den Jare 1818. In twee Gesprekken. Eerste Gesprek.	706
Hertog richard. Naar southey. Door tollens. Romance.	717
Iets, over de Bussen, of zoogenaamde Geneeskundige Societeiten, in de Stad Rotterdam.	721
De Heer charles. Eene echte Gebeurtenis.	727
De Heiden van Drenthe. Dichtstukje.	730
Wijze en kiesche Vaderzorg.	732
Luchtige Trek van den Wijsgeer kant.	732
Menno simons.	733
Iets, over de Vaccine en Kinderpokken. Door r. landskroon, Stads Med. Doct. te Purmerende.	746
Eenvoudig Middel ter verhoeding van het kromgroeijen der Kinderen.	749
Iets, over de Brug, of houten Weg, in de maand October 1818, in de Valter Veenen, in het Departement Drenthe, gevonden. Door g.w. van der feltz, Griffier bij de Regtbank van Eersten Aanleg, zitting houdende te Assen. Met een kaartje.	749
Bespiegeling, bij het slot des Jaars mdcccxviii. Door w.h. warnsinck, bsz. Dichtstuk.	762
Gesprek, over de Tentoonstelling, te Amsterdam, van de Kunstwerken van nog in leven zijnde Nederlandsche Meesters, in den Jare 1818. Tweede of laatste Gesprek.	766
Maria reigersbergen. Door s. rondeau, jr. Romance.	777
Naberigt.	780

Het kaartje te plaatsen tegenover bladz. 762.

In het stukje over de ontdekte Brug, Meng. bl. 750, reg. 14 env. van onderen, leze men: ‘een' aanvang nemende een weinig ten oosten van het tegenwoordige Weerdingerholt en de buurtschap Weerdinge, onder de Gemeente Emmen,’ enz.



2009 dbnl


_vad003181801_01


grieks


Vaderlandsche Letteroefeningen. G.S. Leeneman van der Kroe en J.W. IJntema, Amsterdam 1818




DBNL-TEI 1



2009-09-10

VH

colofon toegevoegd




Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Vaderlandsche Letteroefeningen. G.S. Leeneman van der Kroe en J.W. IJntema, Amsterdam 1818
 
Zie: https://www.dbnl.org/tekst/_vad003181801_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 













{==1==} {>>pagina-aanduiding<<}

Boekbeschouwing.

Acta saecularia Academiae Groninganae complectentia Orationes et Carmen in natali eius ducentesimo publice dicta die X Oct. 1814. edidit H. Muntinghe, Acad. Gron. Rector. Groningae, apud I. Oomkens. 4to. pp. XLVI, 243.

T.A. ten Berge, Curatorum Universitatis Groninganae Praesidis, Allocutio ad Professores, et H. Muntinghe Rectoris eiusdem Universitatis Magnifici Oratio, habitae die VI Nov. 1815. &c. Groningae, apud I. Oomkens. 4to. pp. 51.

Annales Academiae Groninganae 1815-1816. H. Muntinghe Rectore Magnifico, E. Tinga Actuario. Groningae, apud I. Oomkens. 1817. 4to. pp. XII, 246. f 4-16-:

Het zou eenen schijn van partijdigheid hebben, van welke wij niet gaarne met grond beschuldigd wierden, indien, na het verslag der Jaarboeken van Leiden's en Utrecht's Hoogescholen, niets dergelijks ten aanzien van Groningen verscheen - Groningen, zoo belangrijk voor het gansche noordelijk gedeelte onzer voormalige vereenigde gewesten, en met zoo veel regt bogende op verscheidene hoofdlichten in hun vak, voorheen en thans nog aan deze Hoogeschool schitterende. Doch terwijl wij, bij het geven van gemelde verslag, de Annales van Groningen nog wachtende waren, en tot derzelver aankomst de pas ontvangene Acta saccularia besloten te laten liggen, zijn er nu ook nog de Redevoeringen bij gekomen, tot de installatie der herstelde Akademie betrekkelijk. Dit vormt, te zamen, eenen geheelen voorraad, en maakt het ons ondoenlijk, veel meer van denzelven te zeggen, dan hetgeen in de opgave van den

{==2==} {>>pagina-aanduiding<<}
inhoud, den algemeenen aard en aanleiding, als ook de stellers der onderscheidene stukken, bestaat.
Om dan naar de tijdsorde te beginnen, zoo is uit de openbare nieuwspapieren bekend geworden, dat het tweede Eeuwfeest der gemelde Hoogeschole inviel op den 10 October des jaars 1814, en dat hetzelve, in tegenwoordigheid van den Souvereinen Vorst, (nu onzen geliefden Koning) benevens zijne Gemalin en verscheidene hooge personaadjen, onder een' ontzaggelijken toevloed van menschen, vrolijk en plegtig is gevierd. Van dit voorgevallene, nu, ontvangen wij, na twee jaren vertraging der uitgave, verslag en bijlagen in dezen bundel; bestaande, na opdragt aan Z.M. en korte voorrede van den Rector muntinghe, in eene beknopte geschiedenis van het gebeurde, door den Hoogleeraar der Geschiedenissen en Oudheden van eerde; eene kerkrede en gebed, ter opening van het tweede Eeuwfeest, in het Hollandsch, door den godgeleerden Professor tinga; eene Oratie van muntinghe, met annotatiën tot breedere ontvouwing van het lot en den luister der gevierde stichting in het afgeloopen tijdperk; een dichtstuk, toegezongen aan den Vorst, door den nu overleden Hoogleeraar ruar di, en wederom een kleiner aan dezen laatsten, door deszelfs schoonzoon, den begaafden Advocaat tresling; eindelijk eene Oratie van den hooggel. b. de la faille, den Heer j.c. driessen openlijk bevorderende tot de waardigheid van Doctor in de Wijsgeerte; met de dankzegging van den laatsten, en ten slot nog eene Elegie van Ds. fockens te Sneek.
Het tweede, minder lijvige, boekdeeltje bevat, volgens den titel, eene aanspraak van den Heer Curator ten berge in de moedertaal, en eene Oratie ter inwijding, door den Rector. Deze stukken, omtrent een jaar na de voormelden uitgesproken, schijnen dus mede eene poos ongedrukt te zijn blijven liggen, en kunnen, hoe wél gesteld, en hoe veel tot lof der nieuwe orde en wetten op het herstelde Akademiewezen ook behelzen-
{==3==} {>>pagina-aanduiding<<}
de, die vrolijke en dankbare geestdrift bij ons niet meer opwekken, welke wij ons van de vermelding der gehoudene redevoeringen enz. te Leiden en Utrecht, ter zelfde gelegenheid, nog herinneren.
De Jaarboeken bevatten: orde der lessen te Groningen, te Franeker; de namen der Hoogleeraren te Deventer; de opgave der prijsstoffen voor 1816 (volgens de nieuwe inrigting jaarlijks voor de studenten uit te schrijven); eene lijst der inaugurele dissertatiën of verhandelingen, bij iemands bevordering tot Doctor in een of ander vak geschreven en verdedigd; vervolgens eene Oratie van muntinghe: ‘over het verzuim der verstandsbeschaving, als de hoofdoorzaak des bederfs van den Christelijken Godsdienst in de Middeleeuwen,’ gehouden op den 10 Oct. 1816 bij het nederleggen des Rectoraats, bij welke gelegenheid ook kortelijk verslag van het voorgevallene in den afgeloopen jaarkring geschiedt; de bekroonde prijsverhandelingen van p. boeles, Th. Cand., h. van sonsbeek, Jur. Cand., j.l.c.s. van der kolk, Med. Stud. en f. binkes, Jur. Stud. te Franeker) geheel afgedrukt; eene Oratie van den Vrieschen Hoogleeraar de crane, tot gelijk einde als die van muntinghe, ‘over johan maurits, Vorst van Nassau, bijgenaamd den Amerikaan,’ ook afzonderlijk, zoo wij meenen, in het licht ge even; en eindelijk een levensberigt van ladislaus chernac, in leven Hoogleeraar in de Wijsgeerte te Deventer, door den Kunst- en Letterbode reeds in het Hollandsch overgenomen.
Ziedaar, Lezer, de breede lijst der stukken, in deze drie banden bevat! Gij zult ons, zekerlijk, gaarne toegeven, dat het moeijelijk zou zijn, omtrent elk derzelven in bijzonderheden te gaan. In het algemeen getuigt alles van de belangstelling en den ijver, de vreugde en den bloei aan deze vaderlandsche stichting voor geleerdheid en wetenschap. Het grootste gedeelte heeft betrekking op de oude en nieuwste geschiedenis der Akademie - alles belangrijk op den oogenblik en voor

{==4==} {>>pagina-aanduiding<<}
de deelgenooten aan de onderscheidene feesten, maar niet even zeer voor den koelen lezer. Deze meesmuilt misschien zelfs wel bij van eerde's Latijnsche schets van zeer Hollandsche festiviteiten.... of verbeeldt zich, dat Ds. fockens al te ijverig geweest is om zijne gezamenlijke Akademievrienden meteen eene foort van onsterfelijkheid te bezorgen .... of krijgt zelfs medelijden met de arme dames (of Dame?) die, na een goed Hollandsch stuk, nog een Latijnsch hadden aan te hooren, dat, naar onze schatting, wel een paar uur zal geduurd hebben.... ja vraagt misschien, of het wel zoo noodig zij, (misschien is het ook wet) dat de stukken van leerlingen, tot loutere oefening geschreven en als blijken van vlijt bekroond, allen in het licht verschijnen. Waar, echter, de geleerde muntinghe de voorname woordvoerder is, daar mist niemand veel goeds en schoons te hooren; en die redevoering inzonderheid, in welke hij aan geene bepaalde herinneringen gebonden was, zal ook door iederen bevoegden regter met genoegen worden gelezen. De prijsverhandelingen vallen niet allen even zeer onder onze beoordeeling; doch er zijn er gewisselijk bij, die den vervaardigers tot groote eer verstrekken. Wij willen niemand noemen, om niemand van een deel der reeds ingeoogste vreugde te berooven. Dat allen op den ingeslagen weg voortgaan; en eene duurzamer en hooger belooning zal hun niet ontgaan!
Heil u dan, achtingwaardige zetel der wijsheid, die twee eeuwen met zoo veel roems bestondt, en thans met jeugdige kracht herbloeit! Heil u, wier Eeuwfeest zoodanige stof tot dankbare herinnering opleverde, zoodanige verbreiders van dezelve vondt, zoodanige deelnemende toehoorders in uwe heiligdommen teldet! Heil u, die zoo voortgaat op den regten weg der kennis, als ons nu reeds is gebleken! Heil u, met uwe waardige zusters, door ons als de drie Bevalligheden, ja meer dan die, te eeren! Heil allen van boven, van den Vader der Lichten!


{==5==} {>>pagina-aanduiding<<}

Nieuwe Bijdragen ter bevordering der kennis en verbetering van den Eerdienst, het Leeraarsambt en Kerkelijk Bestuur. Iste Deel, 3 Stukken; IIden Deels 1ste Stuk; met een Bijvoegsel, behoorende tot het Isten Deels 2de Stuk, zijnde eene Verzameling van Wetten, Reglementen e.z.v. voor de Hervormde Kerk. Te Zutphen, bij H.C.A. Thieme. 1816, 1817. In gr. 8vo. Te zamen f 7-10.:

Hartelijk verblijdde ons de wederverschijning van een werk, hetwelk, met andere nuttige Tijdschriften, door de ongunst of het geweld der vorige dagen, verdrongen was. Gelijk weleer, toen het onder eenen anderen titel verscheen, alzoo is het ook nu der lezing en beoefening waardig van alle Leeraars, aan welken de eer en invloed der belangrijke bediening, die hun is toevertrouwd, ter harte gaat. Hetzelve behelst, in welgeschrevene verhandelingen, heilzame onderrigtingen, verstandige wenken, oordeelkundige opmerkingen en aanwijzingen, hoe een Leeraar zoo wel in zijn onderwijs en prediken, als in zijne herderlijke besturing en verkeering, deszelfs groote verpligting vervullen, en het edele doel, hetwelk elk waardig Evangeliedienaar nimmer vergeten mag, de bevordering van kennis, geloof en godsvrucht onder zijne Gemeente, bereiken kan. Daarenboven deelt dit Mengelschrift al de nieuwe verordeningen mede, welke in de Hervormde Kerk zijn tot stand gebragt, benevens sommige inrigtingen, in andere landen ingevoerd, die gezamenlijk een goed overzigt geven over het Hervormd Kerkelijk Bestuur en deszelfs tegenwoordige gedaante.
Het is niet mogelijk, van al de voorkomende stukken verslag te geven. Van de meesten verklarende, dat zij belangrijk zijn en overweging verdienen, willen wij van eenigen meer bijzonder gewagen. Zeer behaagde ons eene verhandeling, in het Isten Deels 1ste Stuk, die ten opschrift

{==6==} {>>pagina-aanduiding<<}
heeft: Moeten de Leeraren ook hun best doen, om met hun prediken genoegen te geven; en hoe moeten zij het aanleggen, om hierin wél te slagen? Menig ernstig woord wordt hier gesproken, en treffend aangewezen, dat genoegen te willen geven niet des Leeraars hoogste doel mag zijn; veel minder, dat hij de bereiking van dit doel, op eene verkeerde wijze en door ongeoorloofde middelen, behoort te zoeken; maar dat hij er naar streven moet, om zijne Gemeente te leeren, te stichten en te verbeteren, waardoor hij, ook met minder uitwendige begaafdheden, bij alle weldenkenden eere verwerven en roem bij God hebben zal. Elk Dienaar van het Evangelie handele naar dezen regel, en niemand predike zichzelven, maar Christus, zijnen Heer! - Niet onbelangrijk is insgelijks een ander vertoog, in hetzelfde 1ste Stuk voorkomende, hetwelk over de verpligting eens Leeraars, om zijne Gemeente te leeren kennen, handelt, en vooral voor dezulken, die in landelijke Gemeenten zijn geplaatst, nuttige lessen en aanwijzingen geeft ter besturing van hun gedrag.
In het 2de Stuk hebben twee verhandelingen onze aandacht getrokken. De eene: over het regt der beroeping van Leeraars in de Hervormde Christelijke Kerk in de Nederlanden. De andere: over den eigen aard en het daaruit spruitend regt der Diakoniën bij de Gereformeerden. (Welke verhandeling in het 3de Stuk wordt voortgezet.) De eerste bestrijdt het zoogenoemde jus patronatus, collatie, aggreatie, floreenstem, of hoe men dan ook de eigenmagtige aanstelling eens Leeraars of den beslissenden invloed op deszelfs verkiezing heeten mag, en draagt eene eenvoudige, met den geest des Christendoms en der kerkelijke verordeningen en gebruiken meer overeenkomstige, wijze van beroeping voor. Het zal den Schrijver van dit verstandig, door bewijzen gestaafd, betoog welligt niet aangenaam zijn, dat hetzelve bij de hooge Kerkvergadering niet in aanmerking schijnt gekomen te wezen. Het jus patronatus met al zijne aangenomene regten is niet alleen in stand geble-
{==7==} {>>pagina-aanduiding<<}
ven, maar nader bevestigd en uitgebreid; daar, oogenschijnlijk, wanneer men art. 24 en 25 van het Synodaal Reglement op de Vacaturen e.z.v. vergelijkt, aan de Collatoren meerder vrijheid en regt is gegeven, dan aan de Kerkeraden, de wettige vertegenwoordigers der Gemeente zelven. De tweede, reeds in 1810 geschreven, doch in onzen tijd althans niet minder gewigtig, geeft over de Diakoniën der Hervormden een vrij naauwkeurig en volledig overzigt; handelt, in het algemeen en in het bijzonder, over haar' oorsprong, bestemming, beheer, voorwerpen harer bedeeling, en verschillende wijzigingen daarvan; en staaft, op onbetwistbare beginselen van het regt en des Christendoms, het zekere en heilige van dit eigendom, zoodat de Diakonie-goederen en inkomsten, die enkel en alleen eene bezitting en administratie der
Hervormden zijn, en met publieke en politieke administratie niets gemeens hebben, ook aan geene anderen, dan aan behoeftige lidmaten, door geene anderen, dan door Diakenen, en op geene andere wijze, dan naar het doel dier inrigting zelve, kunnen en mogen besteed worden. Eere hebbe de Schrijver, die zoo vrijmoedig spreekt, en eene edele poging waagt, dat de zaak der Hervormde Gemeenteärmen behartigd worde!
In het 3de Stuk komen mede nuttige opstellen voor. De Regelen ter bevordering van verscheidenheid in het telkens wederkeerend prediken ter voorbereiding voor het Avondmaal, in den geest der instelling dier plegtigheid, zijn zeer bruikbaar voor Predikanten, die zoodanige aanwijzing behoeven. Wij gelooven nogtans, dat derzulken getal niet groot is. Alwie toch over de heilige Nachtmaalsinstelling en plegtigheid nadenkt, zal gereedelijk vele en treffende oogpunten hebben, waaruit hij dezelve beschouwen en voordragen kan, allen in den geest der instelling, dat is, ter verkondiging van des Heeren dood, als de eenige oorzaak van schuldvergeving en zaligheid. Waar ook dit oogpunt gemist wordt, waar niet alle vermaningen, lessen, voorschriften, besturin-
{==8==} {>>pagina-aanduiding<<}
gen, opwekkingen en vertroostingen, bij dit gewijde Feest, uit deze hoofdwaarheid des Christendoms worden afgeleid, - men moge er veel waars en schoons zeggen, eene Nachtmaalsleerrede wordt er niet gehouden. Daarom kunnen wij ook zoo weinig genoegen nemen in het werkje van e. klose, des Heeren Nachtmaal, een boek tot stichting voor geoefende Christenen, omdat het de bron van ware, Christelijke, Evangelische stichting niet aanwijst. - Het kleine stukje: Hoe bevordert men eene meer talrijke bijwoning van het bijzonder godsdienstig onderwijs? berigt den gelukkigen uitslag van de pogingen eens waardigen Leeraars, die voor het, zoo noodzakelijk, katechetisch onderwijs in zijne Gemeente lust en ijver had, en zijne moeite ter verkrijging van vele leerlingen met het gunstigste gevolg zag bekroond. Het ware te wenschen, dat gelijke ijver alle Leeraars bezielde, en zij ook even zoo gelukkig in hunne pogingen slaagden. Men klaagt, en niet zonder redenen, over toenemend verval in kennis en godsdienstigheid; maar men vergete, bij deze klagte, niet, dat het verzuim van bijzonder godsdienstig onderwijs eene der
voornaamste corzaken van dit bederf is! Mogt de waarlijk schoone en doelmatige verordening op het godsdienstig onderwijs, door de Synode beraamd, nieuwe geestdrift verwekken en gewenschte verbetering daarstellen! - Niet zeer vleijend is het Berigt van den droevigen staat van den openbaren Godsdienst in de Gemeente te Alibi en Alicubi. Ongelukkig behelst het veel waarheid. Dergelijke Gemeenten, als h er eene geschetst wordt, en Predikers, aan Ds. pravitenax gelijk, zijn niet uitgestorven. Wie kent geene Gemeenten, welke zulke voorgangers hebben, en roem dragen op dit voorregt; die andere Leeraars onchristelijk veroordeelen, en van elders vrienden en bekenden uitnoodigen, om haren Predikant, die bij de oude regtzinnige leer blijft en van alle nieuwe inrigtingen een' afkeer heeft, te komen hooren? Zij verminderen echter, die inderdaad onregtzinnige voorstanders der regtzinnigheid; en

{==9==} {>>pagina-aanduiding<<}
wij hebben alle hoop, dat zij spoedig ten grave zullen dalen!
Het IIden Deels Iste Stuk bevat, behalve eenige Gouvernementsbesluiten en Gemeenteverordeningen, verscheidene gewigtige verhandelingen. Het geschrift van den met roem bekenden ewald, over de vraag: wat maakt den Leeraar eerwaardig? is vol menschenkennis, wijsheid en godsvrucht; het verdient aller opmerkzaamheid en betrachting: zoo zal niemand ergernis geven; maar ook niemand, gezocht, ergernis nemen. Zeer doelmatig zijn de Bedenkingen over het verval van den openbaren Eerdienst, deszelfs oorzaken en middelen tot herstel. Meer dan immer te voren kunnen over dit heerschend gebrek klagten worden aangeheven. De bijwoning van den openbaren Godsdienst vermindert zigtbaar, en ouden van dagen zien met droefheid op het ongodsdienstig en verbasterd nageslacht neder. Met hoogen ernst gewaagt de Schrijver van die schandelijke, Godonteerende traagheid; met kennis van zaken wijst hij derzelver verschillende oorzaken aan; en gansch niet onuitvoerlijk zijn de middelen tot herstel, door hem voorgedragen. Wij erkennen met hem, dat de Kerkbesturen, vooral de Kerkeraad in elke Gemeente, veel kunnen bijdragen tot herstel, en menigwerf beklagen wij ons over de bijna geheele verwaarloozing der kerkelijke tucht; maar de Burgerlijke Overheid moet voorgaan, en de wetten tegen de ontheiliging van den dag des Heeren, gestreng en zonder aanzien des persoons, handhaven. Wijs en weldadig zijn daaromtrent de bepalingen, door onzen geëerbiedigden Koning gegeven. Maar wat wordt er van derzelver uitvoering? Ze worden, bijzonder op de dorpen, misschien afgekondigd en zorgvuldig bewaard, maar ras vergeten en nimmer gehandhaafd. Waar ook de Hoofden en Bestuurders des volks den openbaren Godsdienst verwaarloozen, zoo niet versmaden, hoe zullen zij deszelfs ontheiligers willen of durven straffen? Wij zelven hebben er meermalen de treurige ervaring van gehad. - Doch genoeg: de Schrij-
{==10==} {>>pagina-aanduiding<<}
ver, die zijne belangrijke
bedenkingen mededeelde, hebbe zegen op zijne poging! - Het Iets over de Formulieren, in den uiterlijken dienst gebruikelijk (Liturgiën), kan menigen onkundigen, die niet weet, wat hij weten moet, en die echter berispen wil, beschamen en - leeren. - Over de Huisbezoekingen geeft de weleerw. Heer h.w. le sage ten broek, Predikant te Haamstede, gepaste aanmerkingen, ten betoog, dat derzelver tegenwoordige inrigting meer nadeel baart dan voordeel sticht, en derhalve eene verbetering allezins noodig heeft. Zekerlijk, het doen van huisbezoek op gezette tijden, eens of tweemaal des jaars, vóór de Nachtmaalsviering, met den meesten spoed verrigt, zal door geen' Eeeraar, die zijne eigene ondervinding raadpleegt, voor zeer doelmatig en belangrijk verklaard worden. Maar behoeft dan ook dit werk met zoo groote overhaasting te geschieden? Zouden er niet eenige dagen toe afgezonderd en besteed kunnen worden? En welk Leeraar, die aan zijne verpligting getrouw wenscht te zijn, zal daartoe zijnen tijd te dierbaar achten? - Hoe zeer wij gevoelen, dat de voorslag des Schrijvers, om van tijd tot tijd de gansche Gemeente te bezoeken, en tot die bezigheid éénen dag of gedeelten van onderscheidene dagen in de week af te zonderen, lofwaardig is en in beoefening heilzaam wezen zoude, meenen wij nogtans, dat menig Leeraar, bijzonder in talrijke Gemeenten, en bij voortzetting van eigene oefening, die zich niet slechts tot het opstellen van leerredenen bepaalt, alras dit goede voornemen zal moeten opgeven, zijne bezoeken verminderen, en tot de oude gewoonte wederkeeren. Evenwel, wij herhalen het, de voorslag is edel en nuttig: elk, die kan, volbrenge denzelven, en zij de herder en leidsman zijner Gemeente! - Het lezenswaardig Verslag, aangaande den staat van den Godsdienst in de Provincie van Oostvlaanderen,
hoofdplaats Gent, door den verdienstelijken Leeraar a. goedkoop medegedeeld, zal den opmerkzamen, die in de goede zaak des Christendoms belang stelt, met vreugd

{==11==} {>>pagina-aanduiding<<}
en dank vervullen over de aldaar bewaard geblevene en thans meer toenemende godsdienstige kennis onder de ingezetenen. In weerwil van alle vervolging en mishandeling, handhaafde zich in deze oorden eene kleine Gemeente, die onder den naam van den Vlaamschen Olijfberg, welks hoofdplaats Maria Hoornbeke is, bekend staat. Merkwaardig waren hare lotgevallen, groot dikwijls de verdrukking, welke zij onderging; maar zij genoot ook de gunstige zorg van onze godsdienstige Landsvaderen en andere edele menschen, en de almagtige bescherming des Vaders, welke voor haar aanwezen, in die gewesten van bijgeloof en dwaling, waakte. Thans heerscht aldaar vrijheid van Godsdienst en geweten. Het meer verlicht bestuur der latere Vorsten uit het Huis van Oostenrijk, en onder dezen de roemwaardige jozef II, bovenal de wijze en weldadige regering van onzen Koning, werkten zulk eene heilzame verandering. Ook de Schrijver van dit verslag deelt in dezen schoonen lof; de diensten, welke hij bewezen heeft en nog bewijst aan de Kerk van Christus, hebben hem bij Roomsch en Onroomsch hooge achting verworven. - Bij dit gunstig berigt steekt onaangenaam af het medegedeelde van een Duitsch Geleerde aan den Verzamelaar dezer Bijdragen, aangaande de gesteldheid van het R.K. Kerkwezen in het Munstersche ten jare 1816. Aldaar is de geest nog bitter en liefdeloos, onchristelijk en vervolgziek, vijandig tegen alle verlichting en burgerlijke verdraagzaamheid. Zelfs zoo willekeurig en hevig handelt, in dit land, de Generaal-vicarius clemens, Vrijheer, Droste van Vischering, dat hij zijne onderhoorige Geestelijken verboden heeft, gemengde huwelijken van Roomschen met Protestanten kerkelijk in te zegenen, omdat het hem, van staatswege, ontzegd was, van de getrouwden, gelijk hij te voren beval te doen, eenen eed te laten afnemen, om al de kinderen, uit zulke gemengde huwelijken geboren, in
de R. Kerkleer te zullen opvoeden.
Uit deze vrij uitvoerige opgave zullen onze Lezers

{==12==} {>>pagina-aanduiding<<}
zien, dat deze Bijdragen alle aanbeveling verdienen. - Aanmerkingen van eenig gewigt hebben wij op geene verhandeling: misschien zoude de stijl in sommigen van dezelven meer zuiver, vloeijend en aangenaam kunnen zijn. Alleenlijk geven wij aan de Verzamelaars in bedenking, of het niet beter ware, meerdere onderwerpen uit de zoogenoemde Pastoraal-Theologie, of Cura Pastoralis, te doen behandelen, en dezelven, onder eenige bijzondere afdeelingen (rubrieken), in eene systematische orde te rangschikken, en de Gouvernementsbesluiten en stukken van dergelijken aard afzonderlijk te verzamelen en uit te geven. Voor het overige behaagt ons zeer de geest van vrijmoedigheid en bescheidene waarheidsliefde, welke in dit geschrift doorstraalt; en het is onze hartelijke wensch, dat niet een eenig goed woord te vergeefs gesproken, noch een eenige nuttige wenk vruchteloos zal gegeven zijn!





Het Leedgevoel der Roomsch-katholijken, over de droevige scheuring in Gods Kerk, geschetst in eene Leerrede, over Hand. XX: 29, 30. Gehouden op den Feestdag van het derde Eeuwgetijde der Hervorming, door H. van Lottom, R.K. Priester te Amsterdam. Te Amsterdam, bij Geysbeek en Comp. 1817. In gr. 8vo. 32 Bl. f :-7-:

Ten einde den geest en de waardij van dit bitter Leedgevoel te doen kennen, bepalen wij ons tot de enkele opgave van hetgene de R.K. Priester van lottom, onder andere, bl. 23, der goede Gemeente wegens den braven luter op de mouw spelt, en de mededeeling eener letterlijke vertaling van het aldaar aangehaalde stuk.
Zie hier de plaats!
‘Tegen het uitdrukkelijk gebod van jezus christus, die het huwelijk tot deszelfs oorspronkelijke

{==13==} {>>pagina-aanduiding<<}
instelling had terug gebragt (Matth. XIX.), moest hij [luter] ook de veelwijverij begunstigen, daar hij aan den Keurvorst philippus van Hesse, ter voldoening van deszelfs geile lusten, veroorloofde twee vrouwen te gelijk te bezitten (Consult Luth. N. 21 en 22.): voorzeker eene schoone Evangelische vrijheid!’
En zie daar het stuk!

Antwoord van Luter aan den Landgraaf Philip van Hessen wegens deszelfs dubbel huwelijk.

[De omstandigheid was deze. - De Landgraaf philip van Hessen was met eene blinde drift bevangen voor margaretha van saal, en wilde haar trouwen, niettegenstaande hij echtgenoot en vader was. Hij wist den Godgeleerden van zijne (Hervormde) partij hunne toestemming af te persen, hetwelk hun en den Landgraaf vele onaangenaamheden veroorzaakte. Het onderstaande, nu, is het advies, hetwelk philip door bucer van luter en melanchton vragen liet.]
‘Naardien Uwe Vorstelijke Genade ons door den Heer Dr. martinus bucerus eenige langdurige gewetensbezwaren, en daarbij eene bedenking heeft voorgelegd, met overhandiging van Uwe enz. genadig schrijven. Hoewel het ons moeijelijk valt in zulk eene haast te antwoorden, zoo hebben wij echter D. martinus niet zonder schrijven en antwoord willen laten vertrekken.
En vooreerst zijn wij hartelijk verheugd, en danken God, den Vader van alle genade, goedheid en barmhartigheid, dat Hij Uwe enz. weder uit die gevaarlijke ziekte heeft geholpen, en bidden, dat Hij Uwe enz. naar ligchaam en ziel tot zijnen lof wille sterken. Want, gelijk Uwe enz. ziet, zoo is de arme Kerk klein en verlaten, en heeft in waarheid vrome Heeren en Regenten noodig; gelijk wij niet twijfelen, of God zal maken,

{==14==} {>>pagina-aanduiding<<}
dat er sommige blijven, schoon er allerlei aanvechting plaats heeft.
En op de vraag, waarover D. bucerus met ons heeft gesproken, antwoorden wij vooreerst dit: Uwe enz. weet en verstaat zelf, dat het een groot onderscheid is, eene algemeene wet maken, of in eenig geval, om gewigtige redenen, en toch naar Goddelijke uitspraak, eene dispensatie bezigen; want tegen God geldt ook geene dispensatie. Nu kunnen wij niet aanraden, dat men openlijk invoere, en dus ter wet make, dat eenen iegelijk toegestaan zij, meer dan ééne echtevrouw te hebben. Wanneer men nu daarover iets wilde laten drukken, dan konde Uwe enz. in de meening komen, dat het voor eene algemeene wet te houden zij, waaruit groote bezwaren en ergernis zouden volgen. Weswege dit volstrekt niet geschieden moet; en verzoeken wij Uwe enz. zelf in 't oog te houden, hoe zwaar het wegen zoude, zulk eene wet bij de Duitsche natie te hebben ingevoerd, waardoor in alle huwelijken verandering zoude te vreezen zijn. Wilde men daartegen inbrengen: wat voor God regt is, dat moet algemeen toegelaten worden; dit is met onderscheid. Wanneer God het geboden heeft, en het een noodzakelijk ding is, dan gaat zulks door; maar wanneer het noch geboden noch noodzakelijk is, dan moet men andere omstandigheden ook in het oog houden. Dus:
Vooreerst, God heeft het huwelijk in dier voege ingesteld, dat slechts twee zullen bij elkander zijn, zoo lang zij beiden leven, en niet meer. Dat beteekent de spreuk: Deze twee zullen één vleesch zijn. Dat is dus in 't begin ook zoo gehouden. Maar Lamech heeft het voorbeeld ingevoerd, meer vrouwen bij elkander te hebben, hetwelk van hem in de Schrift gemeld staat als eene inbreuk op den eersten regel. Naderhand is het bij de ongeloovigen eene gewoonte geworden, tot dat Abraham en zijne nakomelingen meer vrouwen hebben genomen. En het is waar, dat zulks in de wet is toegestaan, gelijk de tekst zegt 5 Mos. XXI:15. Indien ie-
{==15==} {>>pagina-aanduiding<<}
mand twee vrouwen heeft, enz. Maar omdat overeenstemt met het eerste begin, en de schepping, dat een man niet meer dan ééne vrouw hebbe, zoo is zulk eene wet te prijzen, en alzoo in de Kerk aangenomen; en men moet daar geene andere wet tegen maken, maar haar staande houden. Want Christus herhaalt de spreuk: En deze twee zullen één vleesch zijn, Matth. XIX:5. En herinneren wij ons, hoe het huwelijk ten eerste wegens de menschelijke zwakheid is bepaald. Maar wanneer in 't een of ander geval dispensatie gegeven wierd, b.v. wanneer sommigen, onder een vreemd volk gevangen, aldaar gevrijd hebben, en, ontslagen, hunne vrouwen medebragten; it. wanneer langdurige zwakheid oorzaak gave, wanneer iemands vrouw melaatsch ware; wanneer in al zulke gevallen de man nog eene vrouw name met raad van zijnen Pastoor, niet om eene wet te maken, maar om in zijne behoefte te voorzien: dan kunnen wij dezulken niet veroordeelen.
Dewijl het nu eene andere zaak is, eene wet invoeren, en eene andere, dispensatie geven; zoo bidden wij in onderdanigheid, dat Uwe enz. bedenke, vooreerst, dat op alle wijze belet moet worden, dat de zaak niet openlijk in de wereld kome, als eene wet, die een iegelijk magt hadde op te volgen. Ten andere, dewijl het geene wet zijn zal, maar eene dispensatie, zoo gelieve Uwe enz. de ergernis in 't oog te houden, namelijk, dat de vijanden van het Evangelie zouden schreeuwen, dat wij waren gelijk de Wederdoopers, die vele vrouwen te gelijk genomen hebben. It. dat de Evangelischen zulk eene vrijheid, namelijk den echt te ontbinden, en ook verscheidene vrouwen naar hun welgevallen te nemen, zochten en goedkeurden. It. wat de Vorsten doen, dat wordt veel breeder uitgemeten, dan wat bijzondere personen doen. It. wanneer andere bijzondere personen zulk een voorbeeld hooren, dan begeeren zij eene gelijke vrijheid; gelijk men ziet, hoe ligt eene zaak algemeen wordt. It. Uwe enz. heeft eenen wilden Adel, waarvan velen, gelijk in alle landen, van wege de groote

{==16==} {>>pagina-aanduiding<<}
voordeelen, die zij uit de Domstichten getrokken hebben, vijandig en aangekant zijn tegen het Evangelie. Zoo weten wij zelve, dat van sommige groote Jonkers zeer onvriendelijke taal is gehoord geworden. It. welk een geschreeuw zouden de Papisten onder alle volken maken, om Uwe enz., die door Gods genade thans eenen goeden naam heeft en gevreesd is, om die zaak verachtelijk te maken.
Omdat dan nu zoo veel ergernis bij elkander komt, bidden wij in onderdanigheid, dat Uwe enz. dit wél bedenke. Maar dat is ook waar, dat wij Uwe enz. bidden en vermanen, hoererij en echtbreuk te mijden. Wij hebben sinds langen tijd ons zeer bekommerd, daarover, dat wij vernamen, dat Uwe enz. met zulk eenen verkeerden lust bezet zijt, waaruit ligtelijk straffe Gods en gevaar konde volgen. En bidden, dat Uwe enz. zulk een gedrag buiten den echt niet voor eene kleine zonde houde, gelijk de wereld het in den wind slaat. Want God heeft de ontucht vaak streng gestraft, gelijk van den zondvloed geschreven staat, en de straf van David en andere getuigen. En Paulus spreekt dikmaals gelijk 1 Cor. VI:9, 10. Want op het geloof moet eene gehoorzaamheid volgen, opdat men niet tegen het geweten en Gods gebod handele, 1 Joh. III:21. Indien ons geweten ons niet verdoemt, enz. En Rom. VIII:13. Wanneer wij vleeschelijken lust, enz.
Wij halen dit daarom aan, opdat bedacht worde, dat God met zulke zonden niet den spot wil drijven, gelijk misschien sommigen zulk eene heidensche verbeelding hebben. Wij hebben ook met vermaak gehoord, dat Uwe enz. zoo ernstig daarover klaagt, en over zoodanige zonde berouw heeft.
Zoo rusten ook op Uwe enz. zoo vele zware zaken, die op de geheele wereld betrekking hebben; waarbij komt, dat Uwe enz. van een fijn en niet sterk gestel is en niet veel slaapt, zoodat billijk is, dat Uwe enz. het ligchaam hierin ontzie, gelijk vele anderen doen moeten. En men leest van Scanderbeg, dat hij inzon-
{==17==} {>>pagina-aanduiding<<}
derheid zijn krijgsvolk tot kuischheid vermaand, en gezegd hebbe, dat eens mans blijmoedigheid door niets meer lijde dan door onkuischheid. It. wanneer Uwe enz. nóg eene echtgenoote hadde, vreezen wij, dat de booze gewoonte zich evenwel zoude roeren.
Daarom gelieve Uwe enz., uit aanmerking van alle deze oorzaken, ergernis, andere zorgen en lichamelijke zwakheid, dit gevaar wél te bedenken. Gelief ook in 't oog te houden, dat God Uwe enz. schoone jonge Heeren en Freules met deze Gemalin heeft gegeven, en 't met haar voor lief te nemen, gelijk anderen met de hunne moeten geduld hebben, om ergernis te mijden. Want wij zijn in 't geheel niet van voornemen, Uwe enz. aan te zetten, iets in te voeren, wat lastig ware. Want de landschappen en anderen mogten ons deswege moeite willen aandoen.
Zoo is het tegenwoordig de wijs in de wereld, dat men gaarne de schuld op de Predikanten werpt, wanneer er iets gebeurt, wat lastig is, en men heeft allerlei te vreezen.

D. martinus luther.’





Rusland en de Nederlanden, beschouwd in derzelver wederkeerige betrekkingen; door Mr. J. Scheltema, Ridder der Orde van den Nederlandschen Leeuw, Lid van het Koninklijke Instituut en andere Maatschappijen van Wetenschap. Iste Deel. Te Amsterdam, bij H. Gartman. 1817. XVI en 408 Bl. f 3-16-:

Bij het tweede Deel van het met zoo veel goedkeuring ontvangene en weldra geheel uitverkochte werk: peter de groote in Holland en te Zaandam, had de beroemde Schrijver iets aangaande de vrocgere betrekkingen der Nederlanders met Moscoviën in een aanhangsel gezegd; dan, bij zijne verplaatsing naar 's Hage, vond hij op dit stuk in 's lands Archiven zoo vele gewigtige

{==18==} {>>pagina-aanduiding<<}
bijdragen, dat, bij de noodig gewordene hersmelting en vergrooting van het bovengenoemde werk, dit iets tot het voor ons liggende boekdeel aangroeide; weshalve dan ook de titel moest veranderd worden.
In eene keurige inleiding wordt de bedoeling en de aard des werks ontwikkeld. Geene Oorlogen, geene daarop betrekkelijke treurigheid noch vernielende Staatkunde zal den Lezer vermoeijing aanbrengen: den Koophandel, dezen band der Natiën, zien wij hier nieuwe betrekkingen openen, tot heil der daarin deelende Volken; betrekkingen, zoo heilzaam voor de beschaving van Rusland, zoo voordeelig en vereerend voor Nederland, hetwelk alle zijne mededingers, zelfs Engeland, de loef afsteekt, en welks hooge Regering alles doet, om den moederhandel naar de Oostzee te begunstigen, met eenen uitslag, die tot de vorming van peter den Grooten aanleiding gaf, en Rusland in een Europeesch Rijk hervormde, welks invloed op Europa's Staatkunde vooral in de jongste tijden zoo heilzaam geweest is.
Van de vroegste tijden af haalt de Heer scheltema zijn werk op, en verdeelt het in vier tijdperken: 1) vóór de verheffing van het huis romanow, 2) gedurende de regering van Czaar michaël feodorowitsch, 3) onder Czaar alexis, en 4) onder Czaar feodor. Reeds in de dertiende Eeuw bestond er eenige betrekking tusschen de beide landen door het Hanze-verbond of de Hansa, waarvan Groot Novogorod zoo wel als Amsterdam, Deventer, Zutphen en Middelburg leden waren. Iwan II, de eerste, die den naam van Grootvorst met dien van Czaar verwisselde, (zie levesque, Histoire de Russie) een wreede, maar niet onverlichte Despoot, kneusde wel voor altijd Novogorod's al te republikeinsche welvaart, (door een' vroegeren iwan reeds in de vijftiende Eeuw geknakt) maar trachtte nogtans door het invoeren van vreemde kunstenaars en handwerkslieden zijne barbaarsche Natie te ontbolsteren en te beschaven. Meer dan driehonderd waren te dien einde reeds in 1547 te Lubeck bijeen; doch

{==19==} {>>pagina-aanduiding<<}
handelsnijd der Oosterlingen verijdelde hunne overeenkomst, die de Eeuw van peter misschien reeds 150 jaren zou vervroegd hebben. Hierbij waren wel vele Duitschers, doch ook voorzeker vele Nederlanders, als zijnde deze gewesten toen, (zegt de vereerder en navolger van hooft) op het breedst van hun bloeijen, gepropt met nering en welvaart tot dartelheid toe. Bijna gelijktijdig opende een toeval den Engelschen den weg naar de Witte Zee en de Dwina, en zij werden door iwan met opene armen in zijn Rijk ontvangen. De Schrijver meent zelfs, dat iwan naar eene toevlugt in Engeland zou hebben omgezien, als zich wegens zijne wreedheid in Rusland niet veilig achtende. Weldra namen de Nederlanders, na 't opgaan van den dageraad der vrijheid, die alle krachten deed ontwaken, deel aan den handel der Witte Zee; en het was op hun voorstel, ten gevolge der ontdekking van Schipper adriaan krijt van Vlissingen, dat de stad Archangel bij de toen eerst gebruikte haven van dien naam in 1585 werd aangelegd. Allengs werd de alleenhandel der Engelschen bekrompen, besnoeid, en de werkzaamheid der Nederlanders deed hunne scheepvaart in die zelfde evenredigheid klimmen. Ongetwijfeld was de uitvoer der meestal ruwe voortbrengselen van Rusland voor Neêrlands handel en zeevaart van het grootste belang. Kort hierna hadden de drie beroemde reizen der Nederlanders plaats, ter ontdekking van eenen doortogt om de Noordoost, van welke de Schrijver hier een naauwkeurig verslag geeft, vooral van de laatste onder barendsz en
heemskerk. Merkwaardig zijn hierbij de vele Nederlandsche namen, aan landen op de Noordkust van Azië en bij Nova Zembla gegeven, in later' tijd verloren geraakt of door anderen verdrongen, even als, in de Zuidzee, Amsterdam, Rotterdam en Middelburg, door cook in de barbaarsche inlandsche namen herdoopt. (Waarom is men alleen omtrent ons zoo onregtvaardig?) Intusschen was ook te Narva, door iwan veroverd, eene stapelplaats voor de Nederlanders geopend. Maar de

{==20==} {>>pagina-aanduiding<<}
weldra uitgebrokene binnenlandsche onlusten in het Russische Rijk stremden allen handel. Even al in het Oosten, werd de eene geweldenaar aldaar in weinig tijds door den ander' vervangen, die, op zijne beurt, na eene kortstondige regering, voor een' derden moest bukken. Polen roeide hieronder, en bezette Moscow. Toen gebeurde in 1612, juist twee Eeuwen vóór de bezetting en verlossing van Moscow in onze dagen, die gedenkwaardige Omwenteling, welke het inlandsche huis van romanow op den troon plaatste, waarvan de afstammelingen (door de vrouwen) dien alsnog bekleeden. Michaël, de eerste Czaar uit dit huis, was zeer welgezind omtrent Nederland, en er werden onder zijne regering niet minder dan vier plegtige Gezantschappen (in 1614, 1615, 1618 en 1631) naar Holland gezonden, deels ter aankweeking van handelsbetrekkingen, maar ook wel voornamelijk om hulp in geld en manschap tegen de Polen te bekomen. Merkwaardig is het, hoe beide partijen, de Rus in het aandringen, de Hollander in het beleefdelijk weigeren van hulp, het gevaar van beider gemeenschappelijke vijanden, de Jezuiten, doen gelden, als welke toen de geheele Roomsche Christenheid op hunnen duim deden draaijen) de Czaar over hunne machinatiën klagende, om het Pausdom in Rusland in te voeren, en voornamelijk de Nederlanders, om reden te geven, dat zij zich niet konden ontblooten. Het schijnt, dat de gedurige hoop van deze hulp te zullen erlangen, en de bekomene vrije uitvoer van krijgsbehoeften uit Holland, den Czaar in zijne vriendschappelijke gezindheden versterkte: althans nog in het laatste Gezantschap, door hem naar 's Hage
gezonden, (in 1631) werd op bijstand aangedrongen. Van onze zijde gingen ook twee Gezantschappen naar Rusland; het eerste onder de Heeren van brederode, joachimi en bass, die op hunne reis in 1615 het Rijk in de uiterste ellende, en vooral Novogorod bijna in puin vonden, en wier oogmerk over 't geheel mislukte; het werd reeds voor de grootste gunst

{==21==} {>>pagina-aanduiding<<}
gehouden, dat zij de klare oogen van den Czaar mogten zien! - het tweede onder de Heeren albert burgh en johan van veltdriel, in 1630, die, zeer prachtig ten gehoore toe laten, onder andere het voorstel deden, om den landbouw in Rusland door kundige personen, daartoe uit Holland overgekomen, te verbeteren, en aan de Nederlanders bij uitsluiting den Russischen graanhandel roe te staan. Beide voorstellen werden geweigerd, schoon de Ge anten voor 't overige niet kwalijk voldaan naar huis keerden. Jaarlijks groeide de handel aan; en olearius, Schrijver bij een avontuurlijk Gezantschap uit Holstein, 't welk den handel van andere volken moest onderkruipen, zag eene menigte Hollanders in Moscoviën gevestigd. Maar de dood van michaël veranderde de zaak: hoewel reeds terstond door zijn' Zoon alexis een plegtig Gezantschap naar den Hage werd afgevaardigd, zoo waren deze zaakgelastigden alles behalve rekkelijk; hunne eischen waren buitensporig, en, weigerde men hun iets, zoo waren er terstond bitse klagten gereed. De goede fredrik hendrik, reeds aan zijne laatste ziekte kwijnende, moest zich, ten gevalle dezer misselijke Heeren, nog kommerlijk overeinde houden, daar alles in hunne tegenwoordigheid staan moest.
Maar deze last was gering, en zou met het vertrek der Gezanten hebben opgehouden; doch de handel werd ook zeer wezenlijk belemmerd, de tollen van 2 op 6 ten honderd verhoogd, en eene menigte daden van willekeur omtrent Hollanders uitgeoefend. Gelukkig voor den Nederlandschen handel, dat de Engelschen zich hiervan niet bevoordeelen konden: de Koningsmoord van karel I deed alle hunne voorregten ophouden, en kostte zelfs aan hunne kooplieden, in Rusland gevestigd, de vrijheid. Intusschen was ook van onze zijde een Gezantschap naar den nieuwen Czaar gezonden; albert burgh, voor de tweede maal daartoe benoemd, overleed in Rusland, doch coenraad, zijn Zoon, kweet zich daarvan op eene vrij voldoende wijze,

{==22==} {>>pagina-aanduiding<<}
hoewel onder zeer ongunstige omstandigheden: hij was onder andere getuige van een vreesselijk oproer, waarin de Kanselier czestoff vermoord werd. Veel ongunstiger werd een Engelsch Gezantschap, onder Lord carlisle, na de herstelde Koninklijke Regering, afgezonden, in Rusland ontvangen. Nogtans bleven er nog steeds gewigtige punten, ook met ons, te vereffenen. Jacob boreel, in 1664 afgezonden, was meer staatsman dan koopman, en niet smijdig genoeg, om zich, ten behoeve des handels, naar de hoofsche grillen van een Oostersch Despoot te vlijen. Hij was de Lord amhorst van zijnen tijd. Nicolaas heinsius, als bemiddelaar tusschen Zweden en Rusland naar Moscow gezonden, geraakte daar in verdenking, dat hem 't hart te zeer naar Zweden hing, waar hij Resident was, en hij werd zeer koel ontvangen. De Russen gaven bij verscheidene gelegenheden te kennen, dat niet zij de Hollanders, maar de Hollanders hen noodig hadden; dat hun Rijk en Czaar bij niets te vergelijken waren, enz. Eindelijk ging, na eene tweede bezending uit Rusland, - die veel heuscher en rekkelijker was, dan de eerste onder deze Regering, - koenraad van klenck, een voornaam koopman, die zelf te Moscow een huis had, als Gezant der Staten derwaarts, en verkreeg meer, dan alle zijne voorgangers. Het is waar, dat de voorbeeldelooze pracht van zijn Gezantschap juist geschikt was, om de nog onbeschaasde Russen door uiterlijke praal te verblinden, en dat de geschenken ongemeene gunst moesten winnen: doch zou dit alles, zonder de bekwaamheid des Gezants, het gewenschte doel aan een Hof, in partijen verdeeld, en waar, gedurende het verblijf des Gezants, de Czaar
overleed, wel schaars bereikt hebben. Dit doel was niets anders, dan deelneming in den toenmaligen grooten Oorlog tegen Frankrijk (in 1674), door een vertoon van magt op de grenzen van Ingemerland te doen; iets, 't welk de Zweden uit Duitschland zou lokken, - en de vrije doorvoer van Perzische goederen van de Kas-
{==23==} {>>pagina-aanduiding<<}
pische naar de Witte Zee door Rusland heen. Dit laatste punt werd gaaf ingewilligd. (Eene vroegere poging, om den handel in zijde uit Perzië met eigene schepen te drijven, en waartoe ook vele Hollanders waren aangenomen, was door een' opstand der Kozakken te leur gesteld.) Slechts omtrent de tollen kon hij niets verkrijgen: de Russen hadden het stelsel van sommige, ook hedendaagsche, nieuwelingen in de Staatshuishoudkunde, die niet schijnen te weten, dat lage belastingen op den in- en uitvoer het zekere middel zijn, om 's lands schatkist te vullen, door den handel op te beuren. De Baron van keller bleef na klenck's vertrek als Resident te Moscow van 1676 tot 1697, het jaar der reize van peter den Grooten. Hij was een echt Gezant volgens huygens, een eerlijk spie. Gedurende de korte regering van feodor II. (1675 tot 1682) ontrustten kabalen het hof: doch feodor, hoe zwak van ligchaam, wist scherp door deze klippen heen te zeilen; hij verbrandde zelfs de geslachtregisters, die zoo veel aanleiding tot geschillen gaven, en was dus de waardige Broeder van peter I, met wiens regering het volgende Deel zal beginnen. Ten slotte worden nog opgegeven de voorwerpen van handel, de toenemende kunstbehoeften der
Russen, (vooral zigtbaar in het korte tijdsverloop tusschen de Gezantschappen van carlisle en van klenck - 1663 en 1674 - want wij kunnen, ook bij de onderstelling van meerdere gunst voor de Hollanders, deze vordering niet geheel buitensluiten) en met reden aangemerkt, dat de wrijving, niet alleen door den handel, maar ook door het verblijf van vele Nederlandsche kunstenaars in Rusland veroorzaakt, die reeds in 1637 alleen te Nischney-Novogrod een getal van honderd beliepen, op de persoonlijke beschaving der Russen een' gunstigen invloed moest hebben, schoon ook het verkeerde Aziatische handelsstelsel van dwang en monopolie nog in wezen bleef. - Als aanhangsel dienen een zeldzame brief van Czaar michaël, aan Prins maurits, als Souverein dezer landen, geschreven,

{==24==} {>>pagina-aanduiding<<}
(van eene Gemeenebestregering hadden deze lijfeigenen geen begrip) in een' kreupelen, platduitschen stijl, doch officiëel, vertaald; met het antwoord, en het Recredentiaal, aan de Russische Ambassadeurs in 1632 gegeven; voorts nog eenige nalezingen en bijvoegsels.
Wij hebben gemeend, om de nieuwheid der zaken, een eenigzins uitvoerig verslag van dit vaderlandsch voortbrengsel te moeten geven. Zelfs al waren wij door vitzucht bezield, het zou ons bezwaarlijk gelukken, gebreken van belang in dit uitmuntend werk te ontdekken, dat ongetwijfeld (gelijk meer geschriften van den Heer scheltema) de zeldzame eer der overzetting van een Nederduitsch gewrocht in andere talen zal genieten. De stijl is duidelijk, naar het onderwerp geschikt, en dus ook, waar het pas geeft, krachtig en vol nadruk. Vooral munt in dit opzigt uit de voortreffelijke opdragt aan onze algemeen beminde en geachte Kroonprinses; welke opdragt nog eene andere verdienste heeft, van namelijk der Natie te doen zien, dat eene haar zoo dierbare persoon ook reeds vroeg belang gesteld heeft in hare taal. Mogt dit voorbeeld algemeen nagevolgd worden! en mogten onze hoofsche Juffers, die er, in spijt van gezond verstand en vaderlandsliefde, eene eer in stellen, de arme taal des valschen vreemdelings en pas ontzetten verdrukkers te spreken, - mogten deze toch blozen, hare moedertaal slechter te kennen, dan de verhevene Dochter van Rusland hare aangenomene!
Een vignet op den gegraveerden titel stelt den optogt naar het Binnenhof der leden van het vierde of laatste Russische Gezantschap onder Czaar michaël, in den jare 1631, immers gedeeltelijk, voor. Wij zullen ons, na de verschijning des tweeden Deels, hetwelk nog dit jaar het licht moet zien, haasten, door deszelfs aankondiging het verlangen van het Publiek te voldoen.





{==25==} {>>pagina-aanduiding<<}

Vaderlandsche Poëzij en Liederen van Mr. H.A. Spandaw. Te Groningen, bij J. Oomkens. 1817. In gr. 8vo. VIII en 76 Bl. f 1-10-:

Spandaw heeft zich reeds door verscheidene meesterstukken eene plaats onder onze eerste Dichters waardig gemaakt: en gewis - zoo waarachtig gevoel, door edele onderwerpen bezield, den echten Dichter uitmaakt, kan deze bundel niet anders, dan zijnen roem en dien der vaderlandsche Poëzij verhoogen; ja wij kunnen zeggen, dat, schoon sommige zijner vroegere gedichten wel eens rijker waren als gewrochten der verbeelding, met één derzelven nogtans zoodanig, naar ons gevoel, den echten toon getroffen heeft, dien de Dichter bedoelde te treffen: de opwekking van echte, hartelijke Vaderlandsliefde. Ongelukkig de Noordelijke Nederlander, wie hij ook zij, die deze gezangen ongeroerd kan lezen! De Dichter tokkelt alle snaren, op welke het oud-Nederlandsche hart is gestemd: alles, wat ons dierbaar is, vrijheid, onafhankelijkheid, volksroem, godsdienstige verdraagzaamheid, belooning van verd ensten, herinnering aan de onsterfelijke Vaderen, onze vrouwen, kinderen, onze taal alles heeft hij in deze Vaderlandsche Poëzij vereenigd, om ons hart magtig te roeren; en het schijnt, dat de vaderlandsche Dichter, even als de vaderlandsche gelauwerde Redenaar, de taal van den laatsten vrijen Romeinschen Geschiedschrijver heeft voor oogen gehad: Omnes omnium caritates patria una complexa est. Wij verblijden ons zeer, te vernemen, dat eenige edeldenkende stadgenooten des Dichters zijnen wensch, om ook nationale muzijk bij deze volksliederen te bekomen, reeds aanvankelijk door het uitloven van eereprijzen trachten te vervullen.
De toon is, zoo als wij reeds met een woord zeiden, geheel voor het gevoel: de verbeeldingskracht zal hier weinig bloemen vinden, die trouwens dezer verhevene, zedige Zangnimf minder wél zouden staan. Zoo de Dichter over 't geheel eene manier gevolgd ware - en dit gelooven wij niet - het zou die van tollens zijn: maar deze overeenkomst laat zich meer uit de harmonische zamenstemming van beider ziel verklaren, die het eenvoudig groote, het roerende, hetgeen de ziel zonder gedruisch verheft, boven het schelklin-
{==26==} {>>pagina-aanduiding<<}
kende, en hetgeen men wel eens bij uitsluiting stout noemt, verkiezen. - Onder de zeventien liederen of gedichten dezes bundels is er ook één onberijmd, Nederland genaamd. De Dichter maakt daarvoor eene verontschuldiging, die hij, onzes inziens, niet behoefde. Waarom zou toch in onze schoone, rijke taal het rijm onontbeerlijk zijn voor de Dichtkunst, wanneer (om nu niet eens van de Ouden te spreken, die eene meer bepaalde quantiteit van lettergrepen hadden) Engelands grootste Dichters, shakespeare, milton, thomson, young, dat juk van zich afwerpen, om in rijmelooze voetmaat eene voorbeeldelooze hoogte te bereiken? Wanneer in Duitschland de hoogere bloei der Poëzij zich juist van het invoeren der onberijmde maat dagteekent, sedert welke een klopstock, kleist, ramler, voss, göthe en zoo vele anderen hunne onsterfelijke liederen gezongen hebben, - waarom zouden dan wij, wier taal juist den overgang maakt tusschen die der Duitschers en Engelschen, niet het voetspoor van bellamy mogen drukken? Of heeft deze misschien van de natuur een uitsluitend Privilegie bekomen, om in rijmelooze maat te dichten? Wij vreezen, dat de geest der navolging van
Fransche poëzij nog onder deze onbepaalde veroordeeling der rijmelooze maat schuilt. Het is waar, de Fransche taal, die trotsche bedelaarster, zoo als voltaire haar noemde, kan het rijm niet ontberen; doch wat heeft dit met ons te maken? Maar wij willen daarom niet ontkennen, dat het maken van goede rijmelooze verzen, hoe schijnbaar gemakkelijk, juist aan grootere moeijelijkheden dan het rijm onderhevig is. Wij vinden daarvan in deze gedichten zelve een bewijs. In het reeds genoemde stuk, Nederland, (bl. 6) lezen wij tweemaal:


{== afbeelding 
	==} {>>afbeelding<<}
    
 

Hier zijn blijkbaar te vele lange lettergrepen, hetwelk in de lezing belemmert. Even zoo in het volgende:

Vreemdeling! kent ge 't land, wa
{== afbeelding 	==} {>>afbeelding<<}
    
rva
{== afbeelding 	==} {>>afbeelding<<}
    
 faām ū 

Wij zeggen dit geenszins, om dit gedicht als minder schoon

{==27==} {>>pagina-aanduiding<<}
dan een der anderen te doen voorkomen. (want het is integendeel een der fraaisten) maar om onzen Dichter, wanneer hij het moeijelijke, schaarsbetredene pad onzer rijmelooze Poëzij wilde bewandelen, voor klippen of banken te waarschuwen. - Hoe waar en hartverheffend is niet zijne taal in het slot van dezen zang!

Vreemd'ling! dat stipje.... ja, dat is ons Neêrland! 
Klein is 't, maar rijker nog dan heel Europa: 
Rijker in wijzen, in staatsliên, in helden, 
Rijker in dienters, die de ed'len bezingen. 
 
Nederland noemt hen niet; zij zijn ontelbaar: 
Nassaus! en Evertsens! Trompen! en Ruiters! 
Hoofden! en Vondels! en Grooten! gij leeft steeds 
In onze harten en in onze zangen! 

Dit laatste couplet duidt aan, dat het nog in het voorgaande niet bepaaldelijk op den tegenwoordigen tijd ziet, maar onzen geheelen rijkdom omvat. Het Lied van Nederland, aan den Koning, is een welgeslaagd Wilhelmus van Nassauwen, reeds voorheen elders gedrukt, doch nu ten gevalle der Zuid-Nederlanders veranderd. Heerlijk is het volgende, in trippelmaat, De Verdraagzaamheid; en wij zeggen vooral, in spijt van alle Jezuitsche streken der Proselytenmakers en Obscuranten onzer dagen, Amen op het laatste:

Ja, vrijheid van godsdienst is 't heiligste goed: 
Dat zullen wij vlek'loos bewaren! 
't Is duur eens gekocht voor der vaderen bloed, 
In tachtig verschrik'lijke jaren; 
Dit pand is ons dierbaar, als leven en eer: 
Geen dwing'land, geen bloedraad ontrukt het ons weêr! 

Voor Vrijheid en Vaderland is in den smaak van het Volkslied van tollens. De Heer spandaw zegt in hetzelve, op bl. 23, in naam der Nederlanders: En wereldburgers zijn wij niet. Indien hij het verkeerde, baatzuchtige: ubi bene, ibi patria, hier bedoele, geven wij hem volkomen gelijk; doch anders zien wij niet, waarin een echte wereldburger van eenen menschenvriend verschilt, en in dien zien weten wij toch,

{==28==} {>>pagina-aanduiding<<}
dat de Heer spandaw zelf een wereldburger is. Wij kunnen niet zeggen, dat ons de maat van het lied op den edelen van kinsbergen bijzonder behaagd heeft. Overheerlijk - een der juweelen van dezen bundel - is Neêrlands Zeeroem; en wij kunnen ons niet weêrhouden, daaruit nog de volgende coupletten af te schrijven:

Ziet Neêrlands Maagd! Waar zij verscheen, 
Daar zwelt het al van zegen; 
Verkwikkend daalt, op hare treên, 
Een specerijen regen; 
De geur van morgenlandsche vrucht 
Bewierookt Hollands vrije lucht. 
 
En blinkend zweven voor haar' voet 
De saam van de viktorie; 
In haar gevolg is de overvloed; 
Haar lijfstaffiert de glorie; 
Zij houdt de weegschaal van het regt, 
Als zij der volken pleit beslecht. 

Claasens heldendaad, die eene lont in de kruidkamer wierp, om zich niet over te geven, wordt waardiglijk bezongen in het gedicht, Heldenmoed. Hij, die weet, hoe gelukkig spandaw de Vrouwen bezingt, zal niets gemeens verwachten van het dichtstuk Aan de Nederlandsche Vrouwen, die hier bepaaldelijk uit een vaderlandsch oogpunt beschouwd worden. Ook zal hij zich niet bedrogen vinden. Vooral het tweede couplet is zacht als fluweel en satijn en heeft wel iets van het mollige van hooft. Het Vaderlandsch Afscheid, de Klagt eener vaderlandsche Vrouw, en Aan Vrouwe R.G. van Merlen, geboren Star Lichtenvoort, zijn in denzelfden edelen geest, die geene bilijke tranen, geen gevoel der menschheid uitsluit, maar toch niet wil, dat het gemoed daardoor zich van heilige pligten zal laten aftrekken of in wanhoop dompelen. Vol heerlijke geestdrift is het Krijgslied, gelijk Het Feest van Waterloo; en wij verlangen hartelijk, dat alle onze Mannen en Jongelingen niet alleen, maar ook onze Schoonen, vooral in de Hofstad en in de hoogere kringen, den Dichter mogen nazingen, wanneer hij in het laat-
{==29==} {>>pagina-aanduiding<<}
ste stuk van dezen bundel: De Nederlandsche Taal, zich aldus laat hooren:

Neen! Neêrland staat zijn' taal niet af! 
Vloek tref' hem, die, verwijfd en laf, 
Nog in het Fransch gareel blijft stappen! 
Wat bralt hij op den naam van vrij? 
Wie vreemden slaafs poogt na te klappen, 
Is rijp voor vreemde slavernij. 





Handschrift, langs een onbekend kanaal gekomen van St. Helena, of Levensbeschrijving van Napoleon Buonaparte, door hem zelven. Uit het Fransch, volgens de tweede uitgave. Te Rotterdam, bij Arbon en Krap. 1817. In gr. 8vo. 158 Bl. f 1-10-:

Er zijn geschriften, welke, met den schijn, of zelfs de bedoeling, van aan de waarheid hulde te doen, eene tegenovergestelde uitwerking hebben, en eenen geest aanwakkeren, welke eindelijk niet alleen het bederf van bijzondere personen, maar zelfs van geheele volkeren veroorzaakt; geschriften, welke, over de misdaad een' bevalligen sluijer werpende, en beproefde waarheden verduisterende, het oordeel van minkundigen benevelen, en hunne aandacht van die strikken afleiden, waarin eene onvermijdelijke dwaling hen storten doet. Van dien aard beschouwen wij het voor ons liggende werkje, dat, bij eene oppervlakkige lezing, ons den vernederden dwingeland dikwijls niet alleen doet verschoonen, maar zelfs belang voor hem inboezemt; doch waarin men, bij een naauwkeurig onderzoek, die fijngesponnen misleiding en dien geest van bedwelming ontwaart, waardoor hij zich aan geheel Europa en zelfs aan andere werelddeelen, op zulk eene verschrikkelijke wijze heeft bekend gemaakt.
Het stuk heeft den naam van door hemzelven gesteld te zijn. Ware dit inderdaad zoo, dan zou men moeten verwachten, dat de menschheid, zoo dikwerf door hem bedrogen, zich hierdoor niet zou laten wegslepen: dan, helaas! in vele gevallen is de hardste ondervinding niet genoegzaam ter leering, en de verregaandste ligtgeloovigheid maakt velen on-
{==30==} {>>pagina-aanduiding<<}
ophoudelijk eene prooi van nieuwe misleidingen. Doch, hoewel men aan de echtheid van het werkje met reden twijfelen mag, is het daarom niet minder gevaarlijk; wijl het niet te ontkennen valt, dat de schrijver met de zaken van den Exkeizer van nabij bekend moet zijn, en men in hetzelve de waarheid en de logen op eene kunstige wijze door elkander gevlochten vindt.
Weinige overdenking behoort er echter toe, om het als gevaarlijk, ten minste als buitensporig, te verwerpen: want, moet men het alleen uit een staatkundig oogpunt beschouwen, (ook zelfs zoo als sommigen de staatkunde, als los van alle zedelijke wetten, beoordeelen) wel nu! dan beslist alles ter veroordeeling: de overheerscher is gevallen, en ieder woord te zijner verdediginge is een oproerige kreet tegen het gezag, dat wij thans eerbiedigen. Moeten wij het teffens uit een zedelijk oogpunt beschouwen, dan huiveren wij met regt van de drogredenen en magtspreuken, waarmede men het aanzien van een zedelijk monster tracht staande te houden.
Hun, die zich zoo gaarne laten medeslepen, en nog heimelijk aan de ingestorte grootheid van den overweldiger hulde bewijzen, mogten wij met regt toeroepen: Herinnert u de blazoenen, waaronder de Fransche omwenteling is aangevangen! Waren niet de heiligste beginselen de maskers, waarachter de gruwelen zich verscholen? Werd, onder de luide kreten van Vrijheid, Gelijkheid en Broederschap, Frankrijk niet met bloed overstroomd? Stapelde men niet lijken op lijken? Vernielde de moordzucht niet met ontembare woede; en werden er niet duizenden onschuldige slagtoffers ten dood gesleept, onder voorwendsel van de regten der menschheid te handhaven? Hebben wij onder die zelfde blazoenen zich niet alle misdaden, tot de afgrijselijkste uitersten, zien ontwikkelen? Zijn onder dezelfde voorwendselen de volkeren niet uitgeplonderd en van hunne wettige voorregten beroofd? En is, eindelijk, de dwingeland, voor welken dit werkje schijnt te pleiten, niet het troetelkind van alle die gruwelen en woelingen? Heeft hij er de vruchten niet van genoten; en is hij, naar aanleiding van dezelve, niet opgestegen tot het verschrikkelijkste despotisme; verschrikkelijker, dewijl het door eene sijngesponnen organisatie gewaarborgd was, en van de ingewikkeldste wetten eenen schijn van billijkheid ontleende? En is hij niet, bij eene tweede poging om zich te verheffen, tot de eerste beginselen teruggekeerd? Heeft hij niet alle die

{==31==} {>>pagina-aanduiding<<}
werktuigen in beweging trachten te brengen, welke alle grondzuilen der staten reeds eenmaal omgewroet hadden? Men herinnere zich het lied, dat bij zijne terugkomst in Parijs werd aangeheven. Schaarde hij niet om zich en vlijde hij zich niet aan die verschrikkelijke schepsels, die de Septembermaand van 1793 zoo gruwzaam hebben gemaakt? Is dit iets anders, dan de tijgers aanhitsen, die men eens geketend heeft? En dit deed hij, na zich beroemd te hebben, dat hij de monarchij ontzaggelijk had gemaakt! - Heeft hij dus niet in alles ten duidelijkste doen zien, niet naar een vast stelsel te handelen? Ware grootheid toch hangt van geene omstandigheden af. Deze echter alleen hebben hem verheven, en op eene baldadige wijze heeft hij er zich van bediend en er mede gespeeld....
Dan, laten wij ons eenige oogenblikken met de beschouwing van het werkje zelf bezig houden. Op bl. 3 wordt gezegd: ‘In alles, wat ik ondernam, slaagde ik, dewijl ik wilde.’ En verder: ‘Voor het overige hangt de wil van het persoonlijk ligchaamsgestel af.’ Het eerste is het toppunt van vermetelheid; het laatste, ontkenning van alle zedelijke waarde: de man alleen, die naderhand zegt, van zijne studiën niet het minste nut getrokken te hebben, kan zoo spreken.
Het zou een vervelend en overtollig werk worden, hem in de beschrijving, die hij van zichzelven schijnt te geven, na te gaan; dewijl men gedurig zou moeten herhalen, wat aan geheel Europa bekend is, en waarvan men zich bij het minste nadenken kan overtuigen. Zeker is het, dat, waar men waarheid in dit werk aantreft, die waarheid steeds een overtuigend bewijs is van de zedeloosheid zijner bedoelingen. Eenige trekken zullen dit genoegzaam bewijzen.
De reden, die hij geeft van zijnen togt naar Egypte, bestaat in niets anders, dan in de zucht, om zijne krachten te doen schitteren, om niet werkeloos te blijven, om een hoog gevoelen van Frankrijks magt in te boezemen; en hiertoe werd eene ontzettende uitrusting gebezigd, hieraan werden duizenden levens opgeofferd, en aanmerkelijke sommen verspild. Aan het veld, dat voor de wetenschappen hierdoor geopend werd, heeft hij toch wel niet vooraf gedacht? Het slechte lag dus in zijn plan, het goede er buiten. Is dit grootheid, is dit staatkunde, of is 't het werk van eenen onbera-
{==32==} {>>pagina-aanduiding<<}
den verwoester? De ellendige afloop dezer onderneming zou honderd anderen in zijne plaats allen roem onttrokken hebben: hem, den geslagenen, den vernederden, heeft men al, wat hij verspilde, niet aangerekend; de woestheid zijner onuitvoerlijke ondernemingen heeft hem tot een' God doen verheffen: zoo werkt het gif der verblinding! - Het voorkomende in dit werk beantwoordende, kunnen wij in geene bijzondere verschilpunten treden, maar moeten het aannemen zoo als het hier ligt; anders zouden wij met reden moeten aantoonen, dat hij, bij zijn vertrek naar Egypte, nog bij lange na die magt niet oezat, welke hij bij de opgave daarvan voorwendt. Trouwens, de snorkerij is hem nimmer vreemd geweest. Wij herinneren ons, eene zijner aanspraken gelezen te hebben, waarin hij de bewoners van de Vendee een' gelukkigen oogst belooft, even of hij een God ware, en over de eiementen beschikken kon!
‘Zoo zijn leven eenige gelukkige oogenblikken gekend heeft, (zegt de schrijver) is hij die aan Mevrouw de beauharnais verschuldigd.’ - Aan hare hand, ondertusschen, is hij tot den hoogsten trap van grootheid geklommen en heeft er haar, om zijne bijzondere belangen, afgestooten. Was het van hare zijde een vrijwillig offer, zoo veel te waardiger had zij hem moeten worden. Misschien denkt hij ook alles vergoed te hebben door het kompliment, dat hij haar deswege, met schending van de achting, aan eene tweede gemalin verschuldigd, maakt, (bl. 116.) Welk eene tegenstrijdigheid vinden wij niet in dit alles; en welk eene schaamtelooze schending, niet alleen van alle welvoegelijkheid, maar zelfs van allen zedelijk gevoel!
Bl. 37. ‘Ik schafte de onrustige gemeensmannen af. Men noemde dit eliminer (verbannen, uitwerpen); dit woord maakte geluk.’ Hoe ellendig is het lot der volkeren, wanneer geluk of ongeluk van een spitsvindig woord afhangt! - Van zijne sluitrede op bl. 42 is het tegendeel bewezen: want de wereld heeft Frankrijk aan zich onderworpen, en het evenwel niet vernield: de geest van verwoesting huist niet bij alle volkeren. - ‘Ik had St. Domingo pogen te hernemen,’ zegt hij onder andere; en al die schoonschijnende redenen bewijzen, dat hij, met al het snorken op de vastheid van zijn karakter, naar geen vast plan te werk ging. Trouwens, hoe kan men dit ook verwachten van iemand, die bij het begin

{==33==} {>>pagina-aanduiding<<}
van zijne loopbaan geene hoogere uitzigten koesterde, dan de epauletten op den schouder te hebben, en die zich aan barras hechtte, omdat robespierre niet meer bestond? En dezen man, echter, achtte men waardig, het lot der wereld te beslissen! - De dood van den Hertog van enghien, waartoe hij bevel gaf, was geen misslag, maar eene misdaad; dit betuigt hij zelf. Kan men de schaamteloosheid verder drijven? En dit alles wordt nedergeschreven, om de achting der nakomelingschap voor hem te verwerven! - ‘Bij gebrek van iets beters’ (NB.), ontwierp hij een plan om in Engeland te landen, en dacht het nimmer uit te voeren. Welk een zamenweefsel van bedrog en buitensporigheid! En dezen man doet men nog van Goddelijke en menschelijke wetten spreken! - In hetgene hij van de zamenzwering van pichegru en moreau zegt, herkennen wij den man, die zich geene logen te meer ontziet: de wereld is thans genoeg te dezen opzigte onderrigt. De spijt, die hij op bl. 54 wegens zijne betoonde toegevendheid aan den dag legt, logenstraft weder de vastheid van zijn karakter, doch is er zeer natuurlijk in: hier zien wij weder de volmaaktste overeenkomst met jonathan wild den Grooten. - ‘Zijn gezag,’ wordt gezegd, ‘rustte niet op de stellaadje van bevoorregte standen en ondergeschikte klassen.’ Dit stemmen wij gaarne toe: het rustte op geweld en overheersching. ‘In zijn rijk bestond niets dan de natie en hij:’ hier had hij moeten zeggen, dan hij en zijne handlangers; de natie zelve bestond niet meer: onderworpen slaven immers, al tellen zij ook millioenen, maken geene natie uit. - Op bl. 63 vernemen wij, dat hij Venetië voor Lombardije en Tirol voor
Beijeren eischte, om ten minste zijne vrienden op kosten zijner vijanden magtiger te maken. Ziedaar een beginsel, den edelen struikroover waardig! - Wat hij op dezelfde bladzijde gedwongen is van alexander te zeggen, bewijst de trouweloosheid, waarmede hij hem op bl. 61 behandelt. De vrede van Tilsit, hierbij roept hij den Czaar zelven tot getuige, werd van goeder harte geteekend, en, terwijl hij denzelven teekende, voorzag hij een' nieuwen oorlog. Hoe is dit overeen te brengen? - Drogredenen in aantal ontmoeten wij, wanneer hij over het lot der bijzondere volkeren spreekt, en wij ergeren ons telkens over de zedeloosheid zijner beginselen. Hetgene hij van de korporatiën op bl. 71 zegt, die hij moest daarstellen, wat

{==34==} {>>pagina-aanduiding<<}
is dit anders, dan de stellaadjen weder oprigten, die hij met zoo veel verachting verworpen heeft? ‘Ik maakte wetten.’ Hierop zullen wij niets aanmerken, dan dat wij dit wél meenen te weten! De beoordeeling dier wetten zou een bijzonder, zeer omslagtig werk zijn; alleen vragen wij: is het goede daarin eigen vinding? en is derzelver zamenstel niet een bewijs van zedelijk verval? Die groote omvang toch van elkander verdringende wetten laat aan de misdaden, door derzelver naauwe bepaling, eene trapswijze opklimming over, en de overtreder wikt reeds vooraf de mate van straf, die hij te wachten heeft. ‘Ik gaf den staat zijn krediet weder, dewijl ik geen gebruik van krediet maakte.’ Ziedaar weder eene onloochenbare waarheid! Hij wist, dat in de magt alles berustte; hij nam geen krediet, maar hij nam alles, wat hij dacht noodig te hebben, onvoorwaardelijk, zonder het zichzelven als eene schuld aan te rekenen: wat zou hij alzoo met krediet gedaan hebben? - Hij deed Pruissen op Hanover hopen, en - gaf het aan een ander: ziedaar weder een vraagstuk (want altoos is hij toch met vraagstukken in de weer) beslist! - Bl. 82. ‘Ik redeneerde goed, maar deed het tegendeel.’ Dit was hem meer eigen. - ‘Het stelsel van het vaste land (bl. 85) moest den koophandel van Engeland vernielen, en heeft het tegendeel gedaan.’ Dat hij zich hierin bedrogen vond, is niet onnatuurlijk: in den koophandel was hij niet zeer ervaren: de kunst, om zonder eenig beding te verkrijgen, strookte beter met zijn karakter. - Vreesselijk wordt er geschermd met magtspreuken en drogredenen, om de zaken van Spanje voor te stellen; en het vraagstuk wordt beslist met de bewijzen, dat hij ten opzigte van Spanje trouweloos, vermetel, onregtvaardig en onvoorzigtig gehandeld heeft. Ook in dezen zou men ieder ander' der verachting en bespotting waardig gekeurd
hebben; voor hem bleef Spanje een vraagstuk, dat hij onbeslist liet. - De tegen elkander aandruischende verdedigingen van zijne handelingen gaan tot in het belagchelijke: ‘De oorlog der omwenteling was de slotsom der gesteldheid van Europa: ik was er de uitvinder niet van. De oorlog (NB.) deed de omwenteling in de gunst des volks dalen: daarom wenschte ik naar den vrede.’ Waar blijft hij nu met zijn onvermijdelijk gevolg? ‘Overal waren ontevredenen; want ik had de geheele wereld niet bij de vereenigde regten kunnen plaatsen.’ Welk eene heerlijke los-
{==35==} {>>pagina-aanduiding<<}
spraak op zijne regering! Zij, die hij niet bij de vereenigde regten had kunnen plaatsen, waren ontevreden, en bij gevolg ongelukkig: ziedaar dus eene werkelijke stellaadje, waarop zijne grootheid rustte, en díe al het overige verplette! Waar blijft nu het bewerkte volksgeluk? De Paus werd van Rome vervoerd, en Rome met Frankrijk vereenigd: hier zien wij weder den overweldiger, die allen eerbied voor regt en zedelijkheid zoo ver heeft uitgeschud, dat hij het zelfs niet meer der moeite waardig acht, een' schijn van regt voor te wenden. - Het is vermoeijend, den onzin, die hier telkens met zichzelven worstelt, na te gaan. ‘Ik had de koninklijke regering op een' ontzag verwekkenden voet gebragt.’ Hoe komt dit weder met den geest der omwenteling overeen? En deze staatkunde wordt verheven genoemd!
Na een breedvoerig wispelturig gescherm, komt eindelijk de groote onderneming in Rusland ter bane; en deze had niet minder ten doel, dan dien staat terug te brengen tot den omtrek, dien hij vóór honderd jaren besloeg. Hiertoe was de massa van het Fransche rijk slechts krachtig genoeg; en deze werd er aan gewaagd: de toedragt en afloop dezer onderneming is ieder nog levendig in het geheugen; het is algemeen bekend, hoe zelfs eenvoudige verstanden den ongelukkigen afloop voorspelden; eene armee van driemaal honderdduizend man werd er aan opgeofferd, alle schatkisten zijn er voor uitgeput, en echter, volgens de hier gegevene berigten, kostten de laatste stuiptrekkingen van den ter neder gestorten dwingeland nog oneindig meerder bloeds!... Wie ziet hierin iets anders, dan de wanhopende pogingen van eenen razenden speler? En wien moet het geene verbazing wekken, wanneer hij de uitwerkselen van het verbijsterde besef ontwaart, hetwelk zulk een' man nog voor groot wil doen doorgaan?
In gemoede, derhalve, kunnen wij dit werk niet dan als zeer gevaarlijk aankondigen: het verbloemt daadzaken, en spreidt over de daden van den geweldenaar een waas van regtvaardigheid. Niet genoeg kunnen wij onze landgenooten, en vooral het opkomend geslacht, tegen zulke verderselijke indrukselen waarschuwen. Ja, de man, wiens bekwaamheden daarin bestonden, zich van het oogenblik te bedienen, heeft de geheele wereld, en - dank zij den Hemel! - eindelijk zichzelven bedrogen; hij heeft, onder voorwendsel van de omwenteling ten einde te brengen, derzelver heilige beginselen vernie-
{==36==} {>>pagina-aanduiding<<}
tigd; met onzin en drogredenen heeft hij de ergerlijkste daden van onregtvaardigheid omkleed; en, wanneer wij op de laatste bladzijde van dit werk lezen, dat ‘de man, aan wien een geheel volk gehecht was,’ (hier meent hij zeker de bij de vereenigde regten geplaatsten mede!) ‘onmogelijk zoo verstoken van verdiensten zijn kon, als zijne tijdgenooten beweerden (*),’ dan verhest zich ons gevoel, en herinnert ons de dagen van ellende; dan zeggen wij luid: hij heeft, met verachting van allen zedelijk gevoel, de regten der volkeren geschonden, hunne schatten geroosd, hunne gebruiken omgekeerd, hunne landen uitgeput, en de bronnen van welvaart geslopt; hij heeft de bloem der jongelingschap, als offer aan zijne grootheid, ter slagtbank gesleept; wanhopende moeders en troostelooze vaders hebben zijne heerschappij vervloekt; strijdende onder zijne vanen, sneuvelde de keur van een volgend geslacht, of zoog er het verleidend gif der verwoesting in; ouders, die de vruchten hunner vlijt verspild hadden om hunne zonen aan den verwoestenden geesel te ontrukken, zagen zich dezelve, onder nieuwe voorwendselen, aspersen, en hen gedwongen, den tiran op eigen kosten te dienen; geene schatten konden nu de jongelingen meer vrijkoopen, want de
vrijgekochten werden te gelijk met de schatten weggesleept; van eerewachters werden zij soldaten, van soldaten krijgsgevangenen, en dit alles onder de onregtmatigste voorwendselen. Dan herinneren wij ons, hoe ieder, tot zelfs in zijn gezin, bespied werd, om, ware het mogelijk, hem een offer der looze slaatkunde te maken; hoe verachtelijke werktuigen van eene ergzoekende politie ieder beloerden, en eene enkele uitdrukking van de regtmatigste verontwaardiging genoegzaam was, om achtingwaardige mannen in de gevangenis te doen werpen; hoe eerlooze beambten het vernuft tot hun eigen voordeel onder schatting bragten. Zien wij hiertegen, hoe thans ieder zijne gavoelens ruiterlijk uiten kan; hoe de drukpers zulk een' hoogen graad van vrijheid geniet, dat zelfs een geschrift als het voor ons liggende onbelemmerd in het licht verschijnt; als wij de gemeenschap van volkeren met volkeren hersteld zien, en de welvaart zien herleven; als wij de rivie-
{==37==} {>>pagina-aanduiding<<}
ren en havens, onder de heerschappij van den dwingeland ledig van schepen, als overdekt beschouwen, en de vrijheid naast den troon hersteld zien, - dan danken wij van ganscher harte den Almagtigen, die den heiligen opsland met zege bekroonde; dan zegt ons de overtuiging, dat door den val van hem, wiens regering meer bloeds heeft gekost dan immer voor het behoud van eene kroon werd vergoten, die geen ander doel heeft kunnen hebben dan zijne opvolgers eene woestijn ter beheersching over te laten, de laatste overblijfselen van zedelijkheid en menschengeluk zijn ge paard; en ons blijft niets te bejammeren over, dan dat hij te veel verwoest heeft, om alles, wat zijne heerschappij achterliet, op ééns te kunnen wegwerpen, en dat de gevoelens, die onder dezelve aangekweekt en door dezelve onder de volkeren verspreid werden, te diep ingekankerd zijn om op ééns te kunnen worden uitgeroeid.

Het nieuwe Leven en de hereeniging in de Eeuwigheid, door F. Ehrenberg. Uit het Hoogduitsch. Te Amsterdam, bij J. van der Hey. 1817. In gr. 8vo. 78 Bl. f 1-5-:

Allervoortreffelijkst! De uitboezemingen van het diep gevoelig en Christelijk hart van den waardigen man op het Paaschfeest, kort na het afsterven zijner jonge en zeer geliefde gade. Eerst zes weken na dit treffend verlies was hij in staat den predikstoel weder te beklimmen; maar toen, op den dag der opstanding onzes Heeren, was hij ook volkomen in staat, om niet alleen den vollen Christelijken troost, dien hij ondervond, voor iederen treurigen te openen, en om dit te doen, zonder dat zijn eigen gevoel hem meer voor zichzelven dan voor zijne hoorders spreken deed, maar ook om eene zoo geheelenal heiligende strekking aan zijne voorstellingen te geven, als waartoe dood en verlies op aarde zijn, en de verzekerde hoop des eeuwigen levens en van wederzien in de toekomst een ieder dagelijks en door geheel zijn leven bruikbaar is.
Men kent ehrenberg in zijne voortreffelijkheid als prediker voor verstand en hart; en deze toespraken, zoo als zoodanige en (althans van ieder, die daartoe aanleg heeft) door-
{==38==} {>>pagina-aanduiding<<}
gaans iedere leerrede wezen moest, zullen niet zonder roering en blijvenden indruk gelezen worden. Zij zijn voor treurenden een uitmuntend geschenk: zij geven geene andere dan wenschelijke aandoenlijkheid, geene andere afleiding dan die wezenlijk behoefte is, en echten, verzachtenden, zuiverenden, genezenden balsem aan de gewonde ziel. Die zich zetten kan, om opstellen, in zoodanige omstandigheden uit het hart gevloeid, en zoo eenvoudig voortreffelijk, met een kritisch oog te lezen, en dezelve als kunstgewrochten wilde toetsen, heeft minder gevoel dan wij; hoezeer ook in dit opzigt deze prediker bij deze opstellen niet te miskennen is, en wij waarlijk, zonder vitlust, niets weten aan te wijzen, dat den schijn heeft van minder doordacht of eenigzins berispelijk. Het leven in den dood - na den dood - en wedervereeniging in de eeuwigheid, zijn de onderwerpen dezer twee leerredenen, waarvan de eene jo. XI:25, 26, en de andere 1 thess. IV:13, 14 ten tekst heeft. Wij zijn de vertaling, ook van deze opstellen, aan den Eerw. b. verwey verschuldigd, die er eenige weinige, welgekozene, bekende dichtregelen, voor den Hollandschen lezer, heeft bijgevoegd.

Nadeelige gevalgen van de onverschilligheid der Vlamingen en Brabanders omtrent hunne moedertaal, en noodzakelijkheid, dat zij dezelve beoefenen; door P.A. van den Broeck, van Aalst. Te Aalst, bij J. Sacré. 1817. In gr. 8vo. f :-8-:

Dat noemen wij ‘eene verhandeling met proeven,’ en zulks in het vak der letterkunde. De schrijver betuigt, zoo min als iemand zijner landgenooten, vóór hunne hereeniging met de Hollanders tot één volk, aan het leeren, lezen of schrijven hunner taal ooit gedacht te hebben; en nu schrijft hij een stuk in dezelve, dat, betreffende stijl en taal, de naauw lettendste monstering kan doorstaan. Hoe gemakkelijk - wij trekken dit gevolg met nem en uit hemzelven - blijkt het aan den Vlaming te vallen, zich den tongval (men neme dit woord maar niet te letterlijk) eigen te maken, die boven de andere Nederlandsche dialekten is beoefend en beschaafd geworden! Stelt nu hiertegen over 's mans eigene bekentenis, dat zij sedert zoo vele jaren van naauwe verbindtenis, en eeuwen van

{==39==} {>>pagina-aanduiding<<}
aanraking en vermenging, nóg het Fransch niet naar eisch hebben geleerd te schrijven; en wie streelt zich dan niet met de hoop, dat men eenigermate zal luisteren naar de vermaningen van dezen schrijver, en het Hollandsch te eenigen tijde zal worden, wat het verdient te zijn, - de algemeen geliefde taal van een magtig en bloeijend volk? Wat wij in het onderhavige boekje wijders vinden, om deze zaak aan te dringen, is alle aandacht waardig, zoo al niet voor elk overtuigend en onbetwistbaar. Het komt inzonderheid daarop neêr, dat men zijne eigene taal bij stellige voorkeur, ja bij uitsluiting, moet beoefenen, andere wel leeren om ze te verstaan, en er zich des noods in uit te drukken, maar niet om te schrijven, niet om er in volleerd te zijn. Dit gelukt toch nooit volkomen; denkbeelden en woorden, in de eerste jeugd al ontvangen, zijn zoodanig als te zamen gegroeid en naar elkander afgemeten, dat er geene scheiding, zonder verlies, kan bestaan. Wél hem dan, die eene eigene taal heeft, op eene eigene voldoende, rijke en beschaafde volkstaal kan roemen! Dit is het geval der Belgen; het Hollandsch evenaart niet slechts, maar overtreft Fransch en Engelsch in oorspronkelijkheid, in de groote gave, om, door middel van een matig getal wortelwoorden, zonder vreemde hulp, elk denkbeeld uit te drukken. De schrijver staaft dit met voorbeelden, die doel treffen. En wij kunnen - om te eindigen niet anders dan lof aan doel en behandeling, aan beschouwing en oefening in dit boekje geven.

Verhandeling over den handel en scheepvaart op de reeds bestaande landbouwende Koloniën in het algemeen, en op zulke Koloniën, welke, in het gematigd klimaat nieuw aangelegd, door Europeanen, zonder slaven, bewerkt kunnen worden, in het bijzonder; door den Baron Friedrich von Bouchenröder, oud Staf-Officier. Te Amsterdam, Rotterdam en 's Hage. 1816. In gr. 8vo. 188 Bl. (Voor rekening van den Auteur.) Bij Inteekening f 2::

De Schrijver van dit werk, een Duitscher, doch sedert lang in Holland gevestigd, en die zelf althans in de Kaap-kolonie een' geruimen tijd schijnt te hebben doorgebragt, terwijl hij

{==40==} {>>pagina-aanduiding<<}
met de belangen der Volkplantingen in 't algemeen vrij wel bekend toont te zijn, geeft hier een plan op, om den landbouw in de Koloniën door den handel, en dezen wederkeerig door den landbouw op te beuren. Dit stuk is echter slechts een gedeelte eens uitgebreiden werks in zeven Afdeelingen (waarvan dit enkel de vierde bevat) over de balans van den handel, en wordt slechts als eene proeve vooraf gezonden, terwijl het de gewigtigtie resultaten van des Schrijvers nasporingen schijnt te bevatten.
De reeds voorlang in ons land in zwang geweest zijnde Negotiatiën op plantaadjen in de Koloniën maken den grondslag uit van het stelsel des Schrijvers. Deze Negotiatiën, door groote kantoren hier te lande bezorgd, kwamen vol uit den boezem der Natie, en werden door de planters na verloop van eenige jaren met de interest afgelost; de administrateur genoot de voordeelen van het beheer, en den uitsluitenden handel in de benoodigdheden en voortbrengselen der plantaadje, en de planter werd binnen eenige jaren eigenaar op den vruchtbaren grond. Deze inrigting bestaat ten deele nog; maar de Schrijver zoekt die uit te breiden, door aanmoediging van den landbouw, vooral in de Volkplantingen binnen den gematigden Aardgordel; hij schijnt het oog te hebben op de Kaap-kolonie, die echter nu voor ons verloren is. De kust van Guinea, welke daarvoor misschien eenige vergoeding kan schenken, ligt bijna vlak onder de Linie; de Westindische Volkplantingen insgelijks, en de Oostindische bezittingen ten zuiden derzelve, doch nog binnen den heeten Aardgordel. Wij moeten ons dus, in den tegenwoordigen toestand onzer bezittingen, wel tot de heete luchtstreek bepalen, die ook zekerlijk, hoewel ongezonder, nogtans verreweg de vruchtbaarste is. Zijn plan is, om het krediet aan de eene zijde te bevestigen, door goede en veilige hypotheken voor den geldschieter te bezorgen, bij wege van verbetering van den landbouw, en aan den anderen kant, door een' levendigen vrachthandel en scheepvaart, het vertier der aan te leggen koloniale landerijen te vermeerderen en te verzekeren. Hij raadt daartoe sterk aan, dubbele kantoren of handelsverbindtenissen op te rigten, waarvan de eene Compagnon in het Vaderland, de andere in de Volkplanting zijne woonplaats zou hebben, als welke veel voordeeliger zijn dan
handel voor eigene rekening van één vaderlandsch kantoor, of Commissiehandel naar

{==41==} {>>pagina-aanduiding<<}
de Volkplantingen. Hij treedt zelfs in vele bijzonderheden omtrent de goederen, die men moet medenemen, deelt als bijlage een Concept-Contract van Associatie mede, en een Assortiment voor Factuurlijsten van Europesche goederen. In een tweede stuk, bepaaldelijk aan de scheepvaart en den vrachthandel op landbouwende Koloniën toegewijd, gaat de Schrijver nog een' stap verder, en doet het voorstel, om de Oorlogschepen van den Staat, in vredestijd, als Fluiten uitgerust, tot vervoer van goederen naar en van de Koloniën te besteden, waardoor vooreerst die anders veelal afgedankte Schepen in stand blijven, ten andere in vredestijd goede Zeelieden worden gevormd, en ten derde door de gewonnen vracht aanzienlijke sommen voor 's lands kasse zouden worden bespaard, (jaarlijks, volgens de berekening des Schrijvers, wel 24 tonnen gouds, zie bl. 172.) Natuurlijk onderstelt de Schrijver eene vrije koopvaart naar de Koloniën, en roept, tot bevestiging der voordeelen van den vrachthandel en van zijn stelsel in 't algemeen, het voorbeeld van Noord-Amerika in, 't welk in een tijdvak van 15 jaren meer dan 6000 schepen in bezit (bl. 127), en reeds in 1804 aan Convoijen en Licenten bijna 12 Millioenen Dollars inkomsten heeft gehad. De voordeelen van den vrachthandel zijn (bl. 125) niet alleen met die van den handel door compagnons te vergelijken, maar overtreffen die dikwijls; want de vrachthandel brengt, wél gekend en beoefend, ruim honderd percent op, terwijl hij den eerstgemelden handel op landbouwende Koloniën in het meer gematigd klimaat op ruim 60 à 80, en die op bezittingen in den heeten Aardgordel (zoo als Java) op ruim 50 tot 60 percent berekent. (Bl. 89, 90.)
Zie daar, zoo kort ons mogelijk is, een algemeen denkbeeld van dit voortbrengsel gegeven, hetwelk zekerlijk de aandacht van Staatshuishoudkundigen niet onwaardig is. Of echter de schitterende voordeelen, die de Schrijver in zijn stelsel ziet, niet grootendeels harsenschimmig zijn in den tegenwoordigen toestand van zaken, bij Engelands onmetelijk overwigt in den kolonialen handel, bij de groote rol, die Amerika speelt, hetwelk ons in den algemeenen vrachthandel bijna vervangen heeft, bij den kommerlijken toestand onzer Oostindische bezittingen, die door strenge, ja wreede en hoogst onstaatkundige maatregelen, en de Hemel weet door wiens invloed, ten deele in openbaren opstand, ten deele in

{==42==} {>>pagina-aanduiding<<}
hevige gisting zijn: dit te beoordeelen, is de taak van den Staatsman. Wij zullen slechts één staaltje bijbrengen van 't geen de Schrijver als eene daadzaak aanvoert, die ook wel zoo geweest, doch sedert veranderd is. In de kolonie Demerarij heeft de katoenbouw wel (volgens bl. 47) gebloeid, doch is reeds vrij wat vervallen, omdat men het katoen goedkooper uit Amerika kan bekomen; op eene streek der kust, van 20 Engelsche mijlen, was vóór ruim 15 maanden reeds niet meer dan de helft der katoenplantingen, die er 6 jaren te voren bestonden, en men sprak om alles in suiker aan te leggen, waarmede nu reeds de helft bebouwd is. Rec. heeft dit uit den mond van Engelschen, die deze kolonie vóór ruim een jaar verlaten hadden.
Het Hollandsch is voor een' Duitscher over 't algemeen tamelijk wel; doch vindt men er grove Germanismen in, zoo als: gelijkzaam, verzoeken aanstellen (proeven nemen) enz.

De ware Vrienden van Vaderland en Oranje, door P. van Hoogstraten. In 's Gravenhage, bij de Erve J. Thierrij en C. Mensing en Zoon, en bij J. Detune. 1817. In gr. 8vo. XII, 70 Bl. f :-8-: (Voor den Armen.)

Wij hebben zeldzaam een boekje gevonden, waarin men meer waar voor zijn geld krijgt, dan in dit. De hatelijkheid, die er in heerscht, doet niet mede; want hoe zou een waar Vriend van Vaderland en Oranje zoo hatelijk kunnen zijn, als de Heer p. van hoogstraten zich hier vertoont? Neen, hij heeft zeker dit boeksken gesteld na eenen slapeloozen nacht of bij eenige verstopping - die kunnen eenen mensch danig uit zijn humeur brengen. De Heer van hoogstraten heeft bij het stellen plan gehad om veelzijdig nuttig te zijn, en bij ongeluk is hij een beetje pikant geworden, zoo omtrent als ferdinand en izabella tegen de Joden. - Wij zijn overtuigd, dat ieder zijne zwakke oogenblikken heeft, zelfs een Recensent; en daarom willen wij des Heeren van hoogstraten's kwaad humeur bij 't schrijven van dit boekje zoo hoog niet opnemen, ook wat hij daarin uitstoot aanmerken gelijk een bijzonder artikel in een Dictionnaire Encyclopedique, hetwelk den Schrijver - die straks weer geheel koelzinnig, b.v. ad vocem knollen, van

{==43==} {>>pagina-aanduiding<<}
knollen voor citroenen verkoopen, of ad vocem ambt, van den invloed, welken een voordeelig ambt op de denkwijs hebben kan, zal praten - slechts een weinig warm gemaakt heeft, echter uit louter liefde voor de waarheid. Wij gaan dit als nevenzaak voorbij, en komen tot de vele hoofdzaken in dit boeksken, die eigenlijk in een register hadden moeten aangewezen worden, omdat zij, gelijk in een Dictionnaire, vele zijn en niet bij elkander behooren.
Uit de belangrijke voorrede leeren wij, bl. IV, dat, wanneer er van Recensenten gesproken wordt, daarmede alleen de Letteroefenaars bedoeld worden, en, of één het niet af konde, deze Recensenten ziet hij reeds vooruit tegen zich in 't harnas, vooreerst omdat hij hunne spelling niet volgt, en anderdeels omdat hij met hen in denkwijs omtrent het politieke verschilt.
Hier volgt nu eene keurige, doorgeleerde en wijsgeerige verhandeling over de spelling, die, eene met klein schrift gedrukte noot medegerekend, groote vier bladzijden beslaat. Bl. VIII krijgen de recensiën, vooral die der Letteroefenaars, eene zakelijke beurt; en wordt derzelver hatelijkheid in 't beoordeelen van werken, met al de liefde, die in dezen waren Vriend van Vaderland en Oranje woont, aangewezen. Op 't eind echter vindt hij, dat zij zich in dezen toch een weinigje beteren, doordien zij somtijds eens - ‘op hunnen tabberd gehad hebben,’ wil hij zeggen. Nu, dat is immers braaf, wanneer iemand zich laat verbeteren; wie weet, wat de liefderijke teregtwijzing van den Heer van hoogstraten uitwerkt! Maar ten aanzien van 't staatkundige - vaart hij bl. IX in substantie voort - zijn zij nog even onbetamelijk en hatelijk, zoo ras zich iemand niet naar hunne denkwijs hierin wil schikken. Een treffend voorbeeld wordt hiervan bijgebragt, namelijk die recensie, (was dan dat eene recensie?) welke in hun Tijdschrift van 1816, No. 12, bl. 548, is geplaatst. En hier leeren wij dan, dat, in de laagste uitdrukkingen eenen Tiran en diens Stadhouder vleijen, ‘zich naar de zaken schikken’ en ‘dezelve voor lief nemen’ heet; dat dit een jong mensch, die door de wereld zoekt te komen, wel doen mag; dat die Heer, waarvan daar gesproken wordt, niets anders gedaan heeft, dan de gewone weidsche uitdrukkingen bezigen. Ons is echter niet bekend, dat er zoodanig een sormulier, ook slechts door gewoon gebruik, ingevoerd

{==44==} {>>pagina-aanduiding<<}
was. (Wij ontvangen dus hier gewigtige taal- en zedekundige lessen.) Eindelijk vindt de Heer van hoogstraten, dat die Heer wel niet zoude aangevallen zijn, zoo hij niet van het inhalen van het Trojaansche paard gesproken had, hetwelk de Letteroefenaars nu vermoeden laten mede te hebben ingehaald.
Al verder zegt de Schrijver, dat zijn werk, ook wat het staatkundige betreft, hun niet zal smaken; maar hij zal hen niet antwoorden. (Wij weten niet, of het onzen geëerbiedigden Koning, wanneer Deze den tijd had, zoo als een particulier man, eens nu en dan zulke dingen door te zien, ook wel erg smaken zoude; want Hoogstdeszelfs handelwijze is waarlijk niet in den geest der Hoogstratensche vaderlandsliefde.) Echter is het den Schrijver toch der moeite waardig, nog eens een driekwart pagina op de beoordeelaars te schelden, en de onbestaanbaarheid hunner politieke gevoelens door te halen. Ja, daar schijnt zelfs zoo iets van een dreigementje voor de toekomst onder te loopen: maar, of de aanvaller dan niet het woord alleen zal behouden? Men moet immers altijd hooren, wie het zegt.
Zoo is dan de voorrede van dit boekje verreweg het gewigtigste. Het werk zelve begint met aanwijzing der verdiensten van het Huis van Oranje, ten aanzien van ons Vaderland. Vervolgens worden alle oude koeijen getrouw uit de sloot gehaald. De taalkundige verdiensten van dit werkje zijn door hetzelve van den aanvang tot het einde verspreid. Zoo worden wij ingelicht aangaande de woorden Patriot, Ultrarevolutionnair, Partij - en leeren, dat de zoogenaamde patriotsche geene partij, maar eene factie of cabaal moest heeten, en bl. 60, in eene noot, aangaande de spelling rekest, in plaats van rekwest.
Bl. 24. worden alle voorstanders der revolutie over éénen kam geschoren. Niemand mag zeggen gedwaald te hebben; want jonge menschen, b.v. beneden de 25 jaar, dwalen en worden verleid. (Ei, Heer van hoogstraten! gij, als boven de 25, zijt dus ook boven de dwaling verheven? Gij hebt het ver gebragt!) Op die zelfde bladzijde krijgen wij verder eene wijsgeerige en taalkundige inlichting aangaande de woorden vergeten en vergeven. Wij worden onderwezen, dat deze woorden, zoo bij elkander gesteld, een spreekwoord uitmaken, 't welk nooit letterlijk moet worden opgevat; want

{==45==} {>>pagina-aanduiding<<}
dat vergeven heet: niet straffen (Ei, Heer van hoogstraten! heet het waarlijk niet meer? dan zijt gij niet zeer Bijbelkundig.), en dat dit wel in onze magt staat, maar het vergeten niet. Maar, Heer van hoogstraten, nu hebt gij het Publiek toch voor wat heel dom aangezien; want, dat geen mensch beletten kan, dat hem niet nu en dan iets weder in 't geheugen terugkeere, weet waarschijnlijk een ieder: maar, stelt gij u daarentegen het vergeten, in dien zin, waarin 't genomen wordt, wanneer het bij vergeven staat, namelijk het zonder haat of wrok gedenken aan eene zaak, als onmogelijk voor, dan zijn wij blijde, dat wij u beschouwen, als dit boekje schrijvende na eenen slapeloozen nacht of bij eenige verstopping; want wat zouden wij anders van uw Christendom moeten denken? - Voorts hoopt de Schrijver, dat dit vergeten nimmer het voorkomen van beloonen moge verkrijgen, omdat de gevolgen daarvan op nieuw rampzalig voor Vaderland en Oranje zouden kunnen worden. Daar heerscht over 't algemeen (wij moeten het toch zeggen) in dit geschrijf een wraakzuchtige geest, die waarlijk niet te wenschen ware dat algemeen wierd. Napoleon zoude, toen hij, na zijne terugkeering van Elba, door zijne zendelingen, tweedragt en burgerkrijg, ook in ons Vaderland, zocht te stoken, zulke ware Vrienden van Vaderland en Oranje, als de Schrijver schijnt te zijn, beter hebben kunnen gebruiken, dan onze geëerbiedigde Koning, die eendragt en liesde onder zijne onderdanen begeert.
Worden, eindelijk, politieke geschriften, na de gezegende omwenteling uitgekomen, gerecenseerd, en uit alles, wat ooit anders gedacht hebbenden dan de Schrijver gezegd hebben, vlijtig vergif gezogen, het lust ons niet, dezen leelijken arbeid verder voet voor voet te volgen. Alleen merken wij nog aan, dat wij, ten betooge van 's Schrijvers onbaatzuchtigheid, eene korte schets van zijnen levensloop ontvangen, waaruit zijne opofferingen voor Vaderland en Oranje klaar te zien zijn. En, zoude hij ook aan zichzelven in 't geheel niet gedacht hebben, toen hij bl. 33. zeide, dat de ware Vrienden van Vaderland en Oranje verlangen, dat men hun gedrag nimmer vergete!
Dan, wij willen ons bij ons eerste voornemen houden, en van den Heer p. van hoogstraten het beste denken, schoon wij toch verpligt waren den inhoud van zijn boekje

{==46==} {>>pagina-aanduiding<<}
op te geven. Wij blijven hem voorts dank schuldig voor de belangrijke onderwijzingen, die hij ons mededeelt, en daarvoor, dat hij het Publiek in zich eenen zoo verdienstelijken man eens van nabij heeft doen kennen.

Karel Barimore, of de noodlottige Gevolgen van den Minnenijd. Naar de derde Fransche uitgave. Te Amsterdam, bij de Wed. H. van Kesteren en Zoon. 1817. In gr. 8vo. 206 Bl. f 2-12-:

Niettegenstaande eene vertaling uit het Fransch, vooral in het romantische vak, ons, om meer dan ééne reden, maar weinig bevalt, eene herhaalde uitgave bij deze onze naburen ook voor ons juist geene sterke aanbeveling is, wij ook zoodanig eene waarschuwing tegen zulk eenen alle verbeelding te boven gaanden minnenijd voor den Nederlander weinig behoefte rekenen, daarenboven nog geen volkomen vertrouwen stellen in de verklaring van den onbekenden Schrijver, dat het sonds des verhaals op eene ware geschiedenis zou gegrond zijn, en ook geenszins instemmen met het Journal de Paris, hetwelk dezen Roman met de Corinna van Mevr. van stael en de Atala van chateaubriant vergelijkt, - desniettegenstaande doen wij dit verhaal gaarne regt, getuigende: dat het wél en met smaak is geschreven, en dat het wel bijzonder dienen mag ter waarschuwing tegen onberaden en inderdaad doorgaans dwaze en ongelukkige huwelijken, tegen samiliebetrekkingen en familiebelang, en zonder deze te raadplegen, aangegaan, enkel uit zeker overdreven gevoel, en in het bijzonder ook wel tegen huwelijken met personen van al te zeer uiteenloopende godsdienstige denkbeelden. - Karel Barimore, zijne vrouw, de voor hem bestemde waardige bloedverwante, en alle zijne vrienden, zijn het slagtoffer van deze zijne onberadenheid; en is deze Roman bijzonder treurig, daar ieder persoon, die braaf is en in welken wij belang stellen, ongelukkig wordt. De held des verhaals, vrij keurig in zijne keuze, en voor de schichten van den Liefdegod onkwetsbaar, naar het scheen, zag (en de eerstgeworpen blik besliste voor de eeuwigheid!) een jeugdig betooverend Grieksch meisje; zij werd dan ook zijne vrouw, hoe veel onoverko-
{==47==} {>>pagina-aanduiding<<}
melijke zwarigheid eerst moest worden opgeruimd, en, zonderling genoeg, bleef dit huwelijk voor zijne vrienden in Engeland bedekt; zijn geluk was volkomen, tot dat de zwangere vrouw,
door droomen en gezigten harer angstvallige verbeelding, met schrik en ijzing gevoelde, dat zij eenen ketter onder haar hart droeg; en dit was 't niet al, maar, door de heiligste pligten, die hij te lang verzuimde, gedwongen, moest hij zijne gade misleiden en verlaten; en, alhoewel dit maar voor weinige dagen en met de meeste voorzorg geschiedde, kreeg zij sterkte voor hare ongegronde vermoedens; haar minnenijd werd zinneloosheid en razernij, en wel zoo, dat de ijsselijke ellende van allen alleen met den dood eindigen kon.
Een paar aanmerkingen, welker waarheid ons trof, hoewel zij ons bevreemden in eenen Franschen Roman, willen wij afschrijven:
‘Te Lausanne hebben mijne eerste gepeinzen ook mijne eerste smarten opgewekt; daar heb ik den hoogmoed en de laagheid der menschen leeren kennen, benevens die verachtelijke trotschheid veler aanzienlijken, welke hen zoo verlegen maakt, indien men slechts verstands genoeg bezit hen te bespotten. Bijna alle de grooten der aarde, welken ik gekend heb, kunnen vergeleken worden bij die bergen, waarvan men, in het verschiet, de reusachtige gestalte en de hemelsblaauwe kleur bewondert, terwijl men, bij nadere beschouwing, niets dan woeste rotsen en onvruchtbare toppen ontdekt; met dat onderscheid, echter, dat de berg hooger schijnt, wanneer men denzelven nadert, daar deze menschen dan naauwelijks hunnen gewonen omvang behouden.’
‘In alle groote gezelschappen heb ik mij nimmer wél bevonden, doch vooral niet bij de Franschen. Hun al te welig vernuft verveelde mij; die gedurige spotlust en die kunst, om, op eene luchtige wijze, over ernstige zaken en, bedaard, over nietsbeduidende dingen te kunnen spreken, stuitte mij geweldig.’


{==48==} {>>pagina-aanduiding<<}

Tafereelen voor de Jeugd, of Geschenk tot Nut en Vermaak. Met 8 gekleurde Plaatjes. Te Zwolle, bij Clement, de Vri en van Stegeren. In 12mo. 144 Bl. f 1-2: (Zonder jaargetal.)

Klaas en juultje zeggen mooije versjes op, onder andere uit van alphen; en straks verteit juultje eene historie van eene infame schurkerij, die zij ook gelezen heeft, en waarin de bedrogene zich met een gezegde uit eenen Franschen schrijver troost. Van jantje wordt verteld: ‘Zuippartijen en bordeelen wierden nu zijn eenigst doel.’ En: ‘Crediteuren, zoo medoogloos als een Epicurisch zwijn, wilden, slechts om hem te plagen, zijn vervolgers, maners zijn.’ God wordt aangesproken: ‘o Gij, die speer bij speer kunt door uw magt regeren, Gij die met eenen wenk van Zuid- tot Noord-pool ziet.’ In het gelukkig huisgezin weten de kinderen niet, dat vader jarig is, voordat moeder 's avonds overvloediger opdischt. De wijsgeer op het land vertelt van cook gesner, marmontel, nieuwentijd young, poot, shakespeare, d'aubenton en klopstock. Jantje helpt klaasje abrikozen stelen; maar verraadt hem daarop: dit heet: valsche vriendschap! Klaasje vertrouwt nu niemand meer; en juultje's moeder houdt haar eene oud-wijze voorlezing over de vriendschap. Het ongelukkig huisgezin is een schril tooneel van ellende en wreedheid, gevolgd door eene redenering, goed om menschenhaat op te wekken. Koosje heeft zijne kermisduiten, een' gulden bedragende, aan eene arme vrouw gegeven, en krijgt met zijn zusje van vader drie guldens weder. - De plaatjes, die anders niet kwaad zijn, prijken met vrij ouderwetsche figuren, en één met een paartje in vrij teedere houding. Zoo
ziet dit boekje er uit. Wat ook, blijkens het voorberigt voor den tweeden druk, ‘Heeren Recensenten’ van den eersten loffelijks mogen gezegd hebben, deze Rec. zegt van den tweeden, om er niet meer van te zeggen, slechts dit, dat het een zeer onkinderlijk kinderboekje is.


{==49==} {>>pagina-aanduiding<<}

Boekbeschouwing.

Bijbel-waarheden voor onze Eeuw, in Leerredenen en Vertoogen van Johann Gottfried Schöner. Uit het Hoogduitsch. Met Bijvoegselen van den Vertaler. Te Haarlem, bij J.L. Augustini. 1817. In gr. 8vo. XII en 389 Bl. f 2-15-:

Dit boek bevat, in het geheel, drieëntwintig opstellen, als zeventien van den Schrijver, en zes van den Vertaler. Den Schrijver behooren de volgenden toe: 1. Hoe beschouwen Christenen den oorlog? 2. De jaren van onzen druk beschouwd, volgens nehem. IX. 3. God wil, ook nog in dezen benaauwenden tijd, dat alle menschen zalig worden. 4. Vanwaar komt het, dat Gods woord ons dikwijls veel meer schijnt te beloven, dan wij vervuld zien? 5. Op welken trap van eere staat de Christen in de onzigtbare wereld? 6. Over het misbruik van den zondag. 7. Behoeft men, om zalig te worden, niets meer, dan zedekunde? 8. Over Doop en Avondmaal. 9. Is Christus waarlijk gestorven en opgestaan? 10. De uur der verzoeking. 11. Over het Onze Vader. 12. Over den gewigtigen invloed van gelukkige huwelijken op den tegenwoordigen zorgelijken tijd. 13. Hoe bewaart men kinderen best voor den verderfelijken geest des tijds? 14. Noodzakelijkheid van het bijbehouden van schriftuurlijke uitdrukkingen en zegswijzen. 15. Is het ambt der Protestantsche Leeraren wettig en van kracht? 16. Ernstige wenken voor menschen van elken leeftijd, naar lucas XIX:42. En 17. Heb ik u niet gezegd, dat, zoo gij gelooft, gij de heerlijkheid Gods zien zult? joan. XI:40. - Van den Vertaler zijn: A. Over Psalm CXXXVII. B. De rampen van Nederland van 1795-1813 herdacht. C. Voordeelen van 't herdenken van geleden rampen. D. De regen van 1816.

{==50==} {>>pagina-aanduiding<<}
E. De tijd van genade en zalig eid een kort, onzeker nu. En F. Jézus Christus en het geloof aan Hem de ziel der zedekunde.
Wat de Vertaler, in zijn voorberigt, ook zeggen moge, de uitgaaf van de meesten dezer stukken geschiedt thans buiten den tijd. Die van den Schrijver zijn meestal, op onderscheiden tijden, en bij verschillende gelegenheden, vóór 1812, in druk verschenen, en werden, in 't gemelde jaar, op nieuw, in één bandje verzameld, te Neurenberg uitgegeven. Derzelver doel was verbreiding der waarheid, naar de behoefte van den tijd, welke een tijd van oorlog, van verwoesting, en van daardoor veroorzaakte ellende was. Die tijd is nu gelukkig voorbij, en wij danken God, reeds sedert twee en een half jaar, voor het herstel van den vrede en het genot van deszelfs zegeningen. Zeer verschillend zijn derhalve de behoeften van den tegenwoordigen tijd en die des eerstgemelden. - Maar, kan het dan ook thans zijne nuttigheid niet hebben, op den verleden tijd terug te zien? - o Ja, mijn vriend! maar gij moet hem dan ook als verleden, en niet als tegenwoordig, schetfen: gij moet dan niet tot ons spreken, alsof wij nog in druk zaten, en steeds nog zwaarderen verwachteden, maar als daarvan nu verlosten: gij moet ons dan geene stukken geven, zoo als die, naar de behoefte van den oorlogstijd, gesteld zijn, maar zoo als de tijd des vredes ze vereischt: en dan verzoeken wij daarbij nog, dat gij gelieft te bedenken, dat wij Nederlanders zijn, en dat gij u tot ons, als zoodanigen, wilt rigten, en niet als tot Neurenbergers, in welken wij onszelven, zelfs vóór 1812, maar in het geheel niet gelijkend getroffen vinden. - Maar, het zijn opstellen van eenen schöner, een Neurenbergsch Leeraar, een grijsaard, die ‘tusschen de zestig en tachtig jaren staat, en die aanspraak heeft op achting en eerbied. - Zeer wel, Heer Vertaler! Wij willen ook den braven ouden man geen woord te na spreken. Maar hij gaf deze stukken in hunnen
regten tijd uit; en gij geeft ze ons vertaald en on-
{==51==} {>>pagina-aanduiding<<}
veranderd weder, buiten dien tijd. En, eilieve! waar wilde het heen, zoo men ons alzoo alle opstellen, door brave en eerbiedwaardige Duitsche grijsaards, naar de behoeften van zekeren tijd, en voor hunne stad- of landgenooten, niet voor ons, geschreven, buiten dien tijd vertaald wilde leveren? Gij wilt ons immers die van den eerwaardigen schöner niet als zulke Chef-d'oeuvres opdisschen, welke, voor alle anderen, onderscheiding en uitzondering vereischen? - Doch, laat ons het verschil aan onze Lezers verblijven!
De Schrijver beschouwt, in No. 1, 2 en 3, den oorlog, als van God komende, om der zonden wil, - als een Goddelijk gerigt, om de menschen, in hunne hand over hand toenemende zonden, te straffen en wakker te maken; en van dit gezigtpunt gaat alles uit, wat hij daarover zegt en vermaant. Recensent houdt dit voor een zeer scheef gezigtpunt, en het zeer schadelijk, de menschen daaruit te leeren zien. Naar zijn oordeel was het een gansch ander gezigtpunt, waaruit jezus zag, luc. XIII: en hij gelooft niet, dat God zich, om zonden te straffen, van een middel bedient, hetwelk millioenen van de snoodste gruwelen te weeg brengt. Maar zacht! Wij moeten No. 4. niet over het hoofd zien. Daarin wordt onder andere het goede, hetwelk den krijg verzelt, opgenoemd, en, te dier gelegenheid, opgemerkt, dat ‘vele ruwe soldaten bij Christelijke lieden, en vele ruwe lieden van Christelijke soldaten gesticht worden; dat de Vriend van zondaren menig eene verlorene ziel zoekt en vindt, op het slagveld en in 't hospitaal; en dat menigeen, door de schroeijende pijnen van zijne bloedende wonden, gedreven wordt tot de wonden van Jezus’! Of dit nu velen, die huiveren op het denkbeeld van den oorlog, als een strafgerigt van God, met denzelven verzoenen zal, daaraan twijfelen wij zeer. In No. 5. zegt de Schrijver, onder andere: ‘Toen ik, als een teeder kind, het licht aanschouwde, al meende men mij, als een hulpbehoevend, zondig, en ook in andere opzigten, naar het

{==52==} {>>pagina-aanduiding<<}
uitwendige, ellendig wezen, nog zoo zeer te moeten beklagen; de Hemel evenwel verheugde zich reeds over mijne geboorte,’ en ‘de Zoon (jezus christus) wil zich des jonggeborenen, hoe diep zondig en ellendig ook, ontfermen, en hem voor zijne rekening nemen.’ In No. 6. vinden wij een tafereel van de ontheiliging van den zondag, eigenlijk te Neurenberg en in andere groote Duitsche steden, hetwelk wij hopen, dat overdreven is, en althans geen waarachtig tafereel is van hetgeen, over het geheel, onder ons plaats heeft. De Vertaler, die, hier en daar, aanmerkingen op den Schrijver onder aan de bladzijden gevoegd heeft, dringt hier het godsdienstig onderhouden van den zondag, onder andere, dus aan: ‘Één dag van de zeven af te zonderen tot den dienst van God zou in bedenking komen bij Christenen, die den 18den Junij 1815 beleefden, en daarvan geheugen, gelijk het genot, hebben! God dacht toen, op eenen zondag, aan ons, en wij zullen, op dagen, als den zondag, liever niet denken aan den God ook van Waterloo!’ - Daar wij ons bij alles niet kunnen ophouden, gaan wij No. 7 voorbij met de aanmerking, (die echter daarop alleen niet past) dat de Schrijver een hard heelmeester is, die zich veel van bijtmiddelen bedient, welke, naar ons oordeel, de wonden openhouden, die welligt, door zachter middelen, te heelen zouden zijn. Van No. 3 zeggen wij alleen, dat hetzelve, onder andere, eene zonderlinge vergelijking behelst van het brood en den wijn des heiligen Avondmaals (als in zichzelven gering en van groote kracht) bij eenen trouwring en eene schuldbekentenis. No. 9, 10, 11, 12 hebben hunne verdiensten. Jammer maar, dat alles zoo somber voorgesteld, zoo buitensporig vergroot, en de eisch van hetgeen men vordert zoo overspannen wordt. Dit veroorzaakt meestal, dat men juist van hen, tegen wien de eisch voornamelijk geldt, niets verkrijgt. Dit past ook op
No. 13. Volgens hetzelve ‘heeft de geest des tijds, zoo lang als de wereld staat, nog nimmer zoo stout,

{==53==} {>>pagina-aanduiding<<}
ongebonden, en ongestraft gewerkt,’ als nu, en is het thans ‘de ergste tijd, dien immer eenig geslacht beleefde.’ De Schrijver bidt tot God, dat ‘aan het jonge Christelijk geslacht de hel te schande gemaakt, en zij aan de onmondigen ten toon gesteld moge worden:’ en tot den Heiland, dat ‘zijn dierbaar bloed voor de jeugd hulp bewerke.’ In zijne eigenlijke raadgevingen is hier veel goeds. No. 14 beweert, dat God, die den Bijbel gaf, zich gewis van de eigenaardigste en bevattelijkste woorden heeft bediend, en juist dien toon en die wijze van voordragt heeft gekozen, waardoor hetgeen de een of ander zijner dienaren, te eenigen tijde, tot eenig volk sprak, of aan hetzelve schreef, verstaanbaarst zijn moest; dat er geene taal bestaan kan, hierin bij die des Bijbels te vergelijken; en dat God den algemeenen Vader te noemen, indien men dit betrekkelijk maakt tot alle schepselen, voor Hem geene uitstekende eere, noch voor ons een uitstekende troost is. Op eene en andere aanmerking zegt Recensent hier echter amen. No. 15 ademt Christelijke gezindheid, verdraagzaamheid en liefde. No. 16 keuren wij het beste van al wat hier voorkomt, met uitzondering van het beklag over den staat van het schoolwezen. Aan No. 17 kan, in weerwil van hetgeen er op zou zijn aan te merken, geen lof geweigerd worden.
Wat de bijvoegselen des Vertalers betreft: A, behelzende de beschrijving van der Joden toestand in de Babylonische gevangenis, naar Psalm CXXXVII, hebben wij met veel genoegen gelezen; maar met minder, onder B, de vergelijking van den toestand van Nederland in 1795-1813, mede naar Psalm CXXXVII, daarmede. De overeenkomst is, hier en daar, te ver gezocht, en daalt te zeer af tot het kleine, als, bij voorbeeld, tot de Fransche commandoos, de Fransch-Hollandsche uithangborden, de Fransche opschriften op de portieren onzer openlijke reiswagens, enz. Ook hebben wij reeds genoeg van dergelijke herdenkingen van ons geleden leed; en daarom kan letter C, dat de voordeelen der gedu-
{==54==} {>>pagina-aanduiding<<}
rige herdenking daarvan voordraagt, en 24 bladzijden lang, en nogmaals naar gemelden Psalm is ingerigt, zoo min behagen, als D, dat mede verbazend gerekt, en, in zijne soort, zeer middelmatig is. Belangrijk, nadrukkelijk, beknopt, overredend, stichtelijk en algemeen behartigenswaardig zijn integendeel E en F, welke Recensent daarom wenschte, in eenen bundel te hebben aangetroffen, aan welks geheelen inhoud hij denzelfden lof had mogen geven, als vooral aan E.










Leerredenen bij het derde eeuwfeest der hervorming.

Er kwamen ons een aantal Leerredenen, ter gelegenheid van het laatstgehoudene plegtige Eeuwfeest der Kerkhervorming, ter hand, en de nieuwspapieren hebben ons nog meerdere aangemeld; reeds vroeger gaven wij verslag van het voortreffelijk stuk van den Amsterdamschen Leeraar wolterbeek, (in No. XV. voor 1817) als een eersteling van den overvloedigen oogst, dien wij te gemoet zagen; en nu zal zich onze Lezer met een zeer beknopt berigt, van hetgeen gevolgd is, wel willen vergenoegen. Wel enkelen zullen er zijn, die zich eene volledige verzameling van alles, wat te dezer gelegenheid uitkomt, willen aanschaffen; maar er zal bijna niemand zijn, of hij verkiest het een en ander, ter dankbare herinnering, voor zich en zijn gezin; en alzoo vindt dan iedere dezer Leerredenen zijn eigen en, zoo wij vertrouwen, talrijk publiek. Wij rekenen ons daarom verpligt tot een spoedig verslag, en wel zoodanig, dat ieder daardoor in staat gesteld worde, eenigzins te proeven, en naar zijnen smaak zijne keuze te rigten.
Het zal velen onzer Lezeren gaan zoo als ons, dat zij het eerste tasten naar


{==55==} {>>pagina-aanduiding<<}

No. 1. Feestreden, gehouden voor de Protestantsche Gemeente te Gent, door Albert Goedkoop, Predikant bij dezelve Gemeente. Te 's Gravenhage, bij S. de Visser. 1817. In gr. 8vo. 24 Bl. f :-5-8

omdat de taak, om te dezer gelegenheid te spreken, in onze Zuidelijke Provinciën nog al bijzonder moeijelijk scheen, en de waardige goedkoop bekend is een man te zijn, die de gevoelens van zijn hart niet ligt bewimpelt. Maar niemand zal zich dan ook nu te dezen aanzien in den man bedrogen vinden, maar zekerlijk met ons instemmen, dat hij zijn werk met waarde, rond en goed, en tevens met kiesche omzigtigheid, heeft volbragt. Zoo oordeelde althans de Eerw. verwey, die daarom deze, hem, voor zijn Gedenkschrift der godsdienstige viering van dit derde Eeuwfeest, toegezondene, Leerrede aanstonds en afzonderlijk uitgar; terwijl wij, in gezegd geschrift, van geheel de feestviering te Gent, eene vroegere Leerrede ter voorbereiding over 1 Cor. V:3, (waarin het een en ander, die stad bijzonder betreffende) en ook van de Namiddagspredikatie, over de wenschelijke vereeniging der Christenen volgens 10. XVII:20, 21b, nader verslag verwachten.
Het tegenwoordig opstel heeft hand. V:38b 39a ten tekst, en dus voelt men, dat het 't proefhoudende der Hervorming, als een werk van God, zal aanwijzen; en, hoewel op zichzelve anders niet voldoende, is, gelijk hier te regt wordt opgemerkt, in vereeniging met andere kenmerken, de duurzaamheid nu van drie eeuwen mede een krachtig bewijs, dat de omwenteling der zestiende eeuw een werk uit God is. De Hervorming wordt hier beschouwd als de zegepraal 1) van Gods woord over menschelijk gezag, 2) van den Godsdienst in geest en waarheid over dien der zinnelijke plegtigheden, 3) van de verlichting en zedelijkheid over domheid en zedeloosheid, 4) van verdraagzaamheid over gewetensdwang, en 5) van de burgerlijke vrijheid over de dwingelandij. Hoe kort deze stukken ook worden uiteengezet, de behan-
{==56==} {>>pagina-aanduiding<<}
deling is voldoende en bondig, tevens voor allen duidelijk. Met een enkel woord wordt dan de Hervorming, als een werk uit God, ook nog aangedrongen door de beschouwing van den vernuftigen tegenstand, tegen dezelve in het werk gesteld, door de stichting der Jezuitenorde; terwijl zich de Leeraar, bemoedigd door deze ondervinding, stellig verzekerd houdt, dat zij, die het gezag der rede even zoo boven Gods woord stellen, als men dit te voren het gezag van Rome deed, even weinig het Goddelijk werk der Hervorming vermogen omver te werpen, als dit de Jezuiten ver mogten. Opwekking en vermaning, waarvan echter de ontwikkeling voor de tweede Godsdienstoefening van dien dag gespaard werd, besluiten dit geheel doelmatig, verstandigen stichtelijk opstel.
Tot eene proeve van voorzigtige zorge, ter voorkoming van anders welligt mogelijke ergernis, moge het volgende zijn:
‘Door de beoefening van zedelijkheid vooral, moesten de Hervormers der zestiende eeuw zich eene meerderheid geven: en welke zwakheden en menschelijke gebreken ook hun te verwijten zijn, die, of uit hun temperament of uit den onredelijken tegenstand, dien zij ondervinden moesten, voortvloeiden; hunne godsvrucht kan nimmer geloochend worden, om welke zij zelfs door hunne aanhangers bemind werden en zich grooten invloed bezorgden, terwijl hunne grootste misdaad, in het oog hunner tegenstanders, hunne ketterij en opstand tegen het kerkelijk gezag was.
Heilzaam werkte hun voorbeeld op hunne aanhangelingen, maar ook heilzaam werkte het terug op hen, die aan de Hervorming geen deel namen, maar dezelve fel bestreden. De orde der Jezuiten, die de Hervorming moest bestrijden, moest het doen met de wapenen der Hervorming, kunde en geleerdheid: en hare verdiensten zijn, als zoodanige, niet gering voor de Roomschkatholijke kerk. Ook werd de zedeloosheid aan banden gelegd. Geene dergelijke monsters

{==57==} {>>pagina-aanduiding<<}
van zedeloosheid, als voor dien tijd, zag men meer tot Opperpriesters der kerk. Integendeel vereeren Protestanten en Katholijken, in den tegenwoordigen Paus van Rome, den man, die, wegens zijne standvastigheid en geduld in het lijden, dat hem trof, een Christelijk karakter aan den dag gelegd heeft! Goede voorbeelden kunnen niet nalaten op de overige Geestelijkheid gunstig te werken, en door hunne schriften kennen wij reeds menig Katholijken Geestelijke in Duitschland, die, door zijne geleerdheid en godsvrucht, zijn kerkgenootschap eer aandoet.’

No. 2, 3, 4. Twee Leerredenen op het Hervormingsfeest, over de geschiedenis en pligten der Hervorming, benevens een feestelijke Dankstond. Door E. Kist, D.H. Wildschut, en J.G. Veltman, Predikanten te Dordrecht. Te Dordrecht, bij A. Blussé en Zoon. 1817. In gr. 8vo. 124 Bl. f 1-:-:

Dit bundeltje is voor de Gemeente te Dordrecht een zeer aangenaam geschenk; het verdient ook elders goed vertier, en de welgevestigde roem van den Eerw. kist, als Kanselredenaar, is daar ook reeds waarborg voor. Aan hem viel de geschiedkundige. Rede te beurt. Wij ontvangen er de zeer ernstige en gepaste gebeden bij; in welke ons bijzonder ook beviel het, mergens, zoo wij hopen, verzuimde, gebed voor onze Roomschgezinde Medechristenen, te dezer gelegenheid. 's Mans tekst was ephes. V:8a. Over de geschiedenis is wel niets nieuws te zeggen; de kundige man moest echter een overzigt geven over het geneel, - het meest belangrijke voor de Gemeente bijzonder uitkiezen, - het gewigt der groote gebeurtenis overal doen voelen, - en, gelijk hem dit eigen is, hij wilde in geheel zijne Rede geleidelijk, duidelijk en naar de vatbaarheid van een ieder spreken. Hij is, naar ons oordeel, uitnemend geslaagd: hij stelt de duisternis vóór, en het helder godsdienstig licht thans na de Hervorming tegen elkander;

{==58==} {>>pagina-aanduiding<<}
terwijl hij mede den weldadigen invloed op de Roomsche kerk zelve niet over het hoofd ziet. Daarop volgt dan het verhaal der groote gebeurtenis; eerst, hoe die is voorbereid, en hier wordt Nederland vooral ook vermeld; dan, wat luter verrigtte, en zijne medehelpers in Zwitserland; ook den waarlijk grooten kalvijn geschiedt regt; en, ten slotte, hoe zich de Hervorming tot ons vaderland, en ook de stad Dordrecht, heeft voortgeplant.
Eigenaardig, hoewel zonder afspraak, koos de Eerw. wildschut het vervolg van denzelfden tekst, en predikte de pligten van Hervormden; welke pligten dadelijk en met warmte den hoorderen op het hart worden gebonden: 1) Een getrouw en onverhinderd onderzoeken der H. Schrift. (Even als zijn Ambtgenoot kist, erkent de Heer wildschut de kerkelijke formulieren geenszins als voorschriften, maar als uitdrukkingen des geloofs, en vermaant, dat er zich niemand door in de edele vrijheid van het onderzoek der waarheid late belemmeren.) 2) Regtzinnig vasthouden aan de Bijbelsche grondstellingen der Hervormers, en vooral aan die groote hoofdwaarheid van het Evangelie, dat wij vergeving der zonden ontvangen, uit genade, door de verlossing, die in C.J. is. Het gewigt dezer leer wordt door eene aanhaling uit reinhard aangedrongen. ‘Het is waar,’ zegt wildschut, ‘de vrijheid des onderzoeks, ons door hen (de Hervormers) hergeven, laat het aan ieder over, deze en andere waarheden te gelooven of te verloochenen; maar die deze grondleer van de vergeving der zonden uit genade, door de verlossing, die in C.J. is, verwerpt, moet dan ook ophouden den naam van een hervormd Christen te willen dragen, en eerlijk genoeg zijn om dien af te leggen.’ 3) Maar het ijverig betrachten van de bevelen en voorschriften, ons door Jezus en zijne Apostelen gegeven, is niet minder pligt, door de edele beginselen der Hervormers aangedrongen. En 4) wij moeten, met Christelijke verdraagzaamheid, het werk der Hervorming ijverig voortzetten, en hetzel-
{==59==} {>>pagina-aanduiding<<}
ve in onze mate helpen bevorderen. Wij
twijfelen geenszins, of deze hoofdpunten dragen de volkomene goedkeuring weg van den nadenkenden; en geen bevoegd beoordeelaar zal het, na de lezing der ontwikkeling, bevreemden, dat de Eerw. wildschut bij eene der aanzienlijkste Gemeenten in ons vaderland tot den kansel geroepen werd.
Wat den Dankstond betreft, wij geven den Eerw. veltman gaarne toe, dat dezelve kort moest zijn, daar die Godsdienstoefening grootendeels was ingerigt tot uitvoering der Kantate, gedeeltelijk uit de gewone Kerkliederen gekozen, gedeeltelijk door de Heeren wildschut en tijdeman vervaardigd, en welke allezins geschikt was voor dit Feest. Zij behoorde buiten twijfel in dezen bundel; en wij zien ook niet, waarom, hetgeen de Heer veltman tedezer gelegenheid sprak, zou zijn teruggehouden. Hij sprak naar aanleiding van 1 tim. I:17. Het zou niet biliijk zijn, eenen Leeraar uit zoodanig opstel te beoordeelen, daar hij natuurlijk hier meer dan anders gebonden is, en wij ook duidelijk, gelijk doorgaans bij zulke voorstellen, meenen te voelen, dat de Toespraak meer naar het Gezang, dan het Gezang naar de Toespraak vervaardigd, en misschien wel een weinig gedrongen is. Het nagebed deed op ons gevoel eene goede werking.

No. 5. De Kerkhervorming in haren oorsprong, voortgang en weldadige gevolgen voorgesteld, in eene Leerrede over Luc. VII: 35. Door Abraham Noordbergh, Predikant bij de Evang. Lutersche Gemeente te Weesp. Te Amsterdam, bij C.L. Schleijer. 1817. In gr. 8vo. 39 Bl. f :-8-:

Deze Leerrede is ten voordeele der Armen gedrukt; dit is echter hare eenige aanbeveling niet; zij geeft zeer treffende wenken, en toont de wijsheid der Hervorming door alle hare kinderen reeds geregtvaardigd, (dit spreekwoordelijk gezegde des Heeren wordt kort en goed voor-
{==60==} {>>pagina-aanduiding<<}
af verduidelijkt) 1) in haren oorsprong, 2) voortgang en weldadige gevolgen, en 3) het zeker uitzigt, dat zij ook verder zal geregtvaardigd worden bij de toekomst. Het eerste stuk is het uitvoerigste; maar op deze onevenredigheid zouden wij niet hechten, noch ook andere aanmerkingen maken op dit stukje, dat ons over het geheel, en wegens den goeden geest vooral ook, bevalt; dan, het duidelijk welgemeend verzoek van dezen Leeraar doet ons dan opmerken, dat misschien het een en ander, voor eene gemengde schare, zoo als doorgaans onze Gemeenten zijn, te veel als bekend wordt voorondersteld, en men iets meer dan de hier gegevene wenken vorderen kon, die evenwel voor den meerkundigen voldoende zijn, voor welken dan echter ook alleen willende zorgen, nog minder uitvoerig verhaal zou noodig zijn, - en dat de plegtige dankzegging, naar ons gevoel, beter voor een na- dan voor het eerst gebed schijnt berekend. Na de haar noodige herinneringen kan de Gemeente immers eerst regt hartelijk, en met denzelfden indruk als de Leeraar danken, wiens gevoel natuurlijk reeds is opgewonden, terwijl hij dat zijner hoorderen eerst nog opwinden moet. Dan, nog eens, wij danken voor de vele regt goede, oordeelkundige wenken; en, ten aanzien van hét tweede stuk, hinderde die kortheid vooral daarom, omdat hetgeen zoo kort gegeven werd ons naar meer deed begeerig zijn. De weldadige gevolgen der Hervorming, 1) in de veranderde betrekkingen van Vorsten en volken, 2) in het huisselijk leven en den burgerstaat, 3) maar bijzonder in alles, wat het godsdienstige betrof en met godsdienst in verband staat, deden het ons inderdaad zeer onaangenaam gevoelen, dat
de Leeraar zich zoo overhaasten moest.


{==61==} {>>pagina-aanduiding<<}

No. 6. De Hervorming het werk Gods; of Leerrede naar aanleiding van Hebr. III: 4b. Door R.J. van der Meulen, Evangeliedienaar bij de Hervormde Gemeente te Amsterdam. Te Amsterdam, bij A.B. Saakes, enz. 1817. In gr. 8vo. 45 Bl. f :-9-:

Dat het God is, die dit alles gebouwd heeft, wordt bij het lezen van dit opstel regt voelbaar; en allezins voortreffelijk heeft de hartelijke en oordeelkundige Prediker zijne taak bearbeid. Bij het voorstellen der verbastering, welke de Hervorming noodzakelijk maakte, en de geschiedenis zelve, moest hij op eenige kennis van zaken bij zijne hoorders rekenen; doet dit ook, doch wijst de hoofdzaken genoegzaam duidelijk aan. Maar vooral heeft ons zijne aanwijzing der Voorzienigheid in de Kerkhervorming bijzonder behaagd. Behoedzaam waken tegen afwijking en verval, ingenomen zijn met de zuivere waarheid, ons door zoo veel bloeds teruggegeven, en eindigen in God, zijn de lessen der eenvoudige, nadrukkelijke toepassing. Wij houden geheel dit voorstel als doelmatig en voortreffelijk, en het doet ons naar meer verlangen uit het hoofd en hart van dezen waardigen man.

No. 7. Leerreden, gehouden des avonds in de Groote Kerk in 's Gravenhage. Door H. van Woudenberg, Predikant aldaar. In 's Gravenhage, bij de Erven J. Allart. 1817. In gr. 8vo. 50 Bl. f :-9-:

De verklaring van 2 tim. I:13 is, naar gelegenheid van den tijd, uitvoerig genoeg. Het voorbeeld der gezonde woorden zegt zoo veel als schets, kortbegrip, of beknopt ontwerp, der zuivere leer. En de Eerw. woudenberg zegt, dat de Apostel den jongen Timotheus vriendelijk te gemoet komt, door er niet op aan te dringen, dat hij den ganschen omvang der gezonde leere, van hem gehoord, met al de waarheden

{==62==} {>>pagina-aanduiding<<}
en pligten, door hem van tijd tot tijd ontwikkeld, zich bestendig voor den geest zou brengen, maar slechts een kortbegrip, de hoofdtrekken bevattende. De betrachting dezer les is nu de vereerendste nagedachtenis, die men der Kerkhervorminge stichten kan; dit is het tweede deel dezes vertoogs, waarin 1) aangewezen wordt, hoe de inhoud van den tekst daartoe strekt, 2) en de vermaning overgenomen wordt, als een gepast woord voor den tegenwoordigen tijd. Goed en wel is de aanprijzing van het gezag der H. Schrift bij art. 1, en dit viel ons, na de aangestipte verklaring, zeer in de hand; maar minder doelmatig vonden wij de gepastheid der vermaning, juist nu, aangedrongen. ‘Het waanzinnigst ongeloof zit thans op den troon, gelijk het zinneloost bijgeloof bij de Kerkhervorming.’ Hiervan gaat de Redenaar uit, en zegt, ja wel, het een en ander, dat waar en goed is, maar, onzes inziens althans, geenszins voegt voor eene over de Hervorming feestvierende Gemeente, voor welke misschien een of andere wenk, te dezen aanzien, niet ongepast kon zijn, maar die niet kan gerekend worden toen te zijn opgekomen met minachting van, of onverschilligheid voor, Bijbel en Christendom; en ware er ook al een of andere ongeloovige, en der zoodanigen, die den Bijbel op zijn best houden voor een bruikbaar boek, en J.C. althans niet hooger dan een Joodsch wijze; die met medelijden neêrzien op allen, die zich aan het gezag van Jezus en zijne Apostelen onderwerpen, als op weetnieten; of dezelven ten toon stellen als kinderen, die nog het A B C boek (d.i. den Bijbel) noodig hebben; - al ware er, zeggen wij, al zoodanig iemand onder den grooten hoop toen mede ingeslopen in de Haagsche Groote Kerk, zoo vreezen wij zeer, dat hij in des
Leeraars zoogenoemd betoog meer declamatie vond, dan wel bondigheid; en wij voor ons zouden voor ons Christelijk gevoel en warme deelneming ook wel een weinig bekoeling bij zoodanig eene blazende voordragt vreezen, hoezeer ons anders ook ernstige waarschuwing

{==63==} {>>pagina-aanduiding<<}
en bondig betoog op den Christelijken leerstoel bijzonder bevalt. Het is dan vooral de toon, waarop hier het een en ander gezegd wordt, die ons hindert; gelijk al aanstonds in den aanvang het aanvoeren van praalgraven en schitterend marmer enz., en de vraag: waarom zoekt ons oog te vergeefs naar fraaije gedenkzuilen of prachtige standbeelden, voor onze groote Hervormers gesticht? ons vermoeden deden, dat wij hier het verlangde voedsel voor ons hart niet alzoo zouden vinden, als wij voor ons dat behoeven.




Het Grondbeginsel der Protestantsche Kerk getoetst aan de Rede en Openbaring, in eene Leerrede over Matt. XXII:35-46. op den 17den Zondag na Pinksteren, door J.W.A. Muller, R.C.P. en Pastoor te Deventer. Te Deventer, bij J.W. Robijns. 1817. In gr. 8vo. f :-10-:

Ik zeide onlangs mijnen vriend, die mij zekere gedrukte wet van onzen Koning gaf, en meende, dat ik die nu maar lezen moest, om behoorlijk te worden ingelicht ten aanzien der zaak, waarin ik hem raad vroeg: ‘dat ik dit niet voldoende vond, maar meer en nog iets anders verlangde.’ Verwonderd vroeg hij: waarom? ‘Wel,’ was mijn antwoord, ‘alle inwoners van het Rijk hebben die wet niet in handen, en, al hadden zij dezelve, er zijn er onder hen, die het Nederduitsch niet verstaan; - velen kunnen ook niet lezen, en, hetgeen zij al lezen, ook niet begrijpen. Daarbij, de wet lezende, blijkt mij niet, dat de Koning zelf alles artikel voor artikel heeft geschreven, of gedicteerd aan den Minister. Er staat ook niet, dat Zijne Majesteit het zich heeft laten voorlezen; om te zien, of zijne meening wel goed getroffen zij. Ook is er geene lijst bijgevoegd, uit hoeveel artikels, woorden en lettergrepen de wet, en hetgeen vooral daarin belangrijk is, be-
{==64==} {>>pagina-aanduiding<<}
staan moet; hetgeen ik vooral noodig houde, omdat er hier en daar wel iets in voorkomt, dat van zelve spreekt, of dat ik begrijp van minder belang te zijn. Aan het slot staat ook niet: dit is nu alles, wat Zijne Majesteit omtrent deze zaak bepaalt en beveelt. De Koning heeft ook niet gezorgd, dat deze wet, onder zijn opzigt, in alle talen is gesteld, noch ook, voor het minst, een zeker kenteeken aangewezen, waardoor hij, die geen Hollandsch verstaat, van het rigtige der overzetting kan zeker zijn. Eindelijk kan ik het origineel handschrift niet inzien; en de Koning zegt ook niet, dat en waar het zal bewaard worden, opdat men het, bij twijfel aan vervalsching of drukfout, kunne raadplegen. Ook lees ik wel, dat deze wet moet gepubliceerd en geaffigeerd, maar niet, dat zij beschreven, gedrukt en gelezen moet worden. Redenen, waarom ik meen, dat, hetgeen gij mij daar in handen geeft, geenszins het
voldoend, best en eenig veilig middel is, om mij den wil des Konings te doen weten. Ik houde Zijne Majesteit voor te verstandig, te magtig en te goed, dan dat hij geenen anderen kengrond van zijnen wil aan zijne onderdanen zou geven.’ - Mijn vriend trok de schouders op, en, mij met medelijden aanziende, meenende dat ik niet wel bij mijne zinnen was, gaf hij zijne gronden niet op, waarom hij meende, dat de Koninklijke wet voldoende en alleen voldoende was, welke ik anders eens even kort en bondig zou hebben omvergestooten, als de Eerw. muller, in deze Leerrede, het Grondbeginsel der Protestantsche Kerk omverstoot. Daar nu gezegde vriend een Roomsch-katholijk is, en met deze Leerrede (geheel op die leest geschoeid) zeer hoog loopt, ben ik grootelijks geregtigd, op mijne beurt de schouders op te trekken, en te twijfelen, of het bij hem in de bovenste verdieping wel volkomen rigtig is. - Ziet daar het berigt van den man, wien de Redactie dit stukje ter beoordeeling zond!
Men moet echter den Eerw. muller het regt doen van te zeggen, dat hij in zijne redenering voet bij stuk

{==65==} {>>pagina-aanduiding<<}
houdt, en dat geheel zijne Leerrede den toon heeft van bescheidenheid en liefde. Hij kenmerkt zich hier als een achtingwaardig en verlicht Geestelijke, de gevoelens zijner Kerke toegedaan, en gematigd in zijne denken handelwijze jegens anderen. Hij acht ook den Bijbel hoog; hij vervult ook bij zijne Gemeente de behoefte aan onderwijs en verklaring; ja misschien, zegt hij, vinden wij in den Bijbel alles, wat wij noodzakelijk weten moeten om zalig te kunnen worden, wanneer wij alles lezen, wanneer wij alles verstaan kunnen, wat wij lezen. En de waardige Geestelijke verblijdt zich daarom zeer over de verspreiding van den Bijbel in allerlei talen, enz. Met zulk eenen man is alzoo te spreken en te handelen, naar het schijnt. Maar wat is dan toch hier het verschil tusschen hem en den Protestant? Is hij misschien in den waan, dat wij het mensch, dat niet lezen of denken kan, verklaren met eenen Bijbel geholpen te zijn? dat wij rede, en handleiding, en onderrigt wegwerpen? Of is het zijn gevoelen, dat geheel geene Goddelijke openbaring mogelijk, immers voldoende is? Het laatste wil hij vooral niet. En, voor het overige, zullen wij er wel achter komen; 's mans volgende Leerrede is reeds op de pers, waarin hij een middel zal aanwijzen, hetwelk den toets der rede en openbaring kan doorstaan, en hetwelk te eenemale voldoend en geruststellend is. Wij zullen niet nalaten, van die aanwijzing verslag te doen, zoodra ons dezelve ter hand komt. Inmiddels mogen wij ons maar, zoo goed en zoo kwaad wij kunnen, met den Bijbel behelpen, waarin toch, naar 's mans eigen gevoel, misschien alles is, wat wij behoeven, zoo wij maar lezen en verstaan kunnen. Wij zullen daartoe ons best doen, en ons dagelijks oefenen; daarvan door het tegenwoordig betoog: ‘De Bijbel alleen is
niet - de Bijbel alleen kan niet zijn, de kenbron der geopenbaarde waarheden des Christendoms,’ juist niet grootelijks afgeschrikt.





{==66==} {>>pagina-aanduiding<<}

Geschiedenis van de Fransche Heerschappij in Europa, door N.G. van Kampen. IIde Deel. Te's Gravenhage, bij J. Allart. In gr. 8vo. 483 Bl. f 3-18-:

Wij achten het geene der onbelangrijkste verpligtingen, op ons, als openbare beoordeelaars der uitkomende geschriften, rustende, belangrijke en verdienstelijke werken, zoo veel mogelijk, regt te doen. Dit nu kan op velerlei wijze geschieden: door algemeenen en hoogen lof te geven, door het betoog van dien lof, door aanhalingen van treffende gedeelten, en wat dies meer zij. Maar, ten aanzien van volgende deelen, vooral bij eene geschiedenis, is hij, die nog twijfelt, of hij zich het bedoelde werk al dan niet zal aanschaffen, welligt het allernieuwsgierigst naar den inhoud, naar de lijst der meer of min belangrijke zaken, die er voorkomen. En, hoe onbeduidend, dus, deze arbeid schijnen moge, zoo beginnen wij met het uitschrijven der opschriften van elk hoofdstuk, waarin de schrijver zelf mag geacht worden, het bedoelde op de kortste en naauwkeurigste wijze te hebben opgegeven. I. Frankrijk's vredesverdragen met Pruissen, Nederland, Toskane en Spanje. II. Binnenlandsche zaken van Frankrijk, tot op de ontbinding der Conventie. Eerste verschijning van napoleon buonaparte. III. Oorlogsgebeurtenissen in 1795 ter zee en te lande. Verdeeling van Polen. Inlijving van België. IV. Eerste veldtogt van buonaparte in Italië (1796.) V. Veldtogt van 1796 aan den Rijn. Daden van den Aartshertog karel. Terugtogt van moreau. VI. Oorlog ter zee. Verbond van Frankrijk en Spanje. Onderhandelingen met Engeland. VII. Binnenlandsche gebeurtenissen in Frankrijk. Eerste beginselen der Bataafsche Republiek, tot de inlevering van het eerste plan van Constitutie, in Nov. 1796. VIII. Veldtogt van 1797 tegen den Paus en
Oostenrijk. Vredespreliminairen te Leoben. Bemagtiging van Venetië en

{==67==} {>>pagina-aanduiding<<}
Genua. IX. Inwendige toestand der Fransche en Bataafsche Republieken in 1797. Omwenteling van den 4 September. Verwerping der Nederlandsche Constitutie. Scheiding der eerste Nationale Vergadering. X. Zeezaken. Overwinningen der Britten bij kaap St. Vincent en Kamperduin. Mislukte vredehandel te Rijssel. Vrede te Campo-Formio.
Dus ziet elk, met een' oogopslag, hoe vol dit tweede deel wederom is van de belangrijkste onderwerpen - den toestand der groote Republiek in den tusschentijd van woedende vrijheidskoorts en stille nederlegging des hoofds in den schoot eens volslagen despoots, met alle de schokken en afwisselingen en overgangen, aan dien toestand verbonden; terwijl echter dat geschokte, onbestendige, ten val neigende staatsligchaam naar buiten de grootste kracht en glorie bleef ten toon spreiden - de belangrijke wedstrijd tusschen twee edele helden, Hertog karel en moreau, aan den Rijn, met dien beroemden terugtogt van laatstgenoemden, welke hemzelven tot geene mindere eer verstrekt dan den man, die hem daartoe noopte - de opkomst en vorming van eenen anderen krijgsman, helaas beroemder dan zij beiden, doch met den titel van edel gewis door niemand bestempeld, die de menschelijkheid op eenigen prijs stelt - den gang der revolutie in ons eigen vaderland - en eindelijk de trapswijze uitbreiding der Britsche zeemogendheid, met de laatste stulptrekkingen onzer kracht en luister op hetzelsde element. Inderdaad, wij hebben déze en vele andere gewigtige zaken met de uiterste belangstelling gelezen. De Heer van kampen verspreidt even veel licht als gloed over de onderscheidene tafereelen. Zijne behandeling van staatzaken is wijsgeerig, van krijgszaken klaar, veelomvattend en snel. Het eene wisselt het andere behoorlijk af, en alles vormt zich tot een wel zamenhangend geheel, zonder onderlinge verwarring. De stijl is los en aangenaam. In één woord, wij kunnen al den lof blijven geven, welken wij bij den eersten aanleg des werks daaraan hebben

{==68==} {>>pagina-aanduiding<<}
toegekend. Wij mogen dien zelfs vermeerderen. Hetzij dit aan de zaken, of aan den man zij toe te schrijven, die door bedaarde en gegronde aanmerkingen van eene mate van geestdrijvende ingenomenheid met zekere partij is teruggebragt, wij hebben veel minder aanstoot gevonden van die eenzijdigheid en driftige scherpheid, welke anderen, met ons, in het eerste deel op sommige plaatsen meenden op te merken. Deze is geene kleine winst voor de waardij des werks. Hartelijk verheugen wij ons in dezelve. Met genoegen lazen wij aanmerkingen op de verdeeling van Polen, op het gedrag der Engelschen en andere zaken, die van kampen's werk vertrouwen moeten bijzetten in het oog van elken onpartijdigen beschouwer der menschelijke zaken. Daarentegen wil hij zelfs buonaparte regt doen; en doet hem misschien meer dan regt, wat zijne oorspronkelijke inborst betreft. Grootelijks komt den schrijver deze gematigdheid te stade bij de uiteenzetting onzer eigene lotgevallen en staatkundige harrewarrerijen in het hier geschetste tijdperk. Of hij, overigens, de gezamenlijke bemoeijingen en onderlinge woelingen der zoogenaamde Patriotten reeds volkomen billijk beoordeelt - dit willen wij niet beslissen. De zaak is, inderdaad, ten uiterste moeijelijk: het vooroordeel tegen den naam alleen van heethoofd en drijver is, niet zonder grond, zeer groot: de losgelatene hartstogten warren de zaken in zulke omwentelingstijden op eene zeldzame wijze dooreen; en, alware het maar alleen de weinige ruimte, welke van kampen, als aan een ondergeschikt deel, aan onze staatstormen heeft kunnen toestaan, zoo is dit genoeg om het tafereel onvolkomen te laten. Wij hebben, gelijk van zelve spreekt, geene gelegenheid, hem, zelfs in het algemeen, van stap tot stap te volgen, ten einde ieder gestelde aan de waarheid te toetsen. Wanneer slechts blijkt, dat een historieschrijver opregt, ijverig in zijn onderzoek, gezond
en helder in zijne begrippen, en wél toegerust is met de noodige bouwstoffen en hulpmiddelen tot zijn verhaal, dan mo-
{==69==} {>>pagina-aanduiding<<}
gen wij den weetgierigen gerustelijk tot hem verwijzen. En dit getuigenis mag onzen werkzamen en verdienstelijken landgenoot niet onthouden worden. Wij vleijen ons, dat zijne geschiedenis een der beste stukken over het groote tijdvak der revolutie en derzelver gevolgen zal worden. En, komen wij dan ook wat later, dan onze Duitsche naburen, met goede toelichtingen der waarlijk duistere en bijna onbegrijpelijke zaken, dat we zoo veel te wisser komen! Wij wenschen den schrijver, bij voortgang, alle aanmoediging.






Reize naar Indië, Ceylon, de Roode Zee, Abyssinië en Egypte, in de jaren 1802 tot 1806, naar het Engelsch van den Burggraaf George Valentia. Met Platen. IIde Deel. Te Haarlem, bij F. Bohn. 1817. In gr. 8vo. VI en 356 Bl. f 3-15-:

Naar mate deze Reisbeschrijving verder komt, wint zij in belangrijkheid. In dit tweede Deel vindt men eene menigte zeer merkwaardige bijzonderheden, vooral omtrent het bestuur der Engelschen in Indië. Het omvat de reize des Schrijvers van Colombo naar Madras, en vandaar, dwars door het Indische Schiereiland en over de hooge Gauts, naar Mysore, - vervolgens de zeevaart van Mangalore naar Mocha, op de zoo weinig bekende wateren der Roode Zee, naar Messouah, vanwaar de Schrijver verder op naar Egypte meende door te dringen, en dus de westkust der Roode Zee op te nemen; doch een dwarsdrijvend Zeekapitein zijner eigene Natie belette hem in dit voornemen. Hij keerde dus, na slechts tot voor de poorten van Abyssinië geweest te zijn, naar Indië terug, bezocht Bombay, Pounah in het land der Maratten, en geeft ons ten slotte van dit Deel eene beschrijving van de hoogstbelangrijke eilanden Salsette en Elephanta, die echter zeer kort en oppervlakkig is, en waarbij hij zich meest op niebuhr beroept.

{==70==} {>>pagina-aanduiding<<}

De Ed. Lord, hoewel in dit Deel zoo wel, als in het vorige, wat veel van zijn' eigen' dierbaren persoon sprekende, en ons ook zijn misnoegen niet verzwijgende, wanneer een Aumildas (Gouverneur) van zeker distrikt zijne pantoffels niet voor hem uittrok, of een te klein geschenk aan vruchten gaf, (waarvoor de ongelukkige ook afgezet werd, zie bl. 119 verg. met 164) geeft echter ook tevens zeer schatbare berigten over den nieuwsten, vooral staatkundigen, toestand van Indië, en de handelwijze der Engelschen aldaar. - Reeds in het eerste Deel hebben wij daarvan staaltjes gezien; hier verdringen de proeven van geweld en overheersching, door de Britsche O.I. Compagnie gepleegd, elkander bijna in het eerste gedeelte des werks, en worden naauwelijks door de scheepvaart naar de Roode Zee afgebroken, om ons op nieuw in het land der Maratten te toeven. Wij hebben in onze vroegere beoordeeling reeds doen opmerken, dat het getuigenis van eenen man als Lord valentia van het hoogste gewigt is, omdat hij de handelwijze zijner vaderlandsche handelsmaatschappij in het allervoordeeligste licht zoekt te plaatsen. En nu lette men op de volgende daadzaken, door hem geboekt: De Ranah van Ramiseram, die zijne schatting niet naauwkeurig opbragt, (waardoor was hij die aan de Compagnie verschuldigd?) en die, let wel! den naam had, van een' schat in aarden potten onder den grond te bezitten, werd beoorloogd, onttroond, en als staatsgevangene te Madras gehouden. Zijne zuster, daarop in het bewind gesteld, moet nu twee derde gedeelten van de zuivere opbrengst van haar land aan de Compagnie betalen, en het overschot is meer dan toereikend, om haar op eenen luisterrijken voet te doen leven. (Ongetwijfeld! Dus gaf
napoleon ook rijke jaargelden aan ferdinand VII en den Paus. -) Nog veel schandelijker is het gedrag omtrent de Radjahs van Tanjore (bl. 44, 45.) Eerst weigert de albeschikkende Maatschappij de wettigheid der adoptie (zoonsaanneming) van serfagy door tuljagy te er-
{==71==} {>>pagina-aanduiding<<}
kennen, en verheft den broeder des laatstgenoemden, (dien men zekerlijk gemakkelijk onder de knie dacht te krijgen) tot Koning. Doch ook deze deed zich eenigermate gelden, en weigerde eindelijk een verdrag, waarbij alle burgerlijke en krijgsmagt over Tanjore in handen der Engelschen werd gesteld. Nu kwamen de Magthebbers op hunne vorige beslissing terug, en haalden de verachtelijke Braminen over, om te verklaren, dat, wel is waar, de adoptie in den vorm nietig was, doch dat zulks aan den zoonsadnnemer moest geweten worden, en het regt van het kind op den troon niet kon benadeelen! Natuurlijk werd, terstond na deze beslissing, de regerende Vorst door hen-zelve, die hem aangesteld hadden, onttroond. Zie daar de geheime reden der Engelsche verdraagzaamheid ontdekt! De veile Braminen zijn hun Paus zacharias of Abt maury, gedweeër dan pius VII in een dergelijk geval. Dit gevoelt de Schrijver ook zeer wel, en keurt het, uit hoofde dezer gewigtige diensten, niet meer dan wijs en staatkundig, om de dienaars van brama in het bezit van onregtmatig verkregene bezittingen te laten (bl. 49.) Wel zeker! Zoo wascht de eene hand de andere.
Bijna nog stuitender is het gedrag der Maatschappij omtrent de Polygarsche Vorsten. Een derzelven tegen alle regt en wetten der gastvrijheid gevangen genomen zijnde, stiet een van zijn gevolg den Europeaan, die deze lage daad bedreef, een' dolk in 't hart: er volgde een Oorlog; de ongelukkige Vorst werd krijgsgevangen gemaakt, en terstond opgehangen! Zijn broeder, een stomme en doove jongeling, ontvlugtte, doch deed nu openlijk, en als man van eer, der Maatschappije den Oorlog aan: hij won twee Vorsten, de murden's, verongelijkt zoo als hij, tot Bondgenooten; doch zij bezweken onder overmagt en Europesche krijgskunst: alle drie werden achtervolgens gegrepen en opgehangen! Doch waartoe deze verwondering? Het waren immers brigands, roovers, oproerlingen! Men had hun dan echter den kogel nog wel mogen gunnen; menschen, die,

{==72==} {>>pagina-aanduiding<<}
gelijk zij, hun vaderland tegen dwingelanden verdedigden, ontvingen dien toen wel in Europa! - Lord valentia waagt het toch niet, deze daad te verschoonen. Doch hij heeft er nog meer te boeken. zijne Hoogheid, de Nabob van Carnatica, is door de goedheid der Oostindische Compagnie van den last der Regering bevrijd! (bl. 87.) De zonen van tippou, onschuldige staatsgevangenen uit hoofde hunner afkomst, zijn jonge tijgers (bl. 106.) De mannelijke leden dier ongelukkige Familie zijn naar Calcutta vervoerd, en Lord valentia beschuldigt hen, zonder bewijs, van eene zamenzwering, die te Vellore eene vreesselijken moord heeft ten gevolge gehad. Maar men ziet duidelijk, waar dit alles heen wil. Op bl. 47 laat de Ed. Schrijver zich onbedachtzaam ontvallen, dat de vereeniging van het Schiereiland (van Indostan) onder ééne en dezelfde magt de herniouwing van den Oorlog hoogst onwaarschijnlijk maakt. Onder dezelfde magt? Jure bestaan er toch nog de Nizam, de Maratten, de Rajah van Mysore, enz. Dus eerlang facto? Wel is waar, men geeft breed op van de voordeelen, die deze uitbreiding der Engelsche magt, en daardoor tevens die der geregelde Engelsche Wetgeving, onpartijdige Regtspleging en beter bestuur, voor de ingezetenen zelve moet hebben, en reeds heeft: wij gelooven ook gaarne, dat dit in zekere mate waar is; doch het blijkt althans te Seringapatnam, waar de Engelschen het tuighuis van tippou niet durven verkoopen, uit vrees dat de inboorlingen het tegen hen-zelve mogten keeren, dat de
dankbaarheid der ingezetenen voor die weldaden niet zeer groot is (zie bl. 149.) Ook in Arabië loopen de aanmatigingen en de heerschzucht der Engelsche O.I. Compagnie in 't oog. De Arabieren poogden zich om die reden, volgens onzen Schrijver, destijds in de armen der Franschen van Isle de France te werpen, hetwelk echter geen' voortgang schijnt gehad te hebben. Op bl. 273 ontmoeten wij Engelsche bezetting te Pounah, de zetel van den Peischwa, of het Opperhoofd der Maratten. Op bl. 295 er-
{==73==} {>>pagina-aanduiding<<}
kent de Schrijver ronduit, dat de eenige veiligheid der Engelschen in Indië van de verdeeldheid der Hindousche Vorsten ashangt.
Niemand zal, denken wij, deze aanmerkingen, of liever vermelding van daadzaken, die elk menschelijk gevoel moeten kwetsen, aan vooringenomenheid of haat tegen de Engellchen toeschrijven Wij koesteren waarlijk zeer hooge achting voor de Britsche Natie, die haars gelijken in vrijheid, in zucht voor t Algemeen, en in oorspronkelijkheid van geest en karakter, misschien nergens heeft; maar dit belet niet, dat hare O.I. Maatschappij in daden van geweld, overneersching en onderdrukking den man op zijde streeft, die eenmaal, over Rustand en Perzië heen, den vernielingsstrijd met haar wagen wilde, en thans, tusschen het tooneel van zijne en hare euveldaden gekerkerd, hellesmart moet gevoelen, dat hij noch op het eene, noch op het andere kan werken.
Doch laat ons tot aangenamer onderwerpen overgaan. De beschrijvingen van natuurtooneelen in Indië van steden, gebouwen, Indische tempels zijn, hoewel niet met die gloeijende verbeeldingskracht en levendige verwen waarmede zij b.v. het penseel van eenen haafner bezielden, nogtans met fiksche en naauwkeurige trekken gemaald. Eerst ontmoeten wij de vrij schrale en moerassige noordwestkust van Ceylon, en steken vandaar met den Schrijver naar de zuidpunt van het Schiereiland over, waar de ontvangst door den oppersten der pagode van Ramiserom ‘met zijne Braminen, zangeressen, olifanten, staatsiepalankins, vanen, tomtoms, enz.’ ons een zeer schilderachtig gezigt oplevert. De beschrijving der pagode van Ramiseram is belangrijk; de piramidale ingangspoort herinnert de ruïnen der Egyptische bouwkunst, en het vierkant van den tempel-zelv' is ‘het schoonste gewrocht der bouwkunst, dat de Lord in Indië gezien heeft.’ Korter is de beschrijving van den merkwaardigen tempel van Tanjore, het schoonste voorbeeld, zoo als Lord valentia zegt, van eenen piramidenvormigen tempel in Indië, en een voortreffelijk gewrocht der bouwkunst. Veel ouder, en bij de Indianen heiliger, is de pagode van Chalambrou. Vandaar gaat de reis over Pondichery (de levenswijze van wier thans zeer verarmde inwoners geschilderd wordt) naar Madras, waarvan wij hier ook een belangrijk tafereel vinden. Na een' blik op

{==74==} {>>pagina-aanduiding<<}
de pagode van Conjeveram, verzellen wij den Reiziger naar Vellore, het toenmalig verblijf van tippou's zonen, trekken met hem de hooge Gaut-bergen over, beschouwen Cofar, de geboorteplaats van hyder-ali, dien beroemden vijand der Britten, trekken door Bangalare, (door eene zinstorende drukfout op bl. 118 Mangalore genaamd) en komen aldus te Seringapatnam, dien vermaarden zetel van tippou's voormalige grootheid, thans eene Engelsche landstad, op een eiland in de rivier Kavery gebouwd. Dezelve wordt met hare omstreken vrij uitvoerig beschreven, en bij die gelegenheid regt gedaan aan hyder's talenten als Regent, als afstekende bij die van zijn' zoon tippou, wiens gedrag omtrent de Zemindars echter ook (op bl. 143) als het gevolg van een zeer juist oordeel geprezen wordt, en door de Engelschen nagevolgd is. Op bl. 179 schrijft de Lord daaraan toe, dat er geene provincie in het gansche Oosten in een' bloeijender toestand is dan Canara, een gedeelte van tippou's Rijk. De Schrijver leide ook een bezoek af bij den tegenwoordigen Rajah van Mysore, een' armhartigen afhangeling der Britten, en ried zijnen Officieren ten ernstigste aan, hem in de Engelsche taal te doen onderwijzen. (Hij staat, om zijne jeugd, nog onder voogdijschap.) Vele merkwaardigheden van Mysore en Seringapatnam kunnen wij niet eens aanstippen, en wijzen daaromtrent den Lezer naar het boek zelve. Te Mangalore, eene thans bloeijende zee- en koopstad, ging Lord valentia scheep,
om zijne bovengemelde reis naar de Roode Zee te doen, die vooral voor den Zeevaarder, wegens de naauwkeurige beschrijving van de hoogte enz. der kusten, van belang is. Schoon bruce van verscheidene misslagen beschuldigd wordt, schijnt hij echter die diepe verachting niet te verdienen, waarmede sommige Kamergeleerden op dezen stouten, maar wat al te verwaanden Reiziger neêrzien. Van Mocha wordt minder gezegd, dan men van deze vermaarde stapelplaats van den Koffijhandel zou mogen verwachten; doch van belang zijn de bescheiden wegens het thans zeer vervallene, doch met eene uitstekende haven voorziene Aden. Bij de intrede van den Lord in Indië over Bombay wordt ons gezigt pijnlijk getroffen door eenen deerlijken hongersnood, die toenmaals het land der Maratten ontvolkte. De berigten biervan zijn inderdaad bijna ongeloofelijk, tenzij men eene Regering onderstelle, slecht zonder voorbeeld. In zes maanden

{==75==} {>>pagina-aanduiding<<}
stierven er omstreeks Panwell 4000 mensohen. De honden betwistten elkander de lijken der ongelukkigen, die op de openbare wegen bezweken. Dikwerf herinuerde een rotachtige stank den Ed. Lord de nabijheid van doode ligchamen; op ééne vlakte lagen meer dan honderd lijken; en in dit afgrijselijke veld des doods aasden tallooze gieren en honden op de slagtossers der versoeijelijkste ongevoeligheid, die men toch, Gode zij dank! in geen Christenland zou vinden, waar ook, na een' slechten oogst en oorlogstijden, het aantal menschen, die letterlijk van honger sterven, altijd gering is. De Engelschen wendden zelfs alle pogingen aan, om aan de ongelukkigen levensmiddelen en werk te verschaffen; doch wat vermag dit onder een volk, zoo als de Hindous, waar de Godsdienst alleen in uiterlijkheden, of zekere bepaaldelijk voorgeschrevene goede werken, bestaat, (b.v. het aanleggen van choultries, of het graven van vijvers) terwijl de scherpe afdeeling der kasten den gemeenen man minder doet achten dan het gedierte, waarvoor men hospitalen aanlegt? - Hoe was het mogelijk, dat onze Reiziger, even na het verlaten dezer jammertooneelen, de tafel van Kolonel close uitstekend kon vinden! O, wien kan het eten smaken, wanneer duizenden zijner Natuurgenooten door duurte van honger vergaan!
Ook bij den Peischwa (Pechouah) der Maratten verscheen Lord valentia ten Hove. Er was toen reeds dene Britsche bezetting te Pounah, ten gevolge van een verdrag, bewerkt door den spoedigen aantogt des Generaals wellesley (thans Lord wellington) tegen holcar, een ander Maratsch Opperhoofd. De Peischwa scheen zeer in de helangen der Engelschen. Bij gelegenheid van een feest der Hindous (Dosserah), ter eere van den Afgod ram (vischnou) gevierd, verhaalt ons de Schrijver eene niet onaardige Indische Mythe, waarschijnlijk uit den Ramayan, en iets verder eene andere betrekkelijk den God gonpotty. Nog belangrijker voor de kennis van den Indiaanschen Godsdienst is de vrij naauwkeurige beschrijving van de holen van Carly, tot tempels uitgehouwen, oorspronkelijk aan de Godheid boudha gewijd, wier eerdienst thans uit Indostan naar Achter-Indië verdreven is, doch, blijkens deze overblijfsels en die op Salsette, ouder is dan die der Braminen. Bij alle de reeds vermelde tempels heeft de Schrijver ook (bl. 83) een enkel

{==76==} {>>pagina-aanduiding<<}
woord van de grootsche overblijfsels te Mahabalipouram gerept het is jammer, dat hij er niet meer van zegt, en zich beroept op de Asiatic Researches, die niet in ieders handen zijn.
De Vertaling is zeer goed. Eene enkele Noot van den Hoogduitschen Vertaler, waarin deze er een blijk van verstand in vindt, dat iemand bij den wreeden, zedeloozen en ongerijmden Hindouschen Afgodsdienst blijft, zouden wij echter gereedelijk hebben kunnen missen. Ook bewijst het woord weide, voor wilg gebezigd, dat men van de Hoogduitsche vertaling gebruik heeft gemaakt. Voor petro archino (op bl. 262) leze men pietro aretino, en voor gegispte (op bl. 89) gegipste.
Wij verlangen zeer naar het derde Deel.






Verhandeling over de bevrijding der stad Alkmdar van het beleg der Spanjaarden, op den 8n October 1573, uitgesproken in het Departement der Maatschappij Tot Nut van het Algemeen, te Alkmaar, op den 8n October 1817, door Jonkheer Mr. J.C. Baron du Tour, Lid van de Ridderschap en van de Staten van de Provincie Holland. Te Alkmaar, bij J.A. van Harencarspel en H. Coster. 1817. In gr. 8vo. 44 Bl. f :-6-:

Recensent verblijdt zich altijd, wanneer een van 's land. Aanzienlijken, door het uitgeven van deze of gene lettervrucht, de lijst vergroot van die mannen, wier loffelijke arbeid ten bewijze strekt, dat, ook in ons vaderland, de beoesening der wetenschappen zich niet uitsluitend bepaalt tot de mindere rangen der ingezetenen, of tot hen, die geletterden van professie zijn. Inzonderheid strekt het hem tot genoegen, van tijd tot tijd te ontwaren, dat mannen, tot 's lands of stedelijk bestuur geroepen, en, in deze hunne betrekking, door den gereederen toegang, welken zij tot de staats- of plaatselijke registers en archiven hebben, best in de gelegenheid om de geschiedenis des vaderlands op te Belderen en te verrijken, zich daarop meer en meer toeleggen, en naar den roem der van wijns, meermans, van spaans, van hasselts, de langes van wijngaarde enz.

{==77==} {>>pagina-aanduiding<<}
dingen. Met vreugde las hij dus den boven uitgeschreven titel. Hij juichte terstond het doel van den Hoog Edel Geboren Schrijver van dit stukje toe, om den altijd gedenkwaardigen achtsten October, als verjaardag van Alkmaars bevrijding van het Spaansch beleg, in 1573, plegtig te vieren, dewijl hij tot die genen behoort, wien het in geheugen houden van dergelijke dagen belangrijk dunkt; en hij verwachtte nu, dat ook hier het een en ander zou voorkomen, wat, wegens Alkmaars beleg, of hetgeen daarmede in verband stond, niet zoo algemeen bekend is. Hierin echter zag hij zich, bij lecture, te leur gesteld; en welligt is er ook niets voorhanden, waardoor aan gemelde zijne verwachting voldaan kon worden. In dat geval is aan den H.E. Geb. Schrijver niets te verwijten. Maar nu dacht hij toch. dat de verhandeling, of liever redevoering, (want als zoodanig is zij ingerigt) in hare soort uitstekend zijn zou. Doch, ook in dit opzigt, moet hij, tot zijn leedwezen, zeggen, zich weinig voldaan te hebben gevonden. - Ziet hier, Lezers, het beloop van het stukje.
Na eene inleiding, tot betoog van het pligtmatige van soortgelijke gedenkdagen te vieren, geeft de Schrijver, hetgeen hij voorheeft te doen, dus op: te onderzoeken, I. het gedrag van philips II, na de aanvaarding van de regering over deze landen, en de gevolgen van dien; II. of het gedrag van velen, en ook van Alkmaar, ten opzigte van Spanje, gewettigd was; en III. het gedrag van Alkmaar in dezen, en het daarop gevolgde, te beschouwen. Hier ziet elk, dat het 3de hoofddeel vóór het 2de had moeten gaan; want nu wordt Alkmaars gedrag reeds verdedigd, eer nog uit elkander gezet is, hoedanig het geweest zij. - Doch beschouwen wij het geheel.
Onder het eerste hoofdpunt wordt gezegd, dat karel V. in zijn bestuur over de Nederlanden, zachte maatregelen gebruikte, philips daarentegen harde en gestrenge, en vervolgens een kort verhaal gedaan van het gebeurde sedert des laatsten komst tot de regering tot op het overgaan van Haarlem in 1573. Of nu dit een onderzoek naar philips gedrag mag heeten, beslisse de oordeelkundige lezer. Het verhaal is niet vrij van verwarring. Daarop volgt, onder het tweede hoofddeel, een tweeledig onderzoek, a. of Alkmaars afval van Spanje gewettigd was, hetwelk beantwoord wordt

{==78==} {>>pagina-aanduiding<<}
met ja, omdat, schoon philips de heerschappij over deze landen wettig verkregen had, hij de voorwaarden, waarop zij hem was opgedragen, niet nakwam; zoodat niet alleen de oudsten en aanzienlijksten des volks, maar ook deszelfs hesse, en met één woord het gansche volk, klaagden en morden over den ijzeren schepter, enzoov.; b. welk Spanjes gedrag was, ten opzigte der steden, plaatsen en inwoners, die weder onder zijne heerschappij geraakten. Hier wordt aangemerkt, dat, dewijl Spanje geen woord hield in het nakomen der verdragen, met de genen, die zich onderwierpen, gemaakt, en dus op hetzelve geen staat te maken was, de Alkmaarders te regt alle verdrag met hetzelve weigerden, waarvan het gevolg was, dat zij zich vrij vochten, en nu op hunne nakomelingen de verpligting rust, om hunne zegepraal te vieren. En dit geschiedt dan, in het derde deel der redevoering, met het verhaal van het gebeurde na Haarlems overgang en van Alkmaars beleg, hetwelk uit voorhanden zijnde stukken getrokken, en inzonderheid in boomkamp's of eikelenberg's Alkmaar breedvoeriger en vollediger te lezen is. Op het einde der rede wordt de Spreker verrast door een onverwacht gezigt. Eene siere Amazone verschijnt (zekerlijk onder het opstellen der rede, en niet bij haar uitspreken; want de Redenaar verhaalt het) en zegt hem: ‘Uw gestamel is niet berekend, om het leed en den veegen toestand van Alkmaar en zijne bewoners naar eisch af te schilderen. Hoor, hetgeen ik aan één uwer achtingwaardigste en oudste Regenten, lucas dijl, daarvan mededeelde, en hetgeen hij in dichtmaat overbragt:’ en nu reciteert zij een vers van den ‘Alkmaarschen Bard’ van achtenveertig regels, en verdwijnt; en de Redenaar sluit zijne aanspraak. Het vers is
vloeijend, en, schoon het geene aanspraak heeft op hooge dichterlijke waarde, toch geene gemeene rijmelarij. Op stijl en taal der redevoering zou nog al iets zijn aan te merken. De eerste verheft zich somtijds vrij hoog, zoo als, bij voorbeeld, op bladz. 6, 7, waar wij van Alkmaarsche vrouwen lezen, ‘die Pek, kokende Olij, kokend Lood aanvoeren, en de bestormers, onder het ijselijkst geschreeuw, met duizenden van Pekkransen, op hunne naar Bloed en Roof smachtende troniën, neerbliksemen.’





{==79==} {>>pagina-aanduiding<<}

Banquet de Léontis, par Mme. Wyttenbach, née G..... Paris, à la Librairie Grecque-Latine-Allemande. 1817. 8vo. VIII, 196 pag.

Schoon in eene vreemde taal geschreven, (en het is niet te ontkennen, dat de verleiding hiertoe, uit hoofde der beperktheid van het Hollandsch lezend en Hollandsch koopend publiek, zeer groot is) schoon zelfs op vreemden bodem uitgegeven, (voorheen kwamen Fransche schrijvers hunne werken hier dikwijls uitgeven) dient, echter, een boek door eene Hollandsche vrouw geschreven - Mevrouw wyttenbach, toch, is blijkbaar als zoodanig aan te merken - door ons niet over het hoofd gezien te worden. Het is waar, haar vroeger werkje, théagène, is onzer aandacht ontsnapt; doch dat droeg ook slechts den naam van Mademoiselle G..... aan het hoofd; en wie dacht er terstond op, om Prof. wyttenbach's geleerde nichtje onder dit opschrift te zoeken!
De vorm van het werkje is deze. Op het bedoelde banket, ter gelegenheid der Bacchusfeesten, buiten Athene, voor sommige beschaafde en letterlievende mannen en vrouwen aangeregt, wordt, naar Grieksche gewoonte, een voorzitter of koning van het seest benoemd; en deze legt, ter vermeerdering der vreugde, aan elk der aanwezigen op, wanneer de rondgaande beker aan hem of haar komt, iets te vertellen; nadat, echter, de maaltijd niet slechts geëindigd, maar vooraf ook nog een offer des lofs aan de Zanggodinnen is toegebragt door de gastvrouw. De personen, hier sprekende ingevoerd, en nog een paar, van welken gesproken wordt, (theagenes en critobulus) verbeelden, ten deele althans, werkelijk bestaande mannen of vrouwen, zoo als de twee genoemden den Heer wyttenbach zelven en den overleden Prof. paradijs; terwijl anderen niet schijnen verkozen te hebben zich te doen noemen.
De inhoud der genoemde verhalen loopt over verschiliende onderwerpen, het breedst over liefde en vriendschap: alles is gekleed in Grieksch kostuum, met Godenleer en fabelen enz. doorweven, in eenen zeer fraaijen stijl en met blijk van groote bedrevenheid in de Ouden, wier bekendste meesterstukken van beschrijving dikwijls op den voet gevolgd wor-
{==80==} {>>pagina-aanduiding<<}
den. Niemand twijfele dus, of hij vindt hier meteen belangrijke zaken. En nog al meer verdient het boekje aanprijzing, omdat het, naar wij uit het een en ander afnemen, bestemd is om een gedenkstuk der vriendschap op te rigten voor verscheidene belangrijke personaadjen; zoo als reeds genoemde paradijs, die in een paar anecdoten loffelijk en karaktermatig geteekend wordt, enz.
Verlangt de lezer een proefje? Ziehier dan iets over - de ligchamelijke of aardsche liefde.
‘Dat phedra ons nu zegge, wat wij door liefde verstaan.
Phedra antwoordde hem: Mij dunkt, o wijze diotimus! dat liefde, in den uitgebreidsten zin des woords, is het verlangen naar vereeniging. Maar, even als er eene hemelsche en eene aardsche venus is, zoo zijn er, bij gevolg, ook twee liefden. De eene noemt men zedelijke of gaddelijke liefde, en de andere zinnelijke of aardsche liefde.
De zedelijke of goddelijke liefde is het verlangen naar vereeniging, om de ziel.
De zinnelijke of aardsche liefde is het verlangen naar vereeniging, om het ligchaam.
Merken wij hier op, dat het woord liefde niet alleen gebezigd wordt voor de twee neigingen, waarvan wij gesproken hebben; maar dat men hetzelve ook beeldsprakig toepast op elk ander verlangen naar eenig voorwerp. Vandaar de uitdrukkingen: liefde tot rijkdom, liefde tot roem. Maar thans kunnen wij geen gewag maken, dan van die liefde, welke wij verklaard hebben als een verlangen naar de ziel of het ligchaam.
Ik zal mij bepalen, om eenige aanmerkingen te maken over de aardsche liefde.
Het is met deze liefde even als met elke zinnelijke behoefte. De natuur eischt weinig. Het is voor den vriend der menschheid een akelig tafereel, de ontelbare ingebeelde behoeften te zien, welke de menschen zich vormen, om zich ongelukkig te maken. Men kan zeggen, dat zij hunne rede en werkzaamheid alleen doen dienen, om zich met eenen afgrond van kwalen te omgeven. Wat de liefde betreft, deze behoefte, even zoo matig en zoo gemakkelijk te voldoen als een dorst, die niet door prikkelende en zoute spijzen aan-
{==81==} {>>pagina-aanduiding<<}
gezet is, wordt zij niet gedurig opgewekt door de weelde, de ledigheid en alle kunsten der verbeelding?
Beschouw deze beknopte opmerkingen, o diotimus! als den eersten steen, welken een werkman gelegd heeft tot het gebouw, hetwelk gij wilt optrekken. Laat thans eenen anderen daaraan arbeiden, en roep mij tot het werk, wanneer gij zulks noodig oordeelt.’




Gedichten van Bd. Klijn, Bz. Te Amsterdam, bij J. van der Hey. 1817. In gr. 8vo. VIII. 208 Bl. f 3-12-:

Wij hebben het eerste stuk in dezen bundel (Het Leven, in twee zangen, 1811-12) gelezen, en zetten ons warm ter neder, om eenig oordeel daarover te vellen. Wat zullen wij zeggen? Schoon de Dichter geboren worde, hij wordt ten minste volmaakt. De Heer klijn was ten opgegeven jare, zoo wij meenen, nog niet heel lang bij het werk geweest; en dan is het veel gewaagd, een zoo uitvoerig stuk in wijsgeerigen geest en trant te dichten. Men stoote zich slechts aan de uitdrukking niet, wanneer wij het een excercitium noemen, waarin verscheidene stukken den schoonsten aanleg, waarachtig genie, ja eene meesterlijke hand doen kennen. De gevoelens in het bijzonder, hier voorkomende, doen hart en verstand eer aan. ‘Het leven is eene gave Gods; geen eindoogmerk, maar middel tot hooger bestaan; geene ongemengde vreugde, maar echter zoet en schoon.’ Over dezen tekst phantaseert de Dichter, zoo als wij zeiden, dikwijls gelukkig. Zij is hem als een draad, waaraan hij een aantal paarlen van waarde hecht. Doch moet een gedicht, een leerdicht, een uitgewerkt en ernstig stuk dit zijn? Mag de Dichter, zich hiertoe bepalende, geacht worden zijne taak te hebben afgewerkt? Gewisselijk neen. Een wijsgeerig dichtstuk vordert philosophéren, niet phantaséren; eene geregelde, schoon dan ook kunstig bedekte en losselijk te zaam geslingerde, schets moet aan hetzelve ten grondslag verstrekken; de hoofdgedachte moet uitgebreid, ontwikkeld, gestaafd, maar schaars herhaald worden; de taal, waarin dit geschiedt, moet duidelijk en eenvoudig, schoon tevens dichterlijk, zijn; de beelden behooren niet te lang uitgerekt, althans in dezen stand te zeer vermentgvuldigd te worden: eene enkele episode is

{==82==} {>>pagina-aanduiding<<}
dan nog beter. Wij erkennen, dat het moeijelijk is, aan deze vordering te voldoen. Doch, niemand is verpligt, zoo diepzinnig te dichten; en wij schromen niet, den Heere klijn zelven te vragen, of onze bedenkingen gegrond zijn, en, zoo ja, aan hem voor te stellen, om of dezen weg te verlaten, of nog bedachtzamer op denzelven voort te treden.
Het tweede stuk (Vergankelijkheid) draagt hetzelfde jaartal, 1812, maar komt ons echter, wat de taal betreft, eenvoudiger, duidelijker en teffens vloeijender voor, met minder vreemdluidende, zaamgestelde woorden en al te oneigenlijke uitdrukkingen. Ook de geheele gang viel ons gemakkelijker te volgen, - grootendeels misschien, omdat het onderwerp gemakkelijker is. Wat toch valt van hetzelve niet te zeggen, zonder dat gij vele orde behoeft? Er moet, echter, een aanvang en een slot zijn; het moet, als geheel, tusschen zekere grenzen bepaald zijn; vanhier ontleent het houding en gedaante. Wel nu, die verdienen, in het stuk voorhanden, allen lof. De onbevredigbaarheid des menschelijken harte bij alwat de aarde geeft, ziedaar den grondslag, - de onsterfelijkheid en het betere leven, ziedaar de voltooijing van het poëtische gebouw. Een lierzangetje voorop geeft eene gepaste inleiding; een achteraan, de toepassing. Met dit al blijven wij nog strengeren zamenhang, volkomener klaarheid in elk gedeelte, in elken regel vorderen. Onze eeuw zelve brengt het mede, dat wij hier op aandringen; zij is (alle werking heeft hare wederwerking) de tegenvoeter van den tijd der likkers. Men ga daarom vooral ter schole bij hen, die beide tijdperken gezien hebben.... bij de kruyff, om meer bekenden niet eens te noemen.
Het jaar 1812 moet bij onzen Dichter ontzaggelijk vruchtbaar geweest zijn. Was het ruimte van tijd? Was het onophoudelijk pogen, om het leed dier dagen te verzetten? Althans van het laatste dragen alle de stukken vrij kenbare sporen; ook het volgende, Herinnering, dat van de beide vorigen, anders, in onderwerp en manier aanmerkelijk verschilt. Het is een terugzigt op 's Dichters kindsche jaren, doorgaans natuurlijk, bevallig en niet min gevoelig geteekend. Wij hebben er geene bijzondere aanmerkingen op, dan dat er misschien een al te snelle gang in is; dat een kleine stilstand hier of daar, door een uitgewerkt beeld, of eene meer ontwikkelde gedachte, het stuk welligt nog aangenamer zou doen lezen, (de

{==83==} {>>pagina-aanduiding<<}
lieve jeugd is al te ras ten einde) en dat deze en gene regel in de fout vervalt, aan dit genre ligt eigen, van namelijk wat te prozaisch te luiden. In weerwil dezer opmerkinge, kunnen wij ons niet wederhouden, onzen Lezer, wien wij tot nog toe eene proeve schuldig bleven, op een goed deel van dit zoo naif geschetst tafereel te vergasten:

Schoon ontlook het lentebleempje van eene onbezorgde jeugd, 
Niet vergistrgd door de nooddruft, maar beschaduwd door de vreugd; 
Zacht gekoesterd door den voorspoed, opgekweekt met teedre hand, 
Kon het onbelemmerd bloeijen, schittren in den schoonsten stand: 
't Heeft gebloeld, dat lentebloempje, op den ouderlijken grond; 
Eeuwig blijft de hand mij dierbaar, die den zwakken stengel bond. 
 
Ja! het plekje blijft mij heilig, waar ik 't eerst het daglicht zag, 
Waar ik, vrij van 's levens zorgen, schuldloos in mijn wiegje lag; 
Waar een moeder voormij waakte, de eigen borst tot laafnis bood, 
En me, uit de echte, zuivre bronwel, levenskracht in de adren vlood; 
Altijd zij het lied mij dietbaar, dat zij dikwerf, uren lang, 
Bij mijn schomlend bed kon zingen; 't blijv' mij eeuwig jubelzang! 
Onvergeetbaar is de moeder, die op 't doornig levenspad, 
Bij 't verlies eens dierbren echtvriends, toch haar kindren niet vergat. 
 
Onuitwis(ch)baar is 't herdenken aan die eeuwig dierbre vrouw, 
Aan het meer dan manlijk kampen van de opregtste moedertrouw. 
Al de lessen, die haar liefde mij voor 't volgend leven gaf, 
Aangespoord door wijslijk prijzen, zacht gewaarschuwd door de straf; 
Al dat teêr, onmerkbaar zorgen bij de ontwaking van de drift; 
Al dat rein godsdienstig leiden blijft me in 't dankbaar hart gegrift. 
't Bloed verstijv' mij in den boezem, 't leven schenk' mij niets dan leed, 
Zoo ik ooit, mijn dierbre moeder! uwe liefde en zorg vergeet! 
 
Dierbare ouderlijke woning! hoe gering ge ook andren schijn', 
Voor mijn dankbaar kinderharte zult ge altoos een tempel zijn. 
'k Heb in u veel heils genoten, menig' dag van vreugd gesmaakt. 
Menig denkbeeld, nog mijn leidsman, is daar in mijn ziel ontwaakt. 
Nimmer treedt mijn voet u binnen, of ik zie die beelden staan; 
Van elk plekje, uit elk hoekje, lacht mij nog mijn kindschheid aan. 

{==84==} {>>pagina-aanduiding<<}

'k Zie dat dartlen, 'k zie dat spelen met de makkers mijner jeugd, 
Onbekend met stand of rijkdom, slechts gestemd voor kindervreugd. 
'k Zie dat driftig, woelig leven van den jongen, woest en wild, 
Niet te temmen door de roede, door zachtmoedigheid gestild; 
Al dat rusteloos verlangen naar de ruime, vrije baan; 
't Dikwerf ongeduldig kijken, of het speeluur haast zou slaan. 
'k Hoor den meester nog vermanen, als hij uit de huisdeur trad; 
'k Zie den knaap hem vrolijk groeten, die op heete kolen zat; 
'k Hoor nog 't knallen van de huisdeur, die hij driftig, blijde sloot, 
En het uur van pijnlijk leeren in den arm der vreugd ontvlood. 
 
'k Zie nog 't stil en rein genoegen van den winter-avondstond, 
Toen ik bij een kaarten-huisje heel mijn wensch bevredigd vond; 
'k Hoor het nog, dat zoet vertellen, waarnaar 't kinderhart steeds vraagt, 
En 't geen beurtlings vrees en blijdschap, huivrend, door de zenuw jaagt; 
'k Deel nog in het zoet ontwaken van de blijde Blanchefleur; 
'k Huiver nog bij Blaauwbaards wreedheid, en bij zijn bebloede deur; 
'k Zie de kruimpjes nog van Duimpje, en zijn moed ontvlamt mij 't hart; 
'k Hoor de(n) Reus nog hongrend vragen, en krimp weg van vreugd en smart; 
'k Zie nog 't biezen kistje drijven, waarin Mozes hulploos lag, 
Hoe hij uit dat zelfde noodlot eens zijn heilzon rijzen zag; 
'k Gruw nog bij het schandlijk schenden van den heilgen broederpligt; 
'k Zie nog, hoe voor nijd en hebzucht 't rein gevoel eens broeders zwicht; 
Jozefs noodlot deed mij beven, hij! zijns vaders steun en stut; 
'k Voelde 't knellen van de koorden, en zonk met hem in de(n) put; 
'k Zie zijn broeders hem verkoopen, 'k hoor de klagt van Ruben nog; 
'k Zie zijns vaders handen wringen, en bloos nog om 't snood bedrog; 
Jozefs lijden, Jozefs droomen, zijn vernedring en zijn magt, 
De belooning voor zijn braafheid, schikking van een hoogre kracht; 
Wat zijn noodlot ook mogt wezen, hij, van God noch deugd ontaard, 
Heeft misschien, door deugd en onschuld, de onschuld in mijn hart bewaard; 

{==85==} {>>pagina-aanduiding<<}

'k Hoor het nog, dat zoet vertellen, waarnaar 't kinderhart steeds vraagt, 
En 't geen beurtlings vrees en blijdschap, huivrend, door de zenuw jaagt. 
 
Troostrijk, zoet en blij herdenken aan dien onvergeetbren tijd, 
Aan dien onuitputbren rijkdom, niet verbitterd door den nijd! 
Gij verfrischt het drukkend heden met den bloemengeur der hoop, 
En verstompt het gift der droefheid, dat ons in den boezem sloop. 
In het kleed der zuivre waarheid hebt gij 't dierbaar beeld getooid; 
Ik herken mijn kindsche trekken, als gij 't rein gewaad ontplooit. 
Zoet herdenken aan 't verleden! gij wordt nimmer uitgebluscht; 
Dit gevoelde ik bij 't aanschouwen van 't eenvoudig Zeldenrust. 
Toen ik eens, na jaren afzijns, weêr dien dierbren grond betrad, 
Waarop ik zoo blij, zoo schuldloos, onbezorgd gedarteld had. 
Toen hervond ik al die plekjes, waar ik speelde, waar ik sprong, 
Waar ik, in de schop gezeten moedig mij naar boven wrong; 
Ik herzag die blijde jaren, alles kwam mij voor den geest: 
't Scheen mij of den(de) tusschenleeftijd slechts een droombeeld waar' geweest. 
Gretig zocht ik naar die trekken van mijn' kindschen levensstand, 
En hervond weêr boom en schutting, eens gekenmerkt door mijn hand: 
Vrolijk liep ik weêr de paden met een zoet herdenken door, 
En herzag, in mijn verbeelding, 't lang verdwenen kinderspoor. 
In het boschje, bij het tuinhuis, vond ik d'eikenboom weêrom, 
Waarvan ik zoo menigmalen den gekuifden top beklom. 
Ik herzag in 't huis de plaats nog, waar mijn dierbaarspeelgoed stond, 
't Hoekje, waar ik met mijn' broeder onvergeetbre vreugde vond. 
Heel mijn kindschheid ging ten reije, ja! 't was, op dien blijden dag, 
Of ik weêr, na jaren scheidens, een geliefden vriend herzag; 
Dankbaar dacht ik aan al 't goede, dat ik daar als kind ontving; 
'k Was, in al die oogenblikken, zalig door herinnering: 
Elke kleinigheid was dierbaar, waarnaar 't oog nieuwsgierig drong, 
Zelfs de spijker aan de staldeur, waar mijn vlieger eens aan hong. 
Alles, wat aan 't jeugdig leven de onbezorgdste vreugd kon biên, 
Mogt ik daar nog eens gevoelen, in 't onschatbaar wederzien. 
Waar mij 't noodlot ook moog' voeren, ver van huis en vaderland, 
Blijft de liefde voor dat plekje(n) altijd in mijn hart geplant. 
Waar ik ga, voer ik die liefde in 't erkentlijk harte meê; 
Zij verzelt mij op mijn paden, en volgt me op mijn legersteê. 

{==86==} {>>pagina-aanduiding<<}

Als de slaap op donzen wieken 't moede hooft(d) in sluimring sust, 
O! dan droom ik van die dagen, ben en speel op Zeldenrust. 
Waar mij 't noodlot ook moog voeren, o! dat droombeeld blijft mij bij, 
Ja! 't herdenken van mijn kindschheid blijft het hoogst genot voor mij. 
 
'k Zie ze weêr die blijde dagen, 'k denk met vreugd nog aan dien stond, 
Toen ik in den trouwsten leidsman ook den besten vader vond. 
Nimmer heb ik ondervonden, dat ik op mijn jeugdig pad, 
Bij 't beloonen, bij 't bestraffen, hier geen' eigen vader had: 
'k Heb aan hem wel niet te danken 't onvrijwillig levenslicht; 
Maar al 't geen ik had en nog heb, was en ben ik hem verpligt. 
'k Zal hem altijd dankbaar wezen voor al 't geen dat hij mij gaf, 
Voor zijn zorgen, voor zijn goedheid, voor zijn prijzen, voor zijn straf; 
Nooit herdenkt mijn geest die liefde, of hij gloeit met dubble kracht; 
Ja! zoo lang mijn hart zal kloppen, zij mijn dank hem toegebragt! 
 
Dierbare ouderlijke woning! gij hergeeft mij 't lang verleên; 
Beelden van genoten vreugde zweven, dartlen om mij heen: 
't Onbezorgd en vrolijk spelen van 't eenvoudig, schuldloos kind; 
't Onbestemd vermaak van 't knaapje, dat in wisling vreugde vindt; 
't Meer beschaafd genot des jonglings, die aan elken wensch zich hecht, 
En om elken stand des levens onvergankbre bloemen vlecht: 
Al dat zoet, dat rein genieten stort nog blijdschap in het hart; 
Dat herinren geeft mij laafnis, stompt zelfs d'angel van de smart. 
Ik herleef weêr bij 't gedenken aan dat kinderlijk genot; 
Ik vergeet bij die tafreelen 't rustloos wentlen van het lot. 
Als mijn geest, in zoete droomen, weêr door uw vertrekken zweeft, 
Dan is 't even of 't verleden mij 't vervlogen heil hergeeft. 
'k Zie dan weêr dat huislijk leven, waarbij 't hart zoo veel genoot, 
Waarbij 't kinderlijk gevoelen zich voor elke deugd ontsloot. 
'k Mogt in u het voorregt smaken, d'onwaardeerbren kinderschat, 
Dat ik in een' dierbren broeder ook een' blijden speelnoot had. 
Ja! met hem was 't jeugdig leven voor ons beiden niet dan spel; 
Wat mijn losheid soms verzuimde, maakte weêr zijn voorzorg wel; 
Toen reeds gloeide 't kinderharte van de opregtste broedertrouw, 
En voorspelde 't ouderharte, wat zij eenmaal worden zou. 

{==87==} {>>pagina-aanduiding<<}

Al dat jeugdig rustloos woelen, al die spelen mij zoo waard, 
Zijn voor mij nog dierbaar kleinood, waarop 't oog met blijdschap staart. 
O! 't herinren van de kindschheid geeft aan 't manlijk hart nog vreugd; 
Zalig hij, die niet moet blozen voor de beeldtnis van zijn jeugd! 

Gedachten bij het Examen der Stads Armenscholen, 1811. Lief gedicht, in tienregelige coupletten van afwisselende, niet zeer lange regels, regt vloeijend en verstandig, wat de gedachten aangaat. Ligt zouden we ons, derhalve, verwonderen over het vroege jaartal, zoo de uitvoerigheid, de woogdenrijkheid, ons niet eenigermate terugbragt. Beknopte zaakrijkheid is, bij allen opzettelijk aangebragten zwier, een voornaam kenteeken van den geoefenden, grooten Dichter.
Troost, 1812. Een klein stukje, dat ons nog meer zou bevallen, zoo het algemeen slotwoord op iedere afdeeling volkomener paste.
Nog een paar coupletten: Liefde en Vriendschap, 1810; en dan: Aan mijue Vrouw, op haren verjaardag, 1815. Met ongemengder goedkeuring hebben wij nog niets in dezen bundel gelezen. Het is niet hoog gestemd, niet schitterend van beelden en figuren; maar eenvoudigheid, waarheid, en waardigheid der gedachten, paren zich aan gepastheid der woorden; als een fraai ligchaam in een kleed, dat, zonder iets overtolligs, echten Griekschen zwier, natuur en smaak, doet kennen. Moge er veer zoodanigs volgen!
Onze Wenschen, 1811. Eene aardige en stichtelijke speling van het vernuft, hier en daar, echter, door een zwakken, ja meer dan zwakken, regel ontsierd; b.v. bij den beedlaar eens zoo slimmer.
Het Meisje, 1811. Mooi maar, naar ons gevoel, de mingeoefende hand nog verradende.
De Wijn, 1813. Een aardig stukje.
Kinderlijke Eenvoudigheid, 1813. Allerliefst! Onze éénige vraag zou zijn, of de inleiding, in het eerste couplet, wel blijkbaar passe voor het verhaal? of het, b.v., niet beter zou geweeest zijn, zoo zij eene opheldering bevatte van het slot, als zinspelende op de ontwaking in de eeuwigheid?
Het Heidebloempje. Een heidebloempje; schoonheid, aan welke alleen de uiterste beschaving of kweeking ontbreekt.
Aan h.h. klijn, op zijnen jaardag, 1815. Hier is onze

{==88==} {>>pagina-aanduiding<<}
Dichter wederom op zijne plaats: het hart spreekt de eenvoudige taal der waarheid. Hoe juist en verstandig is de aanhef..... Juichen bij 't vergaan? Hoe gepast de keuze, om echter vreugde in de dankbaarheid, dankbaarheid in de herinnering, de herinnering vooral des kindschen leeftijds te zoeken, broederlijk doorgebragt! In de uitvoering vinden wij den Dichter der Herinnering weer; doch die zich hier in een enkel fraai beeld wikkelt, en - dartelend - roert en sticht.
Opvoeding, 1812. De eerste drie coupletten zijn fraai, maar te lang voor eene inleiding, en de overgang inzonderheid niet gelukkig: het verband tusschen de beide deelen mist.
Na een drietal aardige stukjes volgt een Wiegezang, 1815, die ons mede uitnemend wel heeft behaagd; en-daarna
Bruidstranen, 1816. Met weedom, met diepen weedom lazen wij dit voortreffelijk stukje. Ach! het bruidje had maar al te veel reden tot tranen. Doch, dit doet tot de beoordeeling niets. Die kan niet anders dan allergunstigst zijn bij ieder, die gevoel en smaak bezit, zuiver vernuft, hartelijkheid en wijsheid weet te schatten. Het is doorgaans vloeljend gedicht; bij kleine vlekjes willen wij niet stitstaan; alleen nijgen voor neigen is eene taalfout.
Voor- en Tegenspoed, 1812, besluit dit gedeelte, en besluit het op eene waardige wijze, als met eene gouden spreuk.
Thans volgen Vaderlandsche Gedichten, en wel vooreerst
Hulde aan den Souvereinen Vorst, enz. door Felix Meritis. 31 Maart 1814 las de Dicliter dit stuk aan de Vorstelijke Familie voor, bij Hoogstderzelver minzaam bezoek der genoemde Maatschappij. Wij durven het der plaatse en den toehoorderen waardig noemen. Klijn belooft niet te zullen vleijen - de Dichters beloven dit ligt - maar hij houdt woord, en dit doet zijner bekwaamheid zoo wel als zijn hart eere aan. Wij weten niet, wat hij gepasters, wat hij waardigers kon zeggen, als woordvoerder der Eere van de Eere der Hollandsche Steden. Hoedanig de gedachten, zoodanig is ook het kleed, waarop de aesthetische schuijer slechts enkele, zeer kleine nopjes, zoo als, misschien, aan het harte ontglijt, en het blusschen van den gloed door reukwerk, vindt weg te vegen.
Aan mijne Vrienden, op den laatsten dag van het jaar 1814, geeft wederom blijk van 's mans liefde voor zijne kinderjaren, wier ernstig spelen, wier geest en kracht door hem

{==89==} {>>pagina-aanduiding<<}
altijd con amore, en dus gelukkig, worden geteekend. Voorts bewijst het niet minder voor zijne echt-vaderlandsche gezindheid. En ook wél hem, die zich onder 's mans vrienden mag rekenen! - Het woordje rinkinken, van den beker der vreugde, bevreemdde ons.
Herinnering aan 16 Nov. 1813, vervaardigd in 1815, is blijkbaar het uitvloeisel des harte, niet zoo als het in den beginne bruist en schuimt, maar helder, bezadigd en..... in één woord, het is een stukje, dat, bij al zijne eenvoudigheid, den grootsten Dichter tot eere zou verstrekken. Het komt ons voor, dat de sterke zijde van den Heer klijn zich in dezen bundel duidelijk kenmerkt. Wij hoorden hem eenmaal onzen tibullus noemen; en gewisselijk, het zachte, natuur en waarheid, liefde in den algemeensten en reinsten zin des woords, kenmerken zijne beste stukken. Laten anderen hoog vliegen en diep delven; Gij, waardige man, blijf den kleinen gelijk in nederige eenvoudigheid! Wij zien, hoe zeer uw hart u tot hen trekt; welaan, laten ze uwe voorbeelden zijn!
Het Oranjelint, 1814, is heel lief.
Aanmoediging, 5 April 1815. Wij hebben in der tijd van een aantal Wapenkreten enz. verslag gedaan, en daaronder enkelen vervuld bevonden met zoo veel gloed en kracht, als ons zelden dichtstuk voorkwam. Of deze Aanmoediging toen ook reeds gedrukt zij geweest, herinneren wij ons niet. Maar als Aanmoediging, en niet Wapenkreet, handhaaft zij haren rang onder de voortreffelijke vaderlandsche stukken. Inderdaad, deze en andere werkstukken van klijn, in lateren tijd vervaardigd, hebben iets geacheveerds, indien wij dit kunstwoord eenmaal van de schilders mogen leenen, dat wij in de vroegeren missen. Doch, het komt ons voor, mede daaraan toe te schrijven te zijn, dat onze Dichter zelf meer zijne regte plaats, en den toon, die hem voegt, leert kenner. Krachtig wel en warm weet hij zijne tafereelen te malen; maar dat stoute, geweldige, blakende, welk wij bij bilderdijk, helmers en anderen vinden, is geen geschikt model voor zijn penseel. Daarentegen is hij zinrijk, gevoelig en keurig; en staat dit, bij langeren leeftijd, dien God hem gunne! misschien in eene mate te worden, welke hem met de grootste meesters van vroegeren en lateren tijd op ééne rij plaatst. - Eene hinderlijke taalfout, doch zonder

{==90==} {>>pagina-aanduiding<<}
bedoeling voor het rijm, vonden wij bl. 197, reg. 3 van ond.; drijgt voor dreigt.
Het slot maakt De Verjaardag van den Kroonprins, 6 Dec. 1815, in een tweeëntwintigtal vierregelige coupletjes. Levendig en opgewekt, gelijk het onderwerp medebrengt, behaagt dit stukje ongemeen. Voor Fransch geboefte en dergelijke zou, echter, ligt iemand een ander woord willen; te meer, daar zulks hard en ongemakkelijk in de uitspraak is. In het volgende coupletje werpt hij nog een blik op zijne lievelingen. (Ei zeg, klijn! hebt gij nog nooit beproefd, of gij ook een tweede van alphen voor hen kondet worden?)

Komt, kinders! zet u welgemoed 
Bij koek en speelgoed neêr: 
Had de Erfprins niet gewaagd zijn bloed, 
Sint-Niklaas gaf niet meer. 

o, Moge de doorluchtige Vorst, ook in vrede, steeds zijn als St. Nikolaas, die vreugde in alle huizen brengt! Amen.
Hier meenden wij te eindigen. Doch, wij hebben nog geen woord gezegd van de welgestelde en gepaste Voorrede, in welke de Dichter zelf de jaartallen, als eene soort van maatstaf der dichterlijke waarde, ons doet opmerken; en van de dichtmatige Opdragt aan zijne Moeder, welke wij, ook als een benedicat voor de onlangs overledene, wel gaarne geheel zouden geplaatst hebben, bijaldien de lengte van dit verslag en van het gegeven staal ons niet verpligteden, hier af te breken.





Taconis Abrahami Sypkes, J.U.D. quondam Praetoris cet. Epanorthotica Epistola ad celeberrimum Antecessorem Joannem Melchiorem Kemperum, de aetatis nostrae fatis cet. disputantem. Accedit Anonymi Sermo, suam propriam sapientiam jactantes, novantes Batavos perstringens. Groningae, Ultrajecti, Amstelodami, et passim. 8vo. f :-11-:

Indien deze man waarachtig taco abraham sypkes

{==91==} {>>pagina-aanduiding<<}
heet, zoo als hij zegt, dan annonceren wij hier de Opera omnia van taco abraham sypkes. Woont hij ter plaatse, waar hij zijne Opera heeft laten drukken, dan woont hij te Groningen, te Amsterdam, te Utrecht en te passim: dat is te zeggen, hij woont nergens; hij is een Nomade, een zwerver, een aanklager, gelijk de Satan in het boek, Job genaamd. Daar wij echter twijfelen, of er wel ooit iemand geboren is, wiens naam is t.a. sypkes, zoo willen wij met dezen Heer een woordje wisselen, dat heilig tusschen ons beiden blijft en voor den lezer Abracadabra zal zijn. Wij gelooven dan, Mijn Heer sypkes, dat gij niet sypkes heet, maar..... ja! raad eens! Gij gelijkt als twee druppelen water op iemand, dien wij kennen, maar wiens naam ons nu niet te binnen schiet. Ja, die eigen-namen te onthouden, dat is kerelswerk. Recensent zit er altijd meê. Het is zoo wat een naam uit de botanie: maar of het léliet, en of het roost, en of het angeliert, en of het zonnebloemt? dat is ons nu wat ontschoten. Maar zie hier het signalement. Hij woont niet te Amsterdam, niet te Groningen, niet te Utrecht, niet te passim: maar hij woont in eene stad, gelegen tusschen Oegstgeest en Leyderdorp. Hij is een fatsoenlijk man, maar extraordinair mager. Hij draagt een staart in het haar: of het eigen haar is, of een pruik, dat zou Recensent op zijn conscientie niet durven verklaren, noch daar een mes om willen trekken. Hij is van zijn leven geweest S. te H. Hij heeft ook willen worden T.D. te D. Toen deze vlieger niet opging, heeft hij in grammen moede laten drukken zijn C.E. Dit ellendig produkt regtvaardigde de mislukking van zijn oogmerk, en hetgeen hij sedert gepraesteerd heeft, ja, dat kan nog al door den beugel, zoo men er slechts den
vorm en de materie aftrekt. Maar genoeg particularia! Gij zult misschien denken, Mijn Heer sypkes! dat wij gek zijn. Nu ja, dat zijn wij ook wel eens een beetje. Maar, onder ons gezegd, gij hebt het buskruid ook niet uitgevonden. En om u te toonen, dat wij ook wel eens in ernst kunnen spreken, zoo heffen wij aldus onze spreuke aan:
Een obscurant, bang als een wezel, die zijnen naam niet durft noemen, die zelfs den moed niet heeft om ons de drukpers te wijzen, die hij met zijn kladschrift bezoedeld heeft, zulk een obscurant tast hier met naam en toenaam eenen man aan, als kemper, die voor vrijheid en vader-
{==92==} {>>pagina-aanduiding<<}
land en oranje met zijn kop gespeeld heeft; die, schoon de gelukkigste huisvader en door gade en kroost aangebeden, het algemeen belang boven de teederste betrekkingen heeft kunnen stellen; die, zonder bejag van eereposten, tot den schoot van zijn gezin en de beoefening der letteren is wedergekeerd; die in zijne voortreffelijke Redevoering mannelijke waarheden heeft gepredikt, aller behartiging waardig; en die zich tot op dezen dag in het vertrouwen des Konings heeft gehandhaafd, terwijl voor heethoofden, als taco abraham sypkes, in weerwil van alle hunne Opdragten, het oor van den besten Monarch gesloten blijft. - Vergt van ons geene recensie, Lezers! Wilt gij de groote fout van kemper weten? Hij is te gematigd! En nu kunt gij allen zelve recenseren. Wij willen den naam van kemper niet bevlekken door een parallel te trekken tusschen hem en dezen onedelmoedigen aanvaller. De sentimenten van kemper zijn de gevoelens van alle braven en verstandigen. Laat taco het systema zelf aantasten; maar hij spare eenen man, die naast de van der duins en hoogendorpen eene eervolle plaats verdient in de geschiedrol van Neêrlands verlossing. Alles is hier melaatsch. De Opdragt aan de Heeren van der duin en hoogendorp noemen wij een schandstuk, waarin de ondeugendheid van taco allerwegen doorstraalt. Wat zullen wij van het Latijn zeggen? Het is net zoo, als het Latijn van dien mageren man tusschen Leyderdorp en Oegstgeest; dat is te zeggen, door
en door slecht. Voorts zegt taco, dat hij een Buiten heeft, dat hij τηλεσκοπία, Vergezigt, wil noemen: wij verklaren hem voor μύωψ, bijziende, zoo wel in het physieke als in het moréle. - Nu, dat recenséren is een kruis! Het boekje van taco heeft ons een geheelen avond gekost. Laat de Redacteur ons eens weêr zulk een stuk op het dak zenden! Het gaat, zonder vorm van proces, naar eene plaats, unde negant redire quemquam.





{==93==} {>>pagina-aanduiding<<}

Boekbeschouwing.

Sleutel van de verborgenheid der laatste tijden, of de zegepraal des Christendoms over alle volken der aarde. Door H. Nüse. Te Rotterdam, gedrukt voor rekening van den Autheur, bij N. Cornel. Ao. 1817. na de Schepping 5998. In gr. 8vo. 390 Bl. Bij Inteekening f 3-:-:

Het afbeeldsel van dezen Sleutelmaker nüse toont ons den man, zoo als hij niet alleen voor zich, maar voor allen, die de waarheid en wetenschap zoeken, arbeidt; en het jaar 1824 zal beslissen, of men hem - een standbeeld oprigten moet! Op de Erasmus-markt dan, zouden wij moenen, zoo maar niet de schim van den grooten Rotterdammer zich beleedigd kon rekenen, den Schrijver in zijne nabijheid te zien, die zich, volgens eigen getuigenis, bl. 158, bij voorkeur bezig hield met het maken van aanteekeningen op zoodanige plaatsen der H. Schrift, die geene strekking hebben tot onderwijs in de waarheden des geloofs, noch tot aanvuring van het vertrouwen op God, noch tot voorschriften van ons zedelijk gedrag; waarvan dan echter de voorrede kan uitgezonderd worden, als waarin hij de echtheid van 1 jo. V:7. beweert en betoogt: zoodat wij waarlijk hier vonden, hetgeen wij nergens meer en nergens minder verwacht hadden, dan hier.
Het eerste deel dezes werks is minder uitlegkundig; alleen geeft de verklaring der H. Schrift, dat één dag bij den Heer is als duizend jaren, en duizend jaren als één dag, den zekeren waarborg voor des Schrijvers berekening! En die nu lust en tijd heeft, meer dan wij, tot zoodanige tijdreken- en sterrekundige nasporingen, kan zich door den Schrijver in het werk zelve laten onderrigten, hoe dit loopende jaar juist het 5998ste na de schepping der wereld is, en het ware en eigenlijke tijds-
{==94==} {>>pagina-aanduiding<<}
begin van alle dingen is geweest de 4de dag der maand Thisri, overeenkomende met onzen 22sten September, en wel op het midden van dien dag, dat is, des middags ten 12 ure; dat de geboortedag van onzen Heiland, de 25ste December, juist op zondag is ingevallen, en, waar de lezers dezes boeks wel het meest naar zullen benieuwd zijn, dat wij van den afloop des tijds en de voleinding der wereld nog verwijderd zijn eenen omvang van 1051 jaren; terwijl geen eerbiediger der H. Schrift zich behoeft te laten afschrikken door de verklaring van Jezus, dat van dien dag en die ure niemand weet, daar een jaar uit 365 dagen of 8760 uren bestaat, en men dus zeer wel het jaar, zonder daarom den dag of het uur, kan berekenen; noch ook daardoor, dat het den Discipelen niet toekwam, de tijden en de stonden te weten, die de Vader in zijne eigene magt gesteld heeft, daar de Apostelen, die het Evangelie moesten prediken, zoo veel ledigen tijd niet hadden, als de Heer nüse, tot bemoeijingen, die zoo veel arbeids, kunde en navorschens vereischen: en waarom zou ook de Heer nüse niet mogen weten, hetgeen den Apostelen niet toekwam te weten?
Maar meer voor alle man, en alzoo met meer gezetten ernst te lezen, is het tweede deel van dit werk; en dit te doen, is inderdaad zaak, indien wij niet de verontwaardiging willen op ons laden, die de Schrijver duidelijk toont te voelen voor zekeren Kerkleeraar, die den Heere nüse vermetel durfde vragen: Denkt gij, dat God bij de openbaringen, aan Joannes gegeven, om de Fransche omwenteling gedacht hebbe? Deze vraag heeft hem dan schrikkelijk geërgerd; hij komt er bij herhaling op, en geeft niet duister te kennen, dat deze vrager door eene valschgenaamde wijsgeerte is vervoerd, of uit de schriften van ‘den beruchten voltaire, dien befaamden Godverzaker,’ moet geput hebben. Dan, wij moeten het er op wagen, en hebben, gelijk nüse van de Apostelen vermoedt, inderdaad geenen tijd, en geenen lust ook, tot 's mans liefhebberijen, en in ons

{==95==} {>>pagina-aanduiding<<}
oog grootendeels onvruchtbare onderzoekingen; alhoewel wij de Profetische schriften des O.V. en ook de Openbaring van Joannes, hoe duister dan ook in sommige opzigten, ongaarne uit onzen Bijbel zouden missen; en vergenoegen ons met eenige stalen op te geven der slotsommen van 's mans uitlegkundige oefening.
Napoleon heeft eenen arend met hangende vlerken in zijne wapens ten voorschijn gebragt, en is dus de arend, in het boek der Openbaringen, die door het midden des hemels, d.i. de Kerk, vloog. De sprinkhanen uit den put des afgronds zijn de Fransche Filozofen enz., en reeds in joël I en II is van dezen en van den val en ballingschap van napoleon geprofeteerd; zie vs. 20. Ik zal dien van het Noorden, namelijk napoleon, ver van u verdrijven; ik zal hem wegdrijven naar een woest en ongebaand land; zijn voorste, zijne eerste ballingschap naar Elba, naar de Oostzee, en zijn einde, zijne tweede ballingschap, naar de uiterste zee, waar hij zich nu bevindt op St. Helena.
Openb. IX:1. De star, die van den hemel op de aarde viel, is de Abt sieijes, die den 23 Julij 1789 de regten van den mensch, bestaande in vrijheid en gelijkheid, aan de Nationale vergadering overhandigde, d.i. den sleutel van den put des afgronds; en er kwam uit dien put een rook op, gelijk de rook van eenen grooten oven, die de zon, de leer van het Evangelie, verluisterde; en de sprinkhanen, uit dien put opgekomen, vs. 3, zijn de sekten des ongeloofs. Dit had ook reeds joël gezegd, en dit moet NB. de Joden overtuigen, dat het N. zoo wel als het O. Verbond Gods woord is.
De groote roode draak, openb. XII:3, 4, zijn de Jakobijnen, met hunne rooden mutsen. Die draak naakt, onder het zinnebeeld van zeven hoofden en tien hoornen, in den Raad der Vijfhonderden het Fransch Jakobijnsch bestuur uit, dat de vrouw in barensnood (de Kerk van Frankrijk) vervolgde, en XIII:4. zijn' troon en magt overgaf aan het beest, d.i. napoleon.

{==96==} {>>pagina-aanduiding<<}
De doodelijke wonde, aan het Beest toegebragt, doelt op Spanje; maar door de geboorte van den zoogenoemden Koning van Rome werd die wonde genezen. Het getal 666 wijst napoleon aan; tel maar, Lezer! a is 1, b 2, c 3 enz. en lees dan: napoleon, Empereur des Français, Ré d'Italia, Protecteur de la Confederation du Rhin; dit merkteeken des Beestes droeg ieder aan het voorhoofd of in de regter hand, immers de schippers en reizigers, zee- en krijgslieden, op de gewone patenten, paspoorten en certificaten.
Wilt gij nog meer, Lezer? Habak. III moet men lezen met de LXX (want zoo lezen ook twee R. Cath. Misboeken): Heere! gij zult gekend worden in het midden van twee dieren, napoleon en het Fransch Gouvernement; en dit doelt op de gebeurtenissen bij den togt in Rusland. Soortgelijke duidelijke en gezonde verklaringen geeft nüse ook aan den Profeet micha, VII. en habak. III, nog eens en uitvoerig aan joël I en II. vergel. met amos I-IX; en is het gevangennemen van den Paus almede niet vergeten; trouwens geheel jes. XXXIV voorspelt de Fransche omwenteling; Hoofdstuk XXXII behelst de komst van Koning lodewijk den XVIII tot den troon; en Hoofdst. XXXI spreekt van murat en ney, benevens den val van napoleon. Ook de Profeet daniël heeft er niet van gezwegen; en men lette vooral op de curieuse berekening, hoe precise die voorzegging uitkomt op den 5den of het begin van den 6den Aug., de dag, waarop napoleon in 1815 aan boord van de Northumberland naar St. Helena onder zeil ging!
En nu het nog toekomende? Ach, Lezers! verschoont ons, en vergenoegt u met het berigt, dat de voorspellingen van nüse volstrekt op eene gelijke uitlegging der Profeten, als waarvan wij stalen gaven, gegrond zijn, en dat, ofschoon er dan nog vrij wat vreesselijks en akeligs voorvallen moet, alles toch spoedig afloopt en goed uitkomt, daar wij reeds Ao. 1824 alles te boven zijn; want dan zijn wij aan den grooten dag des

{==97==} {>>pagina-aanduiding<<}
Heeren, het duizendjarig rijk, wanneer alles zoo goed, zoo rustig, zoo zalig zal wezen. Maar vooraf, ja! zie het in het boek, wordt het naar en akelig; echter zal er vóór 1819, verzekert nüse, niets bijzonder merkwaardigs gebeuren.
Wij gingen ééne gewigtige bijzonderheid voorbij: Paus pius de VII is joannes de dooper. - Neen! laten wij het wél zeggen: Joannes de dooper was wel de elias, dien de Joden verwachtten, maar niet, dien de Profeten beloofd hadden; en jezus heeft gezegd, men kon het toen zoo wel aannemen, dat joannes de elias was; maar die elias, die al gekomen was, en dien zij niet gekend hadden, is niet die, van wien de Zaligmaker zeide: Hij zal komen, en alles herstellen. Hoe kon men ook zoo onnoozel denken! Hoe kon joannes de Kerk herstellen, die jezus eerst na den tijd van joannes stichten zou? Maar pius de VII is het, en zal dat doen. Vraagt gij bewijs? Hij heeft immers den Ban tegen napoleon en zijne aanhangers uitgesproken? en dezen Ban heeft de Profeet malachias aan de komst van elias verbonden!
Alle deze nieuwerwetsche vreemde wetenschap en wijsheid heeft men, buiten inteekening, voor den spotprijs van f 4-10-:; en echter zouden wij zeer betwijfelen, of de geleerde nüse, voor de werken, die hij ons nog toedenkt, wel gemakkelijk eenen drukker vinden zou, zoo ons de aanzienlijke lijst van veel meer dan zevenhonderd inteekenaren (waarvan de meesten, als wij wél zien, Rotterdammers zijn) daaromtrent niet geruststelde, als strekkende tot een alles afdoend bewijs, dat men, in Rotterdam vooral ook, in deze soort van calculatiën en interpretatiën nog al smaak vindt.







Leerredenen bij het derde eeuwfeest der hervorming.

No. 8. Het derde Eeuwfeest van de Kerkhervorming,

{==98==} {>>pagina-aanduiding<<}
gevierd te Loosduinen, door Jan van Eyk, Predikant aldaar. In 's Gravenhage, bij de Erve J. Thierrij en C. Mensing en Zoon. 1817. In gr. 8vo. 41 Bl. f :-9-:

Gelijk de Hervormers toen den strijd aanbonden tegen het Bijgeloof, alzoo willen wij nu ons wapenen tegen het Ongeloof en de Ongodsdienstigheid, welke in onze dagen de Hervorming misvormt, en den geopenbaarden Godsdienst de hartader dreigt af te steken. Dit slot der eerste rede van den Eerw. van eyk, en hier en daar nog een soortgelijk woord, heeft ons niet gehinderd. Zoodanige wenken voegen wel; en over het geheel heeft deze Kerkleeraar de Feestviering zeer doelmatig ingerigt, te regt begrijpende, dat hij thans meer tot Eer-dan wel tot Leer-dienst geroepen werd. De tekst voor de Redevoering, des morgens, over de uitnemende waardij der Kerkhervorming, ps. LXXXIX:16, en die voor de Opwekking tot verheerlijking van God daarover, job XXXVI:24a, dienen enkel tot motto. De Leeraar hield zijne Gemeente, derzelver kunde en vatbaarheid, bijzonder op het oog; was vooral bedacht, om den Roomschgezinden niet te ergeren; en zijn toon is eenvoudig en hartelijk. Op de spelling is hier en daar wel iets aan te merken, en op het dan en als schijnt de Eerw. van eyk ook niet vast. Wat den inhoud betreft: in de historische rede zegt hij, 1) wat Kerkhervorming zij, 2) hoe de bedoelde zich heeft toegedragen, en 3) toont derzelver uitnemende waardij. Wij vonden, wat de geschiedenis betreft, slechts deze misstelling: dat luter 31 Oct. 1517 het schrift van den Paus openlijk zou verbrand hebben. Dit is zoo niet; hij deed toen, door het aanslaan zijner stellingen, zijnen vroegeren, hoewel beslissenden, stap (*). Ook zouden wij den

{==99==} {>>pagina-aanduiding<<}
Wartburg, waar hij zijnen Bijbel begon, liever zijn Pathmos, met zijne eigene woorden, dan wel den kerker genoemd hebben.
De namiddag was voor Feestzangen bestemd. Deze Gezangen zijn eenvoudig en goed, door den Leeraar zelven vervaardigd, en wel voor en op verzoek van de Gemeente van Westzaandam, maar nu ook in 's mans eigene Gemeente gebezigd. Zeer kort, en naar den inhoud der beurtzangen gerigt, zijn de toespraken, waarmede dezelve werden afgewisseld. Ziet hier het beloop: 1) De herhaalde herinnering, dat de Hervorming Gods werk is. 2) De aanvankelijke grootmaking van dat werk Gods in dit uur. 3) Het dankbaar voornemen, om de Hervorming in waarde te houden. 4) De hartelijke wensch, om haar oogmerk te bevorderen.
Het blijkt alzoo, dat het Feest bij deze Dorpgemeente regt lief en doelmatig gevierd is.

No. 9. Leerrede, over de geschiedenis en de hooge waarde der gezegende Kerkhervorming; naar aanleiding van Matth. IV:16a. Door Petrus van Raden, Predikant der Hervormde Gemeente te Breda. Te Amsterdam, bij W. Brave. 1817. In gr. 8vo. 36 Bl. f :-10-:

Kortheid in stijl en uitdrukking schijnt juist de zaak van den Eerw. van raden niet te zijn, wiens arbeid overigens lezenswaardig is. Het eerste deel zijner rede geeft de geschiedenis; het tweede de hooge waarde der Hervorming op: (gezuiverde kennis van God en Godsdienst, - verbetering van den uitwendigen eerdienst, - bevordering van deugd, - herstel der regten van de burgerlijke magt, - Christelijke vrijheid.) Het derde

{==100==} {>>pagina-aanduiding<<}
dringt op de verpligting: om nooit dit tijdstip te vergeten, - aan de waarde der Hervorming te beantwoorden, - en tot liefde jegens andersdenkenden. Onder aan de bladzijden zijn deze en gene aanteekeningen gevoegd van meer- of minder belang.

No. 10. Leerrede op het derde Eeuwfeest der Kerkhervorming, met Aanteekeningen. Door J.J. Scholten, Predikant te Breda. Te Amsterdam, bij W. Brave, en te Breda, bij W. van Bergen en Comp. 1817. In gr. 8vo. 46 Bl. f :-11-:

Openb. III:11b ziet daar den tekst, en het doel: onze verpligting, om den zegen der Hervorming te bewaren en moedig te handhaven. 1. Die zegen beveelt hare bewaring en handhaving; want die zegen bestaat in godsdienstige verlichting, zedelijke verbetering, en ware godzaligheid. 2. De herinneringen, welke zij verwekt, moedigen er ons toe aan: herinneringen aan God, aan de Hervormers, aan onze Vaderen. 3. Gunstige verschijnselen verzekeren ons het gelukkigst gevolg; deze zijn: de immer voortstrevende geest van godsdienstige verlichting; de meer en meer werkende kracht der Christelijke verdraagzaamheid; de algemeene vestiging van Bijbelgenootschappen. - Wie kent den lofwaardigen prediktrant van den Eerw. scholten niet? - De Aanteekeningen zijn lezenswaardig, en derzelver inhoud wordt door aanwijzing der bronnen genoegzaam gewaarborgd.

No. 11. Leerrede, gehouden voor de Protestantsche Gemeente van Zutphen, bij de viering van het derde Eeuwfeest der Hervorming; door G. de Seriere, Predikant bij de Walsche Hervormde Gemeente aldaar. Te Zutphen, bij H.C.A. Thieme. 1817. In gr. 8vo. 45 Bl. f :-8-:

Een oordeelkundig Christelijk opstel, naar jo. I:5a.

{==101==} {>>pagina-aanduiding<<}
1. Er was duisternis op de wereld. 2. Bij de Hervorming scheen licht in de duisternis: (de ware en heiligende zin van Jezus leer werd weder bekend.) 3. Zoo werd de Hervorming voor alle Christenen, en in het bijzonder voor ons, eene bron van rijken zegen. Daar deze Leerrede de geschiedenis moest opgeven, (en dit doet zij hoofdzakelijk, ordelijk en goed) is het laatste stuk slechts kort, en sluit ongedwongen, met de verkondiging: Er is vergeving van alle onze zonden in het bloed van Christus.

No. 12. Leerrede, bij gelegenheid der viering van het derde Eeuwfeest der Kerkhervorming; door D.J. van Brandenburgh, Predikant te Delfshaven. Te Rotterdam, bij M. Wijt. 1817. In gr. 8vo. 58 Bl.

Bij het afloopen van het Feest des avonds is deze Leerrede over 2 cor. IV:6. gehouden. Zij is wel bewerkt. Ziet hier de hoofdstukken (een weinig bekort): 1. Er is groote gelijkvormigheid tusschen de invoering van het Evangelie en deszelfs herstel bij de Hervorming. 2. Weldadig is derzelver invloed, niet alleen op den Godsdienst, maar ook op de maatschappelijke en burgerlijke betrekkingen. 3. Even moedig als onze voorvaders tegen het bijgeloof, moeten wij strijden tegen het ongeloof. 4. En met hetzelfde wapen, d.i. den Bijbel.
Soortgelijken hinder, als wij bij No. 7 gevoelden, gaf ons hier de opzettelijke opwekking tot den noodigen strijd tegen het ongeloof niet: hier toch is de toon meer waarschuwing; daar had zij meer zoo iets van beschuldiging, ook voor de tot het Feest vergaderde menigte. Immers zoo werkte het op ons gevoel. Dan, over het geheel, zijn wij al spoedig geraakt bij het vermoeden, dat men rede en wijsgeerte toch min of meer voor den Christelijken Godsdienst gevaarlijk houdt; daar wij ons hoe langer hoe meer overtuigen, dat het Christendom,

{==102==} {>>pagina-aanduiding<<}
en alzoo ook de Hervorming, inderdaad de triomf was van echte zedelijke wijsgeerte en gezond verstand, en dat het alleen eene trotsche, zich te veel aanmatigende, valsche wijsgeerte, en alzoo waanwijsheid is, welke de echte Christusleer niet verdragen kan.

Beknopt Geschiedkundig Tafereel der Hervorming, ook in haren invloed op de Nederlanden beschouwd. Een Leesboek vooral voor Protestanten. Te Amsterdam, bij A.B. Saakes. 1817. In gr. 8vo. 153 Bl. f 1-5-:

Beknoptheid en naauwkeurigheid prijzen dit werkje aan, hetwelk in eenen goeden stijl en onderhoudend is geschreven. Die zich de voorname en meest gewigtige gebeurtenissen van deze belangrijke zaak wil herinneren of, daar nog weinig van wetende, er hoofdzakelijk mede bekend verlangt te zijn, (en wij vertrouwen, velen hebben deze behoefte gevoeld, vóór, bij en na het laatstgevierde Eeuwfeest) zal in dit klein geschrift genoegzame voldoening vinden. Het geeft eerst een kort overzigt van de geschiedenis der Christelijke kerk tot aan de zestiende eeuw; dan meer uitvoerig berigt van den loop der Hervorming in Duitschland, door luter, tot de inlevering der Augsburgsche Geloofsbelijdenis; voorts een gelijksoortig nopens Zwitserland en zwinglius, tot aan den dood van dien waardigen man; aan het slot waarvan, in weinige bladzijden, het gewigt der Hervorming in eenige hoofdpunten wordt aangewezen. Het laatste hoofdstuk, eindelijk, is geheel gewijd aan den invloed dier gezegende gebeurtenis op Nederland, en den langdurigen worstelstrijd, tot de Unie van Utrecht.
De vele uitgegevene Leerredenen te dezer gelegenheid noodzaken ons, in het aanmelden van alles, wat de Hervorming betreft, kort te zijn; en deze zullen ook alreeds den leeslust tot dit en soortgelijke werkjes, waar men het geschiedkundige uitvoeriger kan nazien, hebben uitgelokt.






{==103==} {>>pagina-aanduiding<<}

Ιπποκρατης. Magazijn, toegewijd aan den geheelen omvang der Geneeskunde, enz. uitgegeven door C.A.L. Sander en G.H. Wachter, Pz. IIIde Deel. Te Rotterdam, bij J. Hendriksen. 1817. In gr. 8vo. 398 Bl. f 3-14-:

Dit Magazijn verschijnt, tegen de gewoonte van andere geneeskundige tijdschriften in ons vaderland, vrij geregeld. Ondertusschen smart het ons, te moeten zeggen, dat de inhoud van dit deel verre is van zoo belangrijk te zijn, als die der vorige. Hetzelve wordt, voor meer dan de helft, opgevuld met geneeskundige waarnemingen van den Heer j. de brauw, Med. Dr. te Woerden, welke zeker verre zijn van alle belangrijkheid te missen, maar, van den anderen kant, algemeen bekende ziekten met zulk eene vermoeijende omslagtigheid beschrijven, den lezer met zoo vele nietsbeduidende gevalletjes ophouden, dat men al zeer veel geduld gebruiken of al zeer weinig geneeskundige kennis bezitten moet, om de lezing van zulk eene menigte letteren te kunnen doorstaan. De Schrijver zelf zegt, (bl. 201.) dat hij een vijand is van zoodanige ziektehistoriën, waarin de Geneesheer alles, wat hij zag, of het van beduidenis was of niet, of het afweek van den gewonen regel of niet, of het eenig licht voor de ziektekunde gaf, of de werking van een geneesmiddel ophelderde, of niet, even als een soldaat, die zijne bravoures vertelt, verhaalt, aan wie het lezen wil. Maar, eilieve! wat leerzaams toch kan het verhaal van zeer gewone tusschenpoozende koortsen, van eene alledaagsche borstontsteking, van herhaalde malen waargenomene en beschrevene gastrische, rheumatische en andere dergelijke ziekten opleveren? Waarlijk, wanneer wij in het volgend deel een even uitvoerig verhaal van de negen overige maanden des jaars 1816 moeten ontvangen, zal dat deel wel voor

{==104==} {>>pagina-aanduiding<<}
den boekhandelaar gevuld, maar voor den lezer grootendeels verloren zijn.
Wij meenden dit hier te moeten zeggen, omdat dit voorbeeld van den Heer de brauw gevaarlijk worden kan. Waar blijven wij, wanneer alle Geneesheeren van dezelfde kundigheden en praktische ervaring hunne dagboeken in het Magazijn gaan overstorten? Deze vrees doet ons wat dringender spreken: want anders zijn wij verzekerd, dat elk der lezers van het Magazijn, met ons, eene en andere aanmerking over de geneeswijze der chronische ziekten, vooral over de moeijelijkheden, welke hier de zieke den Geneesheer in den weg legt enz., alsmede deze en gene waarneming, b.v. over eene longtering door acetis plumbi genezen, over het regt gebruik van nitras bismuthi in maagkramp, over de werking van hydrosulfuretum ammoniae in catarrhus vesicae enz., met genoegen zal hebben gelezen.
Het tweede stuk is van een' meer gemengden inhoud dan een der drie overigen. Wij vinden hier, 1o. Iets over de belemmering in de verlossing door eene te korte navelstreng, met eene waarneming, welke deze belemmering bewijst, tegen het gevoelen van baudelocque, door h.a. callenfels. - 2o. Geneeskundige waarnemingen van j.r.l. kerckhoffs, waaronder eene over de Poolsche vlecht en eene over de genezing der wintervoeten door den zwaveldamp vooral opmerkelijk zijn. De eerste schrijft kerckhoffs aan onreinheid toe, en brengt eenige gevallen bij, welke dit gevoelen gunstig zijn. Zouden echter ook luchtgestel en voedsel er niet iets toe doen? Immers weet men niet, dat onreinheid en te broeijende hoofdbedekking elders deze ziekte veroorzaken. - 3o. Berigt van eene met goed gevolg door kunst verrigte verlossing eener hoogzwangere, (doch niet barende) aan hevige stuipen lijdende vrouw, door w. egeling; eene waarneming, welke ons leert, hoeveel de kunst, met beleid aangewend, vermag. De stuipen, door niets te bedaren, verdwenen, na de door kunst, hoewel vrij moei-
{==105==} {>>pagina-aanduiding<<}
jelijk, volbragte verlossing. - 4o. Verslag van eene zeer aanmerkelijk vastgegroeide liesbreuk, door de operatie hersteld; door h.j. van mens. Deze belangrijke, welbeschrevene waarneming strekt tot een nieuw bewijs van de weldadige hulprijkheid der kunst, ook in zulke gevallen, waar de uitslag meer dan twijfelachtig is. De lijderes was eene vrouw van jaren, de breuk vrij oud, de aanhechting van den uitgezakten darm aan den breukzak en aan den geheelen liesring aanmerkelijk, er waren vrij sterke sporen van vuur, en echter werd, door eene doelmatige, vooral versterkende behandeling, in weerwil zelfs van zware, bijkomende toevallen, de lijderes gered. - 5o. Eene zeer opmerkelijke mededeeling van
wijlen den kundigen Schoonhovenschen Geneesheer keuchenius, over de weldadige werking der ipecacuanha, in kleine giften, in de ziekelijke braking, na het gebruik van spijze. De Schrijver gaf dezen wortel, tot 1 of 1½ gr. 's daags, en herhaalde malen, met het gelukkigst gevolg. Hij verzekert, van deze geneeswijze geene melding gevonden te hebben, dan in j. frank's Act. Instit. Clin. Viln. Ook wij vonden die werking van den braakwortel vermeld, noch bij de door keuchenius aangehaalde Schrijvers, noch bij hecker, jahn of sprengel. Maar bij rutty (Materia medica antiqua et nova, Londin. et Roterod. 1775. 4o. pag. 250.) vinden wij, dat de ipecacuanha, door haar zamentrekkend vermogen, de maag en ingewanden versterkt, en derzelver veerkracht herstelt; en nog bepaalder bij voigtel, (Vollständiges System der Arzneymittellehre, Leipzig, 1817. 8vo. II B. 2 Abth. pag. 184.) dat onderscheidene Geneesheeren dezelve, op de door den Schrijver opgegevene wijze, met vrucht gebruikt hebben in krampachtig braken, met hardnekkige verstoppingen gepaard gaande, ook zelfs in klisteren. Nu meent Rec. te hebben opgemerkt, dat zulke braking, als de Schrijver bedoelt, meest met verstopping gepaard gaat. Zoodat dit geneesmiddel daaruit blijkt, meer in dergelijke kwaal gebruikt geweest te

{==106==} {>>pagina-aanduiding<<}
zijn; hetwelk de waarde der waarnemingen van frank en keuchenius verhoogt. - 6. Eene waarneming eener op zichzelve staande dwarsche scheur in het steenachtig uitsteeksel van het slaapbeen, ten gevolge van een' zwaren val, waarbij het bekkeneel op verscheidene plaatsen gescheurd was. De genoemde scheur in het rotsbeen ging door het geheele uitsteeksel, zoodat er eene volkomene scheiding plaats had.
In het derde stuk vinden wij nog eene beschrijving en afbeelding van het, door den Staatsraad real uitgevonden, en door den Hoogleeraar döbereiner veel verbeterd, werktuig, zijnde eene soort van pers, waarmede men, door de drukking van kwik, de oplosbare bestanddeelen eener plantaardige, dierlijke of andere stof, in de minstmogelijke hoeveelheid vocht, volkomen kan uittrekken. Ook voor de Genees- en Artsenijmengkunde is dit werktuig, ter bereiding van krachtige extracten, eene belangrijke aanwinst.
Wij beschouwen de voortzetting van dit, over het geheel veelal zaakrijk, Magazijn zoo bevorderlijk voor de algemeene opklaring van ons geneeskundig publiek, dat wij het der aandacht onzer kunstbroederen allezins blijven aanbevelen.

Beschouwende Vergelijking tusschen de Watermolens met hellende en met staande schepraders, zoo als dezelve in deze landen gebruikt worden tot het drooghouden en droogmaken van polders, waarin deze twee werktuigen getoetst worden aan de wezenlijke vereischten, waaraan alle water-werktuigen behooren te voldoen. Tweede Druk, vermeerderd met verscheidene belangrijke Stukken en Bijlagen. Met Platen. In 's Gravenhage, bij J. Allart. 1816. In gr. 8vo. XX, 143 Bl. f 3-:-:

Dit werk, hoe belangrijk ook in zichzelve, en hoe

{==107==} {>>pagina-aanduiding<<}
keurig uitgevoerd, inzonderheid voor de daarbij gevoegde figuren, is, gelijk vele werken, die over Mathematische en Hydraulische onderwerpen loopen, van dien aard, dat het moeijelijk valt, daarvan eene eigenlijke en beredeneerde beoordeeling te geven, en dat een Recensent zich bijna moet vergenoegen, met den algemeenen inhoud aan den lezer bekend te maken.
Men weet in het algemeen, dat de Heeren Gebroeders f.f. en a.j. eckhardt reeds vijfenveertig jaren geleden voorgesteld hebben, de watermolens met een hellend in plaats van met een staand scheprad te voorzien, en dat zij toen reeds aan dezen hunnen molen verscheidene voordeelen toeschreven; dat in den tijd die zaak is onderzocht; dat dezelve molens inderdaad zijn vervaardigd; dat er op hooge order verscheidene proeven zijn genomen, rapporten ingeleverd, welke alle ten voordeele dier uitvinding waren strekkende: zoodat de staten van Holland aan de geestrijke en kundige uitvinders octrooi verleend, en tevens dezelven met een geschenk van twintigduizend gulden hebben vereerd. De werken der Heeren aeneae en douwes, toen ten tijde uitgekomen, konden allen, die belang in deze werktuigen stelden, genoegzaam overtuigen, welke derzelver voordeelen zijn. Een ander, minder bekend werkje, doch dat wij om die reden oordeelen thans te moeten aanhalen, bevattede ook proeven (wel is waar in het klein genomen) en redeneringen over de hellende schepraden; te weten de Dissertatio philosophica inauguralis, sistens varias observations hydraulicas, door wijlen den Heer nicolaas calkoen, onder geleide van zijnen beroemden leermeester, den Hoogleeraar hahn, opgesteld, en in 1773 te Utrecht gedrukt. Verscheidene molens met hellende schepraden zijn in dien tijd gesticht. De Heeren eckhardt, zich weinige jaren daarna naar Engeland begeven hebbende, zijn onvermoeid bezig geweest in het volmaken van die werktuigen, hebben ook aldaar hellende schepraden vervaardigd, en, naar de getuigenissen onder de bijlagen

{==108==} {>>pagina-aanduiding<<}
te vinden, met goeden uitslag. De Heer f.f. eckhardt, de overgeblevene der beide broeders, sedert eenige jaren weder in het vaderland teruggekeerd, zet zijne uitvinding voort; en er worden wederom molens naar die uitvinding, en volgens de laatste daaraan toegebragte verbeteringen, gesticht. Tien Declaratoiren of berigten, van de meest bevoegde regters in dezen, zijn, ter staving van de voortreffelijkheid, die de Schrijver aan zijne molens toekent, achter het werk gevoegd.
In het werk zelve, na eene korte beschrijving der beide schepraden, het staande en het hellende, vergelijkt de Schrijver dezelven, en toetst ze aan deze vijf vereischten:
1o. Dat het water opgenomen moet worden van de juiste diepte; d.i. op zoodanige wijze, dat er zoo weinig verval of verhang, als immer mogelijk zij, ontsta in het water, dat geligt moet worden: opdat de werktuigen in hunne grootste vermogens, wanneer zij op het snelste bewegen, den noodigen toevoer van water bekomen, en zich zoo spoedig mogelijk laden
2o. Dat het werktuig zich in zulk eene hoeveelheid met water belade, als welke hetzelve door eene zekere kracht gedreven, in staat is op te brengen.
3o. Dat het water opgevoerd worde op de eenvoudigste wijze, met de minste schokking; dat hetzelve den minsten tegenstand biede aan het werktuig, en daaraan de minste wrijving in zichzelve veroorzake.
4o. Dat het werktuig zich van het opgenomen water ontlaste in den kortsten tijd, of zoo spoedig als hetzelve wordt opgenomen, alsmede zoo nabij op de bepaalde hoogte, of zoodanig, dat hetzelve niet over het buitenwater gestort, maar alleen tot die hoogte geligt worde, dat het binnenwater in het buitenwater kunnen dringen of inschuiven, enz.
5o. Dat de zamenstelling van het werktuig zoodanig zij, dat hetzelve zijne werking het langst, of met de minste slijtaadje, kunne uithouden, en dus de toestel,

{==109==} {>>pagina-aanduiding<<}
en het onderhoud van hetzelve, de minste kosten vereische.
Deze artikelen worden alle duidelijk en eenvoudig behandeld; gelijk mede, in het aanhangsel, de vergelijking der beide mo ens, wanneer zij zeer diep in hun achterwater staan.
Dit werk, voorafgegaan door eene voorrede, welke blijken draagt van door eenen zeer kundigen uitgever geschreven te zijn, is eene schoone bijdrage tot de beste boeken over water werktuigen, en verdient allen beoefenaren van dit zoo belangrijk vak aanbevolen te worden.





Brieven, geschreven aan boord van Z.M. Schip de Northumberland, en van St. Helena, waarin het gedrag en de gesprekken van Napoleon Buonaparte en zijn gevolg, gedurende zijne reize, en de eerste maanden van zijn verblijf op het eiland, naar waarheid beschreven en verhaald worden; door William Warden, Heelmeester aan boord der Northumberland. Te Dordrecht, bij A. Blussé en Zoon, enz. 1817. In gr. 8vo. VIII, 226 Bl. f 3-4-:

Niettegenstaande het geroep, dat van deze Brieven was uitgegaan, hadden wij vóór de lezing slechts eenen zeer middelmatigen dunk van dezelve, en beschouwden ze als eene bloote speculatie op de beurs der lezers, gegrond op de algemeene nieuwsgierigheid omtrent den held des verhaals. Wij bedrogen ons echter: in deze Brieven is veel, 't geen het karakter van napoleon kan ophelderen, en aan zijne daden, zelfs aan zijne meestvermaarde, eenig licht bijzetten; hoewel die daden, uit den mond van hem en de zijnen opgeteekend, natuurlijk van de gunstigste zijde voorkomen. De Heer warden, zoo 't schijnt een brave, ronde, vrij onbevooroordeelde Engelschman, maar die met hart en

{==110==} {>>pagina-aanduiding<<}
ziel aan Oud-Engeland hangt, ‘opgebragt in haat tegen buonaparte, en wien geen bewijs voor de echtheid der H. Schrift dieper in de ziel geprent werd, dan het geloof aan de algemeen heerschende begrippen te diens opzigte,’ (bl. 144.) - deze man nu had in zijne ambtsbetrekking, als heelmeester op het schip, 't welk den Ex-Keizer naar St. Helena bragt, veelvuldige gelegenheid om hem en de personen van zijn gevolg te onderhouden; hij won het vertrouwen van bertrand in eene hooge mate, en zelfs eene zekere mate van genegenheid bij den voornaamsten balling. Ook, zoo lang de Northumberland te St. Helena lag, werd de omgang met Longwood (het verblijf der kleine gebannen Volkplanting) voortgezet. Deze naam van Vollplanting zal sommigen misschien ongepast schijnen; doch men bedenke, dat napoleon's gevolg ook vrouwen en een aantal kinderen bij zich had, die eenmaal (wanneer de gevangene nog lang leeft) een aardig kringetje rondom hem kunnen uitmaken, waarover hij dan, in zijnen ouden dag, nog als een aartsvaderlijke Scheik of Emir kan regeren; ten zij 's mans gevolg hem moede wordt, en, even als lacases, afdruipt.
Wij zullen eenige bijzonderheden uit dit boekje aarstippen, om te doen zien, dat het belangrijke zaken bevat, die zelfs den toekomstigen Geschiedschrijver van nut kunnen wezen. Het schijnt, dat de afstand van napoleon te danken is aan eene list van den dubbelhartigen verrader fouché, die (behalve zijne veelvuldige rollen in vroegeren tijd) tevens met de zamenzweerders van Maart 1815 heulde, en bij den Koning en de Verbondene Mogendheden een' slag om den arm zocht te houden, terwijl hij nu, door beide partijen veracht, in zijne eigene strikken gevallen is, (bl. 24.) Onder buonaparte's gezelschap werd fouché nog meer verfoeid dan talleyrand, en men beschouwde de galg, die beiden ontvangen zou, als eene weldoenster der menschheid, (bl. 24.) (Voor de vijf nog opene plaatsen aan dat werktuig van weldadigheid zou

{==111==} {>>pagina-aanduiding<<}
het mede aan geene waardige Candidaten ontbreken.) Talleyrand was met napoleon in geheime onderhandeling geweest, tijdens deszelfs laatste regering; (bl. 37.) Massena, een gewezen schermmeester, werd als den rijksten der Fransche Veldheeren beschouwd. Macdonald zou het minste fortuin gemaakt hebben. Davoust werd zeer geprezen; zelfs zijn gedrag te Hamburg. (Natuurlijk, volgens de Napoleontische zedekunde, die onder het bereik der vuurmonden van St. Helena zeer onschadelijk is!) Napoleon redeneert daarentegen zeer stichtelijk tegen den zelfmoord, dien hij voor lafhartigheid uitkrijt. Zijn gevolg gaf hoog op van zijne herhaalde pogingen, om meester te worden van zijnen onstuimigen aard (de bijgebragte voorbeelden doen echter weinig af.) Hij zou (mede volgens zijne vooringenomene reis- en lotgenooten) galant jegens Dames, gehecht aan zijne Vrouw, doch daarom geenszins een getrouw Echtgenoot zijn; ook ware vriendschap gekoesterd hebben voor duroc en lasnes. Zijn huwelijk met eene Prinses van Rusland zou achtergebleven zijn door de bijgeloovigheid der Keizerinne-Moeder, die eene Grieksche kerk in de Tuileriën wenschte te hebben. (Alsof napoleon, wanneer het huwelijk met zijne staatkunde gestrookt had, dit aanzoek zou hebben geweigerd! Hij had er, des noods, wel eene Moskee of Pagode geplaatst.) Buonaparte zou, volgens bertrand, zeer zelden spionnen gebruiken. (Men denke aan schulmeister!) Het gevolg van dien man, die, gelijk eene slang der keerkringen, het vermogen moet hebben om met zijne oogen schrik in te boezemen, was laag genoeg om in 't schaakspel niet van hem te durven winnen,
(bl. 103.) Napoleon geniet eene goede gezondheid, en heeft razenden honger, (bl. 138.) Hij wil niet weten, dat hij voor den vijand vlugt, (bl. 139.) (O sancta simplicitas!) Het toeval regeert, volgens hem, de wereld, (bl. 153.) Hij besloot, den donder te slingeren op de bourbons, zelfs in de hoofdstad van het Britsche

{==112==} {>>pagina-aanduiding<<}
Rijk. (Die salmoneus!) Talleyrand zou den moord des Hertogs van enghien ten sterkste hebben aangedrongen, en eindelijk (!) buonaparte overgehaald, (bl. 156). De dood van pichegru zou wezenlijk een zelfmoord geweest zijn: het vermoorden van zulk een' man, even groot in den krijg als buonaparte, en dien men dus bezwaarlijk openlijk kon teregtstellen, heet echter eene kinderachtige, hersenlooze dwaasheid, (bl. 157. Buonaparte heeft den toon nog niet verleerd, dien hij eens tegen den Graaf markoff en Lord whitworth bezigde. Il n'a rien oublié, ni rien appris.) De moord der krijgsgevangene Turken te Gaza, en der Fransche pestzieken te Jaffa, is deels regtvaardig geweest, (van 500 gevangenen, die hun woord geschonden hadden) deels onwaar. Buonaparte sprak gaarne en veel over de geneeskunde, en was zeer tegen de sterke manier der Engelschen, vooral tegen de aderlating. (Hij, die tot zijn oogmerk bloed bij stroomen vergroot, wilde het niet tot behoud van een' mensch gestort hebben!) Voor de oppassing van maria louisa bij de geboorte van den jongen napoleon ontving de Geneesheer corvisart van den Keizer 3000 Napoleons. (O, die milde st. crispijn!) Bij Toulon bekwam buonaparte, door een toeval, het schurft, (hij-zelf verhaalt dit, bl. 201) werd hersteld, doch kreeg de ziekte vijf jaren later wederom. Het Fransche leger te Waterloe zou, volgens hem, 71,000 man bedragen hebben, na een verlies van
10,000 te Ligny, en terwijl grouchy met 30,000 man blucher in 't oog moest houden; het Engelsche (d.i. de vereenigde Britten, Nederlanders en Brunswijkers) 68,000 man. Buonaparte wilde zijn gevoelen over wellington niet uiten. Over den bekenden Abt de pradt, diens geschriften en aanmatigingen, ging bij de ballingen een algemeen gelach op. (Misschien wel met regt.) Zijne nederlaag te Waterloo schuift hij, gelijk trouwens reeds in zijn officieel verslag, op ney, en houdt zich, alsof

{==113==} {>>pagina-aanduiding<<}
d'erlon buiten zijnen last van Frasnes naar Ligny was opgetrokken; eene beweging, die den slag bij Quatre-Bras voor de Franschen deed verliezen.
In eenige aanteekeningen vinden wij onder anderen de merkwaardige en kenschetsende bijzonderheid, dat napoleon geene kinderen liefkoost, zelfs met geenen hond speelt, of een paard streelt. Bertrand (die een geheel ander man moet zijn, wiens trouw, zelfs jegens eenen napoleon, wiens huwelijks- en kinderliefde wij hoogachten) moge dit bewimpelen en vergoelijken, zoo veel hij wil, - hij, die niets kinderlijks lief heeft, die op zijn' tijd niet weet bot te vieren aan schuldelooze kleine genoegens, aan de beminnelijke beuzelarijen der Natuur, (men vergunne ons dit woord) is tot de grootste wandaden in staat.
De overzetting van dit stukje is zeer goed.




Vertaling der Opdragt aan den Koning der Nederlanden, van het Latijnsch Dichtstuk: de Franschman, onder de ballingschap van Willem V., den laatsten Stadhouder ontvangen, onder de regering van Willem I. verworpen, als zijnes ondanks aanwijzer en getuige der Goddelijke deugden, afgeschaduwd. Met eene door de Haarlemsche Courant gedeeltelijk afgeperste Voorrede, door Mr. Pierre Jean van Lelijveld, Oud-voorzittend Schepen en Raad in de Vroedschap der Stad Haarlem, enz. Te Leyden, bij A. van Benten. 1817. In gr. 8vo. VI. 18 Bl. f :-3-:

In dit kleine stukje is alles lang gelijk de titel, en voor het grootste gedeelte onverstaanbaar. Er wordt althans eene ontzettende inspanning toe vereischt, om den Schrijver in zijne associatie van idéen te volgen. Hij is een man van den geest van p. van hoogstraten, wiens alle ware vaderlanders hoogst welkom ge-
{==114==} {>>pagina-aanduiding<<}
schrift: de ware Vrienden, enz. (zie No. I. der Letteroeff. van dit jaar) bl. I. der Voorrede wordt aangehaald. Hij geeft deze Opdragt op verzoek van goede, der Latijnsche tale onkundige, vrienden in het Nederduitsch in het licht, verzekerd, dat zij ter bevordering van het algemeen welzijn enz. zal strekken; schoon hij zich blijmoedig getroost, bij velen, die der waarheid niet het beste hart toedragen, geenen dank altoos te zullen behalen. Zijn boedel, beweert hij, tegen de Haarlemsche Courant van 28 Oct. j.l., is wel geinvadeerd en gedistraheerd geweest, (in dezen heeft hij gedeeld in het lot van onzen laatsten waardigen Stadhouder, bl. V.) maar nooit geabandonneerd of insolvent.
De Opdragt zelve begint met eene lange uitweiding over den verdienstelijken hieronymus van alphen, en uitdrukking van smart over deszelfs afsterven, daar hij zeker mede zich zoude onledig gehouden hebben met het nasporen van de eindoogmerken aller beroerten enz. in Europa en elders; onder welke eindoogmerken dan ook behoort de verhooging van het Huis van Oranje, waarmede de Schrijver onzen Koning hartelijk geluk wenscht. Verder betuigt hij aan Z.M. zijne vreeze, dat sommige bewoordingen in zijn Dichtstuk hem naspraak, berisping of iets ergers zouden kunnen verwekken, en verzoekt verlof tot eene uitweiding, ten einde die bewoordingen te verklaren. Bij deze gelegenheid ontvangen wij een betoog, dat de in 't werk gestelde pogingen van naar nieuwigheden hakende burgers wel degelijk aan de nakomelingschap gemeld en niet vergeten moeten worden. Ook komt het ons voor, dat de Schrijver eenig noodlottig voorteeken ziet, en vreest, dat er wel eens reden tot klagte mogt plaats grijpen over 's Konings raadslieden. Eindelijk betuigt de Schrijver nogmaals zijne brandende begeerte, om, zij het in eenen werkzamen stand, of in een ambteloos leven, waartoe de nieuwigheidzoekende Bataven hem, met velen, ja zelfs met 's Konings Va-
{==115==} {>>pagina-aanduiding<<}
der, verwezen hebben, zijne innigste verkleefdheid aan Koning en Vaderland te bewijzen.
Het ontbreekt in dit stukje dan ook niet aan allerlei liefelijke benamingen, aan voormaals in het staatkundige van den Schrijver verschillenden gegeven. Doch wij zeiden reeds: de geest is die van p. van hoogstraten, en dat is genoeg! - De lastigheid van den stijl (veel langer inderdaad, dan ons geduld) kan beoordeeld worden naar de merkwaardigheid, dat, voor zoo veel wij hebben gevonden, nergens in de geheele Opdragt een punctum voorkomt, dan dáár, waar een nieuwe regel beginnen moet. Zoodat wij van dit geschrijf, naar inhoud en vorm, wel mogen zeggen, dat het zin noch slot heeft.

Aristophanis Plutus, ex editione Brunckii, in usum lectionum Academicarum. Trajecti ad Rhenum, apud J. Altheer. 8vo. f :-15-:

Daar deze editie van aristophanes blijspel, Plutus genaamd, alleenlijk voor de akademische voorlezingen bestemd, en dus met geene aanteekeningen voorzien is, zoo is getrouwheid in het uitdrukken van den tekst de eenigste verdienste, die men hier eischen kan. Gaarne geven wij dezen lof aan dit boekje, en bedanken den uitgever, dat hij liever de uitgave van brunck, dan die van kuster gevolgd is. Deze laatste heeft buiten alle tegenspraak groote verdiensten omtrent aristophanes, en zal wel altijd zijne waarde behouden. Maar brunck heeft ons een' naauwkeuriger tekst geleverd, waarop het bij dit boekje voornamelijk aankwam.





{==116==} {>>pagina-aanduiding<<}

Nieuwe Uitspruitsels, van Mr. Willem Bilderdijk. Te Rotterdam, bij J. Immerzeel, Jun. 1817. In gr. 8vo. 202 Bl. f 3-:-:

Zoo dikwijls als wij een' nieuwen bundel gedichten van den Heer bilderdijk ontvangen, gedenken wij, onwillekeurig, aan het eerste zijner Dichtstukjens op Zee, bij zijne terugreis naar het vaderland, in het voorjaar van 1806. Daarin zong hij van zichzelven:

Europa heeft geen kruiderijen, 
Het Oost geen balsems voor mijn kwaal. 

Daarin durfde hij, aan den oever van het graf, op geene verlenging zijnes levens meer hopen, en beschreef zichzelven, als een man met slechts een handvol graauwe haren, - een spooksel, uit het graf verrezen, en een naauw levend geraamte: zijne levensvlam (verklaarde hij) had uitgeschenen, en het laatste vonkje vloog daarhenen. Hij zocht dan ook, in dit vaderland, geen

leven 
Terug te roepen, reeds vergaan. 

Want (voegde hij er bij)

Den stervende is nog hoop gebleven; 
Maar, die den geest heeft opgegeven, 
Dien zal geen heelkracht op doen staan. 

Helaas! (dachten wij destijds) moest de Grijsaard, na vele jaren het dierbaar vaderland te hebben moeten missen, dan nu alleen in hetzelve wederkomen, om er begraven te worden! Dan, (wij loochenen het niet) ook toen reeds verbeeldden wij ons, dat doorge aan leed en gevoel van toenmal ge ongesteldheid den geest des Dichters wat te veel konden hebben nedergedrukt, en hij zich daardoor in grooter levensgevaar waande, dan waarin hij zich waarlijk bevond; omdat wij niet begrijpen konden, dat een man, zoo nabij den dood, alzoo dichten kon, ten ware een of ander plaatselijk gebrek (waarvan wij niet wisten) hem in 't kort het ui-
{==117==} {>>pagina-aanduiding<<}
terste dreigde. Wij hoopten dan ook, en wenschten hartelijk, dat het hem beter vergaan zou, dan hij zich spelde, en dat het weder ademen van de Hollandsche lucht, waarnaar zijn hart zoo zeer verlangd had, hem regt goed doen, en nieuwe gezondheid en krachten schenken zou. Die wensch (dunkt ons) is tamelijk vervuld. Wij zijn nu reeds twaalf jaren verder, en de Heer bilderdijk leeft en dicht nog, en dat wel zoo, dat wij, buiten zijne eigene aanhoudende klagten over ouderdom en zwakheid, daarvan uit zijne gedichten niets zouden opmaken. Het schijnt, dat zijn Ed, die al zoo vroeg heeft begonnen te klagen, en zoo lang klagend gebleven is, zich daarvan eene hebbelijkheid verkregen heeft, welke nu, met het toenemen der jaren, (die thans boven de zestig gestegen zijn) vermoedelijk niet zal verbeteren, en welke men hem ten goede houden moet. Men mag echter twijselen, of het niet een weinig ondankbaar zij, dat een man, die nog zulke geestvermogens bezit, als hij hier weder aan den dag legt, en die dan, al vóór een dozijn jaren, den dood zoo nabij was, als hij zich toen hield, zich zoo zeer in aanhoudend geklag toegeeft. Dan, dit daargelaten: men weet, welk een vloed van schoone gedichten, die van niets minder, dan van een afgesleten vermogen, getuigen, de Heer bilderdijk,
onder alle zijne klagten, heeft uitgestort, en dat alleen het denkbeeld van afgeleefdheid, hetgeen hij schijnt te liefkozen, hem de titels van Najaarsbladen, Winterbloemen en Afodillen, door hem aan vroegere verzamelingen gegeven, heeft opgeleverd. Denzelfden oorsprong heeft de titel van den bundel, dien wij nu voor ons hebben. Nieuwe Uitspruitsels heeten het, en hoort, Lezers! wat hij er, in zijn kort voorberigt, van zegt! - ‘Zoo heb ik dan heel mijne lange Poëtische baan voleindigd, en ben, als Dichter, geweest. - Maar zouden door de reten des grafsteens niet nog eenige lovertjens wassen? - Dus vraagde een mijner vrienden, en straks greep hij een handvol nieuwe scheutjens, die tegen den (de) zerk opworstelden en een weg zochten. De doode heft het hoofd uit zijne rustplaats, en ziet met verwondering, dat men nog aan hem denkt; hij schenkt ook deze grashalmtjens, of wat het zijn mogen, gewillig; en roept nogmaals vaarwel!’ Wij twijselen, of dit het laatst vaarwel nog wel zijn zal, en of den Dichter niet nog, even als aan Ulysses of Enéas, een terugtred van of uit het schimmenrijk vergund

{==118==} {>>pagina-aanduiding<<}
zal worden, of ons ten minste uit hetzelve niet nog wel eens zal toespreken. - Het zij zoo!
Onder de zoogenoemde lovertjens, scheutjens en grashalmtjens, die tegen de zerk opworstelden, ontvangen wij, in het eerste deel van den bundel, drie waarlijk vrij gespierde planten: het andere deel behelst Lierzangen en losse stukken. Het schijnt, dat de vriend, die deze uitspruitsels uit de reten scheurde, ook eenen greep elders gedaan heeft; want er is gewas onder, al gegroeid, vóór dat de Afodillen geplukt werden. Hiertoe behoort al aanstonds, hetgeen wij hier allereerst ontmoeten, De Bruiloft van Peleus en Thetis, een gedicht van ruim vierhonderd regels, van 1810.
De eerste kiel, welke den Oceaan kliefde, was die, waarmede de Argonauten naar Colchos stevenden, om het gulden vlies te veroveren. Om dit vreemd verschijnsel te beschouwen, staken de Zeenimsen het hoofd uit de golven, en, zie daar! bij die gelegenheid zagen Thetis en Peleus elkander, en werden smoorlijk op elkaar verliefd. Hieruit ontstond het huwelijk, dat hier bezongen wordt. De Dichter schildert de algemeene vreugd, de voorbereidselen tot de bruiloft, de bruiloftszaal met al haren pronk, en hoe zij werd groen gemaakt. Vervolgens brengt hij geheel het Godendom op het feestmaal, Febus en Diana alleen uitgezonderd, als die den dienst der aarde aan eene bruiloft voortrokken. Als het gezelschap gezeten is, en de Godenspijzen zijn opgedischt, heffen de grijze Schikgodinnen, met bevend keelgeluid, den feestzang aan.

Zij dragen spille, en rok, bekleed met lamm'renvlokken, 
En d' eeuwgen arbeid, die steeds voortgaat, nimmer staat. 
Heur linker houdt de spil, heur rechterhand den draad, 
Die telkens zich verlengt in 't grijpen van de vingeren, 
En door den zwaai der duim de klossen om doet slingeren, 
Tot de altijd scherpe tand hem afsnijdt t'elke(n) stond, 
Daar 't raaflen van de wol haar vastkleeft om den mond. 
Het zachte lammrenvel, in net gevlochten teenen, 
Blinkt, op haar schoot geplaatst, door de ijle korfjens henen. 
Zij heffen, en 't geluid beweegt de teedre draân, 
In heilig beurtgedicht, den huwlijkslotzang aan. 

Dees zang spelt het toekomstig lot der Echtgenooten, voor-
{==119==} {>>pagina-aanduiding<<}
al de geboorte van Achilles, die uit hen zal voortkomen, en zijne heldendaden, waarvan, onder anderen, gezongen wordt:

Hoe zal het wareldrond van zijnen krijgsroem wagen, 
Daar elke moeder hem haars lievlings dood verwijt, 
Den boezem open, en het hair aan flarden rijt! 

(Is dat laatste niet wat vreemd?) - en

Scamander, laauw van moord, en overdekt met dooden, 
Zal Hellas snelle(n) vloed bestelpen door hun last, 
En wentlen in het bloed, dat langs zijne oevers plascht. 

Het slot, dat zeker hierop vreemd genoeg luidt, vangt dus aan:

Dus had de orakelzang den teedren Echtgenooten 
De toekomst, door den mond der Zustrentrits, ontsloten. 
Want in dien vroegen tijd, als Godvrucht bloeide op aard, 
Was 't Godendom den mensch, de mensch den Goden waard, 
En zelf de Hemel plach (gt) bij 't vieren van de altaren 
Te deelen in de vreugd van feest- en kerkgebaren. 
 
Vaak leidde Bacchus-zelf van Pindus steile tinnen 
Den ongehulden stoet der woeste wijnpaapinnen. 
 
Vaak zag men Mavors-zelf zijn oorlogsdrommen stijven, 
En midden in den strijd, tot moord en slachting drijven, 
Met strenge Nemesis en woedende Belloon. 
Maar sints de onheilige aard tot afschrik wierd der Goôn, 
 
Sints toont geen Godheid meer het glinstrend aangezicht 
Aan 't wederspannig volk, vervreemd van trouw en plicht. 

Nu, aan het verlies van het evengemeld gezigt van Bachus, Mavors en Belloon hebben we niet veel verloren, en wij schenken aan Achilles en de zijnen gaarne de Godsvrucht.
Men bewondert in dit vers de grondige kennis der oude Mythologie, waarin niet slechts het geheel, (dat ligt van elders ontleend kon worden) maar schier elke regel, ja honderd enkele woorden toonen, dat de Dichter doorzult is. In ééne

{==120==} {>>pagina-aanduiding<<}
bijzonderheid, echter, schijnt zijn geheugen gefeild te hebben. Thetis is, volgens hem, dochter van Vader Oceaan (Neptunus) en Tethys; daar de sabelleer haar dochter van Nereus en Doris gemaakt heeft. Voor het overige komt ons de beschrijving van het borduursel op de sprei der huwelijkskoets bijster lang voor: zij beslaat meer dan de helft van het gedicht.

Men ziet er Theseus in, door wind en stroom gedreven, 
En Ariadne, die van Naxos bruischend strand 
Hem naoogt, met de woede in 't blakend ingewand. 

Nu wordt hier de geheele geschiedenis van Theseus togt naar het rijk van Minos, zijn dooden van den Minotaurus, zijn schaken van Ariadne, (waarbij echter aan Fedra, die hij vervolgens huwt, niet gedacht is) zijn achterlaten van haar op Chios, hare, zeventig regels lange, klagt daarover, en zijn ongelukkig t'huiskomen, in verbijstering, welke aan zijnen grijzen vader het leven kost, ingevlochten. Dit alles is, buiten tegenspraak, onvergelijkelijk schoon, maar, in evenredigheid met het overige, door eene meer dan Ovidiaansche weelderigheid, veel te uitgebreid.
Nommer 2 in dezen bundel is een vers Aan de Moedermaagd van bijna driehonderd regels, van 1817.

Niet, als zich 't Heidendom de blozende Latoon 
Verbeeldt, wen ze op d'Olymp haar schutterlijken zoon 
Van 't Lyciaansch gebergt' ter feestzaal in ziet treden, 
 
Daar 't kloppend moederhart van 't zielsgenoegen smelt, 
En, fier op zulk een spruit, de blanke borst ontzwelt. 

Neen: zoo stelt zich de Dichter Maria niet voor, maar nederig, met een zedig oog,

Van 't smachtende gevoel van eigen niet doorzweven (doorweven.) 
En hij roemt haar niet, zoo als anderen, 
 
als Hemelkoninginne, 
Wie Jezus, aan haar zijde, uit kinderlijke minne, 

{==121==} {>>pagina-aanduiding<<}

Naar de oogen ziet; wier hand met Jezus weldaân speelt, 
En, naar 't haar hart gelust, zijn Godlijk zoenbloed deelt. 

Der zulken dwaling is (zegt hij) mooglijk onschuldig, ja beminlijk; doch hij wil daarin niet deelen.

Ik breng u (zegt hij) hier, bij 't ruischen van mijn snaren, 
Geen bede of wijrook toe, geen offer op de altaren 
Aan God geheiligd, en ontstoken tot Zijn hoon. 
U hoonde ik, hoonde ik God in 't honen van uw Zoon. 
'k Brenge andre geuren (vervolgt hij) dan den waassem van gebeden. 
Ja 'k zinge u, middelpunt van hemelzaligheden, 
U, onschulds toonbeeld, vreugd des menschdoms; maar als maagd, 
Als moeder, welker schoot het ehil der wareld draagt, 
D'ontzachbren Godmensch baart uit maagdlijke ingewanden; 
Met onbezwalkte borst en even zuivre handen 
Hem laaft, en koestert, en aanbiddingvol, gedwee, 
Naar 't vloekbre kruishout volgt door 't hartverscheurendst wee. 

Dit wordt nu uitgebreid, en eerst de begroeting van Maria door den Engel, dan hare bevalling, de hemelvreugd, het bezoek der herderen en zoogenoemde wijzen, Herodes toeleg, de vlugt naar en wederkomst uit Egypte, de aandoeningen van Maria onder Jezus opgroeijen, de prediking van Joannes den Dooper, 's Heilands eigen openbare loopbaan, zijn lijden, zijn dood, en hetgeen Maria daarbij gevoelde, - dit alles (zeggen wij, en het verwondert ons, dat hier nu 's Heilands opstanding enz. niet is bijgekomen) wordt bezongen, en daarop, in het slot, de aanspraak tot Maria, als verhemeld, en vervolgens tot den Heiland gewend, als de menschen tot zich noodigende; waarop het vers dus sluit:

Verlosser! ja, wij naderen, 
Doch, trek ons! stroome uw geest onze onmacht slechts door de aderen! 
Zend ons den heilboô toe der heuchlijke eeuwigheid, 
Die ons, door 't duistre graf, tot voor Uw aanschijn leidt! 
Of, is de wareldnacht tot zoo verr' reeds verloopen, 
En mogen we op het licht van uwe weêrkomst hopen, 
Ja, is zijn morgengraauw reeds vaardig op te gaan, 
Verschijn, ô Heiland! kom! neem 's aardrijks scepter aan! 


{==122==} {>>pagina-aanduiding<<}

Als wij openhartig zeggen zullen, hetgeen bij ons ligt, - deze Roomsch-Protestantsche zang ter eere der Moedermaagd wil ons, hoe veel schoons hij ook weder, wat de kunst betreft, moge bevatten, niet gevallen. De zoogenoemde Theologische regtzinnigheid des Dichters, welke er in doorstraalt, stuit ons evenzeer, als de aanroeping der Maagd onder allerlei benamingen. Ook stooten wij hier en daar op niet veel meer dan brommend nonsens, gelijk, bij voorbeeld, als, op bl. 28, van Maria gezegd wordt, dat ze

aan de voeten zinkt en aanbidt van haar Zoon, 
En op de vleuglen wiegt der Serafs van zijn throon; 
 
Of, op bl. 33, van de 
verdorven wareld, 
Die, trotsch op 't waterschuim, dat om heur lokken parelt, 
Zich - zelve tempels sticht. 

Voorts gelooven wij, dat, als sommige bijzonderheden veel verkort, en andere, naar evenredigheid, meer uitgebreid waren geworden, dit gedicht er zeer veel bij had kunnen winnen.
Het derde gezang is aan de Maan gewijd, ruim tweehonderd regels lang, en mede van 1817. Het zingt haar, als Nachtvorstin, oorzaak van ebbe en vloed en winden, als zedig van gelaat, zonder blanketsel, zoo als zij

't broederlijke licht 
Met blijden zustergroet ontfangt in 't aangezicht, 
En hulprijk mededeelt aan de overfloersde streken, 
Om 't duister, dat hen (haar) dekt, weldadig door te breken; 
Maar, stuitende op haar borst, in hevigheid verdoofd. 

Hier wordt het vurig aangezigt der zonne tegengesteld, en het roosten en blakeren van haren gloed geschetst, en dan het statig licht der mane en haar invloed nader beschreven, alwaar het, onder anderen, is:

De vruchtbre wijnstok dankt aan d'invloed van uw stralen 
Den rijpen muskadel, waarmeê zijn ranken pralen: 
Die gift des levens, die, bij 's aanzijns wrangste smart, 
De foltring heelt, verzacht, en uitdelgt in het hart; 

{==123==} {>>pagina-aanduiding<<}

Voor wie de zorgen vliên, de knellende angsten wijken, 
En sterkte en moed herrijst, waar moed en kracht bezwijken. 

Vervolgens vraagt de Dichter:

Is 't waar, en ziet het oog, op 't zilver van uw stralen, 
Het zwervend Geestendom vertroostend nederdalen, 
Wanneer het uit zijn kring, door teedre zucht geraakt, 
De banden weêr gedenkt, door 't sterfuur los gemaakt? 
Ach! wederspreek, (zegt hij) wien 't lust, uw invloed, dierbre schimmen! 

en bidt:

Komt, blaast mij lieflijk toe, wanneer, bij 't eenzaam waken, 
Mijn hand de Dichtpen grijpt; of, luistrend naar het kraken 
Der stormbui, om mijn zoon, geslingerd op het meir, 
Den traan eens vaders vangt, in 't afzijn dubbel teêr; 
En voert mijn zucht tot hem! 
 
Of, daalt ge uit hooger sfeer, ô reikt mij, uit de handen 
Dier kindren, die 'k beween met bloedende ingewanden, 
Een liefdeteeken! 

Nu gewaagt hij van de verdichtselen der ouden, die voorgaven, dat men de maan, door tooverzangen, uit haren stand rukken, haar licht verduisteren kon enz., en zegt, dat, zoo hij in dat vermogen deelen mogt, hij de Nachtgodes bezweren zou, om over wind en zee te gebieden, ter bevordering van zijns zoons reize. - Daarna zingt hij:

Ook zee- en stroomdier tiert in t golvend element, 
Zoo dikwerf gij 't gelaat op 't vloeibre water wendt: 

maar (vervolgt hij)

gij keert het aangezicht, 
En 't vischjen krimpt van rouw bij 't missen van uw licht, 
En dartelt in geen vliet met blijd en spartlend zwemmen: 
De schaalvisch voelt geen kleed om 't slinkend lichaam klemmen, 
Maar schokt in d'oorlogsdosch, zijn meester thands te ruim, 
En schuilt, als moedloos, weg in wier en oeverschuim. 

Doch het zijn niet enkel planten en dieren, waarop de

{==124==} {>>pagina-aanduiding<<}
maan hare kracht oefent, maar ook de mensch, en inzonderheid zijn hersengestel.

Gewis. Een harder aart moog dees uw macht beperken, 
De zwakkre voelt door u 't gekrenkte hoofd bewerken, 
En wisselt, met uw licht, van denkbeeld, van gevoel. 
Helaas! ook zelfs de ziel staat vreemd geweld ten doel! 

De Dichter besluit:

- Ook ik, ik suf: de haatlijke ouderdom 
Besneeuwt mij 't hoofd niet slechts, en buigt den hals mij krom; 
Hij heeft me een deel ontroofd der denkkracht, in 't geheugen. 
Ach! is het Dichterswoord geen bloot belachbre leugen, 
Hergeef, hergeef het mij - ik smeek het - dierbre Maan! 
Dan heffe ik, u ter eer', volmaakter lofzang aan. 

Wij wenschen dezer bede verhooring; doch hebben er niet veel moeds op. Overigens draagt dit vers van s Dichters suffen ook weinig blijk. Het vloeit over van schoonheden, welke het ons leed doet niet verder te kunnen doen opmerken. - Van de Lierzangen en losse stukken zullen wij nader verslag doen. - Wij hebben hier en daar op hinderlijke drukfouten gestooten, zoo als op zingen voor zengen, deelen voor telen, Maria voor Marië, enz. Tegen de geslachten der naamwoorden zondigt de Heer bilderdijk veelvuldig. Van hetgeen, in zijne spelling, naar het algemeen gevoelen, thans onbetwistbaar gebrekkig is, verkiest hij nog niet af te wijken; schoon zichzelven hierin niet geheel gelijk. Sommigen zijner kunstig te zamengeste de woorden bevallen ons niet, zoo als strandrotsgrot, rietstulppoorte, schatting - schuld betooning, steenrotsklippen, glintwormglimmen, enz. Bezwemen voor bezwijmd, en versteven voor verstijfd, houden wij voor verkeerd Schuchter is geen Nederduitsch. Vereenen voor overeenstemmen is zeer oneigen. Hier en daar is ook op den stijl wel wat aan te merken, zoo als, bij voorbeeld, in de anders schoone regels, op bl. 16.

Zoo was het kleed gewrocht, dat de overschoone Bruid 
Haar huwlijkspeuluw dekte, en om de sponde plooide, 
En 't heerlijkst schilderij met gouden loofwerk tooide. 

Maar: ubi plura non tantum, sed omnia fere nitent, non ego paucis &c.





{==125==} {>>pagina-aanduiding<<}

Gedichten van Cornelis Loots, Ridder der Orde van den Nederlandschen Leeuw, en Lid van het Koninklijk Instituut. IIIde Deel. Te Amsterdam, bij J. van der Hey. 1817. In gr. 8vo. 182 Bl. f 3-12-:

Beschouwing van Amsterdam, 1803. Er heerscht in dit gansche vers een geest, die veel en velerlei tegenspraak en berisping kan ondergaan, maar die ten minste de verdienste heeft van echt oud-Amsterdamsch te zijn. Het is, of wij de stemme van een dier oude Aristocraten nog hooren, die, even hoog boven Vorst en gemeen verheven, hunne donderende stem als beslissend lieten gelden in 's lands algemeene vergadering. ‘Wij vertegenwoordigen, wij zijn Amsterdam - Amsterdam is Nederland, en Nederland is de kroon (en de spil) van Europa’ - zoo omtrent luidde deze hooge toon. Feilen was hier onmogelijk..... Welnu, wij hooren dezen toon nog wel gaarne eens - hij herinnert ons zoo veel goeds en groots - van den Zanger aan het IJ, die zeggen kan, naar geest en vleesch, alles aan Amsterdam verschuldigd te zijn. Van den kant der kunst moest dit vers, natuurlijk, groote verdienste hebben, en heeft die inderdaad. De loop is oorspronkelijk, en de afzonderlijke deelen hier en daar heerlijk.
Leonidas in de engte van Thermopylé, 1804. Een zeer bekend, misschien al te bekend onderwerp, wél behandeld, het fiksch penseel van loots niet onwaardig, vol van schoone partijen. Niet Grieksch genoeg, heeft men gezegd. En zeker was het niet wel mogelijk, dat iemand, in deze letterkunde geheel onervaren, die eigenaardige tint daaraan zou mededeelen. Doch kunnen wij niet zeggen, op grove vergrijpen tegen het plaatselijke, het kostuum en de geschiedenis gestooten te hebben. - Enkele regels hebben den wensch bij ons vernieuwd, dat de Dichter zich een weinig meer op zoetvloeijendheid toeleide, een weinig meer likte; b.v.

Te hoog, dat bandloosheid de weegschaal weer zou dreigen. 

Wie kan alle deze op elkander stootende medeklinkers gemakkelijk ter kele uitbrengen?
Lofzang aan de Schilderkunst. Uitgesproken bij de uitdee-
{==126==} {>>pagina-aanduiding<<}
ling der Eereprijzen aan de Stads Teeken - Akademie te Amsterdam, in het jaar 1807. In tienregelige coupletten, los en meestal historisch behandeld, voor de gelegenheid in allen opzigte wél berekend, klaar, gemakkelijk, welluidend, vol van ongezochten lof op..... de schoonen en het vaderland, bij dien op de edele kunst. 's Mans verzen, trouwens, kunnen, wat dezen staat betreft, als eene soort van thermometer op deszelfs lotwissel worden aangemerkt. Als een schoone toon der menschelijkheid klinkt ons uit dat jaar 1807 toe:

Maar schaars (o Schilderkunst!) betrede uw voet de velden, 
Waar moordzucht, waar verdelging woedt; 
En schilder, in den dosch der helden, 
Geen dwingelanden, heet op bloed. 
Bij 't zien des beelds van alexander, 
Drilt cesar woester d'oorlogsstander, 
En wijdt zich aan vernieuwd geweld: 
De druppel verw, die(n) gij doet vloeijen, 
Kan tot een' stroom van bloed dan groeijen, 
Die boven land en steden zwelt. 

Overigens heeft ons loots in later tijd zoo heerlijke brokken over de hier bezongene kunst geleverd, dat het hem moeijelijk valt, ons door dit vroegere in geestverrukking te brengen. Dit is het nadeel eener te lang vertraagde uitgave.
Leydens Ramp. 1809. Dit onderwerp is destijds door velen, en op velerlei wijze, bezongen. Wij gissen, dat loots geen der eersten is geweest, en dat hij, niet bijzonder deelende in het onheil, en welligt zelfs geen ooggetuige van het tooneel, meer op aansporing van anderen, dan door eigen aandrift, gezongen hebbe. Geenszins, omdat het stuk wezenlijke verdienste zou missen, maar omdat, in deszelfs geheele beloop, het vernuft ruim zoo veel als het eenvoudige gevoel spreekt, en dit in tegengestelde omstandigheden niet wel mogelijk ware geweest. Ook de vorm zelf bevestigt deze gedachte. De korte regel, afwisselende maat, en het kunstige couplet, verraden geene diepe droefheid - stemmen niet met haren toon. In zijne soort, echter, als kunstmatige beschouwing der gebeurtenis, als schilderij, niet slechts naar het uitwendige, maar ook ten aanzien der gedachten, hierbij ligtelijk ontstaan, met terugzigt op en inmenging van de overige,

{==127==} {>>pagina-aanduiding<<}
algemeene rampen des lands enz. enz., is het door ons met goedkeuring en genoegen gelezen. Alleen moeten wij herhalen, wat we, bij ik weet niet welke gelegenheid, vroeger gezegd hebben, dat de geest van het kwaad ons een slechte plaatsvervanger van den kwaden geest voorkomt, in welken niemand, al is hij ook nog zoo zeer wijsgeer, als dichter mag weigeren te gelooven.
De Vrouw. 1817. Dit stuk verstrekte, om de Prijsuitdeeling bij de Maatschappij Kunst zij ons doel, bij welke naar het vrouwelijk naakt wordt geteekend, meer luister bij te zetten. Het werd voor eene vergadering van vrouwen zoo wel als mannen uitgesproken, en zulks weinige maanden nadat de Dichter zijne jeugdige Echtgenoote door den dood had verloren. Dit een en ander gaf eigenaardige aanleiding tot de keuze der stoffe, tot derzelver bijzondere behandeling, en tot onderscheiden bijwerk, aan het hoofdtafereel toegevoegd. Onder het laatste rekenen wij den aanhef:

Vrees niet, geliefde schim! dat ik, het rouwen moê, 
Een feestlied stemmen zal, eer ik uwe asch voldoe - enz. 

door ons met goedkeuring en treurig genoegen beschouwd; als ook die plaatsen, waar hij wederom geheel tot dit onderwerp wederkeert, en daarbij misschien wel eens wat langer vertoeft, dan de koele toehoorder, inzonderheid de liefhebber van kunst en uitwendigen tooi boven onzigtbare gevoelens des harte, met den tijd en de plaatse bestaanbaar acht. Wij, echter, willen zoo nederig niet zijn, om ons onder dezen te rangschikken. Maar er ontstaat ligtelijk een andere strijd, over de behandeling zelve van het eigenlijk onderwerp. Deelt dezelve, namelijk, niet al te zeer in de bijzondere stemming des Dichters, waarbij het harte tot overloopens toe vol, maar het hoosd wel eens zoo veel te lediger is? Niet, alsof wij aan den vorm veel te berispen hadden, of de zang niet vloeide, de beelden niet overvloedig, waar en treffend waren. Het tegendeel is ons doorgaans voorgekomen. En wie bewondert den Dichter niet, die zóó weet te stenen, te klagen, en zichzelven te beschuldigen over al te karig betoonden pligt? Maar, wanneer wij het stuk van dezen dos ontdoen, dan blijft er ligt al te weinig, en wel zoodanig iets over, dat min behaagt. ‘De vrouwen

{==128==} {>>pagina-aanduiding<<}
zijn veel beter, dan de mans’ - dit is het thema, hier behandeld; - ‘de laatsten deugen eigenlijk bitter weinig; woeste en misbruikte krachten, ziedaar hun roem! Maar moet dan de lof der vrouwe juist op de verguizing des mans - kan dezelve niet uitnemend op beider eigenaardig verschil, ja dáárop gebouwd worden, dat de voortreffelijke vrouw den voortreffelijken man nog te boven gaat; zoo omtrent, als, naar 's Dichters eigen beeld, de zachte parel het oog, op den duur, meer nog streelt en boeit, dan de schitterende diamant? - Behalve deze algemeene aanmerking, hebben wij eene meer bijzondere. Zij treft de aanhaling der geschiedenis van Hagar. Was deze waarlijk een slagtoffer van onregtvaardig mannengeweld? Kent loots de omstandigheden genoeg, om hiervan zeker te zijn? Of, laat hem het karakter van Abraham toe, dit ligtelijk te vermoeden? Zoo neen, dan begaat hij eene onvoorzigtigheid, en vergrijpt zich aan eenen man, ja aan een boek, dat zijnen medeburgeren, dat hemzelven, heilig is, en, naar onze overtuiging, heilig moet blijven, zal de maatschappij gelukkig zijn. Wij mogen op dit ontzag niets laten afdingen; en het ontbrak den Dichter zeker aan geene stof, om zijne stelling te staven, zonder juist den genoemden Vriend van God en Vader der Geloovigen aan te randen. - De ruimte verbiedt, in meer bijzonderheden te komen. Het slotzangetje heeft ons zeer behaagd. In den volgenden regel, daarentegen, in den aanhef, heerscht niet slechts stroefheid, maar ook overdaad, door de cursieve letter aangeduid:

Ja, schoon een schaar van volk hier indrong langs den drempel. 

Ter twee-en-tachtigste verjaring van den Lt. Admiraal van kinsbergen, 1 Mei 1817. Allerfraaist! Ieder couplet eene nieuwe bloem in den schoonen meikrans! Gaarne schreven wij er een deel van over; maar, waar zouden wij ophouden? Wij willen dus maar alleen op twee, drie blaadjes opmerkzaam maken, die het menschelijke in de kunst schijnen te verraden. Volmaking toch, en geene volmaaktheid, is het, waarop wij, bij alle onze inspanning, hebben te oogen. Bl. 125. brommend rouwgeschal; dit woord doet onvermijdelijk aan kwalijk gemeenden rouw denken. - Bl. 126. scheutvrij, een zonderling woord, dat ligt iemand voor onkwetsbaar zou opvatten, en dat zeer wel gemist kon worden. - Bl. 127.

{==129==} {>>pagina-aanduiding<<}


Geen nagebootst, gezocht geween 
Van koude levenlooze wichtjes, 
Geteeld uit onbezielden steen, 
Met uitgedoofde sakkellichtjes - enz. 

Een zeer natuurlijk verband der gedachten bragt ons hier in de Nieuwe-kerk te Amsterdam, bij het graf van de ruiter; en nu hinderde ons de tegenstelling der steenen met de levende wichtjes.
De Rijmdrift, Hekeldicht. De vorm, aan deze hekeling gegeven, is misschien min gewoon. Het volgehoudene beeld van zware buijen, en de verdichte gevallen, naderhand voorgesteld, strooken welligt niet volkomen. Elk op zichzelve echter, en vooral het eerste, is geestig, vol van allertreffendste spelingen, b.v.

Als 't stormig luchtgewest der rijmgezinde geesten, 
Door honger en gebrek beroerd, a's door tempeesten, 
Gedichten uitstort, na een' bangen barensnood, 
En 't rijm van zee en lucht zich aan elkandren stoot; 
Dan storten lierzang, leer- en heldendichten neder, 
Van ondren geeft de zee geboorte- en lijkzang weder; 
De treurtoon huilt er door, het draait, het stuift door een, 
Een sterker hongerstorm drijft zwakker voor zich heen. 

De dichtkunst is ons toch altijd eene slechte kostwinning voorgekomen. Doch verder:

Dees bui valt zachtjes neér, met drupjes, fijn als stof; 
Die stort met meerdre kracht, met stralen, dik en grof; 
Dees mengt er blanke sneeuw en zelfs wat hagel onder; 
Een andre pronkt, heel grootsch, met bliksem en met donder; 
En die, opdat hij 't sombre en 't schrijkbre t' zaam vereen', 
Voert, in zijn' nederkomst, een' stortvlaag meê van steen. 

Ter eerste verjaring van den Veldslag bij Waterloo. Kort, maar krachtig. Wij twijfelen, echter, of de aanloop wel zoo duidelijk, zoo juist gezet is, als de aard der zake vordert.
Het volgende stuk, Aan den Vorst, bij Zijn bezoek in het Instituut, is onzen lezeren uit eene vroegere uitgaaf nog genoeg bekend; en, al den lof, toen aan hetzelve gegeven, herhalende, gaan wij over tot

{==130==} {>>pagina-aanduiding<<}

Het feestvierend Amsterdam, bij de hooge tegenweerdigheid van hunne Koninklijke Majesteiten en het Vorstelijk Huis, 1816. Met groot genoegen hebben wij dit stuk gelezen. Het is een waar schildertafereel, der gelegenheid waardig, en zoo als het ook maar door een' ooggetuige te vervaardigen was. Wij stellen ons voor, deze beoordeeling te versieren met eenige coupletten uit dit stuk, achteraangevoegd, waarbij ieder over den trant moge oordeelen. Intusschen zijn ons eenige aanmerkingen voorgekomen. De Dichter, b.v., spreekt van eene spelevaart in den nacht. Wat zal hij hiervan maken, die niet weet, of wat zal hij zeggen, die weet, dat hierdoor de groote menigte van allerlei vaartuigen - zolderschuiten, trekschepen enz. enz. zijn te verstaan, die de grachten opvulden, om de illuminatie gemakkelijk en volkomen te doen opnemen? Ook twijfelen wij, of het volgende couplet wel goed losloopt, althans duidelijk genoeg zij:

Ja, 't lot van Neêrland werd beslist, 
Haar hoon voor eeuwig uitgewischt; 
Van alle smet gewasschen 
In 's vijands bloed, verkwist zoo rijk, 
Werd ze eerstgevallen sneeuw gelijk, 
Toen ze, in de breede plassen, 
In 't vocht, de landkeel doorgewoeld, 
Haar wimpeltip had afgespoeld, 
Toen moest Algiers 't bezuren, 
Toen 't eerste schot voor de eer der vlag, 
Die zeeën dwingt tot diep ontzag, 
Vloog door zijne ijsren muren. 

Moet er misschien achter afgespoeld, of vroeger na gelijk, ook een langer zinscheidingsteeken staan? Hoe het zij, wij kunnen het niet regt volgen. Wijders wenschten wij, bl. 164, dat: van ons voldaan, noch regt Hollandsch, noch poëtisch, wel geschrapt.
Aan Nederlanders. 1817. Lees: aan de onvergenoegden, de eeuwige bedillers. Scherp, geestig, al te waar! Het eerste couplet op bl. 169 schijnt ons wat duister.
De Zeeschuimers. 1809. Naar stoffe en vorm voortreffelijk. Smaad kleefde, is, echter, zeer hard.
Glorie. 1808. Eene persiflage, door dit slotvers genoeg verklaard:

{==131==} {>>pagina-aanduiding<<}


Wat mag dit zijn?.. maar hoe! wat stem 
Klinkt in mijn oor? ‘Aanschouw dan hem, 
Den held, wel waard deze achtbre staatsie: 
Vereer hem! hem behoort dat paard; 
't Is winner van een zweep verklaard; 
En hij ontvangt voor 't beest den lof bij procuratie!’ 

Als eene aardigheid laten wij dit gaarne gelden, ja zelfs als eene satire op den dommen hoogmoed van sommige liefhebbers van dusdanigen lof. Maar anders prijst loots toch ook elders den Koning, om hetgeen zijne krijgslieden gedaan hebben; en is eene oefening, voor sommigen onzer provinciën, in een' tak van haar bestaan, niet onbelangrijk, en daarom door de regering der steden openlijk aangemoedigd, even zoo min, en misschien minder bespottelijk, dan hetgeen de Olimpische helden, door Pindaren bezongen, eertijds verrigtten.
In het Salon op Beekhuizen. 1816. Aan wijlen j.h. lexius. 1817. Een paar kleine stukjes; het eerste vooral fraai. In het laatste vatten wij niet, waarom ‘Verdraagzaamheid in 't vriendlijk maanlicht neêrziet.’
Zie hier, ten slotte, de beloofde coupletten uit het feestvierend Amsterdam:

Maar vruchtloos, windje! u opgewekt; 
Gij, die, zoo mat ter rust gestrekt, 
In 't fladdrend zeil blijft hangen; 
Een vuurgeest, die in golven leest, (*) 
In hollen balg den stroom doorzweeft, 
Zal uw geweld vervangen: 
Hij slaat de wleken, u ten spijt, 
In 't vocht, hij wendt zich wijd en zijd, 
Bespottende uw vermogen; 
En is, met Vorst en Hofgezin, 
Dwars tegen dwang der stroomen in, 
Verre ons gezigt ontvlogen. 
 
De rookwolk, die zich bogtig krult, 
Met rollend zwart de lucht vervult, 

{==132==} {>>pagina-aanduiding<<}

Vervangt nu 't helder blinken 
Des wimpels, die, in top zoo hoog, 
Het kroonjagt wees aan aller oog, 
En nu in 't wand blijft zinken; 
Bedekt, verzwelgt dien koolmijnsmook, 
Door uw' gevlamden bliksemrook, 
O zwangere kartouwen! 
Stort wolken gloeds uw keelen uit! 
Wij zingen, bij uw grof geluid: 
‘Wilhelmus van Nassouwen!’ 
 
Uw dondertoon voegt op den vloed; 
Bij 't sneeuwwit schuim past zulk een gloed, 
Voor 't oor en oog der helden; 
Het zijn geen ijdle bliksems meêr, 
Neen, hooren wij den nagalm weêr, 
Die klonk langs Nereus velden, 
En dreunen deed het roovrenslot; 
't Is 't oopnen van den leeuwenstrot, 
't Is 't opslaan van zijn blikken; 
Niet in de kooi, zijn' moed te naauw, 
Maar zoo als hij, door tand en klaauw, 
Al 't woudheir doet verschrikken. 


Kleine Romans en Verhalen van A.F.E. Langbein. Te Haarlem, bij F. Bohn. In gr. 8vo. 312 Bl. f 2-10-:

Lang, te lang, ons althans veel te lang, is de eerste Roman uitgedijd. Die beslaat 190 bladzijden, en zal, onder den titel van: De Vreemdeling en het kleine Stadje, de groote gebreken en belagchelijkheden van het: ik wil mededoen en ik kan niet, in kleine stadjes, moeten gispen: zoodat het dan eene satire - geworden is? neen, Lezer! een langgerekt en vervelend verhaal, dat, ja, hier en daar een' lach opwekt, maar dat doorgaans het ware geestige mist, en daar niet veel ook van worden kon, ten zij het bij eene nadere redaktie den naam van klein bijzonder had gehandhaafd. De Dood te paard heeft de verdienste van kort te zijn; maar of het iets grappigs of aandoenlijks wezen moet, verklaren wij niet te bevatten. De Onverzoenlijke heeft dezelfde beknopt-
{==133==} {>>pagina-aanduiding<<}
heid, en is een treurig en nagenoeg ongeloofelijk verhaal, dat echter van geheel de verzameling het meest nog leerzaam is. Het onderwijs voor een' Staatsman teekent de hoven en hovelingen, overdreven genoeg, van de ongunstigste zijde. De Muizeval, of de preek voor Recensenten, laten wij ter beoordeeling van het publiek; wij houden ons liefst neutraal. De vrolijke Hofnar is iets uitvoeriger, maar, buiten eenen enkelen nog al geestigen zet, is het slot: De bladzijden, voor hem bestemd, zijn vol, in ons oog het beste. De schrandere Man is een waanwijze kwast, die, gelijk betamelijk is, van zijnen waan van doorzigt en schranderheid de dupe wordt. Zoodat wij noch den Lezer tot het koopen, noch den Uitgever tot het doen overzetten van meer soortgelijke uitheemsche produkten zeer kunnen aanmoedigen.

School van Wijsheid en Deugd. Een nieuw Geschenk voor de Jeugd, uitgegeven door J.L. Ewald. Naar den tweeden druk, uit het Hoogduitsch. Te Amsterdam, bij J. van der Hey. 1817. In kl. 8vo. XII. 174 Bl. f 1-10-:

Niet, dat de naam van ewald alléén ons bewoog; maar met volle overtuiging raden wij der jeugd, deze school van wijsheid en van deugd binnen te treden, en de lessen, die aldaar gegeven worden, wél te onthouden en te behartigen. Uit de aanprijzende woorden, welke ewald der Hoogduitsche uitgave voorafzendt, en die ons in het voorberigt voor de Hollandsche vertaling worden medegedeeld, blijkt ons, dat deze verzameling van verhalen voor de jeugd van eenen man komt, die geld noch roem begeert, ja zelfs niet eens verkiest genoemd te worden, maar slechts in stilte en zonder eenige aanmatiging in zijnen kring goeds poogt te stichten. Dit is nu wel geen volstrekt beslissende waarborg voor de deugdelijkheid van het werkje; maar het bevat toch veel grond tot aanbeveling.
De inhoud van het boekje prijst zich intusschen zelf aan. Hij bestaat uit fabelen en vertellingen, de onderwerpen meest uit de natuur ontleend. Bij de lezing ons getroffen gevoelende door de eenvoudige voorstelling der waarheid, het lieve van den stijl, en het gewigt der voorgedragene onderwij-
{==134==} {>>pagina-aanduiding<<}
zing, vraagden wij bij ons zelve, of het niet de beste aanbeveling voor werkjes van dezen aard zou wezen, wanneer ook volwassenen dezelve met vermaak lezen. Het is dan een bewijs, dat de voorstellingen voor het menschelijk hart berekend, en vrij zijn van die lafheid, die wel eens met eenvoudigheid wordt verwisseld. Is niet, b.v., ook voor den rijperen ouderdom treffend het navolgend voorstel van de uitmuntendheid van den mensch boven het redelooze dier: ‘Zie,’ zeide de vader tot zijn zoontje, bij de beschouwing van een zuigend lammetje, ‘toen gij geboren werdt, laagt gij in den schoot uwer moeder, en zuigdet aan hare borsten, even als dit lam, en gij sluimerdet eenige maanden lang. Maar nu staakt gij uw hoofd omhoog, zaagt van de borst opwaarts, en lachtet uwe moeder aan - daartoe is dit lammetje niet in staat. En na verloop van eenige maanden herkendet gij de moeder boven alle anderen, lachtet haar toe, en strektet de handjes naar haar uit - ook zulks vermag dit lammetje niet. En toen er weder eenige maanden verloopen waren, herkendet gij ook uwen vader, keerdet uw klein aangezigtje van de moeder af naar hem toe, en zeidet nu: vader! moeder! - daartoe is het lammetje niet in staat. Het gaat met zijn hoofd naar den grond gebogen; maar gij zijt in staat, om niet alleen uw aangezigt naar de aarde te rigten, maar het ook opwaarts naar den hemel te heffen, en de liefde groeit bij u aan. Zoo groeit ook de kennis aan. Weldra zult gij insgelijks het gelaat der natuur aanschouwen, zoo wel als dat van uwen vader en van uwe moeder.’
Hetgeen deze opstellen boven vele andere vooruit hebben, is, dat men dezelve best den kinderen zelve voorleest of verhaalt, en dat zij uitnemend geschikt zijn, om den raad van ewald daarbij te volgen, dat men, namelijk, den kinderen den zin of het oogmerk van het verhaal laat raden, er nu en dan eene andere uitkomst van verdicht, acht geeft, wat zij daarvan zeggen, en hun vrage, of de uitkomst wel zoodanig heeft kunnen zijn? Men moet ook, voegt hij er bij, de vertellingen niet met breedsprakige zedelessen doen verzeld gaan, maar de zedeles uit het verhaal zelve laten voortvloeijen, zonder verdere vermaning of waarschuwing; de toepassing aan hun zelve overlatende, die zij zeker beter maken, dan men hun dezelve voorprediken kan.
Het boekje is alzoo bijzonder, immers zoo de kinderen

{==135==} {>>pagina-aanduiding<<}
nog jong zijn, voor de ouders, opdat deze verhalen en uitbreiden, op velerlei wijze geschikt, (en daarna geve men het dan den kinderen ten geschenke) hetgeen reeds daaruit blijkt, dat ieder opstel kort is, als waardoor dit deeltje reeds meer dan zeventig verhalen bevat.
De stukjes, getiteld: Het Koningsland, Het Testament, De Tuin, De Wetgeving, Het vaderlijk Gebod, en De goede Koning, zijn zeer geschikt tot kinderlijke voorbereiding op het bijbelsch onderwijs. Het laatste geeft indrukken tegen den sektengeest.
‘Ga dan getroost’ (zeggen ook wij den Hoogduitschen Uitgever en den Vertaler na) ‘ga dan getroost de wereld in, eenvoudig, maar nuttig boekje! Onderrigt, vermaan, en waarschuw overal, waar gij komt! Dring in het hart der moeders, en door hetzelve in het hart der kinderen! Naar u taste het kind bij elken stillen avondstond, brenge het zijner moeder, om het daarnit iets te vertellen, en luistere met ingespannen aandacht naar het verhaal! Vermaak, terwijl gij onderrigt, en onderrigt, terwijl gij vermaakt! Hij, die het zaadkorreltje in de aarde zegent, zal ook het geestelijke zaad zegenen, dat gij in der kinderen harten hebt uitgestrooid.’
Wordt onze wensch van een goed onthaal van dit lieve, schoon vertaalde, boekje, hetwelk met eene fraaije titelprent is versierd, vervuld, dan zal er nog een tweede stukje volgen, waarmede dit werkje, voor welks overbrenging in onze taal wij den bekwamen goede hartelijk danken, compleet zal zijn.




Gebeden voor Kinderen, door den Schoolopziener H. Wester. Te Groningen, bij J. Oomkens. In kl. 8vo. 20 Bl. f :-2-:

Eenige korte en eenvoudige gebeden, zoo wel voor huisselijk als schoolgebruik. Het eerste doet wederom aan de vraag denken: Moet men kinderen, voor zich, in het huisselijk leven, leeren bidden? Moet men hun daartoe bepaalde voorschriften in handen geven en doen van buiten leeren, ten einde ze woordelijk te volgen? Strekt dit, om hunne gedachte aan, hunnen eerbied voor, hunne dankbaarheid jegens,

{==136==} {>>pagina-aanduiding<<}
hun gevoel der afhankelijkheid van, hunne liefde tot God op te wekken en levendig te houden? Gesteld, dat men de kinderen, tot hun tiende, twaalfde of veertiende jaar, geheel onkundig kon houden van hetgeen ooit omtrent een Opperwezen gedacht en geleerd is, ten einde hun dan eenen indruk door die welbegrepene ontdekking mede te deelen, welke niet zoo ligt weer vervloog; zou zulk eene handelwijze wenschelijk zijn of niet? Het is waar, dat het slechts eene vooronderstelling is. Kruid en onkruid gedijen al spoedig even zeer op den akker des kinderlijken verstands, en dien rein te houden, wordt vroeg der ouderen pligt. Het is dan ook goed, den waren godsdienst bij tijds aan te kweeken. Bidden is daartoe zeer geschikt. Kon men het kind leeren, bij het eten, bij het ter ruste gaan, zijne gedachten waarlijk tot God te verheffen, zulks ware voorzeker wenschelijk. Maar bereikt men dit doel met formulieren? Of, leert men het kind - te naderen met de lippen, terwijl het hart verre is? Het heeft zijn voor, het heeft zijn tegen. Het minst nog zouden wij aan de nuttigheid twijfelen bij het eten. Het kind ziet aan tafel eene plegtige handeling verrigten; zijne eigene nieuwsgierigheid lokt hem uit, naar de oorzaak te vragen, en het valt niet moeijelijk, hem een antwoord te geven, dat gereedelijk tot waarachtig bidden opleidt. Doch, ook deze bedenking neemt het nut der medegedeelde kleine gebeden niet weg. De meeste ouders zullen - voor zoo verre zij nadenken - toch wel voor de zaak zijn; en dan vinden zij hier een' keurigen voorraad, meest van den bekwamen wester, doch ten deele ook van den Hoogleeraar tinga. Men zou nog wel kunnen vragen, of het: om Jezus wil, door de kinderen verstaan worde. Doch misschien is het een voldoend antwoord, dat zij even vroeg moeten leeren aan Jezus als aan God denken, en dat het niet verstaan de gereedste aanleiding zal geven tot gewenschte
navraag. Dank hebbe dus de grijze kindervriend voor eenen arbeid, die gewis zijne moeijelijkheden heeft! Dank hebbe hij, boven alle bedenking, voor de schoolgebeden, wier heil, als algemeene, in het oog loopende, hulde aan de Godheid, wij niet betwijfelen!





{==137==} {>>pagina-aanduiding<<}

Boekbeschouwing.

Dissertatio inauguralis de Bileamo ejus historiâ et vaticiniis, quam - pro gradu doctoratus - publico examini submittit Bartholdus Regnerus de Geer, Rheno-Trajectinus. Trajecti ad Rhenum, ex officinâ J. Altheer. 8vo. form. maj.

Eene schoone Akademische Verhandeling, den edelen Schrijver en zijnen waardigen Leermeester even vereerende, als zij den alouden vaderlandschen roem, door bondige geleerdheid, staaft. De keus des onderwerps is zeer gelukkig. Alwie eenigzins met de Bijbelsche uitlegkunde en hare geschiedenis bekend is, weet, welk eene ergernis velen aan Bileam's geschiedenis hebben genomen, en hoe vele pogingen er zijn aangewend, om het aanstootelijke, hetwelk men er in zochten vond, uit dezelve weg te nemen of te verzachten; alles op verschillende wijze, naar mate de Geleerden, welke deze geschiedenis behandelden, minder' of meerder' eerbied voor de achtbaarheid en het gezag des Bijbels hadden. Niemand zal het dus voor noodeloos of overtollig verklaren, deze gebeurtenis op nieuw ten toets te brengen, en, in hare verdediging, de eer der gewijde oorkonden te handhaven tegen dezulken, welke mythe, fabel, droom en leenspreuk noemen, wat hun niet behaagt. Maar ook als dichtstuk verdient Bileam's Godspraak aller opmerkzaamheid. Hij moge, naar sommiger oordeel, de eenvoudige schoonheid en waardigheid van eenen David en Mozes, als Natuurdichters beschouwd, niet bezitten, (hoewel anderen hem geene dier eigenschappen betwisten) echter heeft hij uitstekende verdienste, en zijn dichtstuk is een der schoonste, welke de Hebreeuwsche oudheid heeft nagelaten. Er heerscht in hetzelve kracht en verhevenheid, een gang van denkbeelden en

{==138==} {>>pagina-aanduiding<<}
uitboezemingen, die al hooger en hooger stijgen, en, verre van te verzwakken, immer levendiger en schooner worden, den geest tot de hoogste verrukking opvoeren, denzelven, als met een geopend oog, in de verste toekomst doen lezen, en hare gebeurtenissen treffend en heerlijk afmalen.
De Verhandeling is vervat in drie afdeelingen, van welke elke afdeeling weder hare bijzondere hoofdstukken heeft.
De eerste afdeeling, welke over Bileam en zijne geschiedenis tot aan zijne komst bij de Moabieten handelt, verdeelt zich in vier hoofdstukken, bladz. 1-48. I. Israëls gesteldheid, welke met Bileam's geschiedenis in een naauw verband staat. In dit hoofdstuk worden kortelijk Israëls lotgevallen, van het tweede jaar na den uittogt dezes volks, tot aan het tijdstip van deszelfs verschijning op Moabs grenzen, ontvouwd, en het standpunt aangewezen, van hetwelk de lezer deze geschiedenis en Godspraak beschouwen moet. II. Bileam, zijn naam: volkenverderver, of, naar eene andere afleiding, groote verderver; een naam, hem eerst daarna gegeven, om de hem toegekende kracht van vloekspreking. Zijn oorsprong: Béorszoon, onzeker wie die ware. Zijn vaderland: Pethor, in Mesopotamië aan den Euphraat gelegen. III. Bileam's Godsdienst: een vereerder van den waren God, echter, met Jehova's kennis en dienst, afgoderij, die altijd aan wigchelarij verbonden was, vereenigende. Zijn persoon: (post, bediening, waardigheid, persona.) Sommigen houden hem voor een' profeet des Heeren, anderen voor een' waarzegger of wigchelaar. Hij schijnt het laatste geweest te zijn, hoewel hij, in deze geschiedenis, als profeet des Heeren optreedt, voor een' tijd met Jehova's geest bezield. Zijn karakter: baatzucht en loosheid (list.) Van andere gebreken en ondeugden, welke niemeijer in hem vindt, wordt het onzekere en onbewezene, met een enkel
woord, vermeld. IV. Bileam's lotgevallen tot aan zijne komst bij de Moabieten. Balak's vrees voor

{==139==} {>>pagina-aanduiding<<}
het Israëlietisch leger; zijne raadpleging met de Midianieten; bezending aan Bileam, en door rijke geschenken aangedrongen verzoek, om naar Moab te gaan, en den vloek, waaraan men groote kracht toeschreef, over Israël te spreken. Jehova's verschijning aan Bileam, hem den togt en de vervloeking verbiedende. Vertrek der afgewezene Moabietische gezanten, en hunne wederkeering met aanzienlijke geschenken. Bileam's begeerte om aan het verzoek te voldoen. Jehova's nieuwe verschijning; vergunning tot de reis, maar herhaald verbod van vloekspreking. Bileam's afreize; zijne ontmoeting op den weg met de ezelinne en den Engel; zijne aankomst bij Balak.
In deze afdeeling, welke als voorbereidende inleiding tot de volgende geschiedenis en Godspraak kan beschouwd worden, stralen, aanvankelijk, groote belezenheid, scherpzinnig oordeel en uitlegkundige bedrevenheid door, die ter opheldering van menige duistere plaats, in het gewijd verhaal voorkomende, gelukkig worden aangewend. Met vele proeven, meer dan ons plan gedoogt, zouden wij dit oordeel kunnen staven. Onder andere behaagde ons de wijze, op welke eene zwarigheid uit H. XXII:22, vergeleken met vers 20, wordt weggenomen. In het 20ste vers wordt verhaald, dat Jehova aan Bileam de reis naar Moab vergunde; en in vers 22: dat Jehova's toorn tegen Bileam ontstak, omdat hij henentoog. Deze schijnbare tegenstrijdigheid was voor sommige uitleggers, onder dezen voor e.f.c. rosenmuller (in Scholiis ad V.T. Tom. II p. 252) zoo gewigtig, dat hij daarom mede jerusalem's gevoolen aanneemt, en het grootste gedeelte dezer geschiedenis als een verdichtsel van Bileam, door hem onder de Moabieten verspreid en vandaar ter kennis van Mozes gekomen, beschouwt. Door onzen Schrijver wordt doze zoogenoemde strijdigheid (door rosenmuller eene onoplosbare zwarigheid (difficultas inexplicabilis) geheeten) opgeheven, door het geven eener andere overzetting, en wel deze: toen, of als hij op reis was,

{==140==} {>>pagina-aanduiding<<}
werd Jehova's toorn tegen hem ontstoken; eigenlijk: Jehova's toorn ontstak tegen hem op reis zijnde, (iratus fuit Jehova Bileamo in itinere versanti;) welke vertaling hij staaft door aan te voeren, dat het woordje: יכ somwijlen den tijd aanwijst, en in de beteekenis van: wanneer, als, toen, (cum, quum, quando) gebruikt wordt; terwijl er ook niet staat: ׃ר
{== afbeelding 	==} {>>afbeelding<<}
    
יכ maar אוּה 
{== afbeelding 	==} {>>afbeelding<<}
    
ה י
{== afbeelding 	==} {>>afbeelding<<}
    
 (*). Eenvoudiger nog schijnt het ons, indien men יכ neemt als een pronomen relativum, qui, quae, quod, die het voorgaande met het volgende verbindt, op deze wijze vertalende: (vers 21) proximo mane surrexit igitur, stratâque asinâ iter paravit cum principibus Moabiticis Bileamus, (vers 22) cui (י
{== afbeelding 	==} {>>afbeelding<<}
    
) in itinere versanti iratus fuit Jehova. Des anderen daags opgestaan zijnde, en zijne ezelinne gezadeld hebbende, vertrok Bileam met de
Moabietische Vorsten, tegen welken (Bileam) op reis zijnde (of, nadat hij vertrokken was) des Heeren toorn ontstak. Bewijzen voor dit spraakgebruik van het woordje: יכ zijn er voorhanden. Genes. III: ‘tot dat gij tot de aarde wederkeert, uit welke (יכ) gij genomen zijt.’ In onze overzetting staat: ‘dewijl gij daaruit genomen zijt;’ doch in de Grieksche vertaling: εξ ἧς, e quâ (terrâ), uit welke (aarde.) Genes. IV:25. ‘God heeft mij een ander zaad gegeven voor Habel, welken (יכ) Kain heeft gedood.’ In onze overzetting is het: ‘want Kain hem heeft doodgeslagen;’ doch in de Grieksche weder: ὅν ἀπέκτεινε κάϊν, quem occidit Caïnus, dien Kain gedood heeft. Psalm LXXI:15. ‘Mijn mond zal uwe geregtigheid vermelden, den ganschen dag, uwe gunst; van welke (יכ) ik de menigte niet ken.’ Bij de onzen staat: ‘hoewel ik de

{==141==} {>>pagina-aanduiding<<}
getalen niet weet.’ De Grieksche overzetting heeft hier δτι. Psalm XC:4: ‘duizend jaren zijn in uwe oogen, als de dag van gisteren, die (יכ) voorbijgegaan is.’ Bij de onzen: ‘als hij voorbijgegaan is;’ in de Grieksche vertaling: ἡ, quae, welke. Meer voorbeelden voeren wij niet aan, daar de gegevene voldoende zijn. Voor het overige blijft in al zijne kracht des Schrijvers gezegde, dat te dezer plaatse niet wordt opgegeven de reden, waarom Jehova op Bileam vertoornde; doch dat zulks genoegzaam blijkt uit het gansche verband en uit Bileam's geheele gedrag, omdat hij, namelijk, uit baatzucht, en met den wensch om Balak genoegen te geven, op reis toog.
De tweede afdeeling, welke het overige van Bileam's geschiedenis en zijne Godspraken ontvouwt, heeft vijf hoofdstukken, bladz. 49-129. I. Bileam's lotgevallen na zijne aankomst bij de Moabieten, en zijne eerste Godspraak. Bileam's ontvangst door Balak; noodiging aan het offermaal; geleide op eenen berg, aan Baal-Peor gewijd, vanwaar hij Israëls leger kon overzien; het oprigten van zeven altaren, en het offeren van zeven randeren en even zoo vele rammen; naar des Schrijvers gevoelen, hetwelk hij zeer waarschijnlijk maakt, niet ter eere van Baal-Peor, maar van Jehova; Bileam verwijdert zich onder voorwendsel, welligt ook in de verwachting, dat Jehova zich aan hem openbaren zoude; verschijning van Jehova of van zijn' Engel; Bileam's vrees, terugkeering naar Balak, en eerste Godspraak, Israëls heil, grootheid, talrijke nakomelingschap en schitterenden voorspoed voorspellende. II. Bileam's tweede Godspraak. Balak's bevreemding en misnoegen over Bileam's zegenspreking; zijn vermoeden, dat het zien van Israëls gansche leger Bileam's geest tot die zegenende Godspraak heeft opgevoerd: waarom hij hem naar eene andere plaats, vanwaar slechts Israëls achterhoede kon gezien worden, henenleidt; nieuwe offerande; Bilcam's verwijdering; Jehova verschijnt weder aan hem, en beveelt hem nogmaals te zegenen; tweede Godspraak, Is-
{==142==} {>>pagina-aanduiding<<}
raëis zegepraal, gelijk weleer over Egypte, zoo ook nu over zijne tegenwoordige vijanden, aankondigende. III. Derde Godspraak. Balak, nog
meer verstoord, vordert van Bileam, noch zegen noch vloek te spreken; die hem echter zulks weigert, zich beroepende op Jehova's last, doch het verzoek inwilligt, om naar eene andere plaats, waarschijnlijk de kruin van Baal-Peor's gebergte, te gaan, en vandaar, ware het mogelijk, Balak's wensch te vervullen; wederom eene offerande, doch niet meer met die bijgeloovige plegtigheden, bij de vorige gebruikt, daarvan door Jehova's aandrijven teruggehouden; derde Godspraak, Israëls toekomend geluk in Kanaän, den roem van het nieuw gestichte rijk en des volks dapperheid verheffende. IV. Vierde Godspraak. Balak's heviger misnoegen en verwijt aan Bileam; dezes mans verantwoording met Jehova's last en bevel; vierde Godspraak, wat Israël eenmaal ten aanzien der Moabieten verrigten, en wat Moabs lot wezen zoude, voorspellende. V. Bileam's overige Gods 142 en, aangaande het lot der Kenieten, en eene korte, afgebrokene, vol vuur en kracht gesprokene voorzegging, ondergang en verderf dreigende aan alle Israëls vijanden. Hierop volgt het overige gedeelte van Bileam's geschiedenis; zijn raad ter verleiding der Israëlieten; opvolging van dezen raad, met de treurigste uitwerkselen voor Israël; Bileam's terugreis naar zijn vaderland; wederkeering naar de Midianieten, welke, met de Israëlieten krijg voerende, waarschijnlijk zijne raad en hulp begeerden; hij sneuvelt in een' veldslag, en vindt
een uiteinde, zulk eenen verraderlijken mensch waardig.
Ook deze afdeeling geeft overvloedige bewijzen van des Schrijvers uitlegkundigen smaak, van eene ware en eenvoudige, maar door geleerde onderzoeking verkregene en door bedachtzaam oordeel bestuurde, wijze van schriftverklaring. Na eene algemeene beschouwing van Bileam's dichterlijken geest, en het veelvuldig schoone zijner Godspraken, wordt elke bijzondere Godspraak taal- en oordeelkundig ontvouwd, wat in dezelve tref-
{==143==} {>>pagina-aanduiding<<}
fend, roerend, verheven en beeldrijk is aangetoond, en, met gevoel en kracht van uitdrukking, in het licht gesteld. Dikwerf volgt hij, echter niet op gezag, maar op taalkundige gronden bouwende, anderer gevoelen; dikwerf ook verlaat hij anderen en doet eigene keuze, welke, over het algemeen, gereede toestemming zal vinden, en des Schrijvers bedrevenheid doet kennen. Eene enkele maal, nogtans, misten wij aanhaling van Schriftverklaarders, welke dezelfde uitlegging, die de Schrijver geeft, en voor welke hij andere uitleggingen verwerpt, reeds gegeven hadden; hetwelk der opmerkzaamheid des Schrijvers ontsnapt is, doch hem het genoegen geeft van, hoewel het niet wetende, met deze Geleerden overeen te stemmen. Een voorbeeld daarvan is zijne, naar onze meening, zeer gepaste verklaring van Num. XXIII:21, het laatste gedeelte, waar in onze overzetting staat: en het geklank des Konings is bij hem. Naar het ons voorkomt, hebben klinkenberg, van vloten, kuinoel, (in Specimine observationum in Psalmos, inserto in Comm. Theol. edit. a ruperti, velthusen et kuinoel ad Psalm LXXXIX:16-18. Tom. IV. pag. 278) gelijk ook venema en muntinghe ad hunc Psalmum eene gelijke verklaring van deze woorden, ten minste in denzelfden zin, gegeven. Doch dit in het voorbijgaan. Voor het overige straalt er in alles een vrije, milde geest door, welke zich aan geene
meeningen bindt, en daarin het voetspoor van oordeelkundige en verlichte mannen volgt. Zoo wordt Bileam's bekend gezegde: mijne ziele sterve den dood der opregten en mijn uiterste zij gelijk het zijne, (Num. XXIII:10b) op taalkundige gronden en bondige redenering, verklaard van Bileam's wensch, om onder zulke gelukkigen, in het midden van zulk een gezegend en beweldadigd volk, te leven en te sterven, in deszelfs lot te deelen, en aan hetzelve gelijk te zijn. Muntinghe, in zijne Geschiedenis der Menschheid, IIde D. aanteek. 272. heeft, ter ophelde-
{==144==} {>>pagina-aanduiding<<}
ring van Bileam's spreuk, het gezegde van den stervenden Cuthullin, bij ossian, aangevoerd: (*)
Maar mijn naam is beroemd, en mijn lof is in 't lied van de Barden. In het geheim zegt de jeugd: o, ik sterve den dood van Cuthullin! e.z.v.
(Het vervolg en slot hierna.)





Sermons prononcés dans l'Eglise Wallonne d'Amsterdam, pour célébrer le troisième Jubilé de la Réformation, par J. Teissedre l'Ange et P. Chevallier, Pasteurs de cette Eglise. à Amsterdam, chez S. de la Chaux. 1817. 8 et 76 pag. 8vo. f :-18-:

Sermon sur le prix et l'influence de la Réformation, prononcé le jour de son troisième Jubilé, dans l'Eglise Wallonne de Harlem, par L.F. de Serrurier, Pasteur de cette Eglise. à Amsterdam, chez S. de la Chaux. 1817. 2 et 35 pag. 8vo f: 10-:

Het was, voorzeker, wel te voorzien, dat er vele preken in het licht zonden komen, bij gelegenheid van het derde Eeuwfeest der Kerkhervorming. Het onderwerp was nieuw, van groot belang, en zeer geschikt om vele predikanten uit te lokken tot de uitgave van hunne leerredenen, waarop zij, natuurlijk, meer moeite, dan naar gewoonte, hadden moeten doen; terwijl men ook, niet zonder reden, verwachten kon, dat men, door die uitgave, het genoegen en de stichting van velen bevorderen zou. Of juist alle leerredenen, over dit onderwerp uitgegeven, der uitgave waardig waren, kun-
{==145==} {>>pagina-aanduiding<<}
nen noch willen wij beslissen: dan, dat de hier boven aangekondigden alle drie het volkomen waardig zijn, hiervan heeft derzelver lezing ons overtuigd; en, zonder dezelve met elkander te willen vergelijken, durven wij, echter, verzekeren, dat zij, ieder, geene geringe verdienste bezitten.
De twee eerste leerredenen dan, te zamen uitgegeven, zijn door twee, algemeen met lof bekende, Walsche predikanten van Amsterdam bij die gelegenheid uitgesproken. Jammer is het, dat dit bundeltje die volledigheid niet heeft, welke de uitgevers aan hetzelve hadden toegewenscht. Gaarne hadden zij gezien, dat de leerredenen van hunne beide geachte ambtgenooten, die het leeraarsambt reeds overlang en met den voorbeeldigsten ijver in dezelfde gemeente hebben bekleed, er bijgevoegd waren geworden. Dan, de Eerw. robert heeft, wat moeite men ook aanwendde, tot de uitgave van zijne leerrede niet kunnen overgehaald worden. Wat den oudsten leeraar, den Eerw. griot, betreft: deze zou op dien zelfden algemeenen feestdag zijnen vijftigjarigen dienst tevens gevierd hebben. Reeds had hij zich bij tijds tot dien voor hem dubbel gewigtigen dag voorbereid en zijne leerrede afgewerkt, toen eene verschrikkelijke bloedbraking hem in dit bijzonder-belangrijk en aandoenlijk werk verhinderde, en hem op den oever des doods bragt, die hem ook, na eene zeer langdurige sukkeling, naar het graf heeft weggesleept. De treurige toestand, intusschen, waarin hij zich bevond, kwam den Heeren l'ange en chevallier voor, niet wel te gedoogen, om bij deszelfs huisvrouw op de door hen verzochte uitgave van deszelfs opgestelde en niet uitgesprokene leerrede sterk aan te dringen. - In de voorrede wordt van de vruchtelooze begeerte der uitgeveren, in beide gemelde opzigten, berigt gegeven, en tevens verhaald, op welke wijze men, voorloopig, de gemeente tot de groote plegtigheid heeft trachten voor te bereiden, en wat men op den feestdag zelven gedaan heeft, om deze plegtigheid behoorlijk te vieren.

{==146==} {>>pagina-aanduiding<<}

Om nu tot de beide te zamen uitgegevene leerredenen over te gaan: de Eerw. l'ange, die de morgenbeurt vervulde, en, derhalve, zijn onderwerp geschiedkundig behandelen moest, heeft de beginselen en de voortgangen van het bederf en van de hervorming in de Christelijke kerk geschetst, en tot grondslag gelegd de woorden van Gamaliël, Handel. V:38b en 39a: Indien deze onderneming, of dit werk, uit menschen is, dan zal het gebroken worden; maar indien het uit God is, kunt gij het niet breken. Na eene korte en krachtige inleiding, over de gelegenheid en de gepastheid dier woorden en over de belangrijkheid van het feest, schildert de leeraar met de levendigste kleuren het Christendom, als eenvoudig en hemelschoon in deszelfs beginselen, als een rijk, dat niet van deze wereld is, maar ook als door vreemde leeringen langzamerhand verbasterd en door heerschzucht misvormd. De voornaamste bijzonderheden van dit verderf kipt de redenaar zeer oordeelkundig uit, plaatst dezelve in eene juiste orde, en draagt ze op het treffendst voor. Dit is de hoofdzakelijke inhoud van het eerste gedeelte zijner redevoering. In het tweede gedeelte maalt hij, met een juist penseel, het licht, bij de Waldenzen in het midden der stikdonkere duisternis bewaard, en zich langzamerhand in Europa verbreidende, niettegenstaande alle pogingen om hetzelve uit te blusschen, voorts door het licht der letteren meer en meer begunstigd, tot dat de Voorzienigheid die groote mannen verwekte, die de wondervolle omwenteling in het Christendom deden geboren worden en de hervorming tot stand bragten. Schoon in dit allermerkwaardigst werk onze erasmus niet vergeten wordt, komt, evenwel, luther, met reden, voor, als de man, die het voornaamste tot dit moeijelijk werk heeft toegebragt. - Met korte, doch zeer
gepaste, leeringen wordt het geheele stuk besloten.
Gansch niet gemeen en bijzonder leerzaam is, in de tweede of avondpreek van den Eerw. chevallier,

{==147==} {>>pagina-aanduiding<<}
het oogpunt, waaruit de gevoelens beschouwd worden, met welke men bij het vieren van het hervormingsfeest behoort bezield te wezen, als zijnde gevoelens van vreugde, met vreeze gepaard. Dien ten gevolge waren, zeer gepast, tot tekst gekozen de woorden uit Psalm II:11. Verheugt u met beving. Het feest van dien dag gaf, dan, stof tot vreugde, - omdat de hervorming geene nieuwe leer was, - omdat zij geene vrucht was van een te voren gemaakt plan, - omdat zij door een eenvoudig, krachtig en onwederstaanbaar middel, het woord Gods, is tot stand gebragt, - omdat de overwinning, welke de Godsdienst behaalde, gepaard ging met de beoefening der nuttigste wetenschappen, - omdat de banden tusschen de regeringen en de volken, door de hervorming, heiliger werden, en eene wederkeerige verdraagzaamheid werd ingevoerd, - omdat, eindelijk, hierdoor de hoofdleer van het Evangelie, de leer van Jezus als Verlosser der Wereld, in hare oorspronkelijke waardigheid hersteld is geworden. - Deze vreugde, hoe gegrond allezins, moet, echter, met vreeze gepaard zijn, ten einde de grondbeginsels der hervorming zuiver te bewaren, - zich te behoeden tegen onverschilligheid voor de waarheid, - en waakzaamheid en getrouwheid met verdraagzaamheid en liefde te paren. - Hier en daar worden, door den zeer kundigen steller, belangrijke bijzonderheden aangeroerd. Zoo wordt, in de inleiding, opgemerkt, dat, schoon de dag van den 2 November, aan de feestviering der hervorming gewijd, niet volkomen overeenstemme met het tijdstip, waarop dat groote werk gerekend kan worden eenen aanvang te hebben genomen, namelijk den 31 October, de dag, echter, van den 2 November in de geschiedenis der burgerlijke en godsdienstige vrijheid van ons volk allermerkwaardigst is, dewijl op den 2 November 1565 het beroemde verbond der Edelen gesloten werd. Om van meerdere bijzonderheden niet te gewagen, op bl. 57 wordt opgemerkt, dat, toen, honderd jaar geleden, hetzelfde Jubilé der hervorming
gevierd

{==148==} {>>pagina-aanduiding<<}
werd, en men, op sommige plaatsen van ons vaderland, ook begeerd had daaraan te gedenken, door de Magistraat van eene der Hollandsche steden de hervormde leeraars verzocht werden hunne predikatiën geheel op te schrijven, opdat niet somtijds, in de drift van het spreken, hun een woord mogt ontvallen, niet overeenkomstig met den eerbied, welken de verschillende gezindheden elkander onderling verschuldigd zijn. Welke die stad geweest zij, heeft de schrijver noch bij de uitgave van het oorspronkelijke, noch bij de Nederduitsche vertaling, aangeteekend. - Deze vertaling is door hemzelven vervaardigd, gelijk de Eerw. l'ange ook omtrent zijne eigene leerrede gedaan heeft; en beide zijn dus, voor dezulken, die de Fransche taal niet magtig zijn, in éénen bundel bij eenige Nederduitsche leerredenen gevoegd, en, voor Roomschen zoo wel als voor Onroomschen, der lezinge overwaardig.
Bij de aankondiging dezer twee leerredenen voegen wij eene korte opgave van die des Eerw. de serrurier, als zijnde over hetzelfde onderwerp, op denzelfden dag en in eene naburige gemeente uitgesproken. Alleen in die gemeente predikant zijnde, en alles, wat dat feest betrof, in ééne leerrede hebbende zaam te voegen, heeft hij dit zóó weten te doen, dat hij de kortheid, de bondigheid en de duidelijkheid steeds behartigd heeft. Zijne voordragt is eenvoudig en deftig. Naar aanleiding van Ephes. V:8. Eertijds waart gij duisternis, maar nu zijt gij licht: wandelt als kinderen des lichts! handelt hij eerst over den treurigen staat der wereld en der kerk vóór de hervorming, dan over de gelukkige verandering, door de hervorming aangebragt, en eindelijk over den invloed, welken de plegtige herinnering dezer weldaad op onze gevoelens en op ons gedrag moet maken. Bij het tweede deel worden zeer gepast de gelukkige uitwerkingen dier groote gebeurtenis geschetst, als zijnde: dat door dezelve aan de hervormden het regt en het middel is teruggegeven en verzekerd, om zelve de ware godsdienstleer uit de echte

{==149==} {>>pagina-aanduiding<<}
bronnen te putten; dat er meerder licht is opgegaan over alle andere vakken van menschelijke wetenschap; dat er meerdere liberaliteit is gekomen, meerdere burgerlijke vrijheid, eene betere inrigting op het onderwijs der jeugd; dat de nijverheid meer is opgewakkerd, en dat de zedekunde gezuiverd is geworden; voorts, dat de Roomschkatholijken zelve bij de hervorming meer gewonnen hebben dan zij denken, dewijl de onderdrukkende magt der geestelijken onder hen gefnuikt is, hunne geestelijkheid zich, over 't geheel genomen, merkelijk gebeterd heeft, en er velen bij dezelve zich door hunne kunde en deugden achtenswaardig gemaakt hebben; eindelijk, dat de Joden ook hun deel gehad hebben aan de weldaad der hervorming, en hierdoor, over 't geheel, hun toestand is verbeterd geworden. - Uit dit staaltje zal ieder kunnen opmaken, dat deze leerrede des stellers verstand en hart veel eere aandoet.




Gesprekken, Levenschetsen en Liederen, ter gelegenheid van het aanstaande derde Eeuwfeest der Kerkhervorming, uitgegeven door C.J.F. Cramer von Baumgarten, Predikant te Middelbert. Te Groningen en te Amsterdam, bij W. van Boekeren en W. Brave. 1817. In kl. 8vo. Te zamen 136 Bl. f :-11-:

Dit stukje, als eene kleine bijdrage voor ongeleerden tot de nuttige en stichtelijke viering van het feest der hervorming beschouwd, (en als zoodanig gaf de eerw. schrijver het eeniglijk uit) was zeker zeer geschikt, om zijne bestemming te vervullen, en kan nog zeer wel dienen, om hen, die geen regt begrip hebben van de groote gebeurtenis, en eenig berigt verlangen wegens de verdienstelijke mannen, die ze voornamelijk bewerkt hebben, met beiden bekend te maken. Het eerste gedeelte behelst (gelijk men ziet) gesprekken.

{==150==} {>>pagina-aanduiding<<}
Zij zijn vier in getal. Zoo ook, in den aanvang, de sprekers, - een vader, moeder en twee kinderen; doch een leeraar, die vervolgens voornamelijk het woord voert, voegt zich bij hen, en nu is en blijft hun getal vijf. De toon der gesprekken is, gelijk behoorde, eenvoudig, en gaat niet boven het begrip van den gemeenen man. Alles wordt ook geleidelijk en bevattelijk voorgedragen. Hier en daar wordt misschien wel iets te veel, elders wat te weinig gezegd, en de schrijver zou zich waarschijnlijk, als hij voor eene andere soort van lezers geschreven had, over het een en ander wel met wat meerdere naauwkeurigheid uitgedrukt hebben: maar men ziet dit, in zulk slag van schriften, ligtelijk over het hoofd; hoewel het toch altijd beter is, dat men, ook daarin, die oplettendheid gebruikt, welke men, bij gewigtiger arbeid, aanwendt. Men wordt dan daaraan te beter gewoon, en is, in allen gevalle, meer beveiligd voor misslagen. - Het eerste gesprek loopt tot aan luther's opligting, en vervoering naar zijn zoogenoemd Pathmos: het tweede gaat tot aan zijnen dood. In het derde wordt de toedragt van zaken in Zwitserland en Nederland verhaald; en in het vierde worden de gevolgen en voordeelen der hervorming overwogen. Het spreekt van zelf, dat alles in het algemeene blijft, en men hier dus niets volledigs verwachten, noch berigten, wegens de groote gebeurtenis in alle landen, zoeken moet. - De levensschetsen zijn mede vier; als van luther, zwingli, melanchthon en kalvijn. Zij zijn (trouwens dat zijn ook de gesprekken, en het maakt geenszins den minsten lof van dit werkje uit) zeer gematigd en onzijdig geschreven. - De gezangen, ten getale van zeven, waarvan het derde
en zesde kinderliederen zijn, heeft men, volgens het voorberigt, aan den eerw. i.s. sannes, leeraar te Noorddijk, te danken, en werden tot kerkelijk gebruik bestemd, gelijk zij er waarschijnlijk ook toe gediend hebben. Als men, op bl. 84 en 85 van dit werkje, gelezen heeft, hetgeen de eerw. opsteller deswege aan zij-
{==151==} {>>pagina-aanduiding<<}
nen vriend heeft geschreven, kan men daarmede niet anders dan te vreden zijn. In het derde en vierde couplet van het tweede gezang mishagen ons echter de waan en logen en het godvergeten priesterdom: ook zouden wij op het slaafsch geweten en het onkenbaar christendom wel iets hebben aan te merken; doch wij schenken dit gaarne, om het liefderijk zevende gezang, hetwelk ons leed doet hier niet te kunnen plaatsen, en van welks voorspelling wij hartelijk de vervulling wenschen. - Hier sta nu nog de volgende korte aanwijzing van eenige der onnaauwkeurigheden, boven bedoeld; om niet te breed te worden, alleen uit het eerste gesprek. Op bl. 3 wordt de hervorming beschreven, als het gewigtig werk, tot herstelling en zuivering van de christelijke leer. Wij vragen: van niets meer? Op bl. 5 past, op de vraag: ‘wat is dat, hervorming in hoofd en leden?’ het antwoord niet. Op bl. 13 had men wel mogen melden, dat het geld, hetwelk door het schandelijk aflaat-venten werd bijeengeschraapt, vooral dienen moest, om de schulden te betalen, waarin Paus leo, toen hij naar het pausschap stond, zich, door simonie, gestoken had, en om zijne zuster vorstelijk uit te huwen; en dat de bouw van Sint Pieters kerk te Rome en de oorlog tegen de Turken tot voorwendsels dienden. Op bl. 18 wordt eerst gezegd, dat het nog niet uitgemaakt is, of luther, dan zwingli, het eerst het
hervormingswerk begon, en, slechts vier regels lager, dat luther, op den 31 October 1517, het eerst, voor aller oog, als hervormer, te voorschijn trad. Strookt het een wel volkomen met het ander? Van de eerste Lutherschen hier te lande is ook, op bl. 60 en 61, onbetwistbaar, te weinig gezegd. Voorts ontmoet men, hier en daar, eene opmerkelijke drukfout. Op bl. 69 van ond. wordt, onder anderen, hetgeen de leeraar zegt, gewis verkeerd, door het plaatsen van het woord willem, aan dezen in den mond gelegd; en op bl. 112 leest men sevet voor serveet. En nog iets: op bl. 76 ontmoet men tweema-
{==152==} {>>pagina-aanduiding<<}
len, kort na elkander, een bijwoord, hetwelk ook de Hoogleeraar ijpeij zeer dikwijls bezigt, en hier ook elders voorkomt, in eenen zin, welke in Vriesland en Groningen gemeenzaam schijnt, doch in Holland en andere gewesten vreemd is, namelijk dat van allenthalve, voor overal, alom, algemeen, of iets dergelijks.




Handleiding tot de Verloskunde, door Gottliee Salomon, Med. Doctor, Lector in de Vroedkunde, enz. te Leiden. II Deelen. Met Platen. Te Amsterdam, bij J. van der Hey. 1817. In gr. 8vo. Iste D. XXII, 412; IIde D. XII, 342 Bl. f 7-16-:

Dit werk zal zeker voldoen aan de verwachting, welke ieder, die den geleerden en ervaren Schrijver, van naam, of uit vroegeren letterarbeid, kent, er zich van mag gevormd hebben. Het vervult een, in ons land, al te lang opengelaten vak, op eene voortreffelijke wijze. Over het algemeen op de leest geschoeid der, zoo met regt beroemde, leerboeken van froriep en sieeold, bevat het echter genoeg, in vorm en inhoud, wat den Schrijver eigen is, om meer, dan eene enkele navolging, te heeten.
De Schrijver verdeelt zijne taak in twee deelen. Het eerste, hetwelk hij het bespiegelende gedeelte noemt, handelt, in vijf afdeelingen, over de ontleed-, natuuren ziektekundige beschrijving van de vrouwelijke genitalia, over de zwangerheid en hare gevolgen, over de verschijnselen en toevallen, welke bij de vrouw en bij het kind, kort na de verlossing, zijn waar te nemen, en over de niet natuurlijke verlossingen. Een tweede of praktische gedeelte handelt, insgelijks in vijf afdeelingen, over het verloskundig onderzoek, over de behandeling van zwangere vrouwen, over hetgene men, bij natuurlijke verlossingen, te verrigten heeft, over de bezorging van de kraamvrouw en het pasgeboren kind in den ge-
{==153==} {>>pagina-aanduiding<<}
zonden en zieken staat, en over de behandeling van niet natuurlijke verlossingen. In deze laatste afdeeling, welke het grootste gedeelte des tweeden deels beslaat, brengt de Schrijver het werk van den vroedmeester tot twee voorname hoofdpunten; namelijk, het wegnemen van alle hinderpalen, waardoor de verlossing vertraagd of verhinderd wordt, opdat vervolgens de natuur zelve het kind uitdrijve; en, ten tweede, het eigenlijk halen des kinds uit den schoot der moeder, ingeval de natuur werkeloos blijft, en de verlossing door hare krachten onmogelijk of althans onwaarschijnlijk wordt. De bijzondere vermelding van de verschillende onderdeelen dezer beide punten gaan wij, als min overeenkomstig met den algemeenen aard van ons Tijdschrift, dat in alle handen komt, met stilzwijgen voorbij. Alle deze onderwerpen worden met de vereischte uitvoerigheid en duidelijkheid behandeld, zonder daarom door onnoodige wijdloopigheid de aandacht te vermoeijen. In
het bijzonder is het ons voorgekomen, dat de waardige Schrijver uitnemend geslaagd is in de juiste bepaling der gevallen, waar men het verlossingswerk veilig der natuur kan overlaten, en waar men het zelf op zich nemen, bevorderen of volvoeren moet. Hoewel, met reden, alle voorbarige aanwending der kunst veroordeelende, en, bijna op elke bladzijde, op den rijken schat der hulpmiddelen van de natuur opmerkzaam makende, is het er zoo verre af, dat bij van haar alles zoude verwachten, of kunstmatige hulp gering schatten, dat hij juist dát gedeelte van zijne Handleiding, hetwelk over kunstmatige hulp handelt, met bijzondere vlijt schijnt bewerkt te hebben, zoodat hij, op de naauwkeurigste wijze, de aanwijzingen tot het gebruik der vroedkundige werktuigen en het aanwenden der heelkundige kunstbewerkingen uiteenzet, en er bijna geen werktuig door hem beschreven of aangeprezen wordt, aan hetwelk hij niet eenige doelmatige verbetering heeft aangebragt, b.v. aan de vectis van de bree, en vooral aan de forceps van levret; verbeteringen, waarvan wij de nadere overwe-
{==154==} {>>pagina-aanduiding<<}
ging en beproeving onzen verloskundigen, op het ernstigste, aanbevelen. Men vindt deze beide werktuigen, op de eerste plaat van het tweede deel, zeer duidelijk afgebeeld.
Onder de aan den Schrijver eigene stellingen, verdienen vooral de volgende, zoo ons voorkomt, de opmerkzaamheid van natuur- en verloskundigen: 1o. de bepaling van de regte lijn der benedenste engte van het pelvis midden uit den boog der ossa pubis, niet tot het uiterste puntje des staartbeens, maar tot de vereeniging van dat been met het heiligbeen, (zie Iste D. bl. 36. noot 30;) 2o. de voorstelling der baring, als een onmiddellijk gevolg der bezwangering, (Iste D. bl. 206-208;) iets, hetwelk wij ons niet herinneren, ergens zoo duidelijk gelezen te hebben; 3o. de opheldering van de juiste helling van het pelvis en deszelfs as, met betrekking tevens tot den stand van den uterus in de zevende en negende maand, door eene zeer oordeelkundige afteekening. Zeer der behartiginge waardig is het g heele eerste hoofdstuk der derde afdeeling van het tweede deel, over de behandeling der natuurlijke verlossingen, waarin de Schrijver, tot in de geringste bijzonderheden, aantoont, op welke wijze men de barende vrouw den arbeid gemakkelijk kan maken. - In het laatste hoofdstuk der vijfde afdeeling, over de sectio casarea handelende, beoordeelt salomon de verschillende, daarbij voorgestelde, handgrepen, en keurt, met reden, die van osiander af, om de hand in den uterus te brengen, het hoofd des kinds te vatten, hetzelve tegen den voorsten wand van denzelven aan te drukken, en te dier plaatse de incisie te doen. Evenzeer veroordeelt hij de manier van joerg, om de opening in de vagina te maken, daar bij dezelve ligtelijk groote vaten kunnen gekwetst worden. (IIde D. bl. 322.)
Twee stukken zijn er slechts, waaromtrent wij van den Schrijver eene eenigzins andere behandeling zouden verlangd hebben. - Het eerste is, dat hij in het bespiegelende gedeelte veel inlascht, wat blijkbaar tot het

{==155==} {>>pagina-aanduiding<<}
praktische behoort, b.v. de kenteekenen der zwangerheid, de kenteekenen van de verschillende soorten van plaatsingen van het kind, de beschouwing van de verschijnselen der kraam, de teekenen van de zogkoorts, enz. want, schoon wij gaarne toestemmen, dat de natuurkundige ontvouwing van het ontstaan en den verderen voortgang der ziekten, als verschijnselen, in het levend menschelijk ligchaam voorvallende, tot het bespiegelend gedeelte der geneeskunde behoort, komt het ons echter voor, dat de bepaling der teekenen, waardoor de geneesheer, aan het ziekbed, den toestand des lijders moet leeren kennen, tot de eigenlijk praktische geneeskunst moet gebragt worden. Immers vooronderstelt het kennen, of, als ik mij zoo eens mag uitdrukken, het vatten, van den eigenlijken staat der ziekte niet minder eene zekere kunstmatige vaardigheid in den arts, dan het doelmatig aanbrengen van de geschikte hulp.
Het tweede punt, waarin wij van den Schrijver zouden verschillen, is het volslagen gemis der bronnen, waaruit de geleerde Schrijver, ten minste gedeeltelijk, geput heeft, en waarbij men, omtrent vele stukken, nadere opheldering zoude kunnen bekomen. Zoo iets is, bij eene Handleiding als deze, bijna een volstrekt vereischte: dezelve moet toch niet alleen strekken, om den jongen verloskundige een duidelijk denkbeeld te geven van hetgene hij weten en verrigten moet, maar ook om hem den weg te wijzen in het letterkundig gedeelte der wetenschap, opdat hij zelf de juiste hoogte van het standpunt kunne beoordeelen, waarop zijne kunst thans staat.





{==156==} {>>pagina-aanduiding<<}

Wijsgeerige Staatshuishoudkunde, bijzonder voor het thans vergroot Koningrijk der Nederlanden; door C. Zillesen, Lid van de Hollandsche Maatschappij der Wetenschappen te Haarlem. Te Rotterdam, bij J. Hendriksen. 1817. In gr. 8vo. 286 Bl. f 2-8-:

De Heer zillesen, thans een tweeëntachtigjarig grijsaard, in vroegeren leeftijd aan Recensent gemeenzaam bekend, is een man, die, zonder eenige wetenschappelijke opleiding, zich, door eigene vlijt en oefening, vele en gegronde kundigheden verkregen, en, door de uitgave van ettelijke, min en meer uitgebreide, geschriften, in onderscheidene vakken, bekend en verdienstelijk gemaakt heeft; doch al, wat door hem is uitgegeven, droeg, het een meer, het ander min, altijd duidelijk blijk van, voor eenen openbaren schrijver, niet genoegzaam geoefenden stijl en mangel aan taalkennis; en het heeft ons menigmaal gespeten, dat hij, hetgeen hij had opgesteld, niet, vóór de uitgave, door dezen of genen Nederlandschen letterkundigen, had laten overzien en verbeteren. Men zoude dan ligter een ander gebrek zijner schrijfwijze, dat hij namelijk aan zijne opstellen den meest verlangden wetenschappelijken, of didaktischen, vorm niet weet te geven, over het hoofd gezien hebben. Nu is dit gebrekkelijke met de jaren niet verbeterd; en het moeit ons, dat wij, als eerlijke beoordeelaars van deze zijne Staatshuishoudkunde, zeggen moeten, dat zij, in de gemelde opzigten, er zeer ongunstig uitziet. Wij vreezen, dat dit haar zeer benadeelen zal, en dat velen, die eene meer naauwkeurige schrijfwijze en kunstmatiger voordragt verlangen, het boek ongelezen zullen laten, en daardoor het behartigingwaardige, hetwelk het, in vele opzigten, bevat, buiten gevolg zal blijven. Om dit, uit hoofde van het belang der zake, zoo veel in ons is, voor te komen, wekken wij ieder, in wiens vak anders het hier

{==157==} {>>pagina-aanduiding<<}
behandeld onderwerp valt, gaarne op, om zichzelf te vermannen, en de vrucht te genieten, hoe veel geduld er ook vereischt wordt, om ze van hare harde, wrange schil te ontdoen. Om hen naar dezelve begeeriger te maken, willen wij, den bolster nu verder daarlatende, de kern eenigzins doen kennen. Na de inleiding, waarin ontwikkeld wordt, wat door Staatshuishoudkunde te verstaan, en wat voor dezelve voor- en nadeelig is, wordt, in twaalf hoofdstnkken, gehandeld 1. over Landbouw, 2. Waterstaat, 3. Koloniën, 4. Zeevaart, 5. Visscherij, 6. Fabrijken en Handwerken, 7. Koophandel, 8. Geld, 9. Staatsschulden en Nationaal Krediet, 10. 's Lands en Stedelijke Belastingen, 11. Wissels en Assignatiën, en 12. Staatshuishoudelijke opgave ter algemeene verbetering. Men ziet hieruit, dat, zoo dit boek, in den volsten zin, aan den titel van Staatshuishoudkunde voldoen zou, er nog al eenige andere onderwerpen in zouden dienen verhandeld te worden; doch men zou zich bedriegen, zoo men meende, dat de schrijver alles, wat hier schijnt te ontbreken, met volstrekt stilzwijgen voorbijgaat. Neen, hij spreekt hier en ginds van dingen, waarvan men het gewag, ter plaatse waar men het ontmoet, niet wachten zou; doch 't is dan ook ter loops en onvolledig. Wat nu eene nadere opgaaf van den inhoud betreft: deze laat zich, zonder dat wij voor ons bestek veel te wijdloopig worden, vooral omdat de schrijver niet altijd ordelijk voortgaat, niet geven. Zie hier, tot een staal, wat men, onder 't hoofdstuk van Landbouw, hoofdzakelijk aantreft. Beschouwing van den staat van gevaar, waarin zich vooral het laag en noordelijk gedeelte van ons land bevindt, met betrekking tot deszelfs
rivieren. Hoe men dat gevaar allengs kan verminderen, door de rivierslibbe, door middel van door den schrijver uitgevondene kraanduikers, weder over de landen te brengen. Hoe verderfelijk het zijn zou, overlaten op de rivieren te maken, gelijk is voorgesteld. (Elk ziet, dat dit eigenlijk tot het tweede hoofdstuk, hetwelk over den Waterstaat han-
{==158==} {>>pagina-aanduiding<<}
delt, behoorde, gelijk het daar dan ook andermaal voorkomt.) - De landbouw moet om den koophandel niet verwaarloosd worden, zoo als voorheen. Ons land kan meer, dan zichzelve voeden. Men behoorde meer gebruik te maken van aangewezene verbeteringen. Runder-, vee- en schapen-teelt kan niet te veel bevorderd worden. Paardenstoeterij vereischt geene openbare aanmoediging. Nadeelen en gevaren van veenderijen. Belang van houtteelt - van het aanleggen van magazijnen van levensbehoeften tegen den winter, tot binnenlandsche consumptie, - van het weren van vreemd werkvolk en van bedelarij, enz. Gelijk nu, onder dit hoofdstuk, over vele, zelfs heterogene, bijzonderheden gehandeld wordt, zoo ook onder schier alle de overigen. Wij kunnen er niet meer van melden; doch moeten nog van het een en ander, hetgeen hier alleropmerkelijkst voorkomt, gewagen. Daartoe behoort vooreerst, voor de genen, die hem nog niet kennen, de reeds gemelde, door den schrijver uitgevonden, zoogenoemde kraanduiker, welke hij wil, dat hier en daar in de rivierdijken geplaatst zal worden, om daarvan, vooral bij ijsverstoppingen, gebruik te maken, ter aftapping van water, om overstroomingen voor te komen, en welke hij meent, dat ook van uitstekenden dienst zou zijn bij eene, door hem hier voorgeslagene, doorgraving, even als bij Katwijk, ter verbetering van het IJ. Van dezen kraanduiker heeft de Heer zillesen, in eene Verhandeling, gedrukt in
het jaar 1812, bij altheer te Utrecht, eene breede beschrijving gegeven (*). Ook hier vindt men daarvan genoegzaam berigt, en, op de plaat, achter het boek gevoegd, eene afbeelding. - Op dezelfde plaat is ook afgeteekend het grondvlak eener horizontale maling voor een' door den Heer zillesen ontworpen verbeterden watermolen, met drie kromme horizontale roeden. Zijn ontwerp bedoelt niet minder, dan om plassen

{==159==} {>>pagina-aanduiding<<}
van 16 of 18 voeten diepte, met slechts twee hoog molens, droog te malen en te houden, en dat wel zonder één eenige boezemkade noodig te hebben, als men het noodige voorland heeft, om tot boezemkade te dienen. Hoe hij meent aan dezen eisch te kunnen voldoen, kan men hier op bl. 108 env. lezen. Wij kunnen er ons in geen bijzonder verslag of beoordeeling van inlaten. - Als op eene derde bijzonderheid, moeten wij den lezer opmerkzaam maken op hetgeen men hier vindt, in het hoofdstuk over de Zeevaart, op bl. 145 env., wegens een door den schrijver uitgevonden zeemeter, om den waren voortgang van een zeilend schip te bepalen, van welken voorheen, op voordragt van den Ridder van kinsbergen en van den Hoogleeraar van beek calkoen, voor rekening van Koning louis, de proes genomen geweest zou zijn, welke, door des laatsten vertrek, is achtergebleven, - en wegens het nieuw ontwerp van eene roei-lootsboot, vooral ook dienstig tot redding van schipbreukelingen, waarvan hier de beschrijving voorkomt op bl. 123 en 124, en 146 env., en waarvan mede, op de meergemelde plaat, eene afbeelding te zien is. - Bij hetgeen de Heer zillesen, in het 9de hoofdstuk, over de Staatsschulden, op bl. 201 env. zegt, moeten wij, als in de vierde plaats opmerkelijk, een oogenblik stilstaan; doch eeniglijk, om daarin twee grove misslagen aan te wijzen. 1. Hij beschouwt het decreet, om (te beginnen met het jaar 1819) jaarlijks, behalve eene uitloting van 5 millioenen uitgestelde schuld, om gelijke som van geamortiseerde werkelijke schuld te vervangen, nog eene som mede van 5 millioenen uitgestelde schuld, op eene andere wijs, te vernietigen, in een allerongunstigst licht; doch heeft daarbij eene geheel
valsche onderstelling, dat namelijk deze laatste som van uitgestelde schuld mede zal worden uitgeloot, en de houders der uitgetrokken nommers, zonder eenige schadevergoeding, verstoken zullen zijn van de kans, om dezelve nommers in werkelijke schuld te zien overgaan, en dat zich dit ook zal uitstrekken

{==160==} {>>pagina-aanduiding<<}
over Godshuizen en Gestichten van Weldadigheid. Dit, beweert hij, is onregtvaardig, strijdig met de goede trouw en de beloofde handhaving der wet van 14 Mei 1814, tot herstel der nationale schuld. En wie, indien zijne onderstelling gegrond ware, zou dit tegenspreken? Doch elk weet, dat het ontwerp niet is, om de laatstgem. som van uitgestelde schuld uit te loten, maar om dezelve in te koopen, en dan te amortiseren. En wie zal nu beweren, dat hierin iets onbillijks of met de gemelde wet strijdigs is, of dat zich iemand daarover te regt beklagen kan? Immers, wie zijne uitgestelde schuld en kansbiljetten niet verkoopen wil, houdt ze; wie ze verkoopt, doet het vrijwillig, en ontvangt daarvoor de door hemzelv' begeerde waarde; de kansen voor alle de houders verbeteren, en weldadige gestichten en minderjarigen kunnen er niets bij lijden, dewijl derzelver uitgestelde schuld en kansbiljetten gemerkt zijn, en niet verkocht mogen of kunnen worden. - 2. De Heer zillesen draagt op bl. 206 een plan voor, om de som van 5 millioenen, welke hij zegt, dat jaarlijks bepaald is voor de amortisatie van werkelijke, ter inloting van uitgestelde in werkelijke schuld, voortaan liever te gebruiken, voor één vijfde, tot uitloting van een millioen werkelijke schuld, af te lossen elke getrokken f 1000 met f 1000 contant, min f 50 voor twee jaren intrest, en, voor de vier overige vijfden, tot uitloting der uitgestelde schuld, af te lossen elke f 1000 met f 500 contant; van welk plan hij de groote
voordeelen, welke hij er van berekent, voordraagt. Doch hier heeft de goede man (men moet hem deze misslagen, uit hoofde zijner hooge jaren, vergeven) vergeten, dat, tot amortisatie van 5 millioenen werkelijke schuld, jaarlijks, tegen 43. 5. gerekend, slechts f 2,175,000, en geene f 5,000,000, besteed worden, en dat dus, ten zij hij de ontbrekende f 2,825,000 wete aan te wijzen, zijn plan onuitvoerlijk is. - Eindelijk wijzen wij nog, als opmerkelijk, aan, het in het 10de hoofdstuk, over de Belastingen, voorkomende betoog van de onredelijkheid

{==161==} {>>pagina-aanduiding<<}
van het beklag van de zuider-provinciën des rijks over haar verkregen aandeel aan de schuld der noordelijke gewesten, en de aanwijzing van de veel zwaardere belasting der laatsten boven de eersten, en van de verkeerde gronden, waarop de eersten zich zoo zeer verzet hebben tegen eenige belastingen, welke vooral door den vermogenden stand zouden zijn gedragen, en die nu, op eene voor den minvermogenden drukkende wijze, hebben moeten vervangen worden. - Men ziet dus genoegzaam, dat dit boek, in weerwil nu van al het door ons aangemerkte, veel gewigtigs en behart igingwaardigs behelst, en dus des hoogbejaarden schrijvers aanhoudende werkzaamheid en ijver, ter bevordering van 's lands algemeene welzijn, lof en erkentenis verdienen.





Brieven over den Kaukasus en Georgië, en Verslag van eene Reis in Perzië, in 1812. Uit het Fransch oorspronkelijke der Reizigers zelve, den Heer Wilhelm von Freygang en deszelfs Echtgenoote. Te Amsterdam, bij J. van der Hey. 1817. In gr. 8vo. VIII, 340 Bl. f 3-12-:

De hoogst merkwaardige, door natuurtooneelen en herinneringen uit de Geschiedenis belangrijke, streken van den Caucasus en Georgië waren, in weerwil der onveiligheid van het reizen aldaar, in de vorige Eeuw door guldenstädt en andere Geleerden, door blakende zucht voor de wetenschappen gedreven, bezocht, hoewel zeldzaam. Wie zou dan hebben kunnen onderstellen, dat eene Vrouw zich in deze onherbergzame oorden zou wagen? En echter - wij hebben hier het verhaal dezer Vrouwe voor oogen, hetgeen nog te belangrijker wordt door de beweegreden, waarom zij dezen verren, moeijelijken en gevaarlijken togt ondernam, - liefde tot haren Echtgenoot, die door het Russische Hof met eene zending naar Perzië, tot sluiting van den Vrede, belast was. Wij zien haar met twee kindertjes, het eene van drie jaren, het andere van drie weken, woestijnen doortrekken, steile, hemelhooge rotsen beklimmen, waar vrees voor doodelijke sneeuwstortingen, door het minste geluid veroorzaakt, de spraak en bijna

{==162==} {>>pagina-aanduiding<<}
den adem doet inhouden; wij zien haar, met hare kinderen in een' ellendigen korf gepakt, langs den rand van afgronden, die het oog niet kan peilen, heendragen, waar één misstap haar en harer kinderen ondergang naar zich moet slepen; wij zien haar, toen zij het gevaar reeds waant ontsnapt te zijn, met rijtuig, man en kinderen in eene diepte vallen en slechts door een wonder behouden, en, te midden van dat alles, nog in gestadig levensgevaar door roofzieke horden, wier plunderingen en moorden de éénige Geschiedenis van dit oord uitmaken. Wij spreken niet eens van tallooze verdrietelijkheden op deze reis, van een gedwongen verblijf van tien dagen in een oord zoo als Kobi, eene kazemat tusschen woeste klippen, zonder eenig gemak; een verblijf, 't welk zelfs menschen, aan deze oorden gewoon, eene hel noemen, en dáár in den winter brood en brandstof te missen! En wanneer de moedige Vrouw dit alles nu was doorgeworsteld, wanneer zij in het vruchtbare, bekoorlijke Georgië alle onaangenaamheden scheen te zullen vergeten, wordt haar man van haar gescheiden, om naar Perzië te gaan, terwijl zij, vroeg in het jaar, eer nog de sneeuw gesmolten is, naar Rusland terugkeert langs den reeds eenmaal bereisden weg, die nu nog veel moeijelijker is dan de eerste maal. Door de geweldige sneeuw van 't gebergte moet zij, nu niet meer in een' korf, maar te voet, heenwaden: met haren zuigeling op den arm, aan den rand des afgronds, valt zij in onmagt, en haar leven wordt ter naauwer nood door haren getrouwen jager gered. Kobi, dit jammerlijk verblijf, is thans het toppunt harer wenschen. Zij bereikt het, bereikt de vlakte, maar verneemt nu, dat pest en oproer in Georgië, waar haar man zich thans weder bevindt, zijn uitgebroken. Na duizend doodsangsten ziet zij den geliefden Echtgenoot, die als
door een wonder aan de besmetting ontsnapt is, weder: en nu - nu zij hem weder in hare armen drukt, sterft hun kind, hun lieveling; het graf van deze dierbare wordt door Barbaren ontheiligd; de brave Echtgenooten verliezen nog eenen waardigen Oom, en worden des nachts van alles beroofd! Op de terugreize vinden zij Moskow in asch en puin. - Ziet daar eene reeks van onheilen en gevaren, die men zeldzaam in zulk een kort tijdsbestek bij elkander vindt! En deze beschreven door eene fijngevoelige, liefhebbende, beschaafde Vrouw, die, aan alle gemakken en genoegens des gezelligen

{==163==} {>>pagina-aanduiding<<}
en huisselijken levens gewoon, elk gemis dubbel moet ontwaren, maar zich door heldenmoed tegen de natuurlijke rampen, door Godsdienst tegen de wonden des harte wapent. Uit dit oogpunt beschouwd, is deze Reis reeds zeer belangrijk: maar zij is het niet minder ten aanzien van land- en volkenkennis, waaromtrent vooral het tweede gedeelte, bevattende de reis van den Heer freygang zelven in Armenië en Perzië, kostbare bijdragen levert. De Man, namelijk, die meer denkt, minder fijn gevoelt dan de Vrouw, zal altijd meer beschrijven hetgeen hij gezien heeft, de Vrouw hetgeen haar is overgekomen. Evenwel zijn ook de berigten van deze over den Caucasus, Georgië, en vooral Tiflis, de warme baden van Konstantinogorsk en de koude van Kislawodsk van belang. Maar die van den Echtgenoot zijn dáárom zoo merk waardig, omdat men zelden sedert chardin van deze zijde in Perzië was doorgedrongen, en de nieuwere toestand des lands sedert dien doorkundigen Reiziger zoo geheel is veranderd. Ook is de reis naar Ispahan ('t welk de Heer von freygang niet bezocht heeft) dáárom minder gewigtig, omdat deze oude Hoofdstad thans meer dan half verlaten is, en Téhéran tegenwoordig als eerste, gelijk het nog meer bevolkte Tauris, de zetel van den Kroonprins abazmirza, als tweede Hoofd- en Residentiestad moet worden beschouwd. Laatstgemelde was het doel onzes Reizigers, en wordt door denzelven, even als Erivan in Armenië, de berg Ararat enz., beschreven. Het oogmerk nogtans, van Vrede met Perzië, werd toen niet
bereikt: de dappere, edele, maar krijgszuchtige abaz-mirza wilde nog eerst het geluk der wapenen beproeven, hetwelk hem echter tegenliep, zoodat hij naderhand den Vrede op dezelfde, voorheen verworpene, voorwaarden moest sluiten.
De Vertaling, door den kundigen ockerse bearbeid, is, over 't geheel, naauwkeurig en fraai.
De Lezer ziet uit dit korte verslag, welk een aangenaam en nuttig onderhoud hem dit boek zal opleveren. Wij zullen thans nog eenige kleine feilen aanstippen, die hetzij der Schrijfster en den Schrijver, hetzij den Vertaler ontsnapt zijn, en wier verbetering laatstgemelde ons zekerlijk niet euvel zal nemen. - Bl. 66. Bakou is geene heilige Stad der Indianen, maar der Perzen of Parsis, van overoude tijden af, gelijk ook naderhand uitvoerig verhaald wordt. Het schijnt, dat

{==164==} {>>pagina-aanduiding<<}
sommige Vuurdienaars van de gemelde sekte zich (wanneer de Schrijffter wél onderrigt is) even als de Indiàansche Fakirs ligchaamspijnen aandoen, hetwelk hen met dezen heeft kunnen doen verwisselen. Dit ligt echter niet in den geest van zoroaster's Godsdienst, en moet eene latere verbastering zijn. - Bl. 97. Het is niet waarschijnlijk, dat Spanje onmiddellijk uit Georgië bevolkt zij. De naam van Iberië, aan beiden eigen, is hiertoe een ongenoegzaam bewijs. Hoe vele rivieren, landen, steden, enz. hebben niet toevallig dezelfde namen? - Bl. 101. reg. 8. staat, dat shah-nadir Georgië van het Perzisch juk bevrijdde. Dit kan niet zijn, daar hij zelf een Perziaan was. In het door ons nagezien oorspronkelijke staat ook: du joug des Turcs, (van het Turksche juk.) - Bl. 105. Tiflis zou niets dan ‘bouwvallen en puinhoopen’ bevatten. Alsdan ware het onbewoond; doch in 't oorspronkelijke staat: des masures; ellendige hutten. Op dezelfde bladz. staat, dat Tiflis in het midden een groot kasteel op de helling van den berg zou hebben. In het Fransch wordt gezegd: au midi, ten zuiden. - Op bl. 127 wordt de waardigheid van Bey beschreven, zoo als die in Egypte voorheen bestond. Deze Mammeluksche Opperhoofden zijn thans (verraderlijk) door den Turkschen Pacha vernietigd, die zich op zijne beurt van de Porte genoegzaam onafhankelijk heeft weten te maken. - Op bl. 152 wordt een juister begrip, dan boven, van het heilige vuur van Bakou gegeven: wij twijfelen echter, of het gezegde wel juist zij, dat, volgens de
Perzen, de Satan het heilig vuur doet branden. Immers, men weet, dat het vuur, en het daaruit stroomende licht, de hoofdstof van den goeden God oromazes, bij de Parsis altijd zuiverheid, heiligheid, goedheid beteekent; dat daarom de lijken niet mogen verbrand worden; zoodat het tegenstrijdig schijnt, aan ahrimanes, die altijd door duisternis wordt afgebeeld, het heilige vuur toe te schrijven, zoo niet hun Godsdienst geheel van gedaante veranderd is, hetgeen men uit de buitensporige denkbeelden van het vet van satan bijna zou moeten opmaken. - Op bl. 160 maakt de Vertaler, bij gelegenheid der uiterlijke ongevoeligheid van bruid en bruidegom in Georgië, eene aanmerking, die echter minder te pas komt, daar de Georgiërs geene Perzen, maar Christenen zijn, wier geloof dezen dwang niet kent. - Bl. 232. De Heer von freygang vermeldt het ge-
{==165==} {>>pagina-aanduiding<<}
voelen van sommigen, dat crassus te Kars door surinas (surenas) zou verslagen zijn. Dit is echter hoogst onwaarschijnlijk, of liever zeker niet het geval, gelijk uit het geheele verhaal van plutarchus, en ook reeds daaruit blijkt, dat crassus den raad van artabazus, om zich bij hem te komen voegen, verwierp, (zie de Noot.) Doch Kars ligt in Armenië. Karrhes is misschien het aloude Haran, in Mesopotamië. - Het klooster Etschmiazin (bl. 235) is het uit tournefort bekende Driekerken, (Trois
Eglises.) - Bl. 244. Niet Armenië is Diarbeck of Diarbekr, maar Mesopotamië; zie slechts bl. 233 van boven. Klein Armenië wordt hier ook wat uitgebreid gesteld. Medië, of Aderbedjan, grenst althans niet aan Daghestan, hetgeen noordelijker ligt, maar aan Ghilan. Waarom kan Tauris, de hoofdstad van Aderbedjan of Medië, niet Ecbatana zijn? (Bl. 273.) Ecbatana, zegt de Schrijver, lag in Oud-Medië of Irak-Adjem. Doch voorheen heeft hij Medië altijd tot Aderbedjan bepaald. - Doch reeds genoeg, en misschien te veel, oude Aardrijkskunde voor den Lezer.
Het Kaartje is zeer onnaauwkeurig. Gargari staat onder anderen verre ten Noorden van den Araxes, aan wiens Zuidzijde het toch liggen moet, (zie bl. 261.) Voor het meer van Erivan staat: M. de Sevan. Wij hadden wel gewenscht, de schoone Kaart van den Caucasus enz. tot voorbij Tauris, die men in het oorspronkelijke vindt, ook in de vertaling geplaatst te zien.






Reis van Berlijn naar Parijs, in het jaar 1812, door Pruissen, Saksen, Oostenrijk, Beijeren, Wurtemberg en de Rijnlanden; door Dr. C. Muller. Naar het Hoogduitsch, door A. Bruggemans. In twee Deelen. Iste Deel. Te Dordrecht, bij A. Blussé en Zoon. In gr. 8vo. 304 Bl. f 2-8-:

Deze Reis is van eenen, zoo 't schijnt, zeer aesthetischen tevens en ontvlambaren Schrijver, die het schoon in Idealen, maar vooral niet minder in de Natuur bemint, en die door ieder mooi meisje, gelijk door iedere fraaije schilderij, wordt aangetrokken. Nu, dit gebeurt er wel meer, vooral het eerste! En hoezeer wij, volgens het bekende spreek-
{==166==} {>>pagina-aanduiding<<}
woord, dat uit den overvloed des harten de mond spreekt, wel begrijpen kunnen, dat onze Dr. muller zijnen lezeren gaarne iets van zijne gewaarwordingen wil mededeelen, zoo had hij die echter hier en daar wel een weinig kunnen bekorten. Evenwel, voor sommige kunstbeschrijvingen, vooral te Dresden, zijn wij hem dank schuldig.
De tijd, waarin de Heer muller reisde, is reeds verre van ons, door den vloed der gebeurtenissen, die Europa sedert hersmolten hebben: het is 1812, op het oogenblik dat napoleon, ten top van magt gerezen, naar zijn leger in Rusland trok, en te Dresden door den Keizer van Oostenrijk, den Koning van Pruissen, en eene menigte kleinere Vorsten, bezocht en gevierd werd. Welk eene menigte van gewaarwordingen wekt dit niet op in onzen geest! De Reiziger, nogtans, ging niet om napoleon, van wien hij zelfs - indien anders de Russisch-Duitsche Oorlog geenen invloed op zijn handschrift gehad hebbe - op eenen toon spreekt, die zijn gezond en helder verstand, zijne inzigten van waarachtige staatkunde, en tevens zijn hart, eer aandoet, (bl. 52-54.) Doch over 't algemeen moet de man de gelukkige gaaf gehad hebben, of nog hebben, zich door staatkundige gebeurtenissen niet uit zijne goede luim te laten brengen: hij spreekt er althans ten uiterste zelden van.
Daarentegen komt er reeds dadelijk bij het begin van den reistogt een meisje, zekere bertha, op het tooneel, waarmede elke prozaïsche burgerziel zweren zon, dat de man verloofd, althans ver in de vrijaadje gevorderd was. - Maar ja wel! dan kent men zulke aesthetische Heeren niet. Bertha bekomt nog wel een half dozijn plaatsvervangsters in het hart - of in de verbeelding - van Dr. muller. Eenen eigenlijken Roman, echter, krijgen wij niet te lezen; schoon wij dien nog boven de kleine, onbeduidende reisanecdoten, verhalen van goede of slechte logementen, enz. zouden verkiezen, waarmede de Schrijver waarlijk te dikwijls ons geduld misbruikt, vooral te Leipzig.
Potsdam, de eerste plaats van belang, waar hij aankwam, vertoont in deszelfs prachtige, door frederik gebouwde, paleizen niets dan behoefte en ellende. (Het is dus het Pruissische Versailles.) Over Leipzig zullen wij niets zeggen: vooreerst zijn 's Reizigers berigten over die stad niet zeer belangrijk, en ten andere zullen de gebeurtenissen van 1813 in

{==167==} {>>pagina-aanduiding<<}
dezelve wel verandering gebragt hebben. Te Halle woonde hij de gouden ontgroenpartij van Prof. schütz (de 50 jarige viering van deszelfs komst als groen op de Hoogeschool) bij, waarbij het voor zulke geleerde Heeren waarachtig ruw genoeg toeging, en die zekerlijk op de leest der partijen van dien aard in ons Vaderland geschoeid was. (De Vertaler noemt een' groen een Vos, en den vijftigjarigen groen zelfs den Jubelvos!!)
Te Dresden komt onze Schrijver geheelenal in verrukking, en de berigten wegens die stad zijn zekerlijk belangrijk; het is slechts jammer, dat wij niet weten, in hoe verre de verwoestingen in 1813, die ook Dresden zoo bijzonder getroffen hebben, hier al dat heerlijke in de Natuur hebben vernield. De kunstgalerij wordt uitvoerig, met gevoel en smaak, beschreven. Dat gevoel gaat zelfs wel eens over tot die, thans in Duitschland aan de orde van den dag zijnde, hooge taal der verrukking, welke wij - ten onregte misschien - gelooven, dat meer een gewrocht der Mode, dan eene uitboezeming van het hart is. Voor 't overige is zekerlijk de kunstverzameling te Dresden thans de tweede in Europa, na die te Rome (toen nog na die te Parijs): de Madonna van raphaël, de Nacht, de St. George en de Magdalena van correggio, zijn eenige der voornaamste stukken. Zeer onregtvaardig is nogtans de Heer muller omtrent de Nederlandsche School, van wier voortbrengfelen, te Dresden aanwezig, hij genoegzaam niets zegt. Natuurlijk! de Duitschers zoeken thans niet dan Idealen: de Natuur, het voorwerp onzer beoefening, is hun te alledaagsch en prozaïsch. - Het is een geluk voor de kunst, dat de verzameling, zoo wel van schilderijen als oudheden, als door een wonder, de wapenen der Bondgenooten en de roofzucht der Franschen ontsnapt is, en dat de Godin der Kunsten zich verwaardigd heeft, den grooten Kapitein der Roovers met een oogenblik van edelmoedigheid zelfs tegen denon te wapenen! Het gestolene zou wel weder te regt gekomen zijn; maar het heenen wederreizen is toch
lastig, en alles behalve voordeelig voor die meesterstukken. De heerlijke Natuur bij Dresden, de voortreffelijke gewrochten der bouwkunde - zoo als de Vrouwen en Roomsche kerken, het Japansche paleis en de brug over de Elve, in 1813 wel ten deele afgebroken, doch sedert, naar wij vernemen, weder hersteld - maken Dres-
{==168==} {>>pagina-aanduiding<<}
den gewis tot eenen waardigen zetel ook der beeldende kunsten, en het kleinste Koningrijk in Europa is tegenwoordig het grootste ten aanzien der kunst.
Aandoenlijk en hartverheffend is de schildering der aankomst van Koning frederik willem te Dresden, die, schoon geheel van magt beroofd op dat tijdstip, bij de goede Saksers een veel beter onthaal genoot dan de toen alvermogende napoleon. Zou dit te Dresden nu nog het geval zijn?
Van Dresden ging de reis over Töplitz (waar, in spijt van het korte verblijf, een nieuw liefje zich opdeed) naar Praag, waar een aardig Jodinnetje hem ten derden male boeide. Zeer onderhoudend is de beschrijving dezer groote stad. Vandaar haastte zich de Reiziger naar Weenen, welks merkwaardigheden zeer aangenaam beschreven worden. De prachtige Bibliotheek, de zeldzaamheden aldaar, de gedenkstukken, tooneelen, wandelingen, inrigtingen ten algemeenen nutte enz., alles wordt ons, in minder hoogdravende bewoordingen dan zulks te Dresden geschied was, doch waarlijk niet minder bekoorlijk, voor oogen gesteld. Te Schönbrunn en elders geeft de Schrijver eenen billijken lof aan den waarlijk edelen, hartelijk welmeenenden Keizer josephus II, die hem niet minder dan het voorwerp zijner bewondering eere aandoet. Ja, het is zoo! men hoort bijna niet meer, of slechts ter loops, van dezen uitmuntenden Vorst gewagen, die het goede zoo hartelijk, zoo vurig beminde en najaagde; die in de keuze der middelen dwalen kon, maar toch (zie bl. 300) in eene tienjarige regering meer voor zijn volk heeft gedaan, dan alle Oostenrijksche Regenten vóór hem; den burgerlievenden, verlichten, verdraagzamen Monarch, wien Oostenrijk nog voor de afschudding der boeijen van Rome, en toenadering tot zuiverder beginselen van Christelijke vrijheid, mag danken; die de menschheld door de stichting van welingerigte hospitalen en geneeskundige scholen aan zich verpligtte, en enkel door dweepers en belanghebbenden in verouderde misbruiken gevloekt werd. Voor zijne staatkundige misslagen heeft de edele man waarlijk zwaar genoeg geboet!
De Vertaling is zoo tamelijk, en geheel niet vrij van grove Germanismen. Zoo lezen wij (behalve van Jubelvossen) ook van schendt (schindet) voor vilt, van hatelijkheid (hässlichkeit) voor leelijkheid, van neptunis (meer dan eens) voor neptunus, van oud-frankisch (altfränkisch) voor

{==169==} {>>pagina-aanduiding<<}
ouderwetsch, van Mähren voor Moravië, van de Schweitz voor Zwitserland, van het Sanctuarii voor Sanctuarium of heiligdom. Andere fouten zijn waarschijnlijk aan den Schrijver te wijten, zoo als de lof der gezuiverde staatkunde van lucius verus, - den losbandigen ambtgenoot van m. antoninus, - de vermelding der Mulde voor de Moldau, eene Rivier bij Praag, terwijl de Mulde in Saksen vloeit - van het vierde boek van livius, in plaats van het vierendertigste - en van het jaar 527 na de stichting van Rome, als zijnde 86 jaren vóór christus geboorte, die toch in 753 na de bouwing van Rome geboren is, (bl. 261.) Culen voor Culm (op bl. 121) zal wel eene drukfout zijn.
In het volgende Deel toeft den Schrijver nog een rijke oogst van kunstgewrochten te Munchen, waar thans ook de kostbare Dusseldorper galerij berust.




Nieuwe Uitspruitsels, van Mr. W. Bilderdijk. Te Rotterdam, bij J. Immerzeel, Jun.

(Tweede Verslag.)

De Lierzangen en kleine stukken, waarvan wij nu spreken moeten, zijn vijfendertig in getale. No. 1 draagt tot opschrift: het genoegen. Wat wij daarvan zeggen zullen, weten wij naauwelijks. Het gaat zoo hoog, dat wij het, over het geheel, niet verstaan. Het hoofddenkbeeld schijnt te zijn: wáár genoegen wordt hier vergeess gezocht; het is alleen in hooger kreits te genieten. Doch, in de uitbreiding (wij belijden het openhartig) kunnen wij den gang der ideën des Dichters niet ontdekken. Welke heerlijke passagiën intusschen, maar doorweven met (wij weten niet, hoe wij 't anders noemen zullen) onverstaanbaar woordgebrom! Of verstaat Gij het Lezers! dat het genoegen

eeuwig om ons schijnt te zweven, 
Op 't vleugeldons van lucht geheven, 
Waarop het Lentekoeltjen vaart -? 
 
Of dat het 

{==170==} {>>pagina-aanduiding<<}

met bonte vleugelen, 
Waarin de Hemelzon zich spiegelt met heur gloor, 
Verstikkend garen-net en grijpvaste ijzerbeugelen 
Als nietig wormgespinsel doorscheurt -? 

Of zijn u ook deze regels duidelijk:

Leg af die schitterende wieken, 
Door 't rustig avondrood en 't lustig morgenkrieken 
Met parels en turkois en vlietrobijn omkorst? 
 
Hoe schoon is ondertusschen hetgeen hier op volgt! 
 
Leg ze af, en trek geen sterflijke oogen, 
ô Dochter uit de Hemelbogen, 
Of kom, klem vast aan 't hart, dat vlammend naar u dorst; 
En stort ons 't vol gevoel van waarheid in de borst, 
Geen terging van omhulde logen! - 
Bestaat ge, als ongenaakbre ster, 
Voor hooger hemelkreits, verheerlijkt door uw luister; 
Wat straalt ge ons aardrijk van zoo verr' 
Met ijdlen schemer toe in 't reeds zoo aaklig duister? 
Of zijt ge (ô welk besef!) een vluchtig nevellicht, 
Voorbijgaande als een schim; een dove bliksemschicht, 
Uit aardschen damp gevormd, uit d'afgrond opgeschoten? 
Verga dan, ja verga van voor 't bedwelmd gezicht, 
En zink in 't slijk terug, waaruit gij zijt ontsproten! 

Dan, dit is slechts één proefje uit meerderen. Evenwel tellen wij onder de schoonheden niet, dat de mensch gezegd wordt bestemd te zijn, om den regenboog des lichts te omgorden, of dat het licht het genoegen met glans omhulde, van de ongenaakbre scheppingtrans in diamanten gloed vervonklend afgevloten.
In den regel, en zwoegend te vergaan in lusten, nooit geboet, behoeven wij de fout tegen het metrum niet te doen opmerken.
No. 2. Verwachting. - Te vergeefs tracht men hier naar volkomene oplossing der vragen, hoe, waarom, wat, en wie we zijn. Al het antwoord, dat wij er op ontvangen, is slechts schemering, en

Dees dichten sluier door te boren 
Hangt aan geen sterfelijke macht. 
In helsche duisternis verloren, 
Geteeld tot broedsel van de nacht, 

{==171==} {>>pagina-aanduiding<<}

Gedoemd, in dezen damp te smooren, 
Waartoe een donkren trek te hooren, 
Die naar 't ontwijkend daglicht tracht? 
De schrikbre noodstorm moet bezworen 
Door Goddelijke wonderkracht. 
 
Ontwaart men echter den Aldoordringer in zich, 
 
Laat dan 't Heelal verwoesting loeien; 
Wees kalm, en vraag niet; maar verbeid! 
De golven, die er om u vloeien, 
 
Verzwelgen in de Oneindigheid. 

Verzwelgen voor verzwolgen worden. Dichterlijke vrijheid!
No. 3. Morgenstond, seneca vrij gevolgd. Een verwonderlijk zachtrollend, liefelijk vloeijend lied, waarin de morgen op het land tegen dien in de stad overgesteld, en de vereischten in hem, die zielerust genieten wil, vermeld worden. Wij kunnen ons niet weêrhouden, den aanvang, die aanleiding kan geven tot vergelijking met dien van vondel's Rei in den palamedes, hier in te vlechten.

Reeds glimt de wentlende oppertrans 
Des Hemels met verflaauwde glans 
En dun gezaaide lichten; 
De nacht trekt reeds haar lampen in, 
Vervoogd van Febus hofgezin; 
En damp en nevels zwichten. 
 
Nu stuift de zilvren morgenstar 
De wielen van den zonnekar 
Vooruit op rappe voeten, 
En daagt het blinkend morgenrood, 
Nog sluimrend in der baren schoot, 
Den dagmonarch te groeten. 
 
De Noordbeer, schuw van Tethys plasch, 
Bekloutert 's warelds killen as, 
Ontsprongen aan zijn wachter: 
De dagschrik maakt zijn leden vlug; 
Hij tuimelt over hals en rug, 
En sleept den tuchtknaap achter. 


{==172==} {>>pagina-aanduiding<<}

No. 4. Zielsrust, mede naar seneca, en boven onzen lof.
No. 5. De drie afgoden. Zij zijn hebzucht, trotschheid, wellustzin. De Dichter vaart tegen dezen uit, en bezingt het geluk van hem, die ze uit zijn hart sluit. Zie hier weinige tegels, die van het overige getuigen mogen.

Zijn dagen vlieten als een stroom, 
Nu, zachtjens kabblend langs den zoom, 
En dan, bij enger bed, tot sneller loop gedrongen; 
Nu, 't keitjen kruiende in zijn vaart, 
Dan, kronklend door de rots gewrongen; 
Maar nooit met drabbig slib bezwaard. 

Doch wij mogen niet meer afschrijven.
No. 6. Alexander bij de levensbron, uit het Perzisch, als voorafspraak bij eene voorlezing in een Lettergenootschap.
De overwinnaar van het Oosten bevindt zich bij de bron, wier water hem, die het drinkt, onsterfelijk maakt. Hij hunkert naar dat vocht, en een der groen bekroosde Goden biedt het hem aan; doch, zoo als hij het zwelgen zal, weêrhoudt hem de wijze kedar, die hem voorstelt, welk een ellendig geschenk de onsterfelijkheid voor hem zijn zal, daar hij toch den ouderdom en deszelfs gebreken niet ontgaan kan, alle zijne grootheid zal verliezen, van anderen zal ashangen, versmaad zal worden, enz. Nu zegt alexander:

Dierbre wijze! 
Gij verwint mij: 't is gedaan. 
't Is geen dood, waarvoor ik ijze; 
't Is, den smaad ten doel te staan. 

Dit vertelsel is hier keurlijk fraai ingekleed. In het slot wordt alexander's besluit geroemd, en over de zwakheden des ouderdoms, die ook de Dichter ondervindt, geklaagd. Zie hier de laatste regels:

Dit 's mijn toestand, dierbre vrinden! 
En nog vordert gij mijn lied? - 
Neen! verwaaie 't met de winden, 
't Kwetse uw keurige ooren niet! 

{==173==} {>>pagina-aanduiding<<}

Doch Gij wilt het. - ô Mijn krachten, 
Spant u in, nog dezen maal! 
Dient mij, zwevende gedachten! 
En - gij, vaderlandsche taal! 

Elk couplet van dit vers bewijst het ongegronde van 's Dichters klagt.
No. 7. Sterven. Het thema is: wij leggen, bij den dood, slechts het ligchaam af. De geest blijft leven.
No. 8. Aan de(n) dood. Hij is zoo verschrikkelijk niet, als men hem (onze eeuw van smaak tot schaamte) nog steeds blijft afbeelden, en hij eindigt slechts het leven, welks eeuwige duurzaamheid, op de onzalige aarde, die, na Adam's zonde, een jammerdal geworden is, ondragelijk zijn zou, en brengt ons over in de zalige eeuwigheld.
No. 9. Vreugde. Zelfs in het rampspoedigst leven smaakt men nu en dan ook eenig zoet. Ook den Dichter schonk 's levens kelk een enkel teugje; maar het was slechts terging van een hart, dat ledig en hol bleef, en, vroeg hij zich, of hij het, een twintigtal van uren, aanhoudend zou wenschen te genieten, dan riep hij volmondig: neen! die vreugde is enkel smart. Gelukkig, dat we een beter te gemoet zien!
No. 10. Filozofen.

Zwijgt, vermeten redentwisteren, 
Met uw wetenschap van gisteren, 
Daar gij zóó veel op vertrouwt! 
'k Heb met u dezelfde reden, 
'k Heb dezelfde vatbaarheden, 
Waar gij al uw heil op bouwt. 
 
Maar die reden, zoo volkomen 
Als zij voorkomt in uw droomen, 
Geeft mij, zelfs, geen schemerlicht! 

Dit is de schering en inslag van dit vers, hetwelk, hoe vele verdiensten men er ook, wat de kunst betreft, aan moge willen toeschrijven, dit belagchelijk tegenstrijdige heeft, dat het een bewijs zal zijn van het onvermogen der rede, door de, vooruit, tot alle bewijs onvermogend gestelde rede zelve.

{==174==} {>>pagina-aanduiding<<}

No. 11. Tegenspoed. Een man, door tegenspoed gehard, bewaart, wat er ook gebeure, en of het hem mede, dan tegen, loope, de rust van zijn gemoed. Maar hoe, uit ramp, dien moed geschept? Dit zullen ons deze slotregels zeggen:

Door 't Christenteeknend Godvereen, 
Gewrocht in 't innigst zelfbeschouwen. 

Wij hopen, Lezers! dat gij dit beter, dan wij, verstaan zult. Anders zult gij, door dit middel, de kunst slecht leeren.
No. 12. De dwingeland. Met echte kleuren, in zijne voornaamste trekken, en vooral in zijne nietigheid, slaafsche onrust, en ware rampzaligheid, fiksch, stout en schoon geteekend. - De koffers, zwaar, onder anderen, van zijwormdraden, en de boezems moordholkuilen, gevallen ons evenwel niet.
No. 13. De levenstrek. Ook dit vers verklaren wij niet geheel te verstaan. Ziet hier het beloop: - De levenstrek roept ons, als wij, in 't stille graf, eene verlossing van smarten zien, tot smart terug. Dit is dwaas. Het graf verslindt alle zorgen en verdrietelijkheden. Daar bejegent ons niets van hetgeen hier de genoegens des levens verbittert. Gelukkig dan, die onverschrokken weet te sterven. Maar ook hij, die daarvoor niet vreest, verlangt toch naar het leven, en God zelf plantte dezen trek naar hetzelve in den mensch. Hij moet hem dan ook de stem van God zijn. Maar hoe rijmen hiermede de regels:

't Geweld beheerscht de wareldkloot; 
Stechts eene keuze bleef. 
Wie twijfelt tusschen vrij of dood, 
Blooz' voor zichzelv', en leef! 
Hij vlij' de hals in 't schandgareel, 
En lekk' eens dwinglands voet; 
De brave scheurt het lastdierzeel, 
En stort zijn eerlijk bloed? 

Een' misselijken drank laat de Dichter den veroveraar zich bereiden in de volgende regels: Daar (in het graf namelijk)

{==175==} {>>pagina-aanduiding<<}


Daar druipt ons bigglend zweet niet neêr 
(Voor Gà en kroost geplengd) 
Ter zwelging van een vreemden heer, 
Die 't in zijn beker mengt. 

No. 14. Geest. De geesten der afgestorvenen omzweven de in het leven achtergelatenen, vooral de bloedverwanten, en dezen, zoo zij niet te aardsgezind zijn, gevoelen den invloed hunner nabijheid.
No. 15. Geestgevoel. Eene nachtverschijning van adelheide, dochter des Dichters, in den ouderdom van zestien jaren aan zijn hart ontrukt, met welke hij zich, op eene aandoenlijke wijze, onderhoudt.
No. 16. Genot, waarbij wij oneindig minder, dan bij het vorige, genoten hebben.
No. 17. Holland aan belgie. Eene uitnoodiging tot vereeniging in 1815.
No. 18. De pelgrim. Eene minnares, of gade, beklaagt hare onkunde wegens het tegenwoordig verblijf des geliefden bedevaartgangers, en boezemt hare wenschen voor zijn welzijn, en haar verlangen naar zijne wederkomst uit.
No. 19. Ter verjaring mijner egade. Schoon slechts een gelegenheidsvers, eenen bilderdijk waardig.
No. 20. Aan een vriend, met mijne afodillen.
No. 21. Koekeloer, of de eerste april. Vertelling. Omtrent zeshonderd regels lang, en, hoofdzakelijk, uit chaucers oud Engelsch nagebootst. Hierbij behoort
No. 22. Na eene voorlezing op den eersten april.
De hoofd - inhoud is: een vos heeft Koekeloer, een' trotschen haan, verrast en verschalkt, en loopt, daar hij hem bij den hals gepakt heeft, terwijl de kop hem uit den bek bengelt, met hem weg; maar bij wordt vervolgd. In een boschje gekomen, spreekt de haan, die den gorgel nog vrij genoeg had, (want het gebeurde in den tijd, toen de dieren spraken) den vos dus aan:

‘Wel foei, Sinjeur, wat is dat landvolk zot! 
Zij meenen u in 't loopen te achterhalen! 
Ik zou ze dat met goeden schimp betalen: 
Ware ik als gij, ik zei: Vervloekt gespuis, 
Wat beeldt ge u in? Keerom, en naar uw huis! 

{==176==} {>>pagina-aanduiding<<}

'k Ben reeds in 't woud, en (springt gij hoog of lager) 
De haau blijft hier, hij zij dan vet of mager: 
Ik lust hem zoo: mest gij een ander hoen 
Zoo vet gij wilt, ik kan het hiermeê doen.’ 
 
De vos zei: ‘Ja,’ - en in dit uit te spreken. 
Weet Koekeloer hem uit den muil te breken, 
En vliegt omhoog, tot boven op een boom. 
Daar stond Reinier en keek als in een droom. 
‘Och, Haantjenlief (dus sprak hij) wil niet denken, 
Dat 'k oogmerk had om u een veêr te krenken. 
Ik maakte u maar uit lonter spotternij 
Wat bang, mijn vriend; zoo waar, geloof me vrij. 
Kom af, kom af. Ik zie, gij zijt verlegen; 
Och, dacht ik dat, ik had wel stil gezwegen. 
Maar kom, kom hier, opdat ge wat bedaart. 
Geloof mij, man, gij zijt te licht vervaard.’ 
 
‘Neen (zei de Haan) de Duivel mag mij halen 
Met vleesch en bloed, al wou hij zeven malen, 
Zoo gij mij meer, dan deze reis, betrekt. enz. 

Dit vertelsel laat zich nu, gelijk men ziet, vrij wel lezen; schoon het bijster gerekt is, (zeker om eene geheele spreekbeurt te vervullen) en schoon de geleerdheid van haanneef en van Partelot, de sultane favorite onder zijne hennen, die zeer breed met hem over droomen en derzelver voorbeduiding keuvelt, ons, nevens andere bijzonderheden, weinig bevalt. Maar in welk letterkundig gezelschap heeft de Dichter deze voorlezing gedaan? Waarschijnlijk in een van beschaafde lieden; doch wij willen hopen, dat er geene vrouwen en meisjes aanwezig waren: want anders verbeelden wij ons, dat deze vrij wat met zich zelve verlegen geweest zullen zijn, toen hij, tot twee malen toe, van Koekeloers kloekheid bij de hennen, en in het bijzonder bij Partelot, gewaagde. Althans wij lazen dit vers, zonder het voor ons zelven gelezen te hebben, zoo als anderen, aan onze huisvrouw voor; doch werden telkens door haar, met uitroepingen, die voor den Dichter alles behalve vereerend waren, gestoord. Men hoore intusschen, wat hij zelf, wegens dit vers, zegge, in No. 22. Ga, (zegt hij) na onderzocht te hebben,

{==177==} {>>pagina-aanduiding<<}
vanwaar men, bij den aanvang van April, van oudsher, lust vond in allerlei grillen.

- Ga, April, 
Volbreng uw wil 
Bij 't wenden van des aardrijks spil; 
Wij lachen bij uw grappen. 
Ook wijzen mag, 
Een enklen dag, 
Een dwaze gril ontsnappen. 
 
Ook mij ontviel, 
Hoe dof van ziel, 
Bij 't dobbren van mijn kranke kiel, 
In 't uiterst van te stranden, 
Een luchte luim, 
En schuim, voor kruim, 
Ontsingt gij uit mijn handen. 
 
Maar 't is geen boert, 
Die 't hart ontsnoert, 
Dat 's levens ballast met zich voert; 
Het lachen is gedwongen. 
Een doodstuip was 't, 
Die 't hart verrast; 
En, 't lied is uitgezongen. 

No. 23. Aan een vriend, bij de bevalling zijn er Egade. Ook dit is een vrolijk, luimig, geestig vers, dat den meester kenmerkt. Maar vrouwen zullen zich hier waarschijnlijk weder aan den borstrok, en hetgeen daar naastbij voorkomt, ergeren. 't Is evenwel ook lastig, dat die vrouwen ons zoo altijd in den weg komen!
Ernstig gesproken. Zulke loovers, inzonderheid als No. 21, moesten niet door de reten van zijnen graffteen wassen, en een zoodanig geschenk met het, uit de rustplaats opgeheven, hoofd, en bij het nogmaals vaarwel zeggen uit te reiken - neen, grijze Bard! dat betaamde u niet. Wij houden het daarvoor, dat deze uitspruitsels alle hadden behooren te zijn van dien aard, als verre de meesten; ernstig, wijsgeerig, godsdienstig, verheven en verheffende boven de aarde. Deze

{==178==} {>>pagina-aanduiding<<}
verzameling, meenen wij te mogen zeggen, is door dit stuk ten hoogste ontsierd; en het is juist geschikt, om de stemming, waarin men door al het voorafgaande gebragt wordt, op eene zeer onaangename wijze te storen.
De schilderkunst. Schoonheid, rijkdom, wijsheid. Bij de afbeelding eenes grijsaards. Aan een jeugdigen vriend in zijn stamboek. In de vriendenrol van een jong meisje. De herinnering des leeds. Het huwelijk. Wel-leven. Aan de bloem. Voorbestemming des christens. Bij mijne afbeelding. En: slotzang aan mijne mededichters. Ziet daar de opschriften der overige kleine stukjes, waarover ons bestek niet gedoogt ons bijzonder uit te laten. Het komt ons voor, dat de vriend, die deze uitspruitsels, zoo maar met een greep, uit de reten van den grafsteen rukte, geen ondank bij den Dichter, of zijne lezers, zou behaald hebben, al had hij er eenige schrale spiertjes uitgeworpen. - Ten aanzien van het vers, getiteld Schoonheid enz., zouden wij den Dichter wel eens in ernstige bedenking willen geven, of, over het laatste couplet, zoo onbepaald, als het daar staat, hem de laatste regel niet wel zou kunnen worden teruggegeven. Wij heeten het een dierbaar Godsgeschenk lasteren. - In de Voorbestemming des Christens, die zichzelven aanmerkt, als eene parel, hier in eene aardsche schelp omsloten, en van allen glans en luister beroofd, wordt op 't slot gezegd:

Parel aan zijn halskarkant, 
Zal ik, bij den diamant, 
Op de borst van Jezus hangen. 

Dit vinde schoon, die van een anderen smaak is, dan wij! - Best bevalt ons de Slotzang; alleen in zoo ver niet, als de Dichter al weder zijnen kunstgenooten het afscheid toeroept, omdat (hetgeen wij niet mogen toestemmen) zijn toon immer stroever zou zijn geworden, en het gladde schoon verloren zou hebben.

Naschrift.

Ten aanzien van zeker, den Recensent in de ooren gewaaid, geblaas, alsof hij eenen leelijken bok geschoten had, met, in het eerste gedeelte van zijn verslag, de Bruiloft van Pe-
{==179==} {>>pagina-aanduiding<<}
leus en Thetis als een oorspronkelijk stuk voor te dragen, ontving Redact. van denzelven dit bescheid:
‘Laten de vrienden van bilderdijk ook eens lagchen, en zelfs, zoo zij lust hebben, zich ook eens openlijk ten koste van Recensent vermaken. Hij zal dan daarna ook zijne beurt hebben. Heeft bilderdijk, dacht hij, den een' of anderen der Ouden een kind ontstolen, en dat, als het zijne, in de wereld gezonden, hij zal dan daarvoor boeten. Hij heeft wel vermoed gehad, dat hij het wicht met eenige kleinooden, die hij aan catullus of ovidius ontvreemd had, had opgeschikt; doch achtte het der moeite niet waardig, dit te onderzoeken, tot dat hij, door het bewuste geschreeuw, tot nadere inzage aangespoord, uit den Inhoud des werks, hier achter, anders vóór hetzelve geplaatst, de ontdekking deed, vanwaar genoemde vrienden hunne vermeende wijsheid hadden ontleend!’





Lotgevallen en jammerlijk uiteinde van Mevrouw De Budoy, in de maand Januarij 1814, geheel naakt en levende, in het Pyreneesch gebergte, departement van l'Arriège, kanton van Vicdessos, gevonden. Uit het Fransch vertaald. Te Amsterdam, bij H. Timmer. 1817. In gr. 8vo. 304 Bl. f 2-18-:

Adèle de lunel was het bedorven kindje van, in oneenigheid levende, ouderen, rijke, adelijke grondbezitters in Frankrijk. Zij heeft het ongeluk, om, bij eenen twist harer ouderen tusschenbeiden vliegende, haren vader met zijn hoofd tegen den hoek van eene marmeren tafel te werpen, waaraan hij sterft. Hare moeder, tot diepe zwaarmoedigheid vervallen, huwt haar uit aan den Baron de budoy, en sluit zich kort daarna op in eenen vleugel van haar kasteel, die gemeenschap had met den grafkelder, in welken zij na acht maanden dood gevonden wordt door hare kinderen, die hetzelfde kasteel waren blijven bewonen. Ook adèle wordt zwaarmoedig. Haar man noodigt, te harer opbeuring, zijne verwanten, den Heer en Mevrouw delorges, bij zich. In deze vrouw vindt adèle eene ware, troostende vriendin; maar deze sterft, en de oorzaak van dezen dood is het

{==180==} {>>pagina-aanduiding<<}
eindelijk gevolg der ontdekking, dat zij met haren zoon gehuwd is. Dit blijkt uit de geschiedenis van den Heer delorges, door hemzelven verhaald, en die 116 bl., dus ruim een derde van het werk, beslaat. Om zijne echtgenoote op te beuren, vertrekt budoy met haar naar een landgoed van hem in Touraine; doch, de omwenteling invallende, verreist hij naar eenen ouden vriend, eenen Italiaanschen Ridder, thans in Spanje woonachtig. Daar, in Touraine, schrijft Mevrouw de budoy, blijkens den aanvang van het werk, de eerste helft harer geschiedenis op. In Sevilië leefde zij met haren man zeer gelukkig bij dien vriend; maar haar echtelijk genoegen wordt gestoord, doordien zij geene kinderen krijgt. Zij weet te bewerken, dat haar mans verlangen naar kinderen, door middel harer kamenier, voldaan wordt. Deze zoon, echter, sterft, twee jaren oud zijnde. Om haren man verstrooijing te verschaffen, stelt zij hem eene reis naar Engeland voor, die ook volbragt wordt. Zij keeren terng naar Spanje, en gaan vandaar, budoy's uitschrapping van de lijst der uitgewekenen in Frankrijk bewerkt zijnde, naar dit land op reis. Door struikroovers in de gebergten aangevallen, wordt hij naast de zijde zijner echtgenoote doodgeschoten. Uit eenen staat van bewusteloosheid bekomen zijnde, begint hare zinneloosheid. De naaktheid, waarin de roovers haar, naast het lijk van haren echtgenoot, gelaten hadden, komt haar natuurlijk voor, en alles is haar onverschillig. Het opperhoosd der roovers komt haar halen, en zij gaat gewillig mede. Dit opperhoosd, een door de omwenteling ten uiterste mishandeld Franschman, neemt haar, door hulp van zijn gezag, ter vrouwe. Hare zinneloosheid doet haar in haren nieuwen echtstaat zelfs eenig behagen vinden. De roovers
hebben hun opperhoofd alles ontnomen, en zijn voortgegaan; echter heeft hij nog genoeg over, om, toen adèle hem eene dochter schonk, zijn levensplan te veranderen, en naar Spanje te vertrekken. Bij 't schoonmaken van eene pistool schiet zij, ongelukkig, haren man dood. Zij verlaat, zinneloos, het hol, vergeet haar kind, en, 's anderen daags avonds terugkeerende, vindt zij het dood. Nu begeeft zij zich naar de ontoegankelijkste plaatsen. en gaat tot den staat van wildheid over. In dezen staat zet zij de beschrijving harer geschiedenis voort. Zij komt in een hol, waarin beeren huisvesten. Aan eene beerin bewijst zij hulp, en wordt

{==181==} {>>pagina-aanduiding<<}
door deze dieren met alle blijken van dankbaarheid beloond. Soms zag zij tranen van erkentenis langs den muil der gezegde beerin rollen. Zij brengt in dit hol den winter door. Gevangen zijnde, ontvlugt zij weder; hare wederkomst bij de beeren is op het vignet afgebeeld. - Zoo ver de gedenkschriften der ongelukkige zelve. Een naschrift berigt ons, dat zij eindelijk naar Foix gebragt, vervolgens in een gasthuis gep aatst, maar eindelijk naar eene gevangenis gesleept is, waar zij, door den gevangenbewaarder in een vochtig hol geworpen, omkwam.
Dit verhaal, nu, wordt opgegeven te zijn eene ware geschiedenis. Dat er op de Pyreneën zulk eene zinnelooze vrouw opgevangen is, wordt verklaard door den Onderprefeet van het arrondissement van Foix, die de geschiedenis harer gevangenneming, gelijk ook die van hare lotgevallen, voor zoo ver die uit hare eigene woorden op te maken was, in 't Journal de l'Arriège mededeelt. Dit uittreksel uit gezegd Journal ontvangen wij aan 't hoofd des werks: in der tijd deelden wij hetzelve den Lezeren onzes Mengelwerks mede. Een schaapherder, die het wagen durfde, om de rots te beklimmen, op welker top men de ongelukkige ontmoet had, en die bl. 7 geacht werd alleen voor arenden en wilde geiten toegankelijk te zijn, had aldaar in eene holligheid hare papieren gevonden, en een serjant vond ze in de hut van dezen herder; zoo kwamen zij in handen van Kapitein blanchet, en vervolgens in die van den Schrijver.
Wij willen ons niet vermeten, de grenzen van het gebeurlijke juist te bepalen: maar de geheele zamenstelling van dit werk heeft te veel van een verdicht verhaal, dan dat wij het voor eene ware gebeurtenis konden houden. Wel willen wij gelooven, wat de Onderprefect mededeelt; doch tevens komt het ons waarschijnlijk voor, dat dit ten grondslag van eenen roman genomen is. De ongelukkige zal hare geschiedenis zelve hebben opgesteld, en men geeft haar daartoe heldere oogenblikken naar welgevallen. Dan, het komt ons zeer onwaarschijnlijk voor, dat zulk eene zinnelooze, die tot den staat van volkomene wildheid geraakt is, tijd, vermogen en lust zoude hebben, hare geschiedenis zoo bedaard en netjes in de bijzonderheden op te schrijven; en voor wien deed zij het? Ook is de manier, waarop deze papieren gevonden werden, zwaar te gelooven. Maar 't meeste nog wordt onze

{==182==} {>>pagina-aanduiding<<}
verdenking opgewekt door dat verhaal in het verhaal, geschiedenis van den Heer delorges, die mede te mooi gevonden is, om zich als waarschijnlijk aan te bevelen, en te variérend, te luimig en ligt van toon tusschenbeiden, om het opstel van eene zoo diep ongelukkige vrouw te zijn; en voor haar opstel moet die geschiedenis doorgaan; want, na eenen zeer filozofischen aanhef, zegt zij, dat zij den Heer delorges zelven de onderscheidene lotgevallen zijnes levens zal laten verhalen; en zeer bedaard voegt zij er bij: ‘mogt dit verhaal de eentoonigheid en tevens het akelige mijner langdurige ongevallen eenigzins afwisselen!’ Wij vinden, met één woord, in deze geschiedenis te weinig natuur en te veel Fransche vinding en wending, om haar niet grootendeels voor eenen roman te houden.
De zedelijkheid, al verder, is mede op Fransche leest geschoeid. De Franschen praten, namelijk, ook van deugd: maar dit begrip is zoo verbazend ruim, dat er alles in kan, waarvoor ons Hollandsch begrip van deugd veel en veel te naauw is. De hoofdpersoon der geschiedenis bewerkt eene gemeenschap tusschen haren man en hare kamenier; en met dit al blijven de karakters, naar de voorstelling alhier, volkomen vrij van misdadigheid. De jonge koordedanseres colombine is zoo zuiver als het licht; en die zuiverheid kan bestaan met onkiesche uitdrukking, ja wordt zelfs door colombine's val niet in 't minste gekrenkt. Een zoon is met zijne moeder gehuwd, en heeft twee kinderen bij haar. Toen, echter, deze ongelukkige betrekking ontdekt wordt, oordeelen de echtgenooten, dat zij, onwetend in dat geval gekomen zijnde, niet misdoen met in dezelve te blijven voortleven. De vrouw wordt ook wederom zwanger; evenwel zij kan de zaak zoo ligt niet opnemen, en de wroeging maakt een eind aan haar leven.
Het denkbeeld aangaande de Godheid, 't welk in dit werk heerscht, is dat van een toornig, wraakzuchtig Wezen, hetgeen sommige misdaden nimmermeer vergeeft. Slechts eenmaal stelt een priester met weinige woorden het tegendeel voor. Mevrouw de budoy beschouwt zichzelve als het bewijs dier vreesselijke stelling. Godsdienst- en zedeleer, in dit boek heerschende, vallen dus zeer te berispen.
In weerwil van het aangemerkte, laat zich het verhaal zeer vermakelijk lezen, en houdt de belangstelling onophoudelijk gaande.


{==183==} {>>pagina-aanduiding<<}

De drie Dochters van den Postmeester. Roman van Fr. Laun. Uit het Hoogduitsch vertaald. Te Amsterdam, bij de Wed. H. van Kesteren en Zoon. 1817. In gr. 8vo. 180 Bl. f 1-16-:

Goede - ja, goede en aardige meisjes, zoo als de meisjes in de romans dan ook doorgaans zijn, en welker gebreken men gaarne vergoelijkt; waarop deze bijzondere aanspraak hebben boven anderen, daar de postmeester en de postmeesteres, hoezeer ook al, gelijk de menschen doorgaans zijn, niet geheelenal zwart en verwerpelijk, de lieden juist niet waren, aan welke de opvoeding van drie meisjes bijzonder was toevertrouwd. Wij vinden nopens de ouders en de dochters en hare minnaars zoo dagelijksche tooneeltjes, luimig en vrolijk verhaald, en gelachwekkende doorgaans, waartoe dan wel wat overdreven wordt: wat echter de karakters betreft, is niets overdreven; de postmeester, met zijne liefhebberij voor de hoornmuzijk, misschien uitgezonderd; maar romanheldinnen zijn de meisjes niet, ook niet de bekoorlijke Adelheid, de mooiste en aardigste in ons oog, zoo wel als in dat van iederen lezer; weshalve het ons lief is, dat zij ook juist het glansrijkst huwelijk doet; Juliette is echter ook wel bezorgd, en de postmeesteres heeft het voor beiden aanhoudend druk met de luijermand. De jongste, Bertha, zeer aardig opgegroeid, is nog te krijgen, hoewel die op een kijkje wil zich wat haasten moet, daar de knappe predikant van hare woonplaats finds eenigen tijd reeds in zijne leerredenen stottert, als hij Bertha wat te sterk in de oogen ziet.
Men leest het boekje, en al de aardige voorvallen en lotverwisselingen van geheel het huisgezin, spoedig en aangenaam ten einde; vooral wanneer men bij eene kleine onpasselijkheid (en dit was nu juist ons geval) gaarne iets heeft tot afleiding, en dat geene inspanning vordert; waardoor dan ook de taalfouten, die wij opmerkten, in de naamvallen vooral, ons minder hinderden, dan welligt anders het geval zou geweest zijn.






{==184==} {>>pagina-aanduiding<<}

Sterre- en Weêrkundige Berigten voor het Jaar 1818. Door E.H. Greve. Met eenige Afbeeldingen, (op één uitslaand Plaatje.) Te Amsterdam, bij Pieper en Ipenbuur. In 8vo. 88 Bl. f :-18-:

Een zeer aardig boekje voor liefhebbers van deze soort van zaken. Trouwens, het sterrekundige moge, op zichzelve, slechts weinigen belangrijk schijnen, het weerkundige beveele zich zoo veel te algemeener aan. Ten opzigte van het laatste, intusschen, vindt men hier meer en grondiger onderrigt, dan velen, door ijdele beloften te dezen opzigte reeds dikwijls misleid, zullen durven verwachten. Men versta ons zoo niet, dat wij de stellingen van den Heer greve voor beproefde waarheden zouden uitgeven. Dit is ons even zoo min mogelijk als het tegendeel. Maar de weg, door hem ingeslagen, (zijne theorie en praktijk beide) schijnt ons toe de regte te zijn. Dezelve is eenigzins nader te kennen uit deze 's mans eigene opgave:
Over den loop des weders. Regels voor den barometer, - voor den thermometer, - voor den hygrometer, - voor het weder, ontleend uit de natuurverschijnselen, - ontleend uit den loop en de standen der zon en maan, en hare werkingen op den dampkring der aarde Toepassing dezer regelen op het jaar 1818, en opgaaf der luchtgesteldheid van een jaar, waarop de maansloop het naast met dien van het tegenwoordig jaar overeenkomt.
Opmerking en vergelijking, ziedaar toch het eenige middel om van het bedoelde iets te weten! Dit heeft greve aangewend. Hij geeft ons, dus, zoo wel uitkomsten, hetzij in het algemeen of voor dat bepaalde jaar, als hij ons leert, zelven het meestmogelijke voordeel met barometer enz. te doen.
Allen zee-, land-, tuin- en anderen lieden, derhalve, wien deze zaken ter harte gaan, allen, die gaarne den hemel gadeslaan, en weten, in welken stand en betrekking onze aardbol zich tot en met de anderen, ook dezen onderling, bevinden, kunnen wij het werkje gerustelijk en met warmte aanbevelen. Het is zeer ordelijk, zeer duidelijk en goed geschreven, zeer netjes uitgevoerd, met een belangrijk uitslaand plaatje, verbeeldende de zons- en maansverduisteringen in dit jaar, verfraaid, in één woord, zoodanig, als men dit van een geleerd en bekwaam man, gelijk de Heer greve, wanneer hij zich tot zulk een werkje verledigen wilde, met reden kon verwachten.

No. II. Beoord. bl. 80, 81. staat: diotimus, waarschijnlijk in plaatse van diotima.









{==185==} {>>pagina-aanduiding<<}

Boekbeschouwing.

Leerredenen, ter viering van het derde Eeuwfeest der Hervorming, gehouden te Amsterdam, op den 2 November 1817. Door J. Teissedre l'Ange, P. Chevallier, G.H. Lagers, SL. Muller, J. van Geuns, N. Swart, en M. Stuart, Predikanten bij de onderscheidene Protestantsche Kerkgenootschappen. Te Amsterdam, bij J. ten Brink, Gsz. 1817. In gr. 8vo. XII. 317 Bl. f 3-:-:

Uit de volheid van ons hart wenschen wij ons vaderland geluk met dit eenvoudig, maar waarachtig schoon gedenkteeken van kanselwelsprekendheid, waarheidmin en broederliefde. Het zij zoo, dat drie eeuwen na het tijdstip der Hervorming werden gesleten in woeling, die niet strookte met haren geest: met nederige aanbidding der Goddelijke wijsheid, zien wij thans vereeniging, uit vroegere verwijdering geboren, als 't gewrocht van onderzoek en ondervinding, des te vaster staan. Aan tijdgenoot en nageslacht verkondigt dit gedenkteeken, wat er op 't eind van de derde eeuw na de Hervorming in ons vaderland bij alle Protestantsche genootschappen gewonnen is aan godsdienstigen smaak, aan kennis van den geest des Bijbels, aan volmaking van de voordragt op den kansel, aan liefde voor de waarheid, en aan onderlinge toenadering. Het spreekt tot alle Christenen, zonder eenig onderscheid. Ieder Protestant hoort er zijnen leeraar in, die, op zich zelven en in vereeniging met zijne medebroederen uit andere kerkgenootschappen, hem roept en vermaant tot het genot van de vruchten der Hervorming: van vrijheid, van eenheid en liefde met en jegens allen. Geen Katholiek wordt er in geergerd; integendeel, met liefde wordt zijner kerke ge-
{==186==} {>>pagina-aanduiding<<}
dacht, en de niet geheel bevooroordeelde vindt hier veel aanleiding tot dieper doordenken.
Om dezen bundel regt te waarderen, is 't noodig, dat men alle daarin begrepene leerredenen te zamen beschouwe als één geheel. Onwillekeurig drong zich aan Rec. de vergelijking van denzelven met eene toonkunstige harmonie op, waarin de onderscheidene partijen uitgaan van één thema, voorts elke partij haren bijzonderen gang neemt, en alle ten laatste in éénen toon sluiten. Hier, immers, is slechts één thema: de Hervorming. Dit geeft eenheid bij de verscheidenheid der bewerking, waarin elk zijnen gang gaat, terwijl allen toch in lof en vermaning eindigen. Wat dus één doet, dat doen allen; maar elk op zijne wijze, de een meer hechtende op dit, de ander op iets anders. Zij ontmoeten, zij verzellen, zij ondersteunen, zij vullen elkander aan. De een is van den anderen onderscheiden in stijl; maar elk voortreffelijk in zijne soort, en, in de tegenwoordige betrekking tot het geheel, juist, wat hij wezen moet. Behalve, dus, dat deze mannen hier niet zijn opgetreden om pligtplegingen te ontvangen over hunnen arbeid, die zich zelven prijst, en slechts eene bijdrage ten betooge van welbekende bekwaamheid is - behalve dat Rec. zich wel zal wachten de bescheidenheid van dezen te honen, door hem te verheffen boven genen, hetgeen toch slechts bijzaken raken konde - zoo houdt hij het daarvoor, dat zijne taak, ten aanzien van dezen bundel, niet bestaat in 't beoordeelen der preken als preken, maar in aanwijzing van den gang, door elk genomen tot bevordering van het groote doel, en van de zamenstemming des geheels.
Orde en inhoud der feestredevoeringen zijn als volgt: De Heer l'ange stelt de voornaamste bijzonderheden der Hervorming voor, naar Hand. V:38b en 39a, de verbastering der Christenkerk schetsende als het werk van menschen, en als zoodanig opgeheven; maar de Hervorming als het werk van God, 't welk niet vernietigd worden kan. - Onder de petra de persoon van Pe-
{==187==} {>>pagina-aanduiding<<}
trus verstaan wordende, strookt dit, naar ons gevoel, meer met den zamennang, en met de verdiensten van Petrus in de grondlegging der Christenkerk (zie Hand. II, X en XV), en geeft ook minder aanleiding aan partij, ter beschuldiging van gezochte verklaring, dan wanneer wij, met den Heer l'ange, haar betrekkelijk stellen op Petrus belijdenis alléén. En bij onze opvatting wint de voorstander des Pauselijken stelsels toch niets. - Beslister, dan de geschiedenis dit doet, houdt l'ange thomas a kempis voor den schrijver van het werk: over de navolging van Christus, en maakt hij van tanchelijn loffelijke melding. De leelijke drukfout, bl. 11, oeconomische Bisschop, voor oecumenische, behoorde deze preek niet te ontsieren.
De Heer chevallier, die, gelijk zijn ambtgenoot l'ange, ons eene eigene vertaling zijner leerrede levert, vermaant, naar Ps. II:11b, tot godsdienstige blijdschap en vreeze, ter oorzake van de Hervorming. Voor reden tot blijdschap geeft hij op, dat de Hervorming geene nieuwe leer voordraagt; dat zij door geene slinksche wegen of met onreine bedoelingen is daargesteld; dat zij ontstaan is door 't eenvoudig Evangelie dat alle wetenschap door haar is geheiligd en gezuiverd; dat zij aan de gansche menschheid onuitsprekelijke diensten heeft bewezen; en dat dit alles in verband staat met de grondleer des Evangelies: verlossing door 't bloed van J.C. Tot godsdienstige vreeze raadt hij, uit hoofde dat er nog vijanden van 't bijbelsch geloof zijn, en omdat velen van vereeniging spreken, maar uit hoofde van onverschilligheid omtrent de onderscheidende kenmerken der Christelijke leer. - Achter deze preek volgen een paar historiéle bijvoegsels, waarvan het laatste, omtrent aanhalingen, wel mag behartigd worden.
Naar 1 Cor. X:10-15, betoogt de Heer lagers, dat de Hervorming Evangelische Christenen verpligt, zich van het herkregen regt, om, in zaken van den Godsdienst, hun eigen oordeel te gebruiken, wijsselijk

{==188==} {>>pagina-aanduiding<<}
te bedienen. Uit hetgeen de Godsdienst van Jezus hieromtrent leert, uit den aard van die leer, en uit de behoefte van den belijder des Christendoms, wordt bewezen, dat er zulk een regt bestaat. Vóór de Hervorming mogten en konden de Christenen zich van dit regt niet bedienen; maar vrijheid en mogelijkheid daartoe zijn door haar hersteld. Herinnering aan God en aan de hervormers, zoo wel als aan de tijden, in welken wij thans leven, noodzaken de Christenen tot een wijs gebruik daarvan. Zij zijn er ook in staat toe, mits zij vlijtig en aandachtig den Bijbel lezen, gaarne het oordeel van anderen over den Godsdienst vernemen, maar dit naar hun best vermogen toetsen, bescheiden en broederlijk gezind zijn jegens andersdenkenden.
Dat de Kerkhervorming de Evangelische vrijheid waarlijk heeft hersteld, deze stelling betoogt de Heer muller naar Gal. V:1a, en vervolgens toont hij de verpligtingen aan, die daaruit voortvloeijen. Hij beschou wt dus de Hervorming van de zijde harer oorzaken, der grondregelen, waarop zij gebouwd is, en harer gevolgen. De verpligtingen zijn: dankbaarheid, aan den dag gelegd door ijverige medewerking tot handhaving der Evangelische vrijheid; zorgzaamheid tegen het misbruik dezer vrijheid; prijstelling op het kerkgenootschap, waarvan men lid is, behoudens, echter, den geest der liefde; de bevestiging, eindelijk, van de beginselen onzes geloofs, door ons leven.
Gal. V:13. is de tekst van den Heer van geuns, en het thema: Wij Christenen zijn tot vrijheid geroepen. Dit is geschied door Jezus en zijne Apostelen; door eenigen van de beroemdste kerkleeraren van lateren tijd; door de hervormers; door onze eigene belijdenissen. De onderscheidene deelen dezer leerrede worden gestaafd door belangrijke aanhalingen uit den Bijbel, de Kerkvaders, enz. in aanmerkelijken getale. Het tweede hoofddeel der leerrede loopt over het misbruik der vrijheid, en het dienen van elkander in liefde.
Uit hoofde der toepasselijkheid op het Hervormings-
{==189==} {>>pagina-aanduiding<<}
feest, heeft de Heer swart Jo. X:22., echter slechts als motto, gekozen, en beschouwt de Hervorming als eene zegepraal van licht en waarheid; als het werk van God zelven; als verbreking van de kluisters van den menschelijken geest, en als den grondslag voor eene betere toekomst.
De Heer stuart, eindelijk, stelt aan het hoofd zijner feestrede Jo. VIII:31, 32, en ontwikkelt daaruit de volgende idéën: Vooroordeel en onwil stonden den Heiland bij zijne prediking in den weg; maar hij geeft zijne beloften op voorwaarde, dat zijn woord gehouden worde. Daarvoor ijveren ook zijne Apostelen; en afwijking van dat woord was de eerste verbastering. Deze bereikte den hoogsten trap, toen uitwendige vervolging zich met haar paarde. Echter werd de kerk van Christus niet overweldigd. Luther stond op. Maar de zege kostede langen strijd en vele slagtoffers. - Het derde Eeuwfeest der Hervorming is de feestdag des lichts. ‘Als had,’ heet het hier onder anderen, ‘luther met eene stemme Gods den donder gescholden, zoodat de zwarte wolken wegstoven en het glansrijk zonlicht uit eenen helderen hemel schitterde; zoo brak het licht door de duisternis, toen het woord Gods, als een tweesnijdend zwaard, in elks eigene hand flikkerde.’ Het derde Eeuwfeest ziet dat licht zelf in eigen zuiveren glans. Dit feest is de feestdag des vredes en der liefde.
Afgesproken of toevallig, genoeg, de orde, waarin deze leerredenen elkander opvolgen, is gelijk zij behoort. L'ange heft het thema aan, en werkt het historisch uit. Chevallier wijzigt de aandoeningen. Lagers, muller en van geuns stellen het groote resultaat der Hervorming voor: vrijheid; lagers doet dit hoofdzakelijk door redenering en gevolgtrekking, - muller door indringende kracht eener ongekunstelde, rein uit het godsdienstig hart opwellende, welsprekendheid, - van geuns door aanhaling van getuigen. Zoo helpen deze drie elkander,

{==190==} {>>pagina-aanduiding<<}
en maken wederom één geheel op zich zelve uit. Bij swart en stuart is de verhevener juichtoon des lofs de heerschende. Zoo wordt deze bundel aangevangen en besloten naar den eisch der zake, en vormt een rond geheel.
Bij allen is dus, om 't zoo uit te drukken, geest op geschiedenis overgehaald, aanwijzing van den zegen der Hervorming, gepaard met opwekking, wijziging en vermaning. Dit is het ééne groote, algemeene. Bij allen heerscht liefde. Zelfs wanneer van de misbruiken in de Protestantsche kerk wordt melding gemaakt; wanneer swart en stuart herinneringen moeten opwekken, voor hen inzonderheid smartelijk; wanneer de laatste van de heillooze scheuring eener gemeente in onze hoofdstad gewaagt, - het geschiedt naar waarheid, maar kort, zonder hatelijkheid en vergoelijkend, met lofspraak van den beteren geest- des tegenwoordigen tijds.
Behalve door de algemeene strekking dezer leerredenen, wordt onze aandacht nog in deze en gene door bijzonder belangrijke punten, en de wijze van voorstelling derzelven, aangetrokken. Hier treffen ons korte, zakelijke beschrijvingen, b.v. bij lagers van de meeste geloofsbeheerschers, bij welken hij zegt, dat gevonden wordt ‘veel kunst, maar luttel wijsheid, veel geleerdheid, maar weinig echte godsdienst, veel verwaandheid, maar luttel bescheidenheid,’ en sprekende beelden. Daar worden wij bekend gemaakt met of herinnerd aan bijzonderheden, rakende de geschiedenis van 't een of ander kerkgenootschap, b.v. bij muller en van geuns met die, welke betrekking hebben op het Doopsgezinde, van welks geschiedenis de laatste eene schets uit ypey's beknopte Geschiedenis der Hervorming in de Christenkerk mededeelt. Swart en stuart verbood de liefde, om veel aangaande de geschiedenis van het hunne te zeggen. Door dezen leeraar worden wij onderhoudend bepaald bij de geschiedenis, door genen in krachtige redenering vastgehou-
{==191==} {>>pagina-aanduiding<<}
den; hier worden wij gemoedelijk aangesproken, daar verrukt en omhoog gevoerd. Soms ontdekken wij ook eene bijzondere bijkomende nuttige zijde aan eene leerrede; b.v. die van van geuns, dacht Rec., konde, wegens de daarin voorkomende aanhalingen uit Kerkvaders, met goed gevolg door Roomschen worden gelezen. Ook vonden wij wel in de eene leerrede iets, waardoor wij eener andere meerder volmaking konden geven. Wanneer wij b.v. de aanhalingen, die lagers uit luther's schriften bijbrengt, ook in de derde afdeeling van de preek van van geuns plaatsen, en den brok uit de voorrede voor de Formula Concordiae, een symbolisch boek der Luthersche kerk, bij den eersten te vinden, benevens de plaats uit de Belijdenis der
Gereformeerde kerk in Nederland, bij van geuns, in de vierde afdeeling van de preek van dezen stellen, dan krijgen wij daardoor een schoon geheel. Terwijl chevallier, de gronden voor noodzakelijke omzigtigheid opgevende, ons niet zegt, waar de gehechtheid aan onze bijzondere huishouding gevoegelijk kan eindigen, vinden wij dit bij muller, vermanende tot belangstelling in ons bijzonder kerkgenootschap, zoo lang de onderscheidene kerkgenootschappen nog blijven bestaan; en wij vinden die vermaning en dit bijvoegsel zeer ter zake dienstig in dezen tijd; want niet een iegelijk, die ons nadert, heeft daarom plan te belijden, dat ook hij iets in zijn kerkgeloof laat varen.
Meer dan eenige beschrijving van uitwendige plegtigheden, bij gelegenheid van het derde Eeuwfeest der Hervorming hebbende plaats gehad, noemen wij dit werk een monument, harer waardig; want het bewijst, wat in de harten omging. Moge dan dit heilig zevental lichten schijnen in elke woning, waar men belang stelt in waarheid en in liefde! Het leert de Hervorming volkomen kennen en gebruiken, en zet haar dus voort. Op eene aangename wijze zal men door de herhaalde lezing dezes bundels, die zoo klassiek als eenig in zijne soort is, met de geschiedenis der Hervorming vertrouwd

{==192==} {>>pagina-aanduiding<<}
en met hare beginselen doortrokken worden. Deszelfs aanwezen alleen reeds zoude ons de algemeene, plegtige viering van dit derde Eeuwfeest doen zegenen.
Maar moet dan elke, ook de reinste, aardsche vreugd onvolkomen zijn? Ook die over den arbeid van dezen broederkring? Waarom vinden wij in dezen bundel niet ook eene feestrede uit de Nederduitsche Hervormde kerk!





Verhandelingen over de verlossing der Israëliten uit Egypte, met eene Landkaart, en over de Maten, Gewigten en Munten der oude Volken, met Vergelijkingstafelen. Door J. ter pelkwijk, A.L.M.J.U. et Ph. Dr. Te Zwolle, bij Clement, de Vri en van Stegeren. In gr. 8vo. De eerste VIII, 78; de andere VI, 106 en 20 Bl. f 2-16-:

Deze twee verhandelingen zijn ook, ieder, onder een' afzonderlijken titel gedrukt, en hebben, inderdaad, niets met elkander gemeen, wat den inhoud betreft, en ook geene betrekking op elkander.
De eerste was, blijkens de voorrede, niet bestemd om in het publiek te verschijnen; doch dezelve was, onzes achtens, den druk volkomen waardig. Het oogmerk derzelve is, om eene der merkwaardigste gebeurtenissen, eenen der voornaamste grondslagen van den geopenbaarden Godsdienst, en zonder welks historische waarheid de Goddelijke oorsprong van het Christendom zelve op losse schroeven gesteld zoude zijn, op te helderen, en de zwarigheden daaruit weg te nemen. Hoezeer dus alle de gissingen van den Schrijver niet even waarschijnlijk mogen bevonden worden, zal men toch zijn oogmerk volkomen goedkeuren en eerbiedigen, en deze zijne verhandeling niet alleen der lezing, maar ook eener naauwkeurige toetsing waardig oordeelen.
Zeer vernuftig en gansch niet onwaarschijnlijk is

{==193==} {>>pagina-aanduiding<<}
ons voorgekomen de gedachte, op welke de verklaring van het gemelde geschiedverhaal voornamelijk berust, dat er een tijd van acht maanden verloopen is tusschen het eerste en het laatste strafwonder. Dezelve is zeer overeenkomstig de natuurlijke gesteldheid van Egypte, en heeft ook niets in zich, dat met het gewijde geschiedverhaal eenigzins strijdig is. Ook kan iedereen van zelve begrijpen, dat alles zich veel gemakkelijker laat verklaren, wanneer men den tijd der plagen wat ruimer neemt, dan gewoonlijk schijnt gedaan te worden. Doch, wat des Schrijvers bijzonder gevoelen aanbelangt, bl. 71, dat de wind, die, terstond nadat mozes zijnen staf over de zee had uitgestrekt, opstak, enkel diende, om den Israëliten de werkende tegenwoordigheid van jehova op eene zinnelijke wijze aan te toonen, en hen te bemoedigen, den eensklaps opgedroogden zeeboezem met zoo veel te meer vertrouwen in te treden: dit is, naar ons inzien, wat gedrongen, en niet gemakkelijk overeen te brengen met het duidelijk en uitdrukkelijk gewijde geschiedverhaal, Exod. XIV:21, volgens hetwelk de Heere de zee weggaan deed door eenen sterken oostenwind, dien ganschen nacht, en de zee droog maakte. Hier, immers, wordt de sterke wind zelf voorgesteld als het middel, hetwelk God tot zijn groot oogmerk en tot het daarstellen des wonders gebruikte: en dat dit gebruik van natuurlijke oorzaken bij een wonderwerk, wel verre van, als 't ware, den aard deszelven te doen veranderen, en het als een gewoon natuurgewrocht te doen voorkomen, veeleer de aanbiddelijke wijsheid van den God der Natuur ten luisterrijkste aan den dag legt, is door den Heer van der palm, in zijn Vde stukje van den Bijbel voor de Jeugd, bl. 94 en 95, met
volkomenen grond aangetoond, en in ons letterkundig tijdschrift, bij gelegenheid van de recensie van dat en het VIde stukje, Lett. voor 1817. bl. 491, met volle goedkeuring overgenomen.
Nu nog een enkel woord van de tweede verhandeling, over de maten, gewigten en munten der oude

{==194==} {>>pagina-aanduiding<<}
volken. Deze moet den achtingwaardigen Schrijver zeer veel moeite gekost hebben. Dank hebbe de vlijtige man, die zich zulk eene lastige en in zich zeer onaangename moeite wel wilde getroosten, om eenig licht over een duister onderwerp te verspreiden! Schoon men alles niet moge aannemen, wat hij te berde gebragt heeft, iets, hetgeen hij zelf zich ook geenszins kan beloven, zal men, echter, zijne onderzoekingen, zijne vergelijkingen, ja zijne gissingen zelfs, alle aandacht rekenen te verdienen. Wij, althans, vereenigen ons gaarne met zijnen wensch, aan het slot der voorrede uitgedrukt, dat zijne poging aanleiding geven moge, om het aangelegen onderwerp door anderen te doen behandelen en in een meer helder daglicht te plaatsen. Dan, of de aard des onderwerps wel gedooge, dat deze wensch geheel vervuld, en het onderwerp zelf van alle duisterheid en onzekerheid ontheven worde, hieraan twijfelen wij zeer.




Vlugtige Aanmerkingen op de Bijdrage van eenen Roomsch-katholijken tot het Hervormingsfeest. Door Mr. D.W. de Roo. Te Rotterdam, bij J. Hendriksen. 1817. In gr. 8vo. 18 Bl. f :-6-:

Toen wij onlangs de bedoelde Bijdrage aan meldden, en voelen deden, hoe geheel onbevoegd derzelver schrijver was, om luther zijne stelling te betwisten: ‘dat er tusschen eenen Papist (zulk eenen, wel te verstaan, als luther, en wij met hem, bedoelde) en eenen ezel geen onderscheid is,’ dachten wij waarlijk niet, dat iemand het der moeite waardig zou rekenen, het manneken opzettelijk te woord te staan, dat de grootheid van luther zoo geheel dom en bespottelijk tegensprak. Dan, de Heer de roo begreep dit anders, en verledigt zich tot ernstige wederspraak. Hij schijnt de aan luther voorgeworpene woorden en uitdrukkingen niet te betwijfelen, maar beschouwt die als buiten bedoeling en verband gerukt, (en wie, die

{==195==} {>>pagina-aanduiding<<}
de Bijdrage leest, kan daaraan twijfelen?) en geeft vooral de tastbaarste proeven op, waardoor ook dán nog, en ook bij al het overigens onvolkomene in dezen hooggeachten Hervormer, 's mans wezenlijke grootheid gehandhaafd wordt; en wij voelen bij zijne wederspraak het kleingeestige van den papistischen wrevel en bitterheid over eenen protestantschen feestdag, in een land, waar niemand het in de gedachte neemt, zich over eenen Allerheiligen-, en zoo menigen anderen Roomschen feestdag, te verontrusten. Maar voor wie dit blaadje dienen moet, weten wij niet. De Protestant behoeft het niet, en de Pausgezinde leest het niet, of, leest hij het al, dan is hij zeer zeker óf unus e grege, welker meening den Protestant even weinig hindert, als zij de asch van den zaligen luther zelven ontrust, óf hij behoort tot die betere klasse, (die wij vertrouwen, dat, ook bij ons, niet onbeduidend is) welke de Bijdrage met een: ‘non tali auxilio’ dadelijk hebben ter zijde gelegd.
Zonderling zijn sinds eenigen tijd de bemoeijingen der Pausgezinden, en hunne woelingen onder ons vooral ook, om hier en daar een zieltje te winnen voor hunne alleen zaligmakende Kerk; en het schijnt, alsof sommigen de verdraagzame geest, en de liefde en vrede tusschen Roomsch en Onroomsch, in onze Noordelijke provinciën, maar volstrekt niet kunnen velen, en of zij, door het geven van proeven der oudere onverbeterlijke domheid en beleedigende verbittering, den band van onderlinge welwillendheid en vrede wenschen te breken. Is misschien de aanraking en vriendbroederlijke omgang met den Protestant der alleen zaligmakende Kerke gevaarlijk? Of meent men dan inderdaad, dat de al meer en meer zegepralende verdraagzame geest in het Protestantisme tot laffe opoffering der waarheid, en het bukken onder drogredenen en magtspreuken, terugleidt? of dat het nu zoo lang onnoodig rekenen van wederlegging, en zelfs kennisneming, van den vroegeren onzin, en nu magtelooze woede van den Papist uit

{==196==} {>>pagina-aanduiding<<}
de Middeleeuwen, den grooten, helaas! misschien onverschilligen, hoop regt heeft voorbereid, om met den hond tot zijn - (met verlof gezegd! - het is bijbelsch) uitbraaksel terug te keeren? - Dan, (hier valt ons Vader luther's gevoelen over den Papist weder in) het was toch dom, juist nu den aanval te verhaasten en zoo hevig aan te-binden, bij het Jubelfeest der Hervorming. Maar, als het dan toch wezen moest, geeft dit nu ons groot genoegen. Welligt had menig Protestant te dezer gelegenheid te malsch en te gunstig gedacht, en voor het publiek gesproken, over den tegenwoordigen tijdgeest, en het geheel zich te zeer gelijk gedacht aan dezen en genen denkenden kop en braven Christelijken man in de Roomschkatholijke kerk. Wij willen geene namen noemen, en bedoelen alleen maar, dat de, door de Bijdrage en andere geschriftjes van dien zelfden stempel enz. enz., zoo duidelijke herinnering aan en bevestiging van het: naturam expellas furca cet., voor menigen Hervormden Leeraar ook nu eene bijzondere nuttigheid had; en het is misschien almede niet kwaad, zich in dezen tijd zoo nu en dan eens te herinneren, (terwijl men inmiddels den Pausgezinden gaarne bescherming bij iedere godsdienstige en burgerlijke vrijheid gunt en verzorgt) dat het verraderlijk lood, hetwelk Vader willem trof, en waarvoor, naar men zegt, de Hemel beloofd was, den een' of anderen dommen Papist zoo veel vreugde gaf, dat hij, bij de verontwaardiging en diepen rouw van geheel het vaderland, daarover een Te Deum zong. Sapienti sat.







{==197==} {>>pagina-aanduiding<<}

Kerkelijke Redevoering, gehouden ter feestviering van zijnen vervulden vijfentwintigjarigen dienst, in de Luthersche Gemeente te Rotterdam, den 21sten Sept. 1817. Door C.P. Sander, oudsten Leeraar der voorn. Gemeente, Honorair Medelid der Hertoglijk-Brunswijk-Lunenburgsche Maatschappij te Helmstädt enz. enz. Te Rotterdam, bij J. Hendriksen. 1817. In gr. 8vo. 80 Bl. f :-14-:

Vraagt men, of deze soort van predikwijze ons zoo bevalt, dat wij wenschen zouden, dat nog doorgaans in dezen trant, ook bij feestelijke gelegenheden, gepredikt werd, zoo moeten wij ontkennend antwoorden; maar is de vraag, of wij dit opstel niet met genoegen en warme deelneming lazen, en of wij het niet met wezenlijke stichting hadden aangehoord? dan zeggen wij ja met al ons hart, zoo zelfs, dat ons iedere aanmerking op dit werk van den achtingwaardigen Grijsaard zou hinderen, en wij die ook van niemand verwachten, dan van den zoodanigen, wiens hart geheel anders, dan het onze, is gestemd. De lezing boezemt reeds van zelve ieder', die gevoel heeft, hartelijke toegenegenheid voor den Prediker in; en het is niet mogelijk, of dit moet nog sterker het geval geweest zijn bij elkeenen, die den ouden man op deze wijze te dezer gelegenheid hoorde spreken. Voor de Gemeente te Rotterdam is de uitgave van dit opstel buiten twijfel een lief geschenk, waarin het hart van haren oudsten Leeraar en Vriend (die tot haar in het bijzonder 25 van de 43 jaren, die hij Leeraar was, het woord Gods verkondigde) luide en aandoenlijk spreekt; maar velen, ook van de Evangelisch-Luthersche Gemeente elders, zullen zich mede daarover verblijden, en met hoogachting deelen in het genoegen der Rotterdamsche Gemeente, en van den thans oudsten Evangeliedienaar bij de Lutherschen in

{==198==} {>>pagina-aanduiding<<}
geheel dit Koningrijk, wiens laatste dagen wij ook hartelijk wenschen, dat God nog overvloedig zal zegenen!






Godsdienstige Opwekking aan de Nederduitsche Hervormde Gemeente te Middelburg, bij het openen der nieuwe Haven op den 9den Aug. 1817. Door A.J. Snouck Hurgronje. Te Middelbnrg, bij J.J. van de Sande. 1817. In gr. 8vo. VIII. 38 Bl. f :-10-:

Naar mate de opening der nieuwe Haven voor de Middelburgers eene zaak van belang was, is ook voor hen deze Opwekking tot dankbaarheid voor dit onverhoopt geluk belangrijk. De Leeraar schetst den voormaligen bedroefden staat van Middelburg onder de Fransche regering, en heeft dus, door vergelijking, ruime gelegenheid, zijne medeburgers tot erkentelijkheid voor dezen zegen op te wekken. Dit geschiedt, naar Ps. CXXVI:3, op eenen ongezochten, maar vloeijenden en hartelijken toon. De Koning, aan wien deze Leerrede opgedragen wordt, was met den Erfprins ter kerke, en beiden worden plegtig aangesproken. Ook ontbreekt het in deze Opwekking niet aan noodzakelijke vermaningen. Algemeene deelneming in de herstelling van welvaart in ons land, waar dan ook, en gevoel, dat Middelburgs herkregen geluk een gevolg der algemeene bevrijding is, kan ook anderen, dan bewoners dier stad, het stukje met belangstelling doen lezen. - De twee Dichtstukjes op deze Preek, achter dezelve gevoegd, verdienen lof, uit hoofde der welmeenende gezindheid, die er in doorstraalt.





{==199==} {>>pagina-aanduiding<<}

G. Bakker, Professoris medici in Academia Groningana, Descriptio iconis pelvis femininae et schematum capitis infantilis, iisque illustrata partus humani mechanismus. Mede in het Nederduitsch. Met eene Plaat in fol. en twee beweegbare Kinderhoofdjes. Te Groningen, bij W. van Boekeren. 1816. In gr. 4to. Het Latijnsche, 32, het Nederduitsche 41 Bl. f 8-:-:

De beroemde naam van den verdienstelijken Schrijver zal, ook zonder onze nadere aanbeveling, voldoende geweest zijn, om dit werk in veler handen te doen komen; en dan zullen allen, welke der zake eenigzins kundig zijn, met ons, deze afbeelding, en de daarbij gevoegde verklaring, als een uitstekend hulpmiddel, ter opheldering van een der belangrijkste gedeelten der verloskunst, hebben leeren kennen. Voor die genen onzer lezeren, welke met dit belangrijk geschrift nog niet bekend zijn, willen wij hier kortelijk aanteekenen, dat de plaat de afbeelding geeft van het vrouwelijk pelvis, gehecht aan den romp, en overlangs doorgesneden, zoodat daardoor de helling van het pelvis en deszelfs verschillende diameter duidelijk worden. De beweegbare kinderhoofdjes zijn zoodanig gesteld, dat men dezelven in de verschillende, meest belangrijke, plaatsingen, de dwarsche en schuinsche uitgezonderd, kan brengen, en daardoor zich een zeer duidelijk denkbeeld vormen van de verhouding des hoofds en des bekkens in die verschillende plaatsingen, en van het werktuigelijke der geboorte bij elke derzelven. Op een der kinderhoofdjes is tevens aangewezen, op welke wijze de forceps, in die verschillende gevallen, het kinderhoofd omvat. - In de beschrijving wordt dit alles nader opgehelderd, en tevens, in de twee laatste hoofdstukken, over het regt gebruik van de forceps en de

{==200==} {>>pagina-aanduiding<<}
vectis, en over de voordeelen der eerste boven de laatste, gehandeld.
De Nederduitsche beschrijving geeft dit werk nog eene algemeener nuttigheid, en maakt het een kostbaar geschenk voor vroedvrouwen, welke zoo dikwijls van alle hulpmiddelen verstoken zijn, om zich het geleerde door zintuigelijke aanschouwing meer eigen te maken. Wij wenschen, dat het ook aan dat doel beantwoorden zal, en, in veler handen, nog veel nut stichten!




Verzameling van officieele Stukken, betrekkelijk het twistgeding wegens de Hollandsche Schuld, tusschen het Fransche en het Hollandsche Gouvernement, hetwelk door de Arbiters beslist is, den 16 October 1816. Te Amsterdam, bij J.C. van Kesteren. 1818. In gr. 8vo. 176 Bl. f 1-16-:

Deze stukken kwamen in het voorleden jaar, te Frankfort aan den Mein, in het oorspronkelijk Fransch in 't licht; en de Nederlander, die geen Fransch verstaat, en toch gaarne iets wil weten van een geding, hetwelk voor zijn land van zoo veel belang geweest is, als het hier bedoelde, moge Vertaler en Uitgever dank weten, dat hij zich nu deswege, in zijne moedertaal, onderrigten kan. - Frankrijk en Holland waren het in 1814 oneens geworden over de vraag, ten wiens laste de betaling der achterstallige Intressen van Hollands Publieke Schuld komen moest tot op November 1813, toen Frankrijk dit land had moeten verlaten. Holland beweerde, dat Frankrijk onbetwistbaar deze Intressen betalen moest; dewijl het alle de inkomsten van Holland, waarop deszelfs schuld gevestigd was, tot op het gezegd tijdstip genoten had. Frankrijk wedersprak dit, bewerende, dat het daarvan was vrijgesteld door het Traktaat, met de Verbondene Mogendheden gesloten op den 30 Mei 1814. Eer men elkander hieromtrent had kun-
{==201==} {>>pagina-aanduiding<<}
nen verstaan, bragten de oorlogsgebeurtenissen de Verbondene Mogendheden andermaal in Parijs, en nu werd, op den 20 November 1815, wegens dit verschil eene overeenkomst getroffen, waarbij bepaald werd, dat hetzelve beslist zou worden door eene bijzondere Commissie van zeven leden, waarvan Frankrijk en Holland elk twee zouden benoemen. Van twee anderen zou elk dezer Mogendheden er één kiezen uit de onzijdige Staten van Rusland, Engeland, Zweden, Denemarken, of Napels, en aan de twee uit dezen gekozenen werd de verkiezing van het laatste of zevende lid verbleven. Op deze wijze werden vervolgens benoemd de Barons pasquier en de surgy door Frankrijk, de Generaal fagel en de Heer de bije door Nederland. Frankrijk voegde hier uit de onzijdigen bij den Prins de
castelcicala, Ambassadeur der beide Siciliën, Nederland den Generaal walterstorff, Minister van Denemarken: en beide deze laatsten verkozen tot zevende lid den Marquis de marialva. Deze Commissie nu deed, op den 16 October 1816, bij meerderheid van ééne stem, uitspraak in het voordeel van Frankrijk; hebbende de Heeren fagel, de bije en walterstorff voor Holland, de overigen voor Frankrijk gestemd. Wat nu, door elke der twistende partijen, voor derzelver sustenuën, bij de Commissie, welke de uitspraak heeft gedaan, is ingebragt, kan men in dezen bundel lezen. De stukken zijn eenendertig in getale, en bestaan in Brieven en Memoriën, die hierover gewisseld, en bij Heeren Commissarissen ter beslissing ingeleverd zijn, met de Bijlagen, daartoe betrekkelijk; onder welke laatsten bijzonder opmerkelijk is een brief van de Ministers der Verbondene Mogendheden aan den Hertog de richelieu, eersten Minister van Frankrijk, van den 11 November 1815, waarin gemelde Ministers te kennen geven, dat hun de eisch van Holland gegrond voorkwam. Dan, de meerderheid der Heeren Commissarissen Deciseurs heeft het anders ingezien. Wel of kwalijk? Daarover zullen wel de ge-
{==202==} {>>pagina-aanduiding<<}
voelens der lezeren verdeeld blijven, gelijk de gevoelens van Heeren Commissarissen zelve geweest zijn. In Holland echter zal, denken wij, de meerderheid zich wel over de uitspraak beklagen, zoo als in Frankrijk gewis de menigte er over juichen zal. Doch de Hollander behoort zoo wel, als de Franschman, te bedenken, dat hij niet onzijdig is. Ook hapert het, in deze. Verzameling, aan het allergewigtigst stuk, waaruit de uitspraak beoordeeld zou moeten worden, aan de opgaaf namelijk der gronden en redenen, waarop elk der Deciseurs, volgens het Proces Verbaal
der decisive zitting, zijne stem heeft uitgebragt. Doch deze gronden en redenen zijn vermoedelijk geheel, gedeeltelijk zeker, mondeling voorgedragen, en althans niet schriftelijk overgelegd, of in het Protocol in het breede te boek gesteld; en dus kon het gezegde stuk ook niet geleverd worden. Wie hier dus wil oordeelen, moet zeer omzigtig te werk gaan. Als men zich, onafhankelijk van al, wat hier te lezen is, eenvoudig vraagt, welke had de uitspraak behooren te zijn, zoo men alleen met de beginselen van billijkheid en regt had mogen te rade gaan, zal men niet lang aarzelen met te verklaren: zij had aan Holland deszelfs eisch moeten toewijzen. Maar men behoort te bedenken, dat de Beoordeelaars, volgens de overeenkomst van 20 November 1815, verpligt waren, bij hunne beoordeeling en beslissing, ten grondregel te nemen de wijzigingen, aan het Traktaat van Parijs van 30 Mei 1814 gegeven, en hierbij kon ook de billijkste aanspraak zijn vernietigd, gelijk doorgaans, bij zulke Traktaten, de een of ander van iets moet afzien, dat hem regtmatig toekwam. En wie zal ons nu zeggen, wat de Heeren Deciseurs, aan welken men, als Staatsmannen en Diplomatieken, de bekwaamheid en bevoegdheid niet ontzeggen kan, om zelf over het Traktaat van Parijs te oordeelen, en die daartoe door hunne instructie verpligt waren, in hetzelve meer gezien hebben, dan door partijen aan hen is voorgedragen, hetwelk invloed op hunne beslissing gehad heeft? Met één

{==203==} {>>pagina-aanduiding<<}
woord: zoo min als iemand kan of mag twijfelen, of zij, in hunne uitspraak, hunne overtuiging wel gevolgd hebben, zoo min kan iemand beslissen, of hunne overtuiging wel op genoegzame gronden gevestigd geweest is; en dus behoort hunne uitspraak, zoo wel van den kant van hun verstand, als van hun hart, volstrekt onbesproken te blijven. Ieder houde intusschen zijn eigen oordeel vrij! - Het zal misschen den lezer verwonderen te zien, dat de Hollandsche Commissaris Liquidateur, schoon het geheele geschil nu beslist moest worden naar de wijzigingen van het Traktaat van 30 Mei 1814, toch in zijne stukken uitgaat van hetgeen, onafhankelijk van dat Traktaat, de billijkheid eischte; doch men moet opmerken, dat hij ook uit het gezegd Traktaat heeft geredekaveld, en dat, hetgeen hij daarover heeft aangevoerd, door de Fransche Commissarissen zoo min genoegzaam wederlegd is, als zij, van hunnen kant, iets van dien aard hebben bijgebragt, dat het zijne eenigzins kan opwegen. Welligt zal het dezen of genen ook voorkomen, dat al, wat hier wordt aangevoerd, over het geschil, of de Fransche en Hollandsche Schuld al, dan niet, te zamen gesmolten zijn geweest, over derzelver Grootboeken, Administratiën enz., ten principale niet even noodzakelijk was, en gedeeltelijk nutteloos de hoofdzaak intricaat en duister gemaakt heeft; doch elk zal met genoegen zien, hoe de Fransche Commissarissen, over verscheidene hunner stoute verzekeringen, door de onwederleggelijkste bewijzen van het tegendeel, beschaamd gemaakt zijn. Daartegen zal het velen misschien spijten, dat de pen van den Hollandschen Commissaris zoo scherp is versneden geweest; en zullen zij oordeelen, dat, in allen gevalle, maar inzonderheid omdat onder de Heeren Deciseurs zelven twee Franschen waren, welken het geene zaak was ontevreden te maken, eene minder vive schrijfwijs niet onraadzaam geweest ware. - Doch, manum de tabula!






{==204==} {>>pagina-aanduiding<<}

Lotgevallen van een' Zwitser, op zijne Reize naar Jeruzalem en den Libanon. Met Platen. Iste Deel. Te Haarlem, bij F. Bohn. In gr. 8vo. XII en 363 Bl. f 3-:-:

Zie hier een der onderhoudendste en bestgeschrevene Reisverhalen, die wij onder den vloed van boeken dezer soort in langen tijd gelezen hebben. Doch bij het woord bestgeschreven verzoeken wij den Lezer, zich geenen grootschen, deftigen, zwierigen stijl, maar het Ideaal eener Reisbeschrijving voor den geest te brengen, d.i. van een getrouw verhaal der meer of min belangrijke ontmoetingen, gewaarwordingen en opmerkingen des Reizigers, alles in verband beschouwd met de landen, die hij bezoekt. En aan deze vereischten voldoet deze Reis op eene uitstekende wijze, ten minste als lectuur voor het Algemeen: de Geleerde, die oudheidkundige aanteekeningen, nieuw ontdekte inschriften, natuur- of geneeskundige behandeling van sommige nog min bekende punten uit de plaatsbeschrijving van de Levant verwacht, zal zich hier minder voldaan zien; maar de Heer mayr (dus is de naam van den Reiziger) heeft ook voor dezen niet geschreven, want hij was zelf geen Geleerde, maar reisde als Fabrikeur om handelzaken, gelijk men uit ééne enkele plaats van zijn boek kan opmaken, want uitdrukkelijk zegt hij dit nergens, en verschilt hierin van eene menigte Reizigers, die ons eeuwig van hun bedrijf vertellen, even als moest dit voor ons zoo belangrijk zijn als voor hen, en dus het Propertiaansche: navita de ventis etc. op eene voor den Lezer zeer onaangename wijze bewaarheden. Echter ware het toch niet kwaad geweest, met een enkel woord het doel der reize te melden; thans gaan wij eensklaps met hem te Weenen scheep, zonder te weten, waar hij eigenlijk heen moet. Doch weldra weet hij ons zóó te boeijen, dat ons zijn gezelschap onmisbaar wordt. Eene menigte opmerkingen, die van onbevoor-
{==205==} {>>pagina-aanduiding<<}
oordeelde kennis van menschen en zaken getuigen, zoo wel als van 's mans schrander oordeel, onpartijdige manier van beschouwing en goede luim, doen
ons met welgevallen ook door de barste streken, te midden der onbeschaafdste horden, zoo wel als der diepverbasterde Grieken, welke dien naam niet meer waardig zijn, met hem reizen. Eerst gaat de weg van Weenen naar Temeswar. Hongarije bevalt den Schrijver over 't algemeen niet; het is (vooral achter Pesth) eene het oog vermoeijende vlakte, onbebouwde velden, zwaar zand, woestenijen zonder boomen, dikwijls van de eene pleisterplaats tot de andere. En dit, in een der vruchtbaarste landen der wereld, nog in 1812! De uitsluitende manier van beheer dezes Koningrijks, waardoor alle uitgaande voortbrengselen op de grenzen, zelfs der Oostenrijksche Erfstaten, een' zwaren tol moeten betalen, en de verbazend groote bezittingen des Adels, terwijl de boer naauwelijks een duim gronds bezit, zullen wel de redenen van dit kwaad zijn. De Schrijver, ondertusschen, denkt aan de luiheid der inwoneren; misschien, helaas! uit moedeloosheid. De ontvolkte straten van Ofen (de oude hoofdstad) zouden in Zwitserland tot gemeene weide kunnen dienen, met zulk schoon gras zijn zij bedekt. Geheel anders vertoont zich het bannaat van Temeswar: men kent het terstond aan de betere bebouwing van het land; men ziet er vlijt en werkzaamheid, en ontmoet weder de zoo lang gemiste heuvels, bosschen en aangename landschappen.
Te Oud-Orsowa werd de Schrijver door het gezigt der eerste Turken in gala verrast. Over deze Natie oordeelt hij in 't algemeen gunstiger, dan over hare onderdanen, de hedendaagsche Grieken. De volgende karakterschets van laatstgenoemde Volk kunnen wij ons niet onthouden over te nemen:
‘Het grootste gedeelte van deze Natie is, door de Natuur, met uitstekende, men zoude haast kunnen zeggen, aangeborene, geestvermogens begaafd; een gelukkig geheugen en eene uitmuntende geschiktheid om

{==206==} {>>pagina-aanduiding<<}
talen te leeren schijnen de meesten van hen eigen; niet zelden vindt men Grieken, die acht of negen talen verstaan en spreken. Over het algemeen zijn zij levendig van karakter, slim, opgeruimd, gezellig; dit zijn de grondtrekken; zijn ze beschaafd, het zij door de omstandigheden of door den godsdienst, dan beheerschen zij zich zelve met kracht in alle omstandigheden, die hun toorn of misnoegen verwekken; zij schijnen koel, ook dan wanneer hun bloed kookt. Van hunne vroegste kindschheid af werkt op hen het voorbeeld van listige vermomming; loos en doortrapt, bedekken zij kunstiglijk hun ware karakter, door al het uitwendige der vriendschap en der beleefdheid, zoodra het hun persoonlijk belang geldt. Dikwijls had ik gelegenheid, om mij hiervan, zoo wel bij eigene ondervinding, als bij die van anderen, te overtuigen. Een hoofdtrek van bijna allen, zonder eenige uitzondering, is partijzucht en jaloezij van den eenen stam jegens den anderen; is er de minste schijn, dat de eene partij de andere zoude kunnen de loef afsteken, dan zijn er terstond wel een vijftigtal gereed, om heimelijk de mogelijkheid daartoe weg te nemen; en ik houd mij overtuigd, dat, wanneer men het op de meerderheid van de stemmen liet aankomen, eer tien Turken op den troon zouden gezet worden, dan dat men met elkander overeenkwam, om aan een' Griek die plaats in te ruimen. Geen stam, geene familie zoude grootmoedig genoeg denken, om eenen anderen stam daartoe te helpen brengen. Van den geest der Oude Grieken is op de Nieuwere niets overgegaan, dan de tweedragt en partijzucht onder de familien. Het spreekwoord: Tien Grieken, elf zinnen schijnt wel gegrond te zijn; dit heeft niet slechts een, maar hebben verscheidene Grieken mij openhartig bekend. Het beginsel, door eer- en ijver-zucht gevoed, liever eenen Vreemdeling over zich te zien heerschen, dan eene gehate Tegenpartij, zal de Grieken, tot aan den jongsten dag, beletten, een vrij en onafhankelijk
volk te worden.’

{==207==} {>>pagina-aanduiding<<}

Veel van deze geaardheid der Grieken moeten de oorspronkelijk Slavonische Serviërs hebben overgenomen, die laag genoeg konden zijn, onlangs hunnen manmoedigen bevrijder en verdediger, tscherni george, zelv' aan de Turken op te offeren. Van dezen man wordt hier veel goeds gezegd, onder anderen zijne strenge krijgstucht geroemd, ten behoeve waarvan hij zelfs zijn' broeder ten dood liet brengen; aan den anderen kant heeft hij den naam van de zwarte verkregen, omdat hij zijn' eigenen vader, die tot de Turken wilde overgaan, vermoord heeft.
Van Orsowa ging de reis op den Donau naar Widdin. Onderhoudend is hier de beschrijving der levenswijze in deze reeds geheel Turksche stad. Vanhier moest de Schrijver zich in eene karavane bij een paar Grieken voegen, die hem tot Seres verzelden. Zeer belangrijk, zelfs welsprekend, is de vergelijkende beschrijving van het aangename en onaangename eener zoodanige karavanenreis, bl. 68-76, waarvan, in weerwil van tallooze ongemakken en ontberingen, de Schrijver het eerste in grootere mate smaakte, maar juist omdat hij gehard was tegen moeite en gemis, en geene gevaren vreesde. Zoo het niet te lang ware, zouden wij dit stuk, als eene proeve van 's mans trant van zien en voordragen, gaarne den Lezer mededeelen; nu moeten wij hem tot het boek zelve wijzen. Door weinige ellendige dorpen heen, kwam men eindelijk te Seres; onderweg hadden de trouwelooze re sgenooten van den Schrijver hem reeds verlaten; hij was dus hier alleen in eene vreemde stad, waar hij geen woord van de taal verstond, maar door een' jongen Griek nog gelukkig werd te regt geholpen. - Seras is aanzienlijk en groot, en in Macedonië, waartoe zij behoort, heerschen welvaart en rijkdom. De afschuwelijke morsigheid is hier echter ten top geklommen; de krengen verrotten op den weg. (Zou dit niet eene van de hoofdoorzaken der pest zijn?) De Schrijver vertrok vanhier weder te land naar Konstantinopel, waar juist de pest woedde, die dagelijks anderhalf of tweeduizend

{==208==} {>>pagina-aanduiding<<}
menschen in 't graf sleepte. Zijn gedrag bij die gelegenheid was meer roekeloos dan heldhaftig, en wij zien waarachtig geene reden om gedurig te lagchen, wanneer er iemand in de buurt de pest krijgt, en men nu uit voorzorg alles berookt en in azijn legt. Het was zekerlijk meer geluk dan wijsheid, dat de Heer mayr, in weerwil van zijne onbezorgdheid en zijn gedurig uitgaan, terwijl de straten vol waren met lijken van aan de pest gestorvenen, die men grafwaarts droeg, nog gezond bleef. Deze al te groote vermetelheid is ook uit andere stalen kennelijk.
Hoeveel er ook over Konstantinopel geschreven zij, hebben wij nogtans de beschrijving van den Heer mayr met genoegen gelezen. Ook hier valt hij bijzonder laag op de Grieken, op hunnen ellendigen eerdienst (bl. 172), en brengt stalen van hunne slechte geaardheid bij, die zijn boven medegedeeld oordeel bevestigen. Op bl. 185-190 vinden wij eene zeer schilderachtige beschrijving van eenen brand te Konstantinopel (vóór de verschijning van dit werk reeds in ons Mengelwerk opgenomen) van bijna tienduizend huizen!! En drie jaren te voren was geheel Pera afgebrand! Ja, châteaubriant heeft gelijk: Geene vertooning van vreugde, geen zweem van geluk treft hier uw oog (*). ‘Prachtig en eenig (zegt mayr) is het gezigt op de ommestreken dezer onmetelijk groote stad; waarlijk, hetzelve vindt men nergens elders. Evenwel, ook slechts het gezigt, en wel uit de verte, is zoo voortreffelijk; de voorwerpen zelve zijn dit niet. Men kan het zeer gepast vergelijken met schilderwerk en freseo, of met dat, hetwelk voor decoratien wordt gemaakt, dat op eenen afstand eene heerlijke werking doet, maar, van nabij beschouwd, niets voortreffelijks of schoons aanbiedt, en, in plaats van een hooger genot te verschaffen, veeleer afkeer verwekt. Van verre wenkt u het boschje met zijne don-
{==209==} {>>pagina-aanduiding<<}
kere cipressen, en noodigt u in zijne bekoorlijke schaduw; gij spoedt u naar hetzelve toe, en vindt klompen en hoopen van steen, over welke gij naauwelijks kunt gaan; geene drie schreden kunt gij doen, buiten het smalle pad, dat het boschje doorkruist; eene bedorvene pestlucht ademt gij in onder de schaduw der boomen, en gij haast u,
om de plaats nog spoediger te verlaten, dan gij gekomen zijt, en zet u liever in de hitte der zon neder. De schoone amphiteatersche hoogten, zoo onbeschrijfelijk bekoorlijk voor het oog, wat zijn dezelve, wanneer men ze van nabij beschouwt? De wandelaar kruipt langs naauwe gaten, tusschen bouwvallige hutten van verrot hout, tusschen huizen, die meer naar hoenderhokken, dan naar menschenwoningen gelijken, met moeite door; en wanneer hij eindelijk hier doorgeworsteld is tot op de heuvels, welke van verre zoo betooverend schoon schenen te zijn, vindt hij geraas en getier, wordt gestooten en getrapt door de heffe eener ruwe natie, in de morsige en naauwe straten vervolgd door tallooze honden, die dikwijls meer voorregt genieten, dan een vreemdeling. Daarbij komt nog een onverdragelijke stank, door de morsigheid verwekt, welke den dampkring, die hier anders uitmuntend zoude zijn, zeer ongezond maakt. De Dschaminen en Minarets, het meest bezienswaardige in deze stad, mag men niet betreden.’ Ook mayr, hoe gehard tegen allerlei onaangenaamheden, kon het toch in deze van buiten zoo veelbelovende, van binnen zoo ellendige en walgelijke stad niet uithouden; en, 't geen zonderling is, één ongerijf schijnt hem ruim zoo zeer als de pest verjaagd te hebben - de honden, waarover hij zich niet alleen hier, maar ook elders, ook in Egypte, kortom in de meeste Turksche plaatsen, bitterlijk beklaagt. Tusschenbeiden bezocht hij de Prinsen-eilanden, waarvan hij een zeer gunstig denkbeeld geeft. - Uit deze Wereldstad ging de reis door Anatolië, een heerlijk land, waar de tabaksplanten, bijna vijf voet hoog, naast vijge-, olijf en andere vruchtboomen stonden, naar Smyrna, waarvan weinig gezegd wordt; voorts over Scio en Rhodus (van de reis naar
Cyprus op een verpest schip werd hij gelukkig terug gehouden) naar Alexandrië. Te Rhodus ondervond hij een klein, doch treffend bewijs van Turksche eerlijkheid, en vernam er in het klooster een van nog meer belang. Over 't algemeen houdt de Schrijver meer van de Turken dan van de Grieken, en

{==210==} {>>pagina-aanduiding<<}
leerde ook bij voorkeur de taal der eersten, althans voor zijn noodig gebruik. - In het oude Alexandrië bewonderde hij voornamelijk de zoogenoemde Zuil van Pompejus, door hem met vrij wat vergrooting (bl. 242) het voortreffelijkste werk der wereld in zijne soort genoemd. Het nieuwe Alexandrië is door de Franschen en Engelschen als om strijd verwoest, ook een dam langs de zee, die millioenen moet gekost hebben; zoodat nu vruchtbaar land in een schadelijk moeras is veranderd. (Zijn dit de eenige voetstappen der beschavende Europeërs in Egypte?) Hij reisde vervolgens naar Rosette, welks schoonheid hij zeer roemt. Langs den Nijl zag hij verbazend veel metselwerk, thans in puin of verzonken, alles van gebakken steenen, 't welk hij aan den arbeid der Israëliten onder de pharao's toeschrijft. Ook Groot Kairo liet hij niet onbezocht, en strekte vandaar zijne reis uit naar Medini in Fayoum, in welk vruchtbaar landschap hij het meer Maeris, veertig uren in den omtrek, door millioenen sneeuwwitte vogels bedekt, en het Labyrinth, of deszelfs puinhoopen, beschouwde, en oog of oorgetuige was van de deerlijke mishandeling der Koptische Christenen door de Mammelukken en Renegaten. Eene schoone uitboezeming, hierbij uit het hart opgeweld, doet het menschelijk en godsdienstig gevoel des Schrijvers eere aan, (bl. 321.) Zijne kas vergunde hem niet, het eigenlijke Opper-Egypte noch Thebe's bouwvallen te bezoeken; hij werd lang door tegenwind opgehouden, en kwam dus gelukkig te Rosette, toen de reeds uitgebrokene pest te
Alexandrië hem belette daarheen te gaan. Dankbaar erkent hij te dezer gelegenheid het bestuur der Voorzienigheid, (bl. 352.) De heerschende pest hield hem uit Alexandrië en Griekenland terug, en dreef hem aan, Syrië te bezoeken, waar echter ook de pest woedde.
Niettegenstaande onzen breeden lof, over 't algemeen aan dit boek toegezwaaid, zijn wij nogtans ook op eenige plaatsen gestuit, waar wij den Reiziger wel wat meer geleerdheid, althans verkregene kunde, hadden toegewenscht. Er zou, vlak bij Konstantinopel, eene verbazend lange brug, op order van een overwinnend Russisch Generaal, zijn gemaakt. Wanneer waren de Russen zoo digt bij die stad? In de tiende Eeuw, ja; maar zoo oud zal die brug wel niet zijn. Van den Mohammedaanschen Godsdienst heeft mayr zeer oppervlakkige, ja verkeerde begrippen. Hij denkt, dat de Muzelmannen

{==211==} {>>pagina-aanduiding<<}
hunnen Proseet met God verbonden beschouwen, (bl. 196) en vertelt getrouwelijk het oude Grieksche fabeltje na van den opsteller des Korans, die door mohammed in eenen put zou geplaatst zijn, en, toen de Koran in plaats van wit papier uit dien put te voorschijn kwam, tot zijn' dank onder steenen bedolven zou wezen. Het is immers algemeen bekend, dat de Koran stukswijze, naar dat het den Profeet te passe kwam, is uitgevaardigd. Ook was Arabië's groote Wetgever, de Dweeper voor Gods Eenheid, zulk een lage booswicht niet. Zelfs noemt mayr hem een' listigen Turk! Ook verwerpen de Wechabiten (bl. 284) niet alle godsdienstige begrippen van andere Volken; zij zijn wreede Deïsten. Hoe kan (bl. 301) een Griek de éénige Frank zijn in Fayoum? De draad van Ariadne (bl. 308) behoort niet in het Egyptische, maar Kretische Labyrinth te huis.
De vertaling leest als een origineel. Behalve de stuitende drukfout van leander's toorn voor toren, (bl. 123) hebben wij geene van belang gevonden.





Nederland verlost Ao. 1813, in drie Zangen, door Ambrosius Justus Zubli. Te Rotterdam, bij M. Wijt. 1817. Met een' gegraveerden Titel en eene Plaat. In gr. 8vo. Behalve het voorwerk, 62 bl. f 1-16-:

Een ander Recensent heeft, in de Letteroefeningen van 1814, 1ste St. bl. 556, na een gunstig verslag van den Hector des Franschen Dichters de lancival, door den Heer zubli vrij gevolgd, geoordeeld, dat zijn Ed., in die navolging, eenen zoo dichterlijken aanleg had geopenbaard, dat de onderneming van een oorspronkelijk Heldenstuk voor hem niet meer eene gewaagde taak zou kunnen zijn, en heeft hem daartoe met alle vaderlandsche geestdrift uitgenoodigd. De Heer zubli schenkt ons thans zulk een stuk, in de opgemelde drie zangen. Zij bezingen een onderwerp, hetwelk reeds vele vaderlandsche Dichters en Redenaars bezig hield; doch de Heer zubli oordeelde, dat geen hunner iets geleverd had, volledig genoeg, om een behoorlijk gedenkstuk uit te maken van de gewigtige gebeurtenis. Hij beproesde dan zijne kunstkrachten, of hem gelukken mogt, daarvan een meer uitgebreid Heldendicht zamen te stellen, waarin tevens de bron

{==212==} {>>pagina-aanduiding<<}
onzer voormalige rampen werd aangewezen, en geeft hier de vrucht van deze poging. Waarom niet vroeger? Omdat hij, als zeker, verwachtte, dat kundiger Dichters, aangemoedigd door Neêrlands grijzen Admiraal, (van kinsbergen, aan wien dit dichtstuk, met eene opdragt in verzen, gewijd wordt) iets voortreffelijkers zouden voortbrengen. Terwijl echter niemand optrad, verliep de tijd, en huiverde de Dichter hoe langer zoo meer, om te voorschijn te treden, tot dat hij, in het voorjaar van 1817, zijn stuk, in twee beroemde Genootschappen te Rotterdam, had voorgelezen, en door beiden, bij monde van derzelver Voorzitters, verzocht werd, hetzelve noch hun, noch der Natie te onthouden. Wij betuigen den Heere zubli dank, dat hij aan dit aanzoek gehoor gegeven heeft. Hij heeft, om het voormaals gebeurde met het tegenwoordige te verbinden en als tot één geheel te brengen, noodig geacht, zijn dichtstuk in drie zangen te verdeelen, en in den eersten te bezingen de bron van Neêrlands rampen, ontsprongen uit de verschrikkelijke Staatsomwenteling in Frankrijk, ten tijde van lodewijk XVI; in den tweeden, de rampen, door ons verduurd onder den ijzeren schepter van napoleon, en ook deszelfs val; in den derden, onze verlossing. Recensent heeft in dit dichtstuk eene menigte schoonheden tewonderd, en wenschte, dat hij volstaan mogt met daaraan enkel zijnen lof toe te zwaaijen. Hij is huiverig, om over het geheel zijn oordeel te vellen, en op het een en ander zijne aanmerkingen te maken. Doch het publiek eischt dit. Welaan! Na betuigd te hebben, dat hij volstrekt verwijderd is van alle doel, om de kunstverdiensten van den Heer zubli eenigzins te verkleinen, en dat hij alleen wenscht, tot de nog hoogere volmaking en beschaving der Nederlandsche kunst iets toe te brengen, zal hij zeggen, wat hem dunkt, en
waarop hij aanmerking heeft.
Vooreerst merkt hij aan, dat Neêrlands verlossing, voor zoo ver zij hier geschetst wordt, zich niet bepaalt tot 1813, maar voortloopt tot in 1814; en oordeelt hij, dat het dit stuk aan de, in een Heldendicht noodzakelijke, eenheid ontbreekt, en dat juist hetgeen de Heer zubli noodig achtte, om er die in te brengen, ze er uit heeft weggenomen, namelijk de verdeeling in drie zangen, die elk een aszonderlijk onderwerp bezingen: 1. de bron van Neêrlands rampen; 2. die rampen zelf; 3. de verlossing daaruit. In een Heldendicht

{==213==} {>>pagina-aanduiding<<}
moet de hoofdpersoon, of hoofdgebeurtenis, het doorgaand koofdonderwerp zijn, en al het overige daaraan ondergeschikt, en daarin als ingeweven worden. Hier is dat hoofdonderwerp Neêrlands verlossing. Dat daarbij ook aan Neêrlands rampen (aan derzelver oorsprong behoefde, dunkt ons, niet, dan met weinigen) gedacht werd, is natuurlijk, noodzakelijk zelfs, om het heil der verlossing regt te doen uitkomen. Maar het tafereel daarvan moest niet op zich zelf staan, en niet even uitvoerig geschilderd worden, als dat der verlossing zelve. Men heeft nu, in plaats van één, drie tafereelen. Het is waar, zij staan in onderling verband, en de Heer zubli heeft ze ook, als zoodanig, voorgesteld; maar dit zegt niet meer, dan dat hij de drie schilderijen aan één lint heeft opgehangen, en het moest slechts ééne schilderij zijn. - Dit zij genoeg, wat het stuk, als één geheel uitmakende, betreft.
Wat nu de bijzondere deelen aangaat: in den eersten zang wordt de Staatsomwenteling in Frankrijk, waaraan men Neêrlands rampen wijt, in het algemeen beschreven. Ons dunkt, van haar moest alleen zijn gewaagd, voor zoo veel zij, als oorzaak van, of liever aanleiding tot, Neêrlands rampen beschouwd moest worden. Dit zou zeer veel hebben afgesneden, en den Dichter juist in staat gesteld hebben, om haar zóó in het verschiet te plaatsen, dat zij, aan hetgeen op den voorgrond staan moest, geen nadeel doen kon. En in zulk een verschiet had zij, naar ons oordeel, ook des te noodzakelijker moeten komen, omdat zij eene zoo verwijderde bron onzer rampen geweest is, die toch uit latere gebeurtenissen, welke ja wel gevolgen, maar geene noodzakelijke gevolgen, der gezegde omwenteling geweest zijn, voornamelijk zijn voortgevloeid. Wilde de Dichter tot de eerste source opklimmen, dan had hij nog hooger dienen te gaan: en, daar hij nu tot de gemelde omwenteling heeft willen opklimmen, had hij, dunkt ons, op het einde van zijnen zang, ook in het bijzonder moeten gewagen van het vertrek des Stadhouders in 1795, vooral dáárom, dat hij, in zijnen derden zang, zulk een voornaam deel der juichensstof ontleent van de komst onzes tegenwoordigen Konings, welke hij als eene terugkomst voorstelt, en welke nu buiten alle verband is met het vorige.
Op den tweeden zang hebben wij bijzonderlijk aan te merken, dat, daar de Heer zubli in denzelven in zoo vele bijzonderheden getreden is, hij, naar ons inzien, in nog meer-
{==214==} {>>pagina-aanduiding<<}
deren had dienen te komen. Een Dichter moet zekerlijk niet verhalen zoo als een Geschiedschrijver; maar hij moet toch geene al te groote sprongen doen, en geene hoofdpunten onaangestipt laten. Dit meenen wij, dat hier geschiedt. Van napoleon's opkomst tot aan zijn' eersten ondergang wordt een tafereel geschetst; maar daarin met niet één woord gewaagd van zijn herhaald strijden met Pruissen, Oostenrijk, Rusland enz., eer het tot den krijg kwam, die met de groote katastrophe eindigde; indien men nog zeggen kan, dat dit alles is begrepen in de algemeene beschrijving zijner verwoesting van Duitschland, op bl. 26. Ook van den altoosdurenden kamp met Engeland, waarvan zoo menige oorlog, en vooral de verovering en het ongeluk van Nederland, de nasleep was, wordt niet gerept. Zoo ook niet van hetgeen, na zijne laatste nederlaag in 1814, van hem wierd, en waar hij bleef. Dat ook, van hetgeen daarop volgde, niets voorkomt, is natuurlijk, omdat de Dichter de geschiedenis uit haren stand in 1814 nam; doch zou de stand van 1815 niet veel verkieslijker geweest zijn, om hetgeen, sedert napoleon's eerste verdwijning van het tooneel, tot dat hij het ten tweeden male verlaten moest, is voorgevallen? Wij meenen volstrekt, ja.
Nu betreffende den derden zang. In de beschrijving van 's volks vreugde, bij den aanvang der laatste omwenteling, laat de Dichter hetzelve den blijden kreet aanheffen: Oranje, Oranje komt! Dan spreekt hij 's lands brutussen aan, juicht hunne onderneming toe, en vraagt, na een twintigtal regelen:

Maar is uw zegepraal, ô Eedlen! wel volkomen? 
's Lands Erfprins daagt niet op, het volk begint te schromen. 
Wij zijn nog onder 't juk van 's Dwinglands heerschappij. 

Nu wordt de vlugt der Franschen, en de blijdschap daarover, beschreven, en de Dichter vervolgt daarna:

Maar, Eedlen! welk een vreugd mij ook in 't oor moog klinken, 
'k Zie, onder al 't gejuich, den traan der droefheid blinken. 
Nog daagt 's lands Vorst niet op. 

Hij stort hierover zijne klagt, in dertig regelen, uit, en

{==215==} {>>pagina-aanduiding<<}
befluit die met eene bede aan den Prins, om toch spoedig te komen. Dan beschrijft hij den aantogt der Russische en Pruissische benden in zesenveertig regels, en op het slot komt weder de uitroep: Ach! dat 's volks Redder kwam! Dit alles verwekt nu, onder het lezen, een denkbeeld, hetwelk wij verzekerd zijn, dat volstrekt met de bedoeling van den Heer zubli strijdt, alsof 's Lands Redder, opzettelijk, lang gesammeld had, huiverig geweest was, en eerst wel verzekerd had willen zijn, dat hij, zonder gevaar, komen kon.
Eene andere aanmerking is deze: Op bl. 44 en 45 heet het, wegens de Franschen, bij hunnen astogt: zij vlugten wijd en zijd, - Gods Engel zweept hen voort, verjaagt hen stad bij stad (jaagt hen van, of uit, stad bij stad) - hun vlugt is algemeen, - en een enkel onverlaat moog hier en daar nog zwerven. Hierop volgt op bl. 46, dat de Fransche haan nog kraait van Gorkums wal en toren, en dat hij nog in Naarden, aan den IJssel, in het Sticht, te Texel, aan de Helder, in de Betuw, op de Veluw, in den Briel enz. genesteld is. Daarna wekt de Dichter de aanrukkende Russen op, om naar Utrecht enz. te snellen, om hem te verjagen, spoort de burgerijen der nog bezette steden aan tot moed en het afwerpen van het juk, verhaalt, nu eerst, den aftogt van molitor uit Utrecht, en voorspelt eerlang algemeene bevrijding. Hoe strookt dit nu met het eerste: zijn vlugt is algemeen, - een enkel onverlaat enz.? - Voorts dunkt ons de eigenlijke verlossing van Nederland, het hoofdonderwerp van het geheele dichtstuk, in dezen derden zang, nu zoo veel te kort, als de bron van 's lands rampen en die rampen zelf, in de vorige zangen, te breed beschreven; doch dit was onvermijdelijk, daar, over de rampen zoo breed zijnde uitgeweid, de verlossing nu, indien men in geene herhalingen wilde vallen, wel kort bezongen moest worden. De opwekking, ondertusschen, om te juichen, die van bl. 52 tot 59 doorloopt, is, in ons oog, in evenredigheid weder te lang en al te veel gebijzonderd, hoe schoon ook meestal de verzen mogen zijn. Om daarvan een proefje te geven, waaruit men tevens over de gegrondheid of ongegrondheid onzer aanmerking kan oordeelen, kiezen wij het volgende van bl. 55 en 56:

Juicht, Veldelingen! juicht, gij, die in Ceres dreven 
Haar gouden korenhalm doet voor uw sikkel beven, 

{==216==} {>>pagina-aanduiding<<}

Danst vrij om elke schoof, om iedre granenvracht, 
Al zingende in triumf de bergschuur ingebragt! 
Juicht vrolijk, nijvre Drom van wakkre Landgezellen, 
Die d uijers van uw vee, door 't malsche kruid, ziet zwellen 
Van 't boterbarend vocht, dat uit zijn spenen spat, 
En, door uw vlijt gestremd, de vette kaas bevat! 
Deelt mede in hunne vreugd, gij, die, langs struik en heiden, 
Uw kudde, in wol gedost, tot aan den buik laat weiden: 
Kweelt op uw herdersfluit 't aloud Oranje-lied: 
Maar wat gij ook bezingt, vergeet uw Schepper niet! 
Verheug u, dartle Rei, die in Pomona's streken, 
Waar zij Vertumnus toeft, de koele vrucht moogt kweeken; 
Gij, die ons hart verrukt, de zinnen streelt en vleit, 
Als ge ons, in Flora's hof, door duizend geuren leidt, 
De trotsche Tulp ons toont, als Koning van de bloemen, 
De Roos, als Koningin, waarop haar tuin mag roemen; 
Of in Diana's woud, ontbladerd en verdord, 
Den schuwen Haas vervolgt, of uit zijn leger port, 
En 't schichtig Wild alom, ontsprongen aan zijn kuilen, 
Op 't dondren van uw schot bezwijken doet of huilen. enz. 

Nu ook iets in den verhevener heldentoon. Op bl. 25 en 26 roept de Dichter volken en Vorsten op, om van de onregtvaardigheid, de heerschzucht, met één woord, van de gruwelen van bonaparte te getuigen. Hiertoe behoort op bl. 26:

Tuig dit, o Napels grond! Sicieljes vruchtbaar land! 
Wat vuur, nog gloeijender, dan dat in d'Etna brandt, 
Of uw Vesuvins doet uit zijn krater vloeijen, 
Zijn helsche bliksemtoorts deed in uw beemden gloeijen! - 
Germanje, ach! gij Germanje, ô stil en vreedzaam oord, 
Zoo vaak het treurtooneel van schrik en angst en moord, 
Getuig, hoe 's Dwinglands heir, op u ter neêr gedonderd, 
Uw steden heeft verwoest, uw Burgers uitgeplonderd! 
ô Donau, Oder, Elbe, of waar uw handel bloeit! 
ô Rhijn en Moezelstroom, waar d'eedle wijnstok groeit, 
Rivieren van rondom; gij Beemden, Vlekken, Dorpen, 
Getuigt, wat stroomen bloeds die Dwingeland deed slorpen! 
Gij bovenal, mijn Land! roep luidkeels uit, wat hoon, 
Wat ramp gij hebt verduurd van dezen Afgronds-Zoon! 


{==217==} {>>pagina-aanduiding<<}

Deze titel van Afgronds-Zoon wil ons echter niet gevallen; beter evenwel nog, dan die van Tarantelspin, mede aan den Dwingeland op bl. 31 gegeven.

Wij nemen de vrijheid, hier nu nog de volgende kleinigheden bij te voegen:

Op bl. 4. wordt Nederland een gezegend plekje gronds genoemd,

door de Almagt uitverkoren, 
Om aan des aardrijks trans met zonneglans te gloren, 

en een weinig lager wordt gezegd, dat dat plekje, in de Diadeem der volken, als pronkjuweel mogt pralen. Wij twijfelen, of dit algemeen behagen zal.

Op bl. 25 lezen wij, wegens den Paus en napoleon:

Getuig het, hoe hij dwong, in spijt van alle wetten, 
De keizerlijke kroon zich op het hoofd te zetten. 

Dit zal zekerlijk moeten zijn: Getuig, hoe hij u dwong - hem op het hoofd te zetten.

Op bl. 38 noopt de Dichter zijne Zangster eene wijl te rusten, en zegt:

Uw snaren zijn doorweekt van 't edel ziltig nat, 
Geborreld uit uw hart, ten oogen uitgespat. 
Maar dat ontsiert u niet. 

Sieren echter deze regels den zang wel?

Op bl. 47.

De gouden Adelaar treedt nog, met scherpen bek, 
Uw vloot aan Texels reê en Helder op den nek. 


{==218==} {>>pagina-aanduiding<<}

Dat met den bek treden van een' gouden arend, op den nek van eene vloot, wilden wij wel eens gezien hebben.

Op bl. 49. ‘Doesburg, trots(ch) op hooggetopte boomen, thans neêrgeveld!’ Hier zal men zekerlijk, in gedachten, weleer bij trotsch moeten invullen.

Wij zijn te bang voor Russische speren, die in 't bloed plassen, en voor Kozakken-spiesen, scherp gepunt, die diep in 't harte gaan, om er mede te kortswijlen, en leggen dus de pen neder.




Henrici Collot d'Escury van Heinenoord, Carminum Fasciculus. Hag. apnd Fratres van Cleef. 1817. 8vo. Voorrede enz. XII - Gedichten 148 Bl. f 1-16-:

Het is binnen- en buitenlands genoeg bekend, hoezeer onze voorouders in het vak der Latijnsche dichtkunde hebben uitgemunt. Janus secundus, de dousa's, de heinsiussen, broekhuizen, francius, de burmannen, schrader en meer andere namen pronken met luister aan dien dichtkundigen hemel. En hoezeer het voor geruimen tijd geschapen scheen, dat wij dien roem voortaan aan andere volken zouden moeten afstaan, zijn er toch altijd mannen gevonden, die krachts genoeg bezaten om zich boven den geest der eeuwe te verheffen. De Hoogleeraar d. wyttenbach, aan wien ons letterkundig vaderland onsterfelijke weldaden verschuldigd is, heeft, zonder dat hij zulks bedoeld of gewild heeft, veel toegebragt om dien geest der eeuwe te vormen. Indien een wyttenbach zag, dat jonge lieden al hunnen tijd verspilden aan het maken van dikwijls middelmatige of slechte verzen, en, zoo zij eens proza moesten schrijven, op eene manier schreven, welke de kieschheid van ieder beschaasd mensch, ik laat staan van eenen wyttenbach, kwetsten, dan konde het wel niet anders, of hij moest zijne stem laten hooren tegen zulk een toenemend bederf des goeden smaaks. Kleine geesten, van grootsche gedachten over zich zelven, hoorden die stem, en zagen van harte gaarne met

{==219==} {>>pagina-aanduiding<<}
minachting op iets neêr, tot hetwelk zij zich niet konden verheffen. Wyttenbach had het gezegd. Doch deze zelfde groote man had ook gezegd, hoe men de Grieksche en Romeinsche letterkunde, en voornamelijk door voorbeeld en lessen getoond, hoe men den Latijnschen stijl der gouden eeuwe moest beoefenen. Of die zelfde geesten die lessen gevolgd zijn, daarvan weet de geleerde wereld niets: want zij zwijgen, en willen liever, immers in hunne oogen, wijsgeeren blijven. In onze jeugd werden wij op de Latijnsche scholen geregeld onderwezen in de Prosodie, en leerden ten minste een Carmen Elegiacum, wat het mechanisme betrof, zamenstellen. Doch zie eens, tot welk een' trap de wijsheid naderhand gestegen is! Menschen, wier ambt en pligt het was, de jeugd in het werktuigelijke der Latijnsche poëzij te onderwijzen, en, zoo zij vonken van dichterlijk genie ontdekten, dezelve op eene verstandige wijze levendig te houden en door den adem der ouden aan te blazen, stelden er eene zekere eer in, om er maar voor uit te komen, dat zij in dit vak volkomen vreemdelingen waren, en daalden somtijds uit hunne hoogte tot die laagheid af, dat zij kenners en liefhebbers der Latijnsche poëzij met een' bitteren en medelijdenden glimlach naar de quantiteit van eene of andere syllabe vroegen. Nu, de liefhebbers wisten ook wel, dat die geesten van het overige zoo veel verstonden, als een timmermans gast of kamenier van het Hebreeuwsch. En toch moesten zij, om figuur te maken, komedie spelen, en korte en fraaije gezegden van wyttenbach vertoonen. Zoo was dat nederdalen uit de hoogte het tooneeltje, Non descendunt ad has minutias. - Dan gelukkig, zoo als wij zeiden, zijn er altijd mannen geweest, die, bij de gestrenge beoefening van andere vakken van Grieksche en Latijnsche letterkunde, ook de dichtkunde gevoegd hebben, en waarlijk gezegd konden worden in alle uit te munten, schoon zij juist in
alle geen wyttenbachen waren. Wie herinnert zich niet met dankbaarheid aan den goeden en geleerden de bosch, aan meer anderen, en onder dezen ook aan nodel en ruardi?
De Heer d'escury rekent het zich tot een geluk, de twee laatsten tot leermeesters gehad te hebben, als welke hem door lessen en voorbeeld smaak voor Latijnsche poëzij hebben ingeboezemd. Beiden voortgekomen uit de school van schrader, zagen met genoegen, dat de jongeling van na-
{==220==} {>>pagina-aanduiding<<}
ture tot deze oefening des geestes geleid werd, en hielpen de natuur door kunst. D'escury had reeds in vorige jaren openlijk proeven gegeven van zijne vorderingen in dit vak, en geeft dezelve nu, vereenigd met de voortbrengselen van rijperen leeftijd, aan het licht, waardoor hij alle liefhebbers der Latijnsche poëzij op het zeerst aan zich heeft verpligt. Want het kan niet anders, of zulke voorbeelden van zulke mannen moeten veel invloeds hebben op de verdere herleving en bloei dier wetenschap. Neen! hoeufft, van lennep, bosscha en d'escury zullen de ultimi Batavorum in dit vak niet zijn. - De inhoud der gedichten onderscheidt zich door de smaakvolle keuze der onderwerpen, (gelegenheidsverzen heeft d'escury buiten deze verzameling gesloten) zoo als antonius hambroek, kenau hasselaar aan de Haarlemsche vrouwen, lucretia aan collatinus, sophonisba aan masinissa, helianira aan gustaaf wasa, gustaaf adolph aan ebba brahe, en ebba aan adolph, de Graaf van gemond aan zijne vrouw, anna boleyn aan hendrik den VIII, enz.
De Heer d'escury houdt veel van brieven in den smaak der Heroides van ovidius. Dit is ook eene manier, welke, goed gebezigd, gelijk hier overal het geval is, eene zeer aangename en verschillende stof aan de hand geeft. Bijzonder beviel ons de briefwisseling van adolph en ebba, eene Zweedsche maagd van zeer edele, doch niet koninklijke, afkomst. Adolph, Koning van Zweden, beminde haar vurig, en zoude haar ook tot deelgenoote van zijn bed en rijk gemaakt hebben, indien zijne moeder zich niet met list en geweld tegen de wenschen van het minnend paar verzet had. D'escury berigt ons in de net geschrevene voorrede, dat bij de Akademie te Aboe nog vijf brieven van adolph aan ebba voorhanden zijn, zeer waarschijnlijk door den Koning zelven geschreven. Indien het hier de plaats ware, zouden wij, naar aanleiding van deze briefwisseling, eenige aanmer kingen maken, welke ons den Latijnschen Dichter tot zijn lof en voordeel konden leeren kennen; nu moeten wij ons vergenoegen met de opregte verklaring, dat d'escury eene ronde en vloeijende versificatie, een' fikschen en regt poëtischen stijl, eene vrije en edele navolging der ouden, en schoone ontwikkeling zijner eigene denkbeelden vereenigt. En zie daar

{==221==} {>>pagina-aanduiding<<}
alle deugden, welke eenen Latijnschen Dichter van onzen tijd ten sterkste aanbevelen. Wij hopen, dat den Heere d'escury van zijne ambtsbezigheden genoegzame tijd moge overschieten, om de lier verder te hanteren, en hij ons in het vervolg op eenen tweeden bundel zijner poézij moge onthalen.

Geschiedenis van den Ambtsraad Goedman. Door hemzelven beschreven. Uitgegeven door den Baron Adolf Knigge. Naar den derden Hoogduitschen druk vertaald. Met Platen. Te Dordrecht, bij A. Blussé en Zoon, In gr. 8vo. 282 Bl. f 2-18-:

Eene zeer verstandige aanmerking tegen het lezen van romans, en eene regt voelbare aanwijzing, hoe dit eene goede vrouw en lieve moeder voor hare huisselijke betrekkingen bederven kan, is waarlijk vreemd in een geschrift, dat zelve een roman is; maar, behalve dit, is hier vrij wat, dat wij in eenen roman niet zouden zoeken, maar waardoor dit werk zich aan het gezond verstand en den vriend van ware tevredenheid (in de wereld zoo als die is) en naauwgezette pligtsbetrachting bij uitstek aanbeveelt, waarvan wij een en ander staal ten bewijze willen aanvoeren.
De plaats van den leeraar, Goedman's waardigen vriend, ‘werd vervuld door eenen kleinen, zoetsappigen proponent, die tot de klasse dier veel pratende en weinig wetende schepselen behoorde, welke van alle wetenschappen het schuim scheppen, van alles medepraten, over alles eene beslissende uitspraak willen doen - eene soort van menschen, die in de laatste tijden zoo zeer vermenigvuldigd is, dat deze vrijbuiters, indien men niet gestadig met het zwaar geschut eener gegronde kritiek onder hen vuurt, weldra, even als Pharao's sprinkhanen, de vruchtbaarste velden der wetenschappen in woestijnen herscheppen zouden. Hij bragt modewoorden in omloop, die men tot hiertoe in ons arm dorpje maar zelden gehoord had. Zonder ophouden sprak hij van inwendige gewaarwordingen, sympathie, zielsverrukking, teeder gevoel, levensgenot, menschenkennis, heillooze driften, filozofie des levens, zoete dweeperij, scherpe blik, veredeling, verlichting der land-
{==222==} {>>pagina-aanduiding<<}
lieden, en wat dies meer zij. Zijne predikatiën zelfs waren met dergelijke bloempjes zoo zeer opgevuld, en hij wist die met eene zoo liefelijke stem en op eenen zoo smeltenden toon te uiten, dat de vrouwtjes, bij welke het, in eene preek, grootendeels meer op den toon, waarin iets voorgesteld wordt, dan op den inhoud aankomt, zelden de kerk verlieten, zonder hare traanbuizen geledigd te hebben, inzonderheid wanneer hij daarbij zijne zwarte oogjes begon te verdraaijen. Hij had basedow's Elementarwerk, dat zoo even in het licht gekomen was, medegebragt, en wilde de dorpschool in een philantropijn herscheppen, en den armen cantor nog in zijne oude dagen de nieuwe leermethode inprenten. Hij deed insgelijks voorslagen tot een
rozenfeest,’ enz. Elders zegt Goedman: ‘Ik begon, zoo als gewoonlijk, mijne (akademische) loopbaan met de bespiegelende wijsgeerte, die mij evenwel bijkans eenen volslagenen tegenzin in het studeren had doen krijgen. Ja, nog tot op dit oogenblik zelfs kan ik mij niet weêrhouden te gelooven, dat de gansche kraam van metaphysiek en speculative wijsheid geen duit waardig is. Welke nieuwe waarheid toch hebben wij, langs dezen weg, immer opgespoord? Wat weten wij meer van het wezen der ziel en hare werkingen; van de wijze, hoe dat, hetwelk wij geest noemen, op de zigtbare wereld werkt; van onzen voormaligen en toekomenden staat; van het oneindig en onbegrijpelijk wezen der Godheid; van de hoedanigheid der kracht, die alles bezielt, doet wassen en toenemen? Wat weten wij thans meer van dit alles, dan hetgeen men reeds voor drieduizend jaren daarvan geweten heeft? Wie heeft het zelfs slechts doorgrond, hoe het komt, dat ik mijnen arm, mijnen voet verroeren kan, wanneer ik wil? Wat anders heeft ons het gansche heerleger van speculative filozofen door alle tijden heen opgedischt, dan oude grillen, droomen en vermoedens, in een ander gewaad gedost, en in eene nieuw uitgevondene terminologie gewikkeld, om duizendmaal gezegde dingen nog eens te kunnen voor den dag brengen; woordvitterijen, vol in het oog loopende tegenstrijdigheden; onzin, zwemmende in eene geleerde, drabbige watersoep,’ enz.
‘Slechts a posteriori, alleen op den weg der ondervinding, enkel door eene naauwkeurige opmerking van het zigtbare, kunnen wij allengs meer licht over die voorwerpen ver

{==223==} {>>pagina-aanduiding<<}
spreiden. Het bestuderen der natuur in al derzelver rijken, physica, chemie, astronomie en al de onderscheidene gedeelten der mathesis - dit zijn de wetenschappen, door behulp van welke wij eenen vasten en zekeren blik in de heerlijke oeconomie van den oneindig grooten en goedertieren Schepper mogen wagen te doen, zoo ver ons zulks namelijk, in onzen tegenwoordigen toestand, mogelijk is - al het overige schijnt mij enkel tijdverlies te wezen. En wat de zoogenaamde praktische filozofie betreft, zoo behoeven wij waarlijk geene geleerden en wijsgeeren, om onze zedelijke en gods. dienstige pligten te ontleden. De geheele som dier pligten, met alle de beweeggronden tot derzelver beoefening, is in de volgende drie voorschriften vervat: Poog uwen toestand zoo gelukkig te maken, als u maar eenigzins mogelijk is! Om dit doel des te beter te bereiken, zoo behandel anderen, even als gij wenscht door hen behandeld te worden! En, wanneer gij aldus vrede met u zelven en met uwe broederen hebt, zoek dan dit genot nog daardoor te verhoogen, dat gij, in zoo verre schepselen van vleesch en bloed vermogen, naar eenen trap van verstandelijke volmaaktheid en zuiverheid van hart blijft streven, die u het allervolmaaktste Wezen gelijkvormiger, welgevalliger, en zijner voorzorge waardiger maakt!
Dit zijn, mijns bedunkens, de zeer eenvoudige beweeggronden tot elke deugd en alle wijsheid, die het gezond verstand den armen boer zoo wel als den rijken prelaat aanbiedt, en waarover men zoo min collegia behoeft te lezen als dikke boeken te schrijven. Wie, buiten deze beweeggronden, er nog meer in zijn geloof aan den geopenbaarden wil der Godheid vindt, heeft dubbele drangredenen, en eene dubbele overtuiging, dat hij niet dwaalt; en wie nog daarenboven met een natuurlijk instinct tot het goede uitgerust is, bespaart zijn verstand menige inspanning, menigen strijd met de zinuelijkheid en zijn temperament.’
Deze proeven mogen genoeg zijn ten bewijze, hoe wij in dit werkje, toevallig, maar onverdiend, bij ons verschoven geraakt, waarlijk veel meer dan roman vinden; en in het bijzonder durven wij het zeventiende hoofdstuk: Fragmenten over deugd, zedelijk grondbeginsel, zelfliefde, Egoïsmus, enz. ter lezing en herlezing aanbevelen, hoezeer de Schrijver het sommige lezers verzoekt maar over te slaan, en dit ook velen

{==224==} {>>pagina-aanduiding<<}
wel doen zullen, die het enkel te doen is om een vertelseltje. Menig lezer behoudt voorzeker nog wel eenige bedenkelijkheid, maar vindt toch menig woord van waarheid en gezond verstand; en wij vertrouwen, dat deze teregtwijzing dezen en genen, die tegen iedere soort van zoogenoemd egoisme met de woorden eener nieuwere, dikwijls zoo kwalijk begrepene, zedelijke wijsgeerte te veld trekt, en menigeenen, die bij alle deze zijne wijsgeerte het toch maar niet regt in de menschenwereld vinden kan, niet geheel onnut zal zijn. Maar wij moeten niet vergeten, dat wij het werk ook aan zoodanige lezers aanmelden, voor welken het vertellingje toch vooral ook belangrijk is. Wij zeggen van goeder harte: deze roman is zeer onoerhoudend; alles boezemt belang in, en heeft de juiste strekking tot pligtsbetrachting en wezenlijke tevredenheid. De samilie Goedman is eene achtingwaardige, beminnelijke familie; hoewel de menschen juist geene engelen zijn, maar wel degelijk hunne gebreken hebben. Goedman zelf is een uitmuntend man, een werkzaam mensch, een opregt vriend, een verstandig en tevens teeder echtgenoot en vader. Hij handelt naar vaste, goede beginselen, en is inderdaad een voorbeeld, dat men kan en behoort na te volgen; zijne lotgevallen zijn interessant genoeg, het verhaal niets droog, en aanhoudend door tusschentooneeltjes verlevendigd; het werkje eindigt met gelukkige huwelijken en verder uitzigt daarop, en huisselijke welvaart, tevredenheid en geluk. Ouders! gij kunt dezen roman gerust uwen kinderen in handen geven. Echtgenooten! gij moogt dien zelve wel lezen; dit kan u in meer dan één opzigt nuttig zijn.

De Ridders der zeven Bergen; een Ridderverhaal uit de 13de Eeuw, door Johs. Nics. Steven de Bock. Uit het Fransch. II Deelen. Te Amsterdam, bij de Wed. H. van Kesteren en Zoon. In gr. 8vo. Te zamen 703 Bl. f 6-:-:

De Ridders der zeven Bergen maken een verbond aan den Rijn uit, ter snuiking van de rooverijen, waaraan een ander gedeelte van den Ridderstand zich schuldig maakte; ter bescherming dus van de steden, den koophandel enz. tegen dezelve. Natuurlijk waren dus de Roofridders zeer vijandig te-
{==225==} {>>pagina-aanduiding<<}
gen de Ridders der zeven Bergen; en een oorlog, tegen dezelve gevoerd, onder aanvoering van Graaf hartmann van ebrach, maakt den voornamen inhoud dezer geschiedenis uit, welke oorlog echter in naauw verband staat met bijzondere familie- en liefdesgevallen.
Hendrik van feldek is ondankbaar behandeld door den Roomschen Koning koenraad, die de belangen van zijnen vader, Keizer frederik II, en zijne eigene, strijdend moest verdedigen tegen willem van holland, die de Keizerskroon, hem door een klein getal ontevredene Vorsten aangeboden, had aangenomen. Hendrik had voor koenraad gevochten; maar de toegezégde belooning was achterwege gebleven. - Na den slag vindt hendrik den halfdooden otto van drachenfels, verbindt hem, en sluit met hem naauwe vriendschap. Otto's vader, welf, is een van de ouden van het verbond der zeven Bergen, en door hem komt hendrik op Drachenfels, en wordt lid van 't verbond, nadat beiden, te Aken in hunne herberg aan 't venster staande, in eene andere, daartegen over, elizabeth van ebrach met haren vader hartmann gezien hadden, op welke otto reeds verliefd was, en hendrik het werd. Maar otto staat haar naderhand grootmoedig aan hendrik af.
Deze hendrik, ondertusschen, niet beter wetende of hij was de zoon van eenen armen boer, is eigenlijk de zoon van hartmann van ebrach uit een eerst huwelijk, op aandrang van eene tweede vrouw, moeder van elizabeth, verwijderd, en zijnde dus in handen van dien boer gekomen. Het plan van den Graaf was eerst geweest om Hendrik te laten vermoorden; maar ten laatste had de wapendrager vrijheid gekregen, hem in leven te laten, mits dat hij hem aan Italiaansche kooplieden zoude overgeven, die hem mede uit Duitschland zouden nemen. Zij nu, die er van weten, dat deze hendrik de zoon van hartmann is, doen ook door allerlei kunstgrepen hun best, om hem uit Duitschland te krijgen, hetwelk echter niet gelukken wil. Bij deze gelegenheid komen er nog al akelige situaties voor.
Otto en hendrik komen nu en dan op Ebrach, waar Graaf hartmann eene zuster, grimhilde genaamd, bij zich heest wonen. Deze grimhilde is een afschuwelijk karakter, die den Maarschalk met hare liefde zoo wat

{==226==} {>>pagina-aanduiding<<}
aan den praat houdt, om hem tot allerlei snoode ontwerpen te gebruiken. Maar grimhilde had liefst een' van die jongelingen, en, dit niet gelukkende, heeft elizabeth het er van tante juist niet gemakkelijker om.
Hartmann van ebrach doet de zeven Bergen den oorlog aan. Hier ontbreekt het nu niet aan schurkerijen, maar die mislukken; hij wordt in zijnen burg belegerd en tot vrede gedwongen, dien hij zoodra mogelijk weder denkt te breken. Hiermede eindigt het eerste deel.
Grimhilde raadt en leidt haren broeder, ten aanzien van het verbond der zeven Bergen, zoo, dat het gevolg voor haar zoude zijn, dat zij otto ten man kreeg. Hartmann moet zich in schijn met het verbond vereenigen, zijne dochter aan eenen van hetzelve uithuwelijken, en zij biedt hetzelve uit zijnen naam de helft zijner krijgslieden aan. Elizabeth wil in 't klooster, sinds hendrik als haar broeder is bekend geworden; dus ook otto kan hare liefde niet gewinnen.
Hartmann geeft op Ebrach een feest, ter eere van den vrede. Op hetzelve weet grimhilde het zoo aan te leggen, dat zij otto aan zich als redster van zijn leven verpligt, maar meteen eenen lastigen vertrouweling van kant krijgt. En otto - ware bijna in den knip geweest.
Al verder komen er twee burgers van Dortmund sprekende optreden. Zij willen over de geweldenarijen der geheime regtbanken klagen. Zij doen dit regen otto, die ook niet mankeert hun regt te beloven. Eene aandoenlijke alleenspraak van otto sluit dit tooneel. - In 't algemeen breken de jammerklagten van dezen Ridder, daarover, dat elizabeth volstrekt in 't klooster wil, u het hart. Het zijne wil hij nu door eene groote daad verzadigen.
Hendrik wordt door koenraad, die hem voor vroegere ondankbaarheid - voor zoo ver zijn koninklijk fatsoen dat toelaat - zoo wat door de derde hand excus laat vragen, tot opperhoofd bij zijn leger tegen willem, die weer opkomt, aangesteld. - Een vrome Abt vindt in zijn klooster een parkement, behelzende testament van otto's moeder, waarbij bepaald wordt, dat de goederen, door haar aan 't klooster gemaakt, tot otto zullen terugkeeren, zoo deze - grimhilde wil trouwen. - Gero van waldburg, vriend van hartmann, wordt een der ouden van

{==227==} {>>pagina-aanduiding<<}
het verbond, en speelt in den volgenden oorlog tegen willem den verrader. Ook hartmann spint, gelijk te denken is, allerlei; maar die oorlog loopt toch goed af. - Grimhilde, haren zin met otto niet kunnende krijgen, zoekt vergoeding in de verwoesting van het geluk ook van andere gelieven.
Het groote plan van otto was, om de misbruiken der heimelijke gerigten aan den dag te brengen. Dit gelukt. - Adelgonda van stahleck is lang in stilte op otto verliesd geweest. Nu deze toch elizabeth niet krijgen kan, en adelgonda eene edelmoedige daad te zijner redding gedaan heeft, resolveert hij dan maar haar te nemen.
Alle schelmstukken komen voor koenraad's troon, en ontvangen verdiende straf. Het komt uit, dat elizabeth ebrach's dochter niet, dus hendrik's zuster ook niet is; en zoo is dan ook dit in orde. Koenraad schenkt hartmann, om zijns edelen zoons wil, genade, mits hij dezen de helft zijner goederen op 't oogenblik afsta. Grimhilde neemt den sluijer aan, dien elizabeth voor zichzelve geweven had. - Bij de huwelijken is de Koning tegenwoordig; en de schoone woorden van hendrik: ‘o mijne elizabeth! o mijne vrienden, mijn otto, mijn hainau! wie is gelukkiger dan ik?’ eindigen dezen roman.
Rec. weet niet, of hij daarin dwaalt; maar 't is hem altijd voorgekomen, dat de Ridderromans voor onze taal en ons land niet zijn. Duitschland schijnt daarvoor meer het land, als zijnde meer de zetel der krijgshafte Ridderschap geweest. Behalve dit, worden ons ook allerlei maaksels in handen gestopt, onder den naam van dezen of genen, in dat vak geliefkoosden, Schrijver, (veit weber b.v.) waaraan deze geen deel heeft. In De Ridders der zeven Bergen heerscht, wat de uitdrukking aanbelangt, weinig natuur. De personen spreken het fijnste moderne Hollandsch, en allen spreken, zonder onderscheid van karakter, in denzelfden stijl. Wij vinden vergelijking tusschen den God des Krijgs in de Grieksche legers voor Ilium en de Ridders. Deze Ridders uit de 13de Eeuw praten van Grieksche antieken, die zij in Italië gezien hebben - een zonderling Ridder in de 13de Eeuw, die de Grieksche antieken in Italië bestudeert! - van Gordiaanschen knoop, van Genius, van Zoon van Venus, enz. dat het een' aard heeft. De Vertaler had het oorspronkelijke

{==228==} {>>pagina-aanduiding<<}
Duitsche niet bij de hand, en nam dus maar de Fransche vertaling. Of wij nu deze fraaijigheden aan den Franschman te danken hebben? Wij zouden 't haast denken; en raden dus den Vertaler, voortaan bij soortgelijke gelegenheid ten minste liever het oorspronkelijke Hoogduitsche te nemen. - Het geheel staat er toe, alsof de Schrijver eerst ter loops eens overlegd had, wat er in eenen Ridderroman zoo al behoorde, en vervolgens, gelijk de kinderen, die spelen: he jongens! nu moest er dat en dat ook in - hem hadde zaamgesteld.
Voorts, het onnatuurlijke daargelaten, is dit boek vermakelijk om te lezen voor iedereen, die den eigenaardigen Ridderromantoon niet kent, niet weet, dat Ridders anders spraken dan moderne vrijers en cavaliers, en dat boerenzonen niet zoo knaphandig tot Ridders geslagen werden als hendrik hier.




Aangenaam Onderwijs voor Kinderen, door J. Hazeu, C. zoon. Nieuwe Uitgave, met Platen. Te Groningen, bij J. Oomkens. 1817. In kl. 8vo. 48 Bl. f :-6-:

De voorbeelden, waardoor dit geschriftje op de kinderen zoekt te werken, zijn wat droog voorgesteld, wat te veel predikatie, en de kinderkarakters in derzelver onderscheidene wijzigingen wat uitsporig. Na een verhaal van eenen jongeling, die niets geleerd had en op 't schavot gestorven was, volgt dat van Sophron, die in zijn twaalfde jaar de Fransche en Latijnsche talen bij zijne moedertaal schreef en sprak, en daarop dat van eenen vogelmoordenaar, door wiens toedoen alle vogelen uit de geheele streek verdwenen. Ook in de versjes hadden wij gaarne wat kinderlijker toon. In de leerzame vragen en antwoorden, die eene tweede afdeeling van dit boekje uitmaken, zijn de definities in de antwoorden grootendeels voor kinderen te hoog, maar ook sommige gansch niet juist. De gebeden, die hierop volgen, zijn, in hunne soort, vrij goed, schoon wij ze ook liefst wat kinderlijker en de dogmatiek er buiten gesloten zagen. - Voorts kunnen wij dit boekje, als eenen welmeenenden toon van vroomheid voerende, zeer wel aanbevelen.





{==229==} {>>pagina-aanduiding<<}

Boekbeschouwing.

Dissertatio inauguralis de Bileamo ejus historiâ et vaticiniis, quam - pro gradu doctoratus - publico examini submittit B.R. de Geer, Rheno-Trajectinus.

(Tweede Verslag.)

De derde afdeeling, welke de waarheid van Bileam's geschiedenis betoogt, bestaat uit negen hoofdstukken, bladz. 130-190. I. Bileam's geschiedenis is door Mozes niet verdicht: dit strijdt met de algemeen erkende, door daadzaken gestaafde, geloofwaardigheid van Mozes; spoedig zoude ook, tot groot nadeel van zijn gezag, dit bedrog zijn ontdekt, daar de Moabieten zeer nabij de Israëlieten gelegerd waren; er kan ook geene waarschijnlijke reden tot zulk een verdichtsel gegeven worden: zoude het zijn, om Israël met haat tegen de Moabieten te bezielen? Mozes zelf had bevolen hen te sparen, Deut. II:9. Of om Jehova's en Israëls roem en des Heeren gunst voor zijn volk te verheffen? Dezelve was allerwegen genoeg verheerlijkt. Indien Mozes ook dit bedoeld had, zoude het einde der geschiedenis: dat Israël aan de verleiding der Moabieten gehoor geeft, en de gunst zijns Beschermgods verliest, met dit doel ten eenemale strijdig geweest zijn. Eindelijk hebben ook Bileam's Godspraken veel eigendommelijks, hetwelk dezelve van Mozes wijze van uitdrukking onderscheidt. II. Bileam's geschiedenis is in lateren tijd niet verdicht: zij komt geheel overeen met de zeden, gewoonten, bijgeloovige plegtigheden en begrippen van die dagen; zij is met de vroegere en latere gebeurtenissen onder en met Israël naanw verbonden; Mozes spreekt, daarna, van deze geschiedenis, als van eene aan zijn volk bekende gebenrtenis; zijne wet, eindelijk, om Moab tot Israëls gemeenschap en burgerstaat niet toe te laten, is een gevolg van deze
gebeurtenis. III. Bileam's geschiedenis is door de Moabie-
{==230==} {>>pagina-aanduiding<<}
ten niet verdicht: zij strekt te zeer tot oneer der Moabieten, om zulks te vermoeden. IV. Bileam's geschiedenis is door Bileam zelven niet verdicht. Jerusalem's gevoelen, dat een groot gedeelte dezer geschiedenis door Bileam verdicht, en door Mozes, om gewigtige redenen, in zijne verhalen ingelascht is, wordt in al deszelfs kracht voorgesteld, aan het lofwaardige oogmerk dezes Schrijvers hulde gedaan, doch zijne meening bondig en met kennis van zaken wedersproken. Dit betoog loopt hoofdzakelijk dus af: Bileam had geene reden om zulk eene geschiedenis te verdichten: zijn roem als ziener of profeet was reeds gevestigd, en kon er niet door vermeerderd, maar wel verduisterd worden, dewijl er ook zaken in voorkomen, (de bestraffing door den Engel en de ezelinne) welke niet vereerende voor hem zijn; hij kon ook den Israëlieten zoo gunstig niet wezen, om hen bij herhaling en altijd te zegenen, noch zoo afkeerig van de Moabieten, om hun verderf en hunner vijanden voorspoed te vermelden; liever zoude hij van alle voorzegging zich onthouden, of, naar de gewoonte der wigchelaars en waarzeggers, dubbelzinnige orakels gesproken hebben; al zijne voorzeggingen zijn ook door de uitkomst bevestigd: dat hij een bedrieger en waarzegger was, gelijk jerusalem tot staving van zijn gevoelen zegt, wordt wel erkend; doch tevens aangetoond, met verwijzing naar de 1ste afd., hoofdst. 3, dat dit zeer beftaanbaar is met het hem door
Jehova verleende vermogen, om in dit ééne bijzondere geval als profeet des Heeren op te treden en met Jehova's geest bezield te worden: het verschil van stijl in deze met de andere door Mozes te boek gestelde geschiedenissen bewijst niets: want veilig kan men aannemen, dat Mozes niet zelf deze geschiedenis geschreven, maar van elders dezelve overgenomen heeft (*). Eindelijk, hoe ook jerusalem het in-
{==231==} {>>pagina-aanduiding<<}
lasschen eens verdichtsels trachte te verdedigen, het krenkt en beleedigt altijd de eer en de achtbaarheid van Mozes, indien hij, het bedrog kennende, echter dit verdichtsel als waarheid vermeld had. V. Het gevoelen der genen, welke Bileam's geschiedenis uit onzekere volksverhalen en overleveringen oorspronkelijk wanen. Vater's meening opgegeven en wederlegd. Vater vindt aangaande deze geschiedenis verschillende en uiteenloopende verhalen en tegenstrijdigheden, die hem doen besluiten, dat er onderscheidene overleveringen ten grondslag liggen, en het een verhaal of verdichtsel is, gretig door de Israëlieten aangenomen, ter verheffing hunner grootheid en der magt van hunnen God. Dit gevoelen wordt volkomen wederlegd, alle bedenkingen opgelost, en uit vater's zoogenoemde bewijsredenen een geheel tegenovergesteld gevolg afgeleid; waarbij niet vergeten wordt eene ongelukkige vergissing van dien stoutmoedigen bestrijder aan te wijzen: dat, namelijk, in Bileam's voorzeggingen God
niet voorkomt onder den naam van הוהי maar altijd van םיהלא, daar bijna het tegenovergestelde plaats heeft. VI. Het gevoelen van de wette voorgesteld en wederlegd. De wette (*) heeft een tweeledig gevoelen; het eerste, dat Bileam's geschiedenis een op zich zelf staand stuk uitmaakt, van de overige verhalen geheel afgezonderd; en het andere, dat deze geschiedenis een dichtstuk is, hetwelk mythische verdichtselen van verschillende soort in zich bevat. Kortelijk, maar allezins voldoende, wordt de eerste meening wedersproken, maar de laatste breedvoeriger bestreden. De wette meent, dat de stijl en rede dichtmatig is; hetwelk, behalve in Bileam's Godspraken, door den Schrijver wordt ontkend, aantoonende, dat

{==232==} {>>pagina-aanduiding<<}
eenige verhevene gezegden en uitdrukkingen dit verhaal tot geen dichtstuk maken, zoo min dergelijke uitdrukkingen het geschrift van livius tot een dichtstuk verheffen. De wette beroept zich, als bewijs, dat dit verhaal, in lateren tijd, verdicht is, op de daarin vermelde later voorgevallene gebeurtenissen; doch vergeet, gelijk te regt wordt aangemerkt, dat Bileam profetisch spreekt: zoodat de wette aanneemt, gelijk velen zijner landgenooten, hetwelk bewezen moet worden: dat er in de H. Boeken geene voorzeggingen worden gevonden. Zonderling is daarenboven zijne redenering. ‘Indien, zegt hij, de Godspraken verdicht zijn, is de gansche geschiedenis verdicht; het eerste is waar, dus ook het tweede;’ eene redenering, voorzeker, die geene de minste opmerking verdient, daar zij aanneemt, wat bewezen moet worden, (petitio principii.) Meer zullen wij van de wette's gevoelen, en van deszelss wederlegging door den Heer de geer, niet opgeven. Men moet zich verwonderen en bedroeven over den moedwil en de vermetelheid, met welke de booze Bijbelbestrijder de gewijde verhalen aantast; maar zich tevens verhengen, dat de schrandere wederlegging zijner drogredenen het nietige van dezelve in het helderste licht stelt. VII. Mozes is de schrijver dezer geschiedenis, en hij is geloofwaardig. Hem was deze geschiedenis bekend; (zie het 2de hoofdst. dezer afd.) derzelver bekendheid in dien tijd blijkt ook daaruit, dat Josua er op doelt, H. XIII:22, en er duidelijker van gewaagt, H. XXIV:9, 10; zij staat met de voorafgaande en volgende gebeurtenissen in
verband; en zij was, eindelijk, een waardig gedenkstuk voor Israël, belangvol en leerrijk voor deze natie, en, meer dan eenige andere gebeurtenis, getuigende van Jehova's magt en bescherming. Hoe Mozes deze geschiedenis heeft leeren kennen en zoo naauwkeurig kon beschrijven, wordt hierop aangewezen. Men behoeft niet tot eene Goddelijke ingeving de toevlugt te nemen: Bileam zelf heeft deze gebeurtenis beschreven, ter redding van zijne achting

{==233==} {>>pagina-aanduiding<<}
als ziener en profeet onder zijne volksgenooten, opdat elk weten zoude, waarom al zijne voorzeggingen zoo gunstig voor de vijanden van zijn volk geweest waren en hadden moeten zijn. Mozes vond dit gedenkschrift op zijnen togt tegen de Midianieten, en voegde het in zijne geschiedenis in: vandaar dan ook het verschil in ftijl en rede; het was niet een eigen geschrift van Mozes, maar van Bileam. VIII. Over hetgeen in Bileam's geschiedenis meest wondervol is, en de wijze van hetzelve te verklaren. Tot het wondervolle behoort, behalve Jehova's verschijningen aan Bileam, en de Godspraken dezes mans, over welke de Schrijver reeds heeft gehandeld, meer bijzonder, de verschijning des Engels aan Bileam op den weg, en Bileam's gesprek met de ezelin. De gevoelens hierover verdeelen zich in drie soorten. 1. Sommigen verklaren dit gedeelte van Bileam's geschiedenis zinnebeeldig en oneigenlijk, gelijk less, justi, hezel, bauer, die nog verder gaat en er eene mythe van maakt, en ditmar, die het met de fabel van Amphion en Orpheus gelijk stelt, en dit zonderlinge heeft, dat hij door den Jehova, welken Bileam raadpleegt, zekeren Staatsraad (Staatsrath) verstaat, die in des Heeren naam handelde; en van welken Staatsraad Balak, door middel van Bileam, het Israëlietisch volk wilde afvallig maken, om hetzelve, als beroofd van zijn hoofd en bestuurder, zoo veel te gemakkelijker te kunnen overwinnen!! Alle welke gevoelens, na eenige algemeene aanmerkingen, stukswijze wederlegd en in derzelver nietigheid voorgesteld worden; ten slotte aanwijzende, dat dergelijke meeningen, honende voor de
eerwaardij en het gezag der H. Schrift, geenen anderen grond hebben, dan dezen, dat men de Israëlietische geschiedenis gelijkstelt met de geschiedenis van andere volken, in welke fabel en verdichtsel zich met waarheid en geschiedkundige zekerheid vermengen. 2. Anderen beschonwen het gemelde gedeelte dezer geschiedenis als een gezigt, droom of zinsverrukking, en alzoo, geheel of gedeeltelijk,

{==234==} {>>pagina-aanduiding<<}
niet wezenlijk gebeurd, gelijk maimonides, dathe, hess, die echter de verschijning en de redenen des Engels voor eene waarlijk voorgevallene gebeurtenis, maar Bileam's zamenspraak met de ezelin voor een gezigt houdt; in welk gevoelen ook michaëlis staat; terwijl jahn en herder weder het geheel voor een gezigt of zinsverrukking verklaren, hoewel de laatste te voren hetzelve als eene ware gebeurtenis heeft voorgesteld, (Briefe das Studium der Theologie betreffend, P. I. p. 26-32.) Ook dit gevoelen, hoe aanlokkend en ter opheffing van vele zwarigheden zeer geschikt, vindt tegenspraak bij den Schrijver, die, 3. derzulker verklaring, welke ook de zijne is, voordraagt, door welke dit verhaal voor eene ware gebeurtenis en een wezenlijk wonder erkend wordt. De redenen, tegen dit gevoelen ingebragt, zijn grootendeels dezelfde, welke, ter wederlegging eener zinnebeeldige en mythische verklaring dezer geschiedenis, zijn aangevoerd. In éénen geest en op denzelfden toon gaat het gansche verhaal voort; op welken grond zal men het eene gedeelte voor een gezigt, en het ander voor ware gebeurtenis houden? waar begint, waar eindigt het gezigt en de verrukking? want hierover verschillen deze Uitleggers. Was het alleen Bileam, die droomde en deze zinsverrukking had, of ook zijne twee medgezellen, van welken, zeker ter bevestiging der waarheid, melding wordt gemaakt? Ook zijn de zwarigheden tegen eene eigenlijke verklaring zóó gewigtig niet. Dat de ezelin en niet Bileam in den
beginne den Engel zag, kan daaruit ontstaan zijn, dat Bileam in diepe gedachten was verzonken, en het aan de halsstarrigheid der ezelin toeschreef, dat zij niet voortging. Het openen van Bileam's oogen door Jehova kan gevoegelijk te kennen geven, dat Bileam, eindelijk opmerkzaam wordende, den Engel zag. Dat hij zich over het spreken der ezelin niet verwonderde en verbaasde, is welligt een gevolg geweest van zijn toorn en hevige gramschap, die hem voor alle andere aandoeningen onvatbaar maakte. Misschien ook is hij wel verwonderd

{==235==} {>>pagina-aanduiding<<}
en verschrikt geweest, zonder dat Mozes, of liever Bileam zelf, zulks te melden noodig vond. Het spreken der ezelin is zeker het moeijelijkste te verklaren. Doch de Uitleggers zelve, welke dit gebeurde als een profetisch gezigt aannemen, erkennen, dat het verschijnsel eener sprekende ezelin aan Bileam, in slaap en verrukking weggevoerd, als van God, (divinitus) is voorgefteld. Waarom kan dit dan ook niet met den wakenden Bileam gebeurd zijn? Zulk eene verklaring vordert het eenvoudige des verhaals; en het oogmerk van God in deze geschiedenis regtvaardigt het bestaan van een waar en wezenlijk wonderwerk. Dit betoog levert het laatste of IXde hoofdstuk: over het doel en oogmerk van God in Bileam's geschiedenis. Behalve de bestrijders van den Goddelijken oorsprong en het gezag der Openbaring, hebben ook zij, die dit erkennen, echter in Bileam's geschiedenis veel gevonden, hetwelk hen hinderde; en er zijn er, die deze gebeurtenis, indien zij in haar geheel voor waarlijk voorgevallen moet gehouden worden, onbestaanbaar achten met de eer der H. Schrift en met de Goddelijke wijsheid. Aanstootelijk is hun bovenal het verschijnsel eener sprekende ezelin. Hierover handelende, herinnert onze Schrijver te regt, dat men deze geschiedenis niet beoordeelen moet naar onze tijden en naar datgeen, hetwelk ons Gode waardig schijnt en is; maar dat wij ons in dien alouden kindschen leeftijd verplaatsen, en het gebeurde uit een Israëlietisch Theokratisch oogpunt beschouwen moeten. Alles, namelijk, wat Jehova ten behoeve van Israël deed, was ter betooning, dat Hij de magtige Beschermgod dezes volks was. Balak's poging en
Bileam's doel moesten dus verijdeld worden; en het moest openlijk blijken, dat de kunst en ingebeelde kracht eens wigchelaars niets tegen de Israëlieten vermogt, en dat hij zelf, zijns ondanks, hen moest zegenen. Hierdoor werd der Moabieten moed zeer verzwakt, maar Israëls vertrouwen op Jehova, zijnen Beschermgod, versterkt; terwijl deze natie er daarenboven uit leeren konde, hoe ijdel en nietig alle

{==236==} {>>pagina-aanduiding<<}
wigchelarij en waarzegging was. - Dit doel is Gode waardig, en ter bevordering van hetzelve dient alles en werkt alles mede. Eerst wil Jehova niet, dat Bileam aan Balak's noodiging voldoe, opdat het blijke, dat hij van Israëls God a hangt; daarna, voorwaardelijk vergunning ontvangen hebbende, doch voornemens zijnde om Balak's wensch te vervullen, wordt Bileam daarover bestraft op eene wijze, die hem geen twijfel overliet, hoe hij te handelen had, namelijk door de verschijning eens Engels en door het spreken der ezelin. De verschijning eens Engels zal niemand ergeren, die daarvan zoo vele voorbeelden in de H. Schrift opmerkt en gelooft; en dat de Engel, door middel der ezelin, op Bileam werkte, zal niemand ongerijmd voorkomen, die onder het oog houdt, dat wigchelaars, en alzoo ook Bileam, gewoon waren, in hunne wigchelarijen, op de dieren acht te geven. Daar Bileam echter onopmerkzaam bleef, gebruikt God een krachtiger middel: het spreken der ezelin, die hem zijne hardheid verwijt; genoegzaam voor Bileam, om hem te doen gevoelen, dat zijn voornemen, om strijdig met Gods wil te handelen, God mishaagde. Dit uitwerksel had het ook bij hem: hij wilde terugkeeren; doch krijgt vergunning om naar Balak te gaan, maar met herhaald bevel, om naar Jehova's wil te handelen. Daarna deed hij wel weder pogingen om des Heeren bevel te verijdelen; echter op eene wijze, die duidelijk aantoont, dat hij zich niet tegen Hem durfde verzetten, maar alles aanwendde, om, door offerande, Jehova te behagen, en alzoo te verkrijgen, wat hem ontzegd was. Hoe het wonder: dat de ezelin gesproken heeft, gewrocht zij, durft de Schrijver niet bepalen; hij merkt alleen aan, dat men het niet zóó opvatten moet, alsof God aan dit redelooze dier, voor een' tijd, het vermogen om redelijk en verstandig te spreken (ratiocinandi
facultas) geschonken hebbe: dit zoude met de Goddelijke wijsheid ftrijdig zijn. Doch, hoe het dan geschied zij, weet de Schrijver niet, (en wie weet dit ook?) en hij waagt er

{==237==} {>>pagina-aanduiding<<}
geene gissing over. Zijn Leermeester, de voortreffelijke pareau, zegt, in zijne boven aangehaalde Prijsverhandeling: ‘At hoc unum tantum notetur, non opus esse profecto, ut ipsum animal sermone, nedum ratione, ad tempus instrnctum fuisse opinemur. Prolatus enim sermo esse potuit per Angelum, illius quasi nomine loquentem, ut asina ipsa Bileamo loqui videretur, a Dei Numine impulsâ.’ (pag. 114.) ‘Dit alleen wil ik nog aanmerken, dat het volstrekt niet noodig is te vooronderstellen, dat het dier zelf, voor een' tijd, het vermogen der sprake, en veel minder dan nog het vermogen der rede, ontvangen heeft. De woorden toch kunnen voortgebragt zijn door den Engel, als in naam van het dier sprekende; zoodat het aan Bileam toescheen, dat de ezelin zelve, door Goddelijken invloed aangeblazen, gesproken heeft.’ (*)

Ziet daar van deze akademische verhandeling eene breedvoerige, welligt te breedvoerige opgave, die echter verschooning vinde in het belangrijke van den inhoud dezer verhandeling en hare zeer schoone en geleerde bewerking! - De Schrijver, die door dezelve allen zijnen Leermeesteren, en bijzonder den beroemden pareau, tot sieraad verstrekt, en den roem van Utrechts Hoogeschool heeft gehandhaafd, geniete de schoonste zelfvoldoening van welbesteden tijd, en verspreide, in zijnen werkkring, die ook den aanzienlijksten tot eer kan verstrekken, licht en wijsheid, geloof en deugd, en al die reine vertroosting, welke Gods heilige Openbaring allen, die haar eerbiedig aannemen en harer voorschriften waardig leven, zoo mildelijk schenkt!






{==238==} {>>pagina-aanduiding<<}

De Hervorming der XVIde Eeuw, beschouwd in eene Godsdienstige Redevoering, op het derde Eeuwfeest; ter gedachtenis aan dezelve; naar aanleiding van Hand. II:42a. gehouden den 2den van Slagtmaand 1817. Benevens een Aanhangsel daarop betrekkelijk, door J.W.C. Tenckinck, Predikant te Zaandam. Te Amsterdam, bij W. van Vliet. 1818. In gr. 8vo. X en 140 Bl. f 1-10-:

De Eerw. tenckinck heeft gemeend, aan de dringende verzoeken der genen, die eenig belang in deze zijne, door hen gehoorde, leerrede toonden te stellen, door derzelver uitgave te moeten voldoen, vooral nadat zijne Excellentie, Jonkheer repelaar van driel, toen nog Commissaris-generaal, provisioneel belast met de zaken der Hervormde Kerk, aan zijn Eerw. had toegestaan, dezelve aan hem op te dragen. Als zoodanig moge dan ook deze rede aan het publiek, en inzonderheid aan de gemeente van Zaandam, welkom zijn; schoon zij zich niet kan meten met de meesterstukken, welke wij, betrekkelijk den feestdag der hervorming, reeds ontvangen hebben. Zij is een vrij geregeld stuk, doch verbazend gerekt, in zuivere taal, maar niets minder dan ineengedrongen stijl, vervat, en kan op verhevenheid of sieraden geene aanspraak maken. De voorafspraak meldt, welk groot feest dat der hervorming zij, ‘waarin grooten en geringen, rijken en armen, vrijen en dienstbaren, mannen en vrouwen, ouders en kinderen, maar ook koningen en vorsten, en de aanzienlijksten des lands, met de geringsten des volks, deel nemen.’ De rede zelve is gewijd ‘aan het nadenken over het groote werk der hervorming.’ Na eene korte uitweiding over den tekst, draagt de Redenaar, in vier bladzijden, voor, waarover hij al zou moeten spreken, en in wat orde, zoo hij eene korte schets van de geheele kerkelijke geschiedenis wilde of moest geven;

{==239==} {>>pagina-aanduiding<<}
doch merkt vervolgens aan, dat hij zich maar bij één tijdperk te bepalen heeft. Maar bij welk een? Dit verklaart hij, in drie zijdjes, en gaat dan voort, om over hetzelve te spreken. In negen zijdjes handelt hij nu eerst over de verbastering der kerk, en dan, in zevenenveertig, over hare hervorming, en hetgeen dezelve voorbereidde; waarna, in twaalf zijdjes, het geheel met leerzame gevolgen besloten wordt. Wij moeten echter niet verzuimen te zeggen, dat onder de opgegeven bladzijden ook ettelijke, min of meer gewigtige, aanmerkingen staan, welke plaats wegnemen; doch, in weerwil daarvan, is toch deze rede bijster lang. Achter dezelve komt nu het Aanhangsel, hetwelk enkel bestaat in breedere aanteekeningen, die onder de bladzijden geene plaats konden vinden, en tot staving, opheldering en uitbreiding van het in de rede gezegde dienen. Ook dezen zijn van zeer onderscheiden belang. De gewigtigsten behelzen stalen van de voormalige bijgeloovigheid en onkunde in de R.C. kerk, - de buitensporige aanmatigingen en slechtheden der Paussen, - de schandelijkheid der aflaten en derzelver prijs, - de woede der Inquisitie, enz.; voorts nadere berigten wegens de Getuigen der waarheid, vooral wikleff, - luther's ijver en aangeplakte stellingen, - de hervorming van Zwitserland, - de verdiensten van calvijn, - de vervolgingen in ons Vaderland, - den lof van Prins willem I, - de verdediging en den lof der hervormers, waarbij een uittreksel uit den allerkeurigsten brief van den regt Christelijk gematigden corranus (bellerive), in de dagen der hervorming Gereformeerd Predikant te Antwerpen, - en eindelijk wegens de hervorming in Noordholland, en inzonderheid aan de Zaan, waarbij vooral
gedacht wordt aan bartel jacobs, eersten hervormden Leeraar van Zaandam, met wiens fraaije, door veelwaard gegraveerde, afbeelding deze leerrede pronkt. Zie hier, ten slotte, het bijschrift van den Eerw. tenckinck daarop, waaruit men, ook in dit vak, 's mans talent kan beoordeelen:

{==240==} {>>pagina-aanduiding<<}


Zie bartel jacobs beeld, een Leeraar van Gods kerk; 
Die, in de zestiende eeuw reeds, moedig 's Heeren werk 
Door leer en leven wrocht, het bijgeloof verwon, 
En 't geestlijk dwanggezag niet langer dulden kon. 
Hij trad met koenheid op als Leeraar van Zaandam, 
Waardoor 't hervormingswerk ook daar zijn' aanvang nam. 
Hij voerde zijn gemeente op de Evangelie-baan, 
En werd ten zegen dus voor velen aan de Zaan. (!) 


Celebration de la troisieme fete seculaire de la Reformation dans l'Eglise chretienne consistoriale de la Confession d'Augsbourg à Paris, les 1 et 2 Nov. 1817. Paris, chez J.M. Eberhart. Prix 1 fr.

Dit werkje bestaat uit een verhaal der feestviering en der voorbereidende omstandigheden, zoo wel als van de feestredenen, welke op den 1sten Nov. in 't Hoogduitsch en op den 2den in 't Fransch zijn uitgesproken door de Luthersche predikanten goëp en boissard.
Die feestviering is gekenmerkt door eene buitengewone gift aan de behoeftige familiën, die bedeeld worden, en het in 't nieuw kleeden van 26 kinderen van behoeftige leden - door een bijzonder onderwijs der jeugd, eene geheele week te voren, op elken dag, aangaande het doel en het gewigt van dit godsdienstig feest - door het uitdeelen van eene medaille, te Straatsburg geslagen, ter herinnering aan 't derde eeuwfeest - door eene uitdeeling van een groot aantal Bijbels, N. Testamenten met Psalmen, door een lid der gemeente geschonken, als ook van 150 N.T. van de stereotypische editie van 1813, door den Heer leo bezorgd - en door de aankondiging van de uitgave der Augsburgsche Confessie, voorafgegaan van eene historische inleiding van den Heer villers, alsmede van een Abregé de l'histoire de l'Eglise et de la Reformation, te Straatsburg

{==241==} {>>pagina-aanduiding<<}
gedrukt, en waarvan de uitgevers een geschenk van 50 exemplaren aan het Consistorie gedaan hadden.
Voorts gaf dit feest gelegenheid, om de broederlijke gezindheid te doen blijken, welke er tusschen de beide protestantsche gezindheden te Parijs bestaat, daar des zaturdags, bij de feestviering in 't Hoogduitsch, het gebed aan het altaar werd uitgesproken door den Hoogeerw. stapfer, voormalig Pred. bij de Hervormden, en thans Prof. en lid des Kerkeraads, te Bern; terwijl des zondags, toen de feestviering in 't Fransch plaats had, hetzelfde werk door den Heer marron verrigt werd.
Het Directorie te Straatsburg had de keus gelaten uit de volgende teksten: Matth. XIII:16, 17. Joan. VIII:31, 32. Hand. V:38, 39. 2 Cor. IV:5, 6. Gal. V:1, 13. Eph. V:8-10. 1 Thess. V:21-23. Openb. III:11. Uit deze teksten heeft de Heer goëp gekozen Eph. V:8-10, en zijne rede bestaat uit deze twee deelen: dat de Kerkhervorming eene rijke bron van Goddelijke weldaden is; en: waartoe die weldaden verpligten. In het opgeven van de laatste verpligting, die de tekst aanwijst, te beproeven, wat den Heer welgevallig is, zegt de Eerw goëp: ‘Dit moeten wij doen, en daartoe de H. Schrift vlijtig onderzoeken, ten aanzien van onze gewigtige aangelegenheden - dezelve moet bij ons niet, even alsof het een verboden boek ware, ongebruikt blijven liggen - alles, wat men ons voordraagt, moeten wij beproeven - waar dit geschiedt, is het ware Christendom, het ware Protestantismus.’
De feestrede, in 't Fransch op den 2den Nov. uitgesproken door den Heer boissard, heeft tot tekst 2 Cor. IV:5, 6. In het eerste gedeelte toont hij aan, dat de Kerkhervormers dit apostolisch karakter aan den dag hebben gelegd, en geeft bij die gelegenheid een kort overzigt van het leven en gedrag van luther, als hervormer, uit dit oogpunt; bij welke gelegenheid er gezegd wordt: ‘Chargé dèslors’ (sedert zijne aanstel-
{==242==} {>>pagina-aanduiding<<}
ling als Prof. der Theologie) ‘sous le sceau du serment d'enseigner la doctrine renfermée dans les saintes ecritures, pouvait-il garder un silence parjure au moment ou il reconnut combien les traditions humaines en avaient alteré la pureté primitive?’ In het tweede gedeelte toont hij aan, dat de opvolgers der hervormers hetzelfde grondbeginsel van den tekst gevolgd zijn; en hier ontvangt de Leeraar aanleiding, om breeder dan zijn voorgangér op de tegenbedenking te antwoorden, dat er in het Protestantismus geene vastheid van gevoelens bestaat.
‘De eerbied, dien zij verschuldigd waren aan de hervormers, verleidde hen niet om hun het voorregt der onfeilbaarheid toe te kennen. Eene te lange ervaring had aan de wereld geleerd, dat niemand, dan God alleen, boven het bereik is van de verleidingen der dwaling. Zij zagen in de hervorming flechts een' gelukkig aangevangen arbeid, welke elk verlicht Christen verpligt is voort te zetten en te volmaken, door zonder ophouden die Goddelijke schriften te onderzoeken, welke Jezus zijnen leerlingen tot onderzoek aanbeveelt, door dagelijks uit deze levensbron nieuwe schatten van wijsheid en kennis te scheppen, en door op te wassen in de kennis van God. Vandaar die veranderingen, welke men zoo vaak verweten heeft, in de godgeleerdheid der hervormers en hunne opvolgers; terwijl godsdienst, vrees des Heeren, geloof in J.C., liefde jegens de menschen, eerbied voor zichzelven altijd onveranderlijk blijven in het hart van den echten geloovigen. Men heeft, zeg ik, der hervorminge hare veranderingen verweten: maar waren die niet onvermijdelijk, van het oogenblik, dat de geest van onderzoek ontwaakte? van het oogenblik, dat men de behoefte gevoelde van eene verlichte overtuiging, gegrond in de opmerking en overweging der heilige bevelen des Evangelies? van het oogenblik, dat men begrepen had, dat een blind geloof, voorgeschreven door een gezag, dat

{==243==} {>>pagina-aanduiding<<}
zich tusschen J.C. en de menschen geplaatst had, niet kon zijn dat geloof, waarvan het Evangelie spreekt, zeggende: dat elk door zijn geloof leven zal? - Van toen af was het onmogelijk, in aanmerking nemende de verscheidenheid der verstandelijke vermogens van den mensch, en den verschillenden trap van ijver en goede gezindheid, dat men ook niet, even als ten tijde der Apostelen, vond sterken en zwakken in 't geloof, kinderen en volwassenen in kennis, verschillende begrippen, uit welke elk naar zijn geweten die moet kiezen, welke hem het beste toeschijnen, en waaromtrent hij alleen Gode rekenschap schuldig is.’
‘Die vrijheid is de vruchtbare bron van duizend belangrijke verbeteringen; en dat verschil kan niet voorgekomen worden, dan door een gezag, hetwelk regt heeft de denkbeelden der menschen te bepalen. En waar bestaat op aarde zoodanig gezag? Heeft men onder stervelingen eene magt, die zich uitbreidt over de gewetens der menschen? Toen men zich het regt aanmatigde om hetzelve te vestigen, werd hetzelve toen niet de bron van duizende verschrikkelijke wanordes, de oorzaak van het stroomen van menschenbloed, waarvan de jaarboeken niet dan met schrik gewagen zullen? - Wat zeg ik! wie mag zich zulk een regt aanmatigen, daar de Apostelen zelve, buitengewoon verlicht door den H. Geest, zich bepaald hebben bij den titel van dienaars der geloovigen: wij zijn, zegt Paulus in onzen tekst, uwe dienaars om Jezus wil.’
Beide deze feestredenen kenmerken zich door zulk eene taal van edele vrijmoedigheid, welke bewijst, dat, ten minste in de hoofdstad van Frankrijk, de godsdienstige verdraagzaamheid niet enkel in de Constitutie bestaat, maar wezenlijk genoten wordt.


{==244==} {>>pagina-aanduiding<<}

J.A. Hermes, Handboek, geschikt tot een godsdienstig Lees- en Onderwijsboek voor alle Standen, maar inzonderheid voor de beschaafde Jeugd van alle Christen-kerkgenootschappen. Te Utrecht, bij O.J. van Paddenburg en O.J. van Dijk. In gr. 8vo. 391 Bl. f 3-:-:

Onder dezen titel ontvangen wij het Godsdienstig Handboek van den voortreffelijken hermes zeer aanmerkelijk verkort. Hetzelve bevat toch drie vrij lijvige boekdeelen, is nagenoeg uitverkocht, en men verzekert, dat de vertaling nimmer zal herdrukt worden. Te meer is dan deze verkorte uitgave welkom, behalve dat dezelve, wegens den meerderen omslag en grootere kosten van het eerste werk, reeds voorlang gewenscht werd. Verlichting en stichting is het groote doel van den waardigen Schrijver; zijn arbeid voldeed allezins aan de verwachting, en daarom wenschen wij dit werk nu in ieder huisgezin en in aller handen. Er is gezorgd, dat men ook hier hermes spreken hoort; zijne gedachten en woorden zijn bewaard, zoo veel dit wezen kon. ‘Wij gelooven dus ook met regt te mogen zeggen,’ (en wij zeggen het den tegenwoordigen uitgever na) ‘dat het werk voor alle standen geschikt is; dat geestelijken en leeken, dat onderwijzers en leerlingen, dat beschaafden en eenvoudigen er de schoonste vruchten van kunnen plukken; en dat het, tot prijzen voor de nijvere jeugd, die belooning verdient, gekozen, de zaden van wijsheid en godsvrucht zoodanig in de jeugdige gemoederen zal kunnen uitstrooijen, dat er, voor tijd en eeuwigheid, de bekoorlijkste oogst van te verwachten is.’
Het 1ste Hoofdstuk bevat, in negen vertoogen: voorloopige overdenkingen over God, de wereld, den mensch, en over de Goddelijke openbaring. Het 2de behandelt, in twaalf bijzonderheden: de grondwaarheden van het

{==245==} {>>pagina-aanduiding<<}
Christendom. Het 3de en 4de behandelen de Christelijke zedeleer. Boven het 3de: pligtmatig gedrag der Christenen jegens God, jegens zichzelven, en ten opzigte der tijdelijke goederen, in tweeëntwintig overdenkingen, staat: Eerste Afdeeling. (De aanwijzing, dat Hoofdst. 4 de tweede is, bleef in de pen.) Dit geeft nadere aanwijzing ter veiliger en gemakkelijker oefening van het Christendom, voor alle Christenen in het gemeen, en voor ieder, naar zijn' verschillenden stand, beroep en ouderdom, in het bijzonder. Hier heeft men drieëntwintig vertoogen.
Een werk als dit, daar alles zoo wél bearbeid en zoo goed is, is boven onze kritiek, en voor eene doorloopende aanwijzing van het voortreffelijke niet vatbaar. Alles is duidelijk, en gezond voor verstand en hart. En wij behoeven wel niet te zeggen, dat wij dit Handboek voor den Huisgodsdienst bijzonder geschikt rekenen.




Fenelon's Gesprekken over de Welsprekendheid in het algemeen, en over die van den Kansel in het bijzonder; gevolgd van een Uittreksel uit deszelfs Brief aan de Fransche Hoogeschool, tot hetzelfde onderwerp betrekkelijk. Uit het Fransch, met Aanteekeningen, door J.M. Schrant, Pastoor te Bovenkarspel, Ridder der Orde van den Nederlandschen Leeuw, en benocmd Hoogleeraar aan de Hoogeschool te Gent. Te Amsterdam, bij B.J. Crajenschot. 1817. In gr. 8vo. 194 Bladz. Aanteekeningen 266 Bl. f 4-10-:

Een voortreffelijk, in zijne soort bij de nieuweren nog onovertroffen gewrocht! en hetwelk door de Vertaling en bijgevoegde Aanteekeningen niet verloren, door de laatsten zelfs gewonnen heeft. Met een innig, hartelijk welgevallen hebben wij dit boek gelezen, niet alleen

{==246==} {>>pagina-aanduiding<<}
als een uitnemend middel ter vorming van den fmaak in de Redekunst, maar bovenal als een nieuw heugelijk blijk, hoeverre verlichting, geestbeschaving en verdraagzaamheid ook hier te lande reeds in de Roomsche Kerk bij sommigen zijn doorgedrongen. Bij sommigen - o! waarom niet bij velen? De redenen daarvoor, welke genoegzaam bekend zijn, zullen wij niet ophalen. Mogt een schrant, wien onze wijze Monarch thans eenen anderen, ruimeren werkkring heeft aangewezen, mogten nog eenige anderen uit de school van den braven en verstandigen lexius meer dat nut hebben kunnen stichten, en in die betrekkingen geplaatst zijn geweest, op welke hunne bekwaamheden hun regt gaven, en die hun in de Protestantsche Kerk zekerlijk zouden te beurt gevallen zijn! Mogt de geest der duisterste Middeleeuwen, die hen in de schaduw heeft weten te plaatsen, eerlang uit ons midden verdwijnen!
Van fenelon behoeven wij zoo min, als schrant in zijne Voorrede, te spreken. Welk eenigzins beschaafd Christen en letterminnaar kent hem niet? Gelijk in den Telemachus, gelijk in alle zijne andere geschriften, dus heeft fenelon ook hier de bevordering van deugd en zedelijkheid tot hoofddoel, waaraan hij ook de Welsprekendheid dienstbaar wil maken. Zij moet niet enkel willen schitteren: dit is harer, dit is harer hooge bestemming onwaardig; nog meer, dit vernietigt haar, en doet haar in ijdele woordenpraal ontaarden. Slechts hij, die nut bedoelt, spreekt uit het hart, en dus wél; gelijk de lessen en voorbeelden der voornaamste Redenaars, vooral onder de Ouden, hebben bewezen. Ziedaar den inhoud van het eerste Gesprek, op eene regt Platonische, doch naar onze zeden gewijzigde, manier gehouden tusschen drie vrienden, waarvan de een op den aschdag eene verbazend bloemrijke, doch winderige preek had gehoord, waarmede hij zeer hoog liep; doch de ander doet hem zijne dwaling beseffen: een derde spreker vat tusschenbeiden het woord op, meest om ook door A. onderrigt te worden. Na voorts nog het drin-
{==247==} {>>pagina-aanduiding<<}
gende vereischte des Redenaars, om een' schat van kennis te bezitten, aangetoond te hebben, eindigt de eerste Zamenspraak, om in de tweede dit onderwerp verder te behandelen, ten aanzien van het onderscheid tusschen overtuiging en overreding, de overeenkomst tusschen Welsprekendheid en Dichtkunst, het schilderen, het roeren, de uiterlijke voordragt door gebaren en stem, de verdeelingen, de vraag, of van buiten leeren dan voor de vuist prediken het verkieslijkst zij. (Fenelon verklaart zich voor het tweede, en rept niet eens van het thans zoo gewone voorlezen: de Vertaler vult dit in zijne Noten aan, en keurt het laatste geheel af, hetwelk echter groote voorbeelden voor zich heeft.) De derde Zamenspraak
beschouwt de H. Schrift als bron van Welsprekendheid, verdedigt dezelve als zoodanig, maar doet juist uit die meerdere kracht, bij eenvoudigheid en mindere uiterlijke sieraden, den aard der echte Welsprekendheid nog beter kennen, die ook volkomen door den geest, welke in de oudere Grieken heerscht, wordt geregtvaardigd. Fenelon gaat voorts het misbruik der zoogenaamde Apostolische eenvondigheid te keer, en dringt aan op beschaving der Leeraars, vooral op de vlijtige en grondige beoefening der H. Schrift. De Aartsbisschop is een groot voorstander eener zuivere, woordelijke Exegese, wars van gedwongene leenspreuken; doch laat zich, vrij natuurlijk, nog kluisteren door het gezag der Kerkvaders. Nogtans ware het zeer te wenschen, dat men bij ons een weinig meer van de vooringenomenheid van fenelon voor deze, grootendeels zeer gewigtige, overblijfsels der eerste Christen-Eeuwen bezat: want schrant heeft gelijk, wanneer hij ons Protestanten, in aanhalingen onzer eigene Geleerden, over gebrek aan beoefening der Kerkvaders berispt.
Ziedaar den gewigtigen inhoud dezer Gesprekken. Op dezelve volgt het Uittreksel eens Briefs van fenelon aan de Fransche Akademie. (Hoe de doorgeleerde, zeer taalkundige en schrandere Overzetter dit laatste woord

{==248==} {>>pagina-aanduiding<<}
door Hoogeschool vertaald heeft, waarvan het toch in beteekenis zoo verre af is, begrijpen wij niet, of een te ver gedreven purismus moest er de schuld van zijn.) Dezelfde beginselen, die de uitmuntende Kerkvoogd als Jongeling in de genoemde Gesprekken had aan den dag gelegd, verdedigde hij ook als Grijsaard in dezen Brief, die door verscheidene plaatsen uit de Oudheid is verlevendigd en veraangenaamd.
Het is, van wege ons beperkt bestek, ondoenlijk, de doorgaans voortreffelijke Aanteekeningen door te loopen, waarmede de Heer schrant dit werk heeft verrijkt, en zich dus der vereerende take volkomen waardig getoond, om de landgenooten van maerlant weder met hunne eigene, schier verleerde taal, en met de letterkunde en welsprekendheid hunner spraakgenooten, bekend te maken. Hij heeft die Noten met uitmuntende vertalingen uit de Modellen van welsprekendheid, zoo als demosthenes, cicero, longinus, bossuet e.a.m., verrijkt, (bl. 42, 54, 55 enz.) zich zeer verlicht en gematigd omtrent de Vulgata uitgedrukt, (bl. 100) een voortreffelijk eigen opstel over de Welsprekendheid der H. Schrift in de aanmerkingen ingelascht, (bl. 115 en verv.) de onophoudelijke beoefening der H. Schrift, ook voor de Predikers van zijn Kerkgenootschap, zeer ernstig en dringend aangeprezen, (bl. 142) de stelling van fenelon, wegens de noodzakelijkheid van het volgen der Kerkvaders, waar zij overeenstemmen, eenigermate gewijzigd, (bl. 151) het in zijne Kerk zoo hoognoodige, en toch door de leeken zelve zoo gering geachte, prediken in zijne bescherming genomen, en door zijn voorbeeld bewezen, dat men de Gemeente in zekeren zin kan noodzaken, wanneer zij de kerkwetten volgen wil, de leerrede bij te wonen, (bl. 161) en eindelijk eene doorgeleerde, keurige kenschets der voornaamste Kerkvaders, zoo wel Latijnsche als Grieksche, met uitgelezene stukken uit hunne werken, gegeven. - Stijl, taal, gedachten, alles is in deze Aanteekeningen even zuiver,

{==249==} {>>pagina-aanduiding<<}
en den beschaafden, Christelijk - denkenden en dus ook verdraagzamen man waardig, die met blijkbaar genoegen de vorderingen der Kanselwelsprekendheid in ons Vaderland (toch wel meest bij de Protestanten?) erkent, en door aanhalingen van van der palm, clarisse, siegenbeek, kist, muntinghe, perponcher, reinhard, marezoll en andere Protestantsche Kerkredenaars en Schrijvers toont, dat hij behoort tot de eerwaardige klasse der sailer's, hug's, oberthür's, en van andere voortreffelijke Geestelijken, die der Roomsche Kerke eere aandoen.
Men vergunne ons nog eene enkele aanmerking. Cicero wordt doorgaans door fenelon bij demosthenes achtergesteld. Dit laat zich hooren, en was ook het gevoelen van velen in de Oudheid; ook spreekt fenelon van eerstgemelden altijd met lof, doch met groote minachting van isocrates, van wien men zegt, dat bijna alles, wat men bij hem aantreft, in met bloemen opgesierde en laffe redenen bestaat. Dit oordeel, 't welk ook schrant beaamt, is zekerlijk te gestreng omtrent eenen man, wien plato reeds in deszelfs jeugd boven alle toenmalige redenaars stelde, bijzonder om deszelfs deugdgezinden aard (ad virtutem major indoles, zoo als cicero het vertaalt, die ook zeer hoog met isocrates loopt); eenen man, die bij den dood van socrates, terwijl alle zijne leerlingen verschrikt de vlugt namen, in rouwgewaad op straat verscheen, die den vervolgden theramenes alléén verdedigen durfde, en die, toen de vrijheid van Griekenland te Chaeronea verdween, een' vrijwilligen hongerdood stierf. Ook vindt men voortreffelijke wijsheidsspreuken in deszelfs boekje aan demonicus. Wij erkennen echter, dat het gevoelen van fenelon ook dat van longinus en vele latere kunstregters is. - Plato heeft de welsprekendheid bij de kookkunst vergeleken, doch niet in het eerste boek der Republiek, zoo als de Vertaler beweert, (bl. 30 Aantt.) maar in den Gorgias. Dan, deze kleine, schier

{==250==} {>>pagina-aanduiding<<}
onmerkbare, en misschien nog eenige andere zomervlekjes nemen niets weg aan de schoonheid van het gelaat eens werks, 't welk wij gerustelijk aan alle vrienden en jeugdige beoefenaars der letteren, maar vooral aan gewijde Redenaars, en die zich daartoe voorbereiden, aanbevelen. Het kan van een onberekenbaar nut zijn, doordien het zoo regelregt op het doel afgaat, en toont, dat de middelen, wanneer zij tot doel verheven worden, in het ijdel verdwijnen, en rook in plaats van licht zullen geven; eene waarheid, die men den jeugdigen Kanselredenaar niet genoeg kan aanbevelen. Het kan den Roomschen Geestelijken, indien zij het hooren willen, prijs op bijbelkennis en uitlegkunde doen stellen, die velen hunner nog zoo zeer behoeven. Het kan zelfs misschien (hoezeer dit ook reeds van anderen dikwerf, en uitvoeriger, gedaan is) sommigen dienen, om de H. Schrift ook als eenen schat van welsprekendheid te bestuderen. Het kan den Protestantschen Kerkleeraar of Student de schoonheid en het belangrijke der Kerkvaders doen zien. Ter proeve, hoe rijk hier de oogst zij, zullen wij uit basilius den Grooten eene door schrant vertaalde plaats mededeelen, ter vertroosting van eenen vader (nectarius) over het verlies van deszelfs zoon:
‘Eigenlijk hebben wij uwen zoon niet verloren, maar hem slechts den genen teruggegeven, die hem ons voor een' tijd ter leen had toevertrouwd. Hij zelf kan niet eens gezegd worden het leven te hebben verloren, daar hij het slechtere met het betere verwisseld heeft. Even min bedekt de aarde onze geliefden: want de Hemel heeft hen tot zich opgenomen. Slechts een weinig tijds nog, en wij bevinden ons weder bij hen. Niet lang toch blijven wij gescheiden. Ons leven is niets anders dan eene bedevaart naar eene gemeene herberg. Wij levenden bevinden ons allen nog op den weg daarheen: slechts dit onderscheid vindt er plaats, dat de een werkelijk is aangekomen, de ander aan de deur nog klopt, en

{==251==} {>>pagina-aanduiding<<}
een derde hem naijlt, om hem spoedig in te halen. Een en hetzelfde doel wacht ons allen. Onze geliefde moge dan zijnen weg wat spoediger hebben afgelegd, wij allen bewandelen denzelfden weg, en dezelfde herberg neemt ons allen in. Slechts ééne zaak moeten wij daarbij onder het oog houden, dat wij hem in onschuld en zedelijkheid navolgen, om alzoo, als regtschapen kinderen in christus, in dezelfde rustplaats opgenomen te worden.’ (Bl. 228.)
Er is in een beroemd geschrift van plutarchus (de Consolatione ad Apollonium) eene gelijksoortige plaats, waarin, bijna op dezelsde wijze, het leven met eene reis naar een algemeen vaderland vergeleken wordt: maar welk is dat vaderland? - bij basilius de Hemel, bij plutarchus misschien - en die kans staat als twee tegen een - het Niet, of een eeuwige slaap! Gezegend Christendom!
Eene grappige drukfout hebben wij gevonden, die echter den zetter niet kwalijk te nemen is. Op bl. 187 reg. 2 van ond. staat: pluto's hol, lees: plato's hol.




Tafereel der Omwenteling van Spaansch Amerika, door eenen Inwoner van Zuid-Amerika. Naar het Fransch. Iste Stuk. Te Middelburg, bij de Gebroeders Abrahams. 1817. In gr. 8vo. 107 Bl. f 1-4-:

Er is geen belangrijker schouwspel voor den wereldburger en menschenvriend, dan eene Natie, die, niet uit muitzucht, of weggesleept door hersenschimmige Theoriën, maar ter herwinning harer heiligste regten op blijkbare onderdrukking, goed en bloed opzet, en liever vrij wil sterven, dan in schande en slavernij leven. Dus was de opstand der Zwitsers tegen Oostenrijk, onzer Vaderen tegen Spanje, der Zweden onder gustaaf wasa tegen Deenemarken, en der Engelschen

{==252==} {>>pagina-aanduiding<<}
tegen jakob II. Dus is ook, gewis, de opstand der inboorlingen van Zuid-Amerika tegen hunne Spaansche meesters, die hen twee Eeuwen lang in de kindschheid gehouden, hunne nijverheid door het drukkendste monopolie verstikt, en alle hunne vorderingen in zedelijke en verstandelijke beschaving ondergehouden hebben. Wanneer nu zulk een Volk, ter prooije aan uitheemsch geweld en inwendige partijschap, door het Moederland als 't ware aan zichzelve wordt overgelaten, dan treedt het gewis - zoo er natuurlijke regten bestaan - in het natuurlijke regt van zelfverdediging, zelfbehoud en zelfregering terug. En wanneer het Moederland, in plaats van dit besluit, voor het oogenblik genomen, althans stilzwijgend goed te keuren, de volkplanters met vuur en zwaard vervolgt en als Rebellen behandelt, dan bekomt gewis dit Volk het regt, om zich onafhankelijk te verklaren. Zoo men dit ontkent, moet men zichzelven gelijk blijven, den opstand onzer Vaderen wraken, (die ook wettige onderdanen van Spanje's Koning waren) en den grooten willem den I met den schandnaam van muiteling brandmerken. Doch welk Nederlander zou daartoe in staat zijn?
Deze bedenkingen zijn de natuurlijke slotsom der lezing van het thans aangekondigde boekje. Hetzelve is in eenen vrijen, doch tevens zeer gematigden geest geschreven, zonder declamatie of bitterheid bloote daadzaken vermeldende, wier waarheid door de eenvoudige, onopgesmukte voordragt gewaarborgd wordt. Het is een der belangrijkste geschriften, die wij in langen tijd over de geschiedenis onzes tijds hebben gelezen. De Schrijver is wel een Zuid-Amerikaan, maar juist daardoor ook in de gelegenheid, om de zaken, waarvan hij oog- of oorgetuige kon zijn, naauwkeuriger te schetsen. Of hij in Mexico, of Peru, of Nieuw-Granada, of Venezuela, of aan de Plata-Rivier t' huis behoore, wordt niet gemeld; maar bij verhaalt (althans in het Engelsche stuk, hetwelk wij gezien hebben, en waaruit dit, naar eene Fransche vertaling, schijnt overgebragt

{==253==} {>>pagina-aanduiding<<}
te zijn) den opstand in alle die gewesten. Het vertoont ons de lange verdrukking van Spaansch Amerika, na de verovering in de zestiende Eeuw: alle posten schier aan inboorlingen van Spanje gegeven; den koophandel met vreemdelingen, op straffe des doods, verboden; het reizen zelfs uit het eene naar het andere gewest ontzegd, en dus de natuurlijkste vrijheid verkracht. Het vertoont ons de enkele pogingen der lijdende Volken, vooral der Indianen, om zich in eenen natuurlijker toestand te plaatsen; hunne doorgaande trouw aan het Moederland, vooral bij de verweldiging van joseph buonaparte, en in weerwil van deszelfs schoonschijnende beloften en aansporingen tot opstand; de noodzakelijkheid voor de Volkplantingen, om in Spanje's verwarden toestand voor zichzelve te zorgen; de verwerping hunner billijke voorslagen door de Cortes; de vijandelijkheden van dezen; eindelijk de zending van morillo door ferdinand VII, die alle hoop op verzoening afsneed, en den nog voortdurenden Oorlog op leven en dood. Ziedaar de hoofdtrekken, die eerst in 't algemeen geschetst, en daarna meer in bijzonderheden, ten aanzien der onderscheidene Provinciën, uitgewerkt worden; hetwelk echter wel eens aanleiding geeft tot herhalingen. Zoo wordt b.v. het beleg van Carthagena door morillo en de volgende gebeurtenissen op bl. 53-55 en op bl. 97-99 vermeld. In een tweede en laatste stukje moeten wij nog de gebeurtenissen in Nieuw-Granada, Buenos-Ayres, Chili en Mexico vinden; daar het eerste, behalve het algemeene, slechts over Venezuela loopt. Voor 't overige lezen wij met ijzing de gruwelen en wreedheden, waaraan zich de Spanjaarden hebben schuldig gemaakt, en die ons hunne verovering van die
zelfde landstreken, gelijk hunne Nederlandsche Oorlogen, herinneren. Daar wij aan elken beschaafden Lezer, die het geluk, van onder eene vrije, zachte en gematigde Regering te leven, wenscht te waarderen, en tevens regt in te zien, voor welk een juk hem de heldenmoed zijner Vaderen bewaard heeft, de lezing van dit boekje ten sterkste aanbevelen; zoo willen wij zijnen weetlust niet vooruitloopen door de opening van even belangrijke als ontzettende tooneelen, van heldenmoed, zelfopoffering en jammer aan de eene, van afzigtige wreedheid, trouweloosheid en meineed aan de andere zijde. Een paar trekken moeten wij echter vermelden, ter kenschetsing van den aard dezes Oor-
{==254==} {>>pagina-aanduiding<<}
logs. Toen de Spanjaarden, na de herovering van Caraccas door bolivar in 1813, de Negers opruiden, om hunne eigene Zuid-Amerikaansche stam en geloofsgenooten te vermoorden, werd in eene streek van vierhonderd mijlen geen menschelijk wezen gespaard, en alles omgebragt, wat zich niet bij hen wilde voegen. Van de vijfhonderd vierenzeventig personen, als verdacht van misnoegdheid gevat, werden er vijfhonderd zonder form van proces doodgeschoten, (bl. 90, 91) Toen de Koningsgezinden op 25 Maart 1814 een belangrijk Magazijn meenden te verrassen, zond een jong Officier, van eene der aanzienlijkste Familiën van Santa Fé, zijne soldaten weg, als alleen genoegzaam in staat, het Magazijn (zekerlijk van oorlogsbehoeften) te verdedigen, en stak, toen de vijand er nu binnen was, den brand in het kruid, waardoor hij met den vijand verging. Is het niet, of men hier de daden van leonidas of claassens leest? (bl. 93.) De bezetting van Valencia wilde zich niet overgeven, voordat, in eene plegtige mis, bij het opheffen der hostie, het verdrag zou
bezworen zijn, waarbij men haar beloofde te sparen; naauwelijks was dit geschied, en de overgave gevolgd, of een aantal Officieren en soldaten der bezetting werd ten dood gebragt, (bl. 96.) Men moet echter bekennen, dat ook bolivar, in eenen aanval van woede, eens 800 krijgsgevangenen heeft doen om 't leven brengen; doch naderhand heeft hij plegtig verklaard, geenen Spanjaard, dan in den strijd, te zullen van kant maken.
Dit boekje is niet letterlijk het oorspronkelijke gevolgd, maar heeft zich verscheidene uitlatingen van Proclamatiën enz. veroorloofd; hetwelk wij, zoo het dienen moet om den prijs te verminderen en het debiet meer algemeen te maken, niet kunnen afkeuren.







{==255==} {>>pagina-aanduiding<<}

Memoria Hieronymi de Bosch, Instituti Regii Belgici quondam socii, rite celebrata in publico classis tertiae consessu a Davide Jacobo van Lennep, et Carmen de inventae Typographiae laude kostero Harlemensi potenter tandem asserta: auctore Hermanno Bosscha, ejusdem classis socio et h.a. praeside. Excuderunt Pieper et Ipenbuur. 1817. 4to. form. maj. pp. 71 f 1-10-:

Bene est. Deze laatste woorden van de bosch, en van deze Gedachtenisviering, bleven ons na het hooren en lezen van dit stuk lang bij. Het is ons nog steeds levendig. Ja, zoo leeft men wel, zoo spreekt men wel, zoo schrijft, zoo dicht men wel. Gloria est umbra virtutis. Eer en roem zij der gedachtenisse van den edelen de bosch, wiens ziel zoo wél, zoo zacht gestemd was, wiens kunde zoo groot, wiens menschenliefde zoo bijzonder, wiens godsvrucht zoo praktisch was! Lof en dank zij ook den braven van lennep, sieraad der Amsterdamsche Hoogeschool, die, gevoelig van hart, vast in het vervullen zijner belofte, hoogst gelukkig van stijl, de bosch zoo juist geschilderd heeft, en die hem niet zoo wél had kunnen treffen, zoo niet die zelfde indruksels van ware humaniteit (in alle mogelijke kracht van het woord) diep in zijn binnenste waren geprent geweest! - De Laudatus en Laudator mogen dan ook ten voorbeelde zijn van anderen, opdat men de Letteren beschouwe, niet als enkel middelen om een schat van geleerdheid te verzamelen en te bergen, maar ook bijzonder als de ware prikkels tot hetgeen goed en edel is, als de meest zuivere bronnen van smaak, als toevlugt en troost in rampen en verliezen, met één woord als de ware sieraden en steunsels van een leven, nuttig voor zich en anderen, en zalig in de gevolgen.
Waarlijk, het gaat ons als van lennep! Nu wij aan de bosch, zoo algemeen bemind, zoo te regt betreurd, weder bepaald denken, is ons zijn verlies als gisteren. Neen waarlijk, hij was de man niet om spoedig vergeten te worden! Het beeld van de bosch is ons zoo levendig, dat onze Lezers, en ook van lennep, wiens werk overwaardig is door de uitvoeriger pen van een eerst Geleerde naar regt ge-
{==256==} {>>pagina-aanduiding<<}
roemd te worden, ons ten goede moeten houden, dat wij ditmaal minder over het werk, dan van hem, over wien het handelt, spreken. Wij verbeelden ons, dat zulks thans niet ontijdig is, daar men zeker nog meer de bosschen heeft in kunde en smaak, dan wel in kleingevoeligheid van zichzelven en grootmoedigheid jegens anderen. Dikwijls vroegen wij onszelven af: Wat was er toch in de bosch zoo aanlokkend, dat aller harten tot zich trok? Was het zijne geleerdheid? Neen. Was het zijne gelukkige Latijnsche Muse? Ook dit niet zoo zeer. Was het zijn roem, zijn gezag in het algemeen, bij lieden van staat en letteren, en in het bijzonder als Curator der Leidsche Universiteit? Neen, dit nog veel minder. Wat dan? Wij antwoorden met ruimte: Zijne blanke inborst, stille deugd, liefde om allen te helpen, hetzij die hem nabij of verre waren. Het was dat oog, schitterende van menschlievendheid, en spiegel eener hemelsche tevredenheid bij zichzelven. Het was dat treuren met den treurenden, dat verblijden met den blijden, dat wél zijn met allen en voor allen. Het was die openhartigheid, die standvastigheid, zelfs bij schijnbare zwakheid uit al te groote goedwilligheid, dat kinderlijke en ongekunstelde, dat enthufiasme voor al wat goed, schoon en loffelijk was, dat zuiver blijven in eenen vuilen en besmetten tijd, die grootheid met goedheid gepaard. Het was dat liefelijke geheel, uit edelaardigheid geboren, door letteren en deugd opgekweekt, en door
godsvrucht ten einde toe volgehouden onder pijn en smart, toen het mihi bene est hem nog op de lippen en het aliis bene sit nog in het harte was. - Wij hopen op eene Nederduitsche lofrede of levensgeschiedenis van dezen man, waardig door meerderen regt gekend te worden.
De brave en kundige bosscha deed zeer wél, dat hij, na het uitspreken der gedachtenisrede door van lennep bij deze zoo gepaste gelegenheid der eerste openbare zitting van de derde klasse van het Koninklijk Nederlandsch Instituut, het gedicht over de handhaving van den roem van koster, als uitvinder der Drukkunst te Haarlem, niet voorlas. Wij hebben het nu met uitstekend veel genoegen gelezen, en rekenen den Hoogleeraar, met zeer weinigen, onder de echte Latijnsche Dichters, waarop ons Vaderland weleer zoo zeer roemde, en nog met reden zich verheffen mag. Jammer, dat deze Dichters zoo schaarsch worden! Mindere wel-
{==257==} {>>pagina-aanduiding<<}
vaart gaf sinds lang minder genoegelijke luim en stemming, zoodat het gevoelig hart zich niet meer zoo ruim en gemakkelijk bij ware vrienden ontlastte in warme vaderlandsche zangen. Bene sit patriae et musis!

Vrouwelijk Gemoed en Vrouwelijk Leven. In Karaktertrekken, Schetsen en Opmerkingen. Door Frederik Ehrenberg. Uit het Hoogduitsch. Te Amsterdam, bij J. van der Hey. 1817. In gr. 8vo. 318 Bl. f 3-12-:

Het Godsdienstig Huisboek enz., en Louize's genoegelijke uren op het Land, heeft den waardigen ehrenberg een aantal vriendinnen en vrienden ook hier te lande bezorgd; de Eerw. verwey vond zich hierdoor ter vertaling van nog andere in denzelfden geest geschrevene werken van denzelfden man opgewekt, en terwijl hij eene verbeterde en vermeerderde uitgave van een vroeger en uitvoeriger geschrift over het karakter en de bestemming der Vrouw wilde afwachten, geeft hij dit tegenwoordig geschrift, door den beroemden ewald in zijn Huwelijksleven naar waarde aangeprezen, en waarvan de innerlijke waarde een voldoende waarborg is, dat het ook onder ons druk gelezen worden en nut stichten zal. De eerste Afdeeling levert 13 schetsen uit de Bijbelsche geschiedenis. Maria, de moeder van jezus, geeft aanleiding tot de teekening der lieftalige en gelukkige vrouw, en van het vrouwelijk berusten, het moederlijk gevoel, de moederlijke smart, en de moederlijke berisping; salome tot eene schets der vrouwelijke ijdelheid; de Cananesche vrouw tot die van vrouwelijke zedigheid; maria, de zuster van lazarus, tot soortgelijke van vrouwelijke vereering, en zij en hare zuster tot eene beschouwing van bekrompene en veredelde huisselijkheid; terwijl de boetvaardige zondares uit de Evangeliën de diepe aandoeningen des harten bij de vrouw teekenen doet. Alles waar en voortreffelijk, uitlokkend, leerzaam, vol welverdienden lof aan de schoone sekse, en, waar en zoo als het behoort, teregtwijzing en berisping, maar op die
wijze en in dien toon, gelijk men eene beschaafde vrouw, met hoop op goed gevolg, berispen mag. Echter het Bijbelsch voorbeeld is, naar het ons voorkomt, hier en daar een weinig gedron-
{==258==} {>>pagina-aanduiding<<}
gen; maar kon dit ook wel anders, bij zoo korte karaktertrekken en berigten, als de geschiedenis slechts aanstipt? De tweede Afdeeling geeft 7 vrij ontworpene teekeningen: vrouwelijke neiging om zich mede te deelen, - vrouwelijke vriendschap, - vrouwelijke vreugde, - de vrouw in het ongeluk, - gemeene en edele trotschheid der vrouw, - vrouwelijke ligtzinnigheid, - en de vrouw in de wereld. Tot eene kleine proeve nemen wij uit de zes de teekening over, hetgeen de Schrijver, daar hij van de natuurlijke ligtzinnigheid spreekt, (die hij in de woeste, de vlugtige, de vrolijke, de onbezorgde, de verstrooide, de goedhartige en de kinderlijke onderscheidt) van de vrolijke ligtzinnigheid zegt:
‘In louize's gemoed is het steeds lente en zonneschijn; hierom lacht de lente haar altijd in het bloemgewaad toe; alleen het aanhoudend slechte weder, en het gedurig zitten bij de moeder, komt haar wat ongelegen. In alles het liefelijke en bevallige te zien, het norsche en onbehagelijke te behandelen, alsof het enkel in de verbeelding bestonde, zich overal in het schoone en goede te verheugen, en niets ongenoten te laten, wat het leven aangenaam maakt, dit is hare levenswijsheid; maar zij wil niet weten, dat dit eene bijzondere wijsheid is. Overal vindt zij voedsel voor hare vreugde, zonder hetzelve op te zoeken; de verbeelding doet het ontbrekende daarbij.
Zij leeft voor het oogenblik; het valt haar niet in, dat hetzelve hare vreugde medeneemt, of zij verwacht, dat het volgende oogenblik wel weder iets nieuws aanbrengen zal. Zij maakt er geen werk van, om zuinig te wezen in hare vermaken, en iets voor het vervolg te sparen, om er zoo veel te langduriger genot van te hebben; echter gevoelt zij zich ook niet in de verzoeking, om paal en perk te overschrijden, waardoor het vermaak zichzelf bederft, en in bittere smart verandert. De onschuld waakt over hare vreugde; zij kent geene woeste, dolle, luidruchtige vreugde; zij heeft geen denkbeeld, dat in het vermaak iets onzedelijks kan zijn, omdat er in het hare niets van dien aard geweest is. Er is niet veel noodig om haar vermaak te verschaffen, dewijl zij gevoel voor hetzelve heeft; eene bloem, een blik op den blaauwen hemel of op het bonte veld, het ontmoeten van een geliefd mensch kan haar verrukken: als zij eene kleinigheid ontvangt, als zich een nieuw tooneel voor hare zinnen

{==259==} {>>pagina-aanduiding<<}
opdoet, jubelt alles luide in hare ziel. Elke gedachte, ieder beeld van hare verbeelding is een kind der vreugde; elke gewaarwording wordt een lied, elke beweging een vrolijke dans; zij kan echter ook stil en tevens opgeruimd zijn, maar niet lang.
Zij heeft nog niet veel anders gedaan, dan hetgene haar inviel en wat zij gaarne deed, en dit was zelden berispelijk. Zich eerst lang te bedenken, eer men iets doet, de daad naauwkeurig naar regels af te meten, en te bedenken, wat er wel uit zou kunnen voortkomen, dat noemt zij grillen en kuren te hebben. Oude wijze lieden schudden wel eens het hoofd over hetgene, dat zij doet, en krijten het voor kinderachtig uit; maar gulle menschen zien het gaarne, en houden daarom veel van haar, en zij bekommert zich weinig, wat de ouderwetsche vrouwtjes zeggen. Zij houdt niet van ernst, niet omdat zij deszelfs beoordeeling en berisping schuwt, maar omdat zij geene donkere gezigten dulden kan. Op haar gelaat schittert altijd de glans der vreugde, en waar zij komt, brengt zij dezelve met zich; daar openen zich alle harten, en alle oogen staan helder. Men moet niet van haar eischen, dat zij zich de menschelijke ellende sterk zal aantrekken; intusschen helpt zij, waar zij kan. Nog is alles niet ontwaakt, wat in haar gemoed ligt; nog zijn haar de ondervindingen onbekend, welke het menschelijke hart diep kunnen kwetsen. Mogt ook dán, wanneer alles eens in het volle leven staat, de vreugde en vrolijkheid niet van haar wijken! Zij zal haar binnenste ligt voor de liefde openen, omdat zij daarin eenen hemel meent te zien; hierom zal zij ligt door dezelve bedrogen en van haren vrede beroofd worden.’
‘Welke zijn echter de middelen, waardoor men maken kan, dat de vrouwelijke ligtzinnigheid onschuldig blijve, en dat zij de gevaren, die haar bedreigen, ontwijke? Alleen door aan te kweeken, hetgene de natuur zelve daartegen bestemd en aangeboden heeft, door deugd, godsdienst en liefde,’ enz.
De man en de jongeling mogen door alle deze schetsen leeren het vrouwelijk goede opmerken, waarderen, uitlokken en leiden: de vrouw en het meisje zullen door dezelve opmerkzaamheid op en echte waardering van haarzelve opdoen, en zich krachtig voelen opgewekt tot verbetering en veredeling. Beiden zijn den Schrijver en Vertaler dank schuldig.


{==260==} {>>pagina-aanduiding<<}

Herman van Löbeneck, of Levensbekentenissen van eenen Man. Uit het Hoogduitsch. III Deelen. Te Leyden, bij L. Herdingh en Zoon. 1817. In gr. 8vo. Te zamen 717 Bl. f 7 10-:

Een Roman van het uiterste belang, zoo wel ten aanzien van het thema, 't geen hij bewerkt, als ten opzigte van de karakters, waarvan hij eene zeer merkwaardige galerij oplevert, en eindelijk beschouwd als schets der menschelijke hartstogten en afdwalingen des gevoels, en hoe de eene misdaad de andere voortbrengt. De hoofdpersonen in denzelven zijn: Herman, zoon van den Vrijheer hans wolf van löbeneck, tot omtrent zijn achttiende jaar in landelijken adeltrots, maar ook in en tot braafheid opgevoed. Antonia, zijne, zijnen rijken oom op deszelfs sterfbed aangehuwde, jeugdige tante, wonende in de Residentie. Riancour, een Hoveling, Franschman naar zijnen naam, maar ook naar zijne beginsels, inzonderheid omtrent vrouwelijke deugd. Clementine van meerfeld, eene Freule, voormaals door den Vorst ten val gebragt, en thans opgewonden tot eene zeldzame hoogheid en vastheid van karakter, en versmading van allen hartstogt. Johanna, de dochter van weber, den Ambtman van den ouden van löbeneck. Liddleton, een Lord, die ten stelsel heeft: het Goddelijke in den mensch is onder alle menschen verdeeld; het geheel der menschheid is een ideaal, hetwelk wij slechts in hare gezamenlijkheid kunnen verwezenlijkt vinden: een edel man. Eindelijk oratio, een Italiaansch Schilder, die, door eene beminde, schoone vrouw meenende bedrogen te zijn, al het schoone slechts als denkbeeldig, als schepsel der kunst beschouwt, maar het wezenlijk bestaan daarvan volstrekt ontkent. Benevens deze hoofdpersonen komen nog een aantal nevenpersonen ten tooneele, maar volstrekt geen, zonder een beduidend karakter.
Eenige gedachten, die als porismata uit de geschiedenis moeten worden afgeleid, en waarop wij inzonderheid jeugdige Lezers wel verzoeken acht te slaan, zijn door eene cursijve letter der opmerkinge aanbevolen. Herman, verliefd geraakt op johanna, wordt door antonia naar de Residentie afgehaald, door haar en onder hare leiding onderwe-
{==261==} {>>pagina-aanduiding<<}
zen en geheel gevormd. De eenvoudige Landjonker wordt dus hier een geheel ander wezen. Had ondertusschen zijn gevoelig hart reeds op het land behoeften ondervonden, om wier voldoening het zich aan johanna hechtte; te midden van alle genietingen der Residentie, en terwijl hij zelf in alle schoone kunsten ervaren was, ontwaakte dat gevoel met verdubbelde kracht, maar als geheel zuiver, zich vestigende op de deugd, als de hoogste schoonheid, aan wie hij, voor het borstbeeld van sokrates, met tranen, eeuwige hulde zweert: maar antonia, zijne leermeesteres en zusterlijke vriendin, is hem het verpersoonlijkt ideaal dezer deugd, en hij bemint haar in deze betrekking met een ontzag, hetwelk het onbesmette hart altijd voor de rein geachte vrouw, inzonderheid voor de beschaafde, voedt. Nadat riancour, echter, op eene echt duivelsche manier, die niet wel meesterlijker had geschetst kunnen worden dan hier geschiedt, het geloof aan vrouwelijke deugd uit de ziel van herman had verdelgd, de onreine drift ontstoken, en dit door de verwoesting van het paradijs, waarin deze leefde, was gevolgd, noemt hij de oogenblikken van zijnen val oogenblikken van bedwelming, en voegt er bij: ach! waarom mag ik niet zeggen: oogenblikken vol zaligheid der liefde!
De algemeen leerrijke zijde des Romans bestaat nu daarin, dat herman, van het eerste oogenblik der verzaakte onschuld af, van misdaad tot misdaad vervalt; en zulks telkens door eene onbegrijpelijke blindheid, die hij wel had kunnen voorkomen, wanneer hij, van den beginne af, anderen minder en zichzelven om zijne zwakheid meer beschuldigd hadde. Is 't hem nu klaar en bewezen, dat vrouwelijke deugd niets is; wordt hem door oratio de vrijdom van zinnelijke gewaarwordingen smakelijk; leidt hij uit siddleton's redenering gevolgtrekkingen af, die hem verontschuldigen, en alle schuld der verleiding op antonia werpen: op eene trotsche en onwaardige wijze verwijt hij deze vrouw, dat zij zijn onschuldsparadijs heeft verwoest, en levert den Lezer tooneelen op, die Rec. onderscheidene malen reeds gelezen heeft, maar nog nimmer zonder de uiterste aandoening. Dit blad, ondertusschen, wordt weldra omgekeerd. Clementine van meerfeld, onder den naam van van lessendijl, is in de Residentie aangekomen. De Vorst wil haar gaarne aan den eenen of anderen uithuwen. Her-
{==262==} {>>pagina-aanduiding<<}
man hoort van haar, wordt begeerig om haar te leeren kennen, gelijk dit ook, door toedoen van eenen Opperkamerheer als koppelaar, geschiedt, en, meenende in haar het ideaal van vrouwelijke deugd gevonden te hebben, biedt hij, die er zich veel op laat voorstaan, dat hij zoo den hartstogt versmaadde, haar, die hij niet beminde, zijne hand aan, en wordt aangenomen. In een gesprek, echter, waarin hij wederom zich wil zuiveren, krijgt het mannelijk geslacht, ten aanzien van deszelfs gedrag omtrent het vrouwelijke, van clementine zoo zakelijk en naar waarheid de volle laag, dat herman onmiddellijk naar huis gaat, en antonia als 't ware om vergeving vraagt. Deze vertrekt
naar haar landgoed, en herman trouwt met clementine. Onderrigt, echter, wat er met deze van de zaak zij, is hij, naar zijne meening, andermaal bedrogen, en vindt, waar hij reine vrouwelijke grootheid had voorondersteld te zullen aantreffen, niets dan wellustige begeerte. De bruidsnacht wordt gesleten in onaangenaam onderhoud; tegen den morgen verlaat herman zijne vrouw, en tegen den middag gaat hij den Opperkamerheer verworgen.
Dit gedrag veroorzaakte hem bannissement op een van zijne, hem door den Vorst geschonkene, landgoederen. Weber had met zijne dochter het landgoed van den ouden van löbeneck verlaten; en herman, buiten de grenzen gekomen, ontdekt johanna, welke bij eenen neef van haar, die hier eene pachthoeve had, woonde. De ongeloovige aan vrouwelijke onschuld, de ijverige leerling van eenen riancour geworden, vat het opzet, johanna te verleiden. Hiertoe, echter, nog niet duivel genoeg, besluit hij, haar te trouwen, en met haar in eenen afgelegen' hoek der wereld zich te verbergen. Dit besluit wordt uitgevoerd; en herman is in staat, de ontzettende aanspraak aan te hooren van den Predikant, johanna's oudoom, ‘eenen man van middelbare grootte, van bij de negentig jaar, met wit haar en vonkelende blaauwe oogen, schier hevig in elke beweging, en evenwel ernstig - en wiens woorden en blikken onverschrokken uit te houden, eene groote mate van verdorvenheid of van reinheid des gewetens vereischte,’ en op de vragen, of het zijn vaste, welbeproefde wil was, deze door hem verkozene bruid, ook zonder en tegen den wil zijner ouderen, ter gemalinne te nemen, en of hij bereid en in staat

{==263==} {>>pagina-aanduiding<<}
was te zweren, dat hij buiten deze zijne bruid met geene vrouw verbonden was noch verbonden zijn wilde? ja te zeggen.
Hij vertrekt met deze zijne tweede vrouw naar Zwitserland, koopt een landgoed in een afgelegen oord, krijgt twee kinderen bij haar, en leeft eenigen tijd zeer gelukkig. Maar clementine had ook hier hare spionnen en werktuigen, waaronder madelsheim, de bezitter van een naburig landgoed. Door dezen gelukt het, herman, wiens luimen reeds sedert eenigen tijd niet meer gedeugd hadden, verdenking tegen johanna's voormalige deugd in te boezemen, en, terwijl niets hem terughoudt die vijandige ingevingen te gelooven, verlaat hij haar en zijne kinderen. Er behoort veel vastheid of koelheid toe, om de tooneelen bij deze gelegenheid en de brieven van johanna in ééns door te lezen. Onderweg in de herberg ontmoet hij riancour, die door clementine was afgezonden om hem terug te brengen, ontdekt het bedrog, springt, om te ontvlugten, het venster uit, wordt door roovers uitgeschud, komt in een bedelpak op zijn landgoed in Zwitserland terug, maar - zijne vrouw en kinderen waren ontvoerd, van welke zaak hertli, een hem beminnende boer, hem een zieldoorborend verhaal doet. - Als marskramer wandelt hij Zwitserland, Beijeren enz. door, om haar te zoeken; doch te vergeefs. Aangekomen in den vaderlijken burg, vindt hij zijne ouders gestorven, valt op derzelver graf in onmagt, wordt ontdekt, en stort in eene hevige ziekte. - Hersteld en een afschuw aller menschen, zoekt hij verstrooijing en rust, maar vindt ze niet. Hij laat de vaderlijke bosschen en gronden herscheppen naar zijn Zwitsersch verblijf, een huis bouwen gelijk hij aldaar bewoond had, en vervaardigt eene schilderij, voorstellende zijne vrouw en kinderen, in welker aanschouwen hij, als 't ware, vergoeding zocht voor hetgeen hij miste. Omgang gezocht en verkregen hebbende met
eenige woeste Edellieden in zijne nabuurschap, zoekt hij afleiding in jagt en dronkenschap, tot dat antonia hem in zijnen burg verschijnt. - Een tweede porisma had hij reeds zelf uit zijne geschiedenis afgeleid: Er is, buiten twijfel, eene zielsgesteldheid, die, van lotgevallen en betrekkingen onafhankelijk, in haar wezen onveranderlijk vaststaat, en daarom de eenigste is, die den naam van menschelijkheid, of, wat hetzelfde is, van deugd, verdient. Maar

{==264==} {>>pagina-aanduiding<<}
hoe lang en moeijelijk is de school, waarin men haar verkrijgt!
Antonia verhaalt aan herman hare geschiedenis, waarin zij geenszins als onschuldig verschijnt, maar bekent, door eenen Prins ten val gebragt, en daarop van hem verlaten te zijn; waarvoor zij had voorgenomen, zich door coquetterie aan het geheele mannelijke geslacht te wreken, en zelve vrij te blijven. Herman was de eerste geweest, dien zij waarlijk bemind en niet getracht had te verleiden, en had de betere aandoeningen weder in haar opgewekt. Antonia trekt bij deze gelegenheid eene derde les uit de geschiedenis van haar en herman: De verderfelijke verdeeldheid tusschen datgeen, wat de mensch wenscht en datgeen wat hij heeft, kan hij slechts daardoor wegnemen, dat hij het geluk niet zoekt, en zijne krachten alleen daartoe besteedt om het waardig te worden. Herman wil weder met haar. Zij stemt daarin schijnbaar toe, maar vertrekt 's nachts in stilte, en laat eenen brief achter, waarin zij, nevens heerlijke vermaningen, ook nog deze stelling in bedenking geeft: In het algemeen, welk een doel zou deze strenge, met zoo vele ernstige tuchtigingen verbondene, school kunnen hebben, wanneer zij ons niet boven den invloed van zinnelijke aandoeningen tot eene vrijere werkzaamheid verhief? Wij kunnen ons niet weêrhouden, de korte uitbreiding dezer stelling mede te deelen. ‘Het hart moet deszelfs eeuwigheid niet in deszelfs wenschen, niet in het bezit van het dierbaarste, maar in de reinheid van deszelfs wil vinden. De eerste kinderlijke onschuld is als een los gebouw zonder grond en duurzaamheid; slechts het modél van datgeen, wat onze eigen vrije kracht als een onvergankelijk werk daarnaar moet vormen. De genoegens, welke het
toeval schenkt, zijn slechts de vergankelijke getuigen eener betere zaligheid, die bestemd zijn om ons aan te sporen, dat wij dieper graven zullen naar de schatten, die in onze eigen natuur verborgen liggen. De tegenstand, welken wij ontmoeten, vaak met smarten verbonden, die ons onverdragelijk schijnen, - deze tegenstand moet slechts dienen, om de sluimerende krachten in ons op te wekken en ons tot inspanningen aan te sporen, tot welke wij ons onder een gerust genot niet in staat rekenden, en zonder storing ook niet in staat geweest zouden zijn.’
(Het overige hierna.)





{==265==} {>>pagina-aanduiding<<}

Julius en Gustaaf, of de edele Vlugtelingen; een oorspronkelijk Hollandsch Verhaal, ten vervolge op Lodewijk Herder, of de Gevaren eener al te groote Gevoeligheid. Door A.J. Donker, M. Mz. II Deelen. Te Zutphen, bij H.C.A. Thieme. In gr. 8vo. 542 Bl. f 4-6-:

Ook op zichzelve en zonder de kennis met Lodewijk Herder, aan wiens geschiedenis echter en betrekkingen de herinnering hier gedurig en van zelve wordt opgewekt, is dit verhaal verstaanbaar en onderhoudend, en het overtreft, dunkt ons, dien vroegeren roman van dezen Hollandschen schrijver. Het tooneel der geschiedenis is wederom Sommelsdijk, en alles Hollandsch en huisselijk; het is trouwens de geschiedenis der nu gehuwde vroegere vrienden, of liever van hunne kinderen. Julius is een zoon van Ds. Klarenbeek en Masje, en Gustaaf de eenige zoon van Herder en zijne Betsy. Zeer loopen deze kinderen en jongelingen en eindelijk gelukkig gehuwde mannen uiteen, maar zij wedijveren in deugd en edelmoedigheid, en werden al vroeg en bleven aanhoudend de warmste vrienden. Beiden op hetzelfde (engelachtige, dit spreekt van zelve!) meisje verliefd, deed dit Julius de beenen opnemen, opdat zijn vriend het meisje krijgen mogt; maar Gustaaf, niet lui, zet hem na, hoewel hij het gekkelijk genoeg aanlegt om zijn verblijf uit te vorschen. Julius is op alles gevat en knap bij de hand; gelijk vooral ook blijkt, daar de beide vrienden hunnen vriend en leermeester zijne reeds lang verlorene geliefde terugbrengen. Dit laatste was gelukkig, daar juist door haar, en door haar alleen, de eindelijke toestemming des hoogstaanzienlijken grootvaders tot het huwelijk van het straks gezegd engeltje met een' der jongelingen te dwingen was. En even gelukkig had Gustaaf eene zeer beminnelijke zuster, die aan Julius zijne opoffering voor den broeder vergoeden kon, en dit ook gaarne wilde. Zoodat zich geheel het belangrijk geval eindelijk bij uitnemendheid schikt.
Daar is ééne grondstof; maar zij vertoont zich in verschillende vormen. Daar is één licht; maar het breekt in onderscheidene kleuren. Daar is ééne deugd; maar zij kleedt zich in verschillende gestalten. Onder welke gestalte is de zuiverste?

{==266==} {>>pagina-aanduiding<<}
Dit is het motto; maar de beantwoording der moeijelijke vraag blijft wel onbeslist aan het einde. Het bedenken van dit vraagstuk is echter heilzaam, en juist die verschillende vormen, kleuren en gestalten veraangenamen het gezellige leven; men merke op, waardere de grondstof, het licht, de deugd, en dwinge zich maar in geene ons onnatuurlijke vreemde gestalten in. - De roman is goed geschreven, onderhoudend, gedurig leerzaam, en geeft ook den opvoeder, den oordeelkundigen namelijk, en die niet blindelings alles opvolgt, zeer nuttige wenken; gelijk het ook aan voor de zamenleving bruikbare wenken van menschenkennis niet ontbreekt. Bijzonder bevalt ons Evers, de gouverneur der jonge lieden, of liever de huisvriend en vertrouwde hunner ouderen. Maar als een hors d'oeuvre beschouwen wij hier de zijdelingsche teregtwijzing der gewone meening over het Pelagianismus, en deszelfs min of meer onbewimpelde verdediging; en vooral heeft ons de invoering van den zoo hoogst regtzinnig Gereformeerd geachten en bij uitstek onwetenden lompen predikant in eene der Overijsselsche steden, van der hak, mishaagd; en zulks in eenen tijd, waarin zoodanige van der hak's (indien er nog hier of daar een schuilen mogt) bij dat aanzienlijk kerkgenootschap aller uitvaagsel zijn, waarin voor zoodanig examen, als Evers ondergaan moest, geene vrees is, even weinig als daarvoor, dat men den Latijnschen schooljongen tot het prediken dwingt; gelijk ook zeker geen der Haarlemsche predikanten, ouden of nieuwen, het in 't hoofd zou krijgen, eenen gedropenen proponent, die het vroeger blikslagers ambacht wederom had opgevat, het eerlijk brood te betwisten, en ook wel geen blikslager aldaar eenen bekwamen knecht, (al ware hij dan ook zoo wat Pelagiaansch, en daarom van zijnen vader verstooten) op
domine's zeggen, dat hij de zonde tegen den heiligen Geest begaan had, zoo maar dadelijk zou wegzenden; terwijl wij ook meenen, dat wel geen verstandig en echt-Remonstrantsch heer het onmogelijk zal houden, in eene of andere aanzienlijke stad onzes vaderlands (waar enkel Gereformeerde predikanten zijn) de kerk te bezoeken. Maar de zaak daargelaten, alsmede het belagchelijke van het in 't wilde rondslaan met de bullepees, zonder op te merken, dat er niemand meer is, dien men treffen kan, en het onmenschkundige en onbroederlijke van de oude veede - (niet te vergoe-
{==267==} {>>pagina-aanduiding<<}
lijken door voorbeelden van eene andere soort van predikanten, die dan toch wel niet meer zuiver in de leer, of algemeen zoo geacht zijn, voor het minst een weinig tot het Pelagianismus neigen) waartoe dienen zoodanige aanstootelijkheden thans? en waar voegen zij minder, dan in eenen roman? Of is het misschien den vervaardiger van deze soort van geschriften onaangenaam, dat de Gereformeerde geestelijkheid hier te lande thans niet meer, zoo als wel voorheen, het lezen van goede romans zoo zeer ontraadt en voor gevaarlijk houdt? - Nitimur in vetitum. Maar neen! wij houden den schrijver van dit werk onvatbaar voor eene zoo verachtelijke speculatie.

Hendrik Stilling's Ouderdom. Eene ware Geschiedenis. Uit het Hoogduitsch. Te Amsterdam, bij J.C. Sepp en Zoon. 1817. In kl. 8vo. 158 Bl. f 1-10-:

Deze kleine bijdrage is een aangenaam geschenk nog voor de bezitters der vroegere levensberigten van den Doctor en Geheimen Hofraad johan heinrich jung, gezegd stilling; hoewel wij hier weinig meer dan een paar bladen van zijne eigene hand ontvangen. Hij begon zijnen Ouderdom voor het publiek te schrijven in zijn zeven-en-zeventigste levensjaar; maar ligchaamszwakte vooral ook verhinderde hem, deze geschiedenis verder voort te zetten dan tot in het jaar 1805. Hij verbood, die geschiedenis verder te voltooijen; het is ook niet mogelijk, zeggen zijne kinderen: dat kan niemand van ons allen doen, (zegt zijne dochter carolina;) hij alleen kon in dien kinderlijken toon voortschrijven, en hij alleen met kinderlijke oogen de Goddelijke leidingen doorzien; ik althans kan daartoe niets bijdragen. De geheele geschiedenis zijnes ouderdoms ligt, als in een schoon hemelsch tafereel, geheelenal voor mijn inwendig oog; maar wil ik hetzelve nader treden, om er iets uit te nemen, dan vloeit het als in een geheel te zamen, en ik trek mijzelve eerbiedvol terug. Echter geven zijne kinderen nog iets: 's mans kleinzoon, w. schwartz, Dr. der Philos. en Candid. der Theol., deelt ons belangrijke berigten mede van s mans einde, en begint dit verhaal met den aanvang van 1816, toen hij begon te

{==268==} {>>pagina-aanduiding<<}
verzwakken, en het beschrijven van zijnen ouderdom staken moest; en Dr. f.h.c. schwartz, 's mans behuwdzoon, geeft, uit naam ook der overige kinderen, in eene Narede, nog eene en andere bijzonderheid, en vermeldt vooral nog veel van het godsdienstig karakter van den waarden overledenen, in wien Christus eene gestalte bekomen had. De Heer christiaan sepp jansz., die deze stukjes vertaalde, deelt in het Voorberigt nog iets mede, van godvruchtigen inhoud, uit zijne briefwisseling met den beroemden eerwaardigen grijsaard, waarin men jung stilling proeven kan, en vereert zijne nagedachtenis met eene hartelijke Hulde aan hem in dichtmaat. Ook voegde hij hierbij het verhaal van j.l. ewald omtrent het afsterven van stilling en diens Echtgenoote, letterlijk, en met onze vergunning, overgenomen uit het Mengelwerk van onze Letteroefeningen, No. 13 van het vorig jaar, en besluit eindelijk alles met eene vrije en goede Navolging van het Lijkvers op den zaligen, door den Heer schoenen, Pred. te Nurnberg. Gelijk wij zeiden, alles is welkom bij die velen ook onder ons, bij welken de gedachtenis van dien regtvaardigen nog lang in zegening zal blijven, en bij welken ook een aantal zijner godvruchtige schriften (wat men ook in dezelve anders verlangen mogt) nog dagelijks zeer veel goeds kunnen stichten, en ook werkelijk stichten.




Onderrigt omtrent het Bidden, door Jan van Eyk, Predikant te Loosduinen. Te Amsterdam, bij A.B. Saakes. 1817. In gr. 8vo. 160 Bl. f :-14-:

Dit leerzaam, verstandig, stichtelijk en alzoo zeer nuttig boekje willen wij vele lezers wenschen; het voldoet allezins aan het oogmerk, en voorziet in eene vrij algemeene behoefte. Het is treurig, maar waar, dat niet alleen bij velen in de hoogere standen het gebed kwalijk begrepen, weinig geacht, en bijna in het geheel niet gebezigd wordt; bij velen in den middel- en in de mindere standen werd het van langzamerhand en hoe langer hoe meer even zoo; en wij schromen niet te zeggen, dat altijd met het gebed ook het Christendom in onbruik en in het vergeetboek komt. Het zal

{==269==} {>>pagina-aanduiding<<}
nu maar de vraag zijn, hoe dit boekje zijne lezers vindt; en wel de zoodanigen, als het bijzonder behoeven. Maar wij kennen toch nog menig huisgezin, en menige aanzienlijke vrouw vooral, waar gemoedelijke godsvrucht nog in hooge achting is, en die uit dit onderrigt herinneringen en aandrang opzamelen kunnen, welke, bij de wijze behartiging, die wij de zoodanigen toevertrouwen, het goede opwekken en versterken moeten in de onderscheidene betrekkingen en bij het aankomend geslacht. De Leeraar van den Godsdienst make dit boekje dan bekend; hij bevele het de huisgezinnen en zijne kweekelingen aan, en voor zichzelven vindt hij er menigen vruchtbaren wenk in, die hij op den leerstoel, maar vooral in den omgang, kan behartigen; terwijl er aangaande den pligt en het hoe des gebeds wel weinig is, dat hier voor het minst niet wordt aangeroerd, en de verstandige, al mogt hij hier en daar nog iets anders verlangen of opvatten, overal tot nadenken aanleiding krijgt, en zich den kundigen en braven van eyk dank verschuldigd voelt. Eigenlijk is het boekje geheel voor eene stichtelijke en onderrigtende volkslectuur bestemd, en de toon is eenvoudig, verstandig en hartelijk. Behalve de inleiding, bevat het werkje 8 hoofdstukken: 1) over het regt begrip, dat wij van het bidden moeten hebben; 2) over de noodzakelijkheid van het bidden; 3) over de nuttigheid van, en 4) de wijze, hoe men bidden moet; 5) over de voorwerpen, en 6) over den tijd en de plaats van het bidden; 7) eenige bijzonderheden, tot het onderwerp betrekkelijk; en 8) over eenige gebreken, en middelen ter verbetering. - Hij, die belang in het onderwerp stelt, of leeren wil daarin belang te stellen, en bij wien ons gevoelen iets afdoet, neme dit boekje in handen.





Het Leven van Jezus, voor Kinderen; door W. Beekhuis, in leven Predikant te Garijp, in Vriesland. Met eene Voorrede van J. Heringa, Eliza's Z., Hoogleeraar te Utrecht. Met eene Kaart. Te Amsterdam, bij J. ten Brink, Gerritsz. 1817. In kl. 8vo. 324 Bl. f 1-10-:

De verdienstelijke opsteller van dit Leven van Jezus had hetzelve in handschrift nagelaten, en door de zorg van anderen

{==270==} {>>pagina-aanduiding<<}
is het in druk gekomen. Daar echter dit belangrijk onderwerp zoo veelvuldig behandeld is, zou het zeker voor een werkje van dien aard moeijelijk zijn om aftrek te verwerven, ware het niet, dat de Hoogleeraar heringa het waardig geacht had, het door eene voorrede van zijne hand aan te prijzen. Hierdoor wordt het godsdienstig publiek oplettend gemaakt op deszelfs voortreffelijkheid, die vervolgens geene aanprijzing van buiten zal bevonden worden te behoeven. De manier van voorstellen is zoo duidelijk, de toon zoo vaderlijk onderwijzend, en het verhaal met korte vermaningen zoo wél doormengd, terwijl de vragen der kinderen gelegenheid geven om de noodige ophelderingen op eene natuurlijke wijze er in te vlechten, dat wij niet twijfelen aan den ruimen aftrek, dien wij, om het zedelijk belang van Nederlands jeugd, aan hetzelve ook hartelijk toewenschen.

De Geschiedenis van William Black, de Schoorsteenveger. Door den Weleerw. Dr. Calamy. Uit het Engelsch. Te Rotterdam, bij N. Cornel. 1817. In kl. 8vo. 26 Bl. f :-2-:

De Geschiedenis van Jonathan, de Baggerman. Door en bij denzelfden. 40 Bl. f :-2-:

Deze boekjes hebben de opwekking en bevordering van het godsdienstig gevoel bij de behoeftige volksklasse ten doel, en verdienen de opmerking der zoodanigen, die ook hier te lande door de uitdeeling van deze soort van geschriften nut wenschen te doen. En Black, en Jonathan, zijn beide menschen, welker opvoeding verwaarloosd was, maar die, hoe onbeschaafd en onkundig ook, voorbeelden geworden zijn van opregte godsvrucht, en wel, zoo als wij dit hier lezen, op eene zeer eenvoudige wijze, zonder zoogenoemde wonderen of dweepzucht. Mogten zij velen huns gelijken ook in ons vaderland vinden, en velen daartoe opwekken!


{==271==} {>>pagina-aanduiding<<}

Verhalen voor de Nederlandsche Jeugd, ter schuwing van gevaar en ongeluk bij Kinderspelen. En Leesboek voor Stadsen Dorpscholen. Te Zutphen, bij W.C. Wansleven. In kl. 8vo. 75 Bl. f :-4-:

Dit boekje behelst allerlei waarschuwende voorbeelden, om de jeugd voorzigtigheid bij hare spelen te leeren, zonder dat echter de Schrijver het nut der kinderlijke ligchaamsoefeningen ontkent. Wij vinden zijn plan zeer- goed. Het boekje voldoet ook in den stijl en in de voordragt zeer wel. De oud-Nederlandsche letter is gekozen, omdat er geene goede kinderboekjes, met die letter gedrukt, aanwezig zijn, en dus de kinderen daarin onkundig blijven. Bij de lezing van het vijfde verhaal, ‘van het spelen met vuur,’ hadden wij geenen zin aan dat filozoféren met Kaatje over al het ongeluk, dat zij door die kwade gewoonte stichten konde. In dit en soortgelijke gevaarlijke dingen eenmaal verbieden, de tweede maal eenigzins gevoelig herinneren, doet meer af.




Onverwelkelijk Bloemkransje voor de lieve Jeugd, of de voortreffelijkheid van kennis en weldoen, door Petronella Moens. Te Amsterdam, bij Schalekamp en van de Grampel. 1817. In 12mo. 190 Bl. f :-18-:

Een wel wat zonderling allerlei, over de Joden, en jozef, en Doctor jenner, en de Koepok, en de Aardrijkskunde, en de Weldadigheid enz.; tusschenbeiden ook versjes, en dan gekleurde plaatjes. Voor kinderen onder de twaalf jaren is echter dit boekje een lief geschenk; en Mejufvr. moens zal door hetzelve op nieuw van de lieve jeugd lof en dank oogsten.





{==272==} {>>pagina-aanduiding<<}

Wilhelmus-lied, voor Scholen en Huisgezinnen, ter herinnering van (aan) de grondvesting van onze oude en nieuwe vrijheid. Door H. Wester. Te Groningen, bij J. Oomkens. 1817. In kl. 8vo. 8 Bl. f :-1-:

De Heer wester heeft, door het vervaardigen van dit lied, gelegenheid willen geven tot eene gemakkelijke en dankbare herinnering aan de verdienste van ons Koninklijk huis. Moge het dan daartoe dienen! - Het verzenwerk is voor zulk een stukje voldoende, en het historiéle door korte aanteekeningen achter hetzelve toegelicht.

Naberigt.

De zegepralende toon van Alethophilus, in zijne zeer belangrijke Antikritiek in den Recensent No. III, rakende den verkeerden uitgang van twee namen, bij de vertaling van een brokje uit het Banquet de Léontis van Mevr. wyttenbach, is Recensent inderdaad bespottelijk toegeschenen. - Ziehier de eenvoudige reden van het gering vergrijp. Hij had het boekje slechts ter leen; en, de Recensie afgeschreven hebbende, komt hij op den inval, ten einde zoo wel het eene als de andere beter te doen kennen, er een klein staaltje bij te voegen. Dit nu werd vertaald door den Vriend, die het werkje bezat, en die, daarna zelf ten deele zijnen waarschijnlijken misslag zich herinnerende, denzelven achter No. IV onzer Letteroeff. reeds heeft aangewezen. - En nu, Heer Alethophilus! moogt gij Recensent bedanken, dat deze zich wel wilde verledigen, uw geschrijf nog met zoo vele woorden te vereeren: terwijl hij den Redacteur van den Recensent ook der Recensenten welmeenend raadt, zijne bladvulling, Antikritiek genoemd, voortaan dan toch een weinig beter en nuttiger te besteden.





{==273==} {>>pagina-aanduiding<<}

Boekbeschouwing.

Leerredenen, door Joannes Clarisse, Doctor en Hoogleeraar der Godgeleerdheid en Akademieprediker te Leyden. IIIde Bundel. Te Amsterdam, bij J. van der Hey. 1817. In gr. 8vo. VIII, 363 Bl. f 3-12-:

I. Regte Godskennis echte wijsheid, naar Spreuk. IX:10. II. De aard en uitgestrektheid van Gods goedertierenheid uit het menschelijk gevoel betoogd, Jona IV:10,

11. III. Afmaning tegen het inleggen tegen eenigen bekenden pligt, Phil. II:14. IV. Herodes Antipas van zijne goede zijde, (een zielkundig raadsel) Marc. VI:20b. V. Gods almagt, wijsheid en goedheid in het geschapene, Ps. CIV:24. VI. Het hart de geluksbron, Spreuk. IV:23. (Eerste Leerrede.) VII. Over den pligt om het hart te behoeden, Spreuk. IV:23. (Tweede Leerrede.) VIII. De zondaar een slaaf, Jo. VIII:34b. IX. De ware vrijheid alleen door Christus, Jo. VIII:36. X. De dood van Stephanus, of de zegepraal van Geloof, Hoop en Liefde, Hand. VII:54-60. - Ziet daar den inhoud van dezen bundel.

In deze Leerredenen heerschen streng logische en alles uitputtende dispositie, kortheid van stijl met aandrang en duidelijkheid, versmading van weidsche hoogdravendheid en gezochte kunst, desniettemin eene volheid des gevoels, die zich nu en dan met de allernatuurlijkste welsprekendheid ontlast. Verstand en hart vinden dus bij deze schoone Redevoeringen des Hoogleeraars uitnemend voedseld. Ten bewijze willen wij eene Leerrede ontleden, en een paar proeven van den stijl geven. Wij kiezen II. De aard en uitgestrektheid van Gods goedertierenheid uit het menschelijk gevoel betoogd, naar Jona IV:10, 11. De tekst wordt opgehelderd, het Goddelijk onderwijs, in denzelven vervat, uiteengezet, en eindelijk hetzelve door wettige gevolgtrek-
{==274==} {>>pagina-aanduiding<<}
kingen ter stichting aangewend. De tekstverklaring heeft betrekking op Jona's persoon, geschiedenis, last, karakter, vroeger en tegenwoordig gedrag, Ninive's behandeling door God, en de zachtmoedige, vaderlijke houding van God, ten aanzien van den murmurerenden Profeet. Van de schoone uitbreiding van Gods aanspraak aan hem is dit het slot: ‘Wilt gij dan, o Jona! uwe oogen verlustigen aan het akelig schouwspel van den gruwel der verwoesting? Zal ik naar uwen wensch handelen, wanneer gij alomme de vlammen zult zien uitbreken, het gekraak hooren der instortende torens en paleizen; wanneer gij dood en vertwijfeling, schrik en vernieling langs de straten zult zien waren, en uwe ooren gestreeld worden door het angstig geloei van het vee, vermengd met de(n) raauwe(n) kreet der verpletterden, en het noodgeschrei der stervendé zuigelingen aan de borst der radelooze, der wreedelijk vermoorde, of akelig omgekomene moeders? En, als dan, na de omkeering dier groote stad, uw oog weidt over de eenzame puinhoopen, over de verminkte lijken, over het omgekomen vee; - als gij dan geen leven, geene beweging meer ontwaart, maar alles stil is en gevoelloos, als het graf; - zal het u dan wél zijn, o Jona!
omdat uwe eer als Profeet gehandhaafd is, - zal het u dan wél zijn onder lijken en gruis, omdat gij dan niet ziet, dat ik een genadig en barmhartig God ben, langmoedig en groot van goedertierenheid, en berouw hebbende over het kwaad? ....’ Zulke uitbreidingen gelukken zelden, omdat zij veelal genomen worden als gelegenheden tot declamatie en schildering. Zij doen dus meestal den geest van het Bijbelwoord vervliegen, en verlammen deszelfs eenvoudige kracht. Maar in deze uitbreiding, hoezeer wat lang, proefden wij den gewijden Redenaar.
Het onderwijs komt neêr op volgende twee punten: 1) Gelijk wij, in het gemeen, over de Goddelijke gezindheden het best leeren denken, wanneer wij bedachtzaam letten op het onbedorven menschelijk gevoel,

{==275==} {>>pagina-aanduiding<<}
zoo leeren wij, in het bijzonder, langs dezen weg, de Goddelijke goedertierenheid en ontferming best kennen. 2) Deze, echter, mogen wij niet berekenen naar den maatstaf, noch onzer bekrompene vermogens, noch onzer zwakheden en gebreken, maar veeleer naar de oneindige verhevenheid der allerhoogste volmaaktheid. Menschelijk medelijden hecht zich, namelijk, wel eens aan min waardige voorwerpen - bij menschelijk medelijden sluipt ligtelijk fijne eigenliefde in - en het maakt al ligtelijk plaats voor eenen valschen ijver, of voor de inspraak van verkeerde eerzucht: dit zijn onze zwakheden. - Naar ons gevoel ontbreekt in dit deel een wezenlijk punt; te weten, dat wij Gods goedertierenheid ook niet moeten beoordeelen naar de beperktheid onzer inzigten. Immers, hoe komen wij anders te regt met het geloof aan Gods goedertierenheid, die, ja, in het geval van Ninive onschuldige kinderen en vee spaart, maar ze toch in duizende andere verwoestingen niet gespaard heeft? De hoorder had hieromtrent wel eenen wenk mogen erlangen. - Het derde deel dezer Leerrede vermaant, de blijken van Gods goedertierenheid, bij onze algemeene en bijzondere voorregten, dankbaar op te merken - dezelve naar ons vermogen na te volgen - en ze betamelijk te gebruiken.
Wij schatten deze Leerredenen hoog, zeer hoog. Derzelver uitstekende eigenschappen hebben wij reeds opgenoemd. En wij schatten ze ook hoog, in vergelijking met andere, schoon insgelijks uitmuntende. De toon, die er in heerscht, is de leertoon, dat is waar; en daarom zullen hoorders, die ter kerke gaan om zich te diverteren, ze wel wat droog vinden. Nu, bij den leertoon is die eigenschap ook niet geheel te vermijden, schoon hij in deze Leerredenen de warme welsprekendheid geenszins buitensluit. Het zij dan zoo, dat zij niet aanstonds medeslepen: zij treffen, en houden de aandacht gaande, en wekken belangstelling in 't geen de Redenaar zegt. Hooggeprezene Redenaars zijn soms te hoogdravend, te kunstig, te aardigheidzoekend -
{==276==} {>>pagina-aanduiding<<}
iets, hetwelk wij voor ons verklaren, dat preken, zij mogen als stukken van welsprekendheid waarde hebben zoo veel zij willen, als preken, alle waarde en waardigheid ontneemt. Van dit alles is in de Leerredenen van clarisse niets. Men ziet het dezelve aan, dat de Hoogleeraar, ja, zijne hoorders wil overreden, en het harte treffen; maar tevens, dat hij het verstand duidelijke begrippen wil geven van datgeen, waarvoor hij het hart zoekt te winnen. Hooggeprezene Redenaars kunnen soms van zich verkrijgen, almede door het ten toon spreiden van eenen zekeren sektengeest, de hoorders voor zich te willen innemen: clarisse predikt in de Hervormde kerk als Christenleeraar, zonder Hervormden op zijne kerkelijke orthodoxie oplettend te maken, of zich bij Christenen buiten zijn kerkgenootschap te willen aanbevelen, door aankondiging van afwijking ten aanzien van deszelfs leerstelsel. Deze preken zijn ook van dien aard, dat hetzelve er weinig bij te passe komt. De vermaningen zijn zuiver evangelisch; en het kerkelijk leerstelsel, op het zachtst gesproken, te pas te brengen, is beneden eenen clarisse.
Bij het doorlezen van dezen bundel hadden wij reeds bespeurd, dat de Hoogleeraar allen valschen glans versmaadt, toen wij dit bevestigd vonden door zijne eigene woorden in de laatste Leerrede: ‘Ziet daar, G.T.! u den (de) zegepraal van het voortreffelijk drietal, Geloof, Hoop en Liefde, in de (den) dood van den eersten Bloedgetuige, vertoond. Waartoe, denkt gij, deed ik dat? Wat beoogde ik, naar uwe gedachten, met zulk een voorstel? Was het ook, om, gedurende eenige oogenblikken, uwe ooren met een fraai en bevallig opstel te streelen? Was het, om, doer eene welsprekende en aan het dichterlijke grenzende voordragt, den lof van een' begaafd' en sierlijk' Redenaar te verwerven? Was het...... Maar ik vraag niet meer. Elk uwer, die Christelijk denkt, die van het gevoel der waarde van den Leeraar des besten Godsdiensts, en van het besef der groote aangelegenheid en ware bedoeling

{==277==} {>>pagina-aanduiding<<}
der Evangelieprediking doordrongen is, ergert zich reeds aan de opgeworpen vragen. Wee! ja driewerf wee den Christenleeraar, die zijne edele roeping, verheven stand, en dure pligten miskent, het Heiligdom van God in een' Tempel van verfijnd zinvermaak verandert, de verkondiging van het Woord der Verzoening verkeert in ijdel gesnap, en zich zelven, den Dienaar van God en Christus, verlaagt tot een' ellendigen - altijd gebrekkigen, maar om lof en toejuiching bedelenden - Tooneelspeler! Wee der Christengemeente, welke zulk eene vernedering - zulk eene heiligschennis - zulk een omscheppen van het hoogste en heiligste in het gemeenste en laagste, van hare Herders en Leeraars zou kunnen vergen, of altoos (althans) verwachten, en door lofspraak en drukken toeloop aanmoedigen!’ - Mogen ouden en jongen, die niet Christus, maar zich zelven prediken, moge een groot gedeelte van het publiek, hetwelk waarlijk in de kerk niet meer zoekt dan... in den schouwburg, deze uitboezeming, welke (gelijk het vervolg en deze preken in 't algemeen leeren) geenszins strekt om eene veraangenamende voordragt laag te stellen, noch ook voortsproot uit onkunde aangaande hetgeen tot de gegispte manier van voordragen behoort, ad notam nemen, en bedenken, dat de Christen behoort gedoopt te worden met den H. Geest en met vuur, en - dat koud vuur doodelijk is!




Bijbel voor de Jeugd, door J.H. van der Palm. VIIde Stuk. Te Leyden, bij D. du Mortier en Zoon. 1817. In kl. 8vo. 174 Bl. Met eene Kaart van Palestina. f 1-4-:

Het boek, hetwelk, naar den hoofdpersoon, in hetzelve voorkomende, jozua genoemd, en in het opgegeven stukje door den Heer van der palm behan-
{==278==} {>>pagina-aanduiding<<}
deld wordt, is, voorzeker, van groot belang in de geschiedenis der Israëlieten, dewijl het hunne bezitneming van het beloofde land beschrijft.
In het behandelen van dit boek ten dienste der jeugd begint dus onze Schrijver, zeer gepast, als in eene soort van inleiding, met de beschouwing van het land zelve en van deszelfs verovering door de Israëlieten. - De beschrijving van het land Kanaän is wel zeer oppervlakkig en kort, maar voor het hoofdoogmerk van dit Bijbelwerk voldoende, en wordt, daarenboven, opgehelderd door eene kaart, naar de nieuwste waarnemingen vervaardigd. Het grootste gedeelte van dit eerste hoofdstuk wordt besteed ter beantwoording der gewigtige vraag over het regt der Israëlieten op dat land. - Het lust ons, over deze zaak, uit hoofde van derzelver groot gewigt, eenigzins uit te weiden.
In de beantwoording, dan, dezer vraag hebben wij het vernuft des beroemden Schrijvers bewonderd, waardoor hij verschillende en uiteenloopende gevoelens weet te vereenigen, en deze vereeniging smakelijk te maken: eene kunst, waarin hij zich, in zijne behandeling der Spreuken van Salomo, zeer bedreven getoond heeft. - Sommigen, namelijk, willen het regt der noodzakelijkheid voor de Israëlieten doen gelden, dewijl dezen, in Egypte niet kunnende blijven, een land noodig hadden om er zich te vestigen, en Kanaän het naaste voor hen lag: en dit neemt de Heer van der palm ook aan. Anderen schrijven hun, overeenkomstig het voorheen vrij algemeen gevoelen, een volkomen regt op dat land toe, uit hoofde van Gods belofte en eene Goddelijke gift: en de kracht van deze belofte en gift laat onze Schrijver mede zeer sterk gelden. Anderen, eindelijk, zijn van gedachte, dat de Israëlieten een oud regt op Kanaän hadden, omdat hunne voorouders er in hadden gewoond: en dit wil de Hoogleeraar desgelijks krachtig handhaven. Deze drie hoofdgevoelens, derhalve, worden alhier zoo verbonden, dat, onder het lezen, dezelve als zeer bestaanbaar met elkander, ja als elkander

{==279==} {>>pagina-aanduiding<<}
ondersteunende en het een het ander kracht bijzettende, voorkomen. - Het is bekend, dat, volgens de H.S., overeenkomstig voorgaande beloften, het land Kanaän aan de Israëlieten door God gegeven werd, daar deszelfs inwoners om hunne verregaande goddeloosheid en ongeregtigheid verdienden uitgeroeid te worden. Dit erkent ook de Heer van der palm ten volle, en grondt hierop het regt der Israëlieten, om, naar Gods bevel, de Kanaänieten te vuur en te zwaard te verwoesten, en hun land te bemagtigen. Hoe voldoende nu die reden is voor hen, die het Goddelijk gezag der H.S. erkennen, heeft onlangs de Hoogleeraar pareau overtuigend getoond, in zijn Latijnsch werk over de Hebreeuwsche oudheden; gelijk die genen, welke geen Latijn verstaan, eenigermate kunnen opmaken uit de recensie van dit werk in de Letteroeff. van 1817. bl. 537, 538. - Wat nu, verder, het eerstgemelde gevoelen betreft: gaarne erkennen wij, dat men, in de oudste tijden vooral, het regt der, wezenlijke of voorgewende, noodzakelijkheid, althans van den sterksten, deed gelden; dan, of de Israëlieten wel ooit zich door den nood gewettigd gerekend hebben om het land Kanaän aan te vallen, twijfelen wij zeer, en vinden er nergens het minste blijk van. Ook zouden wij niet durven onderschrijven, hetgeen de Heer van der palm, ter staving van dat gevoelen, verzekert, dat de Kanaänieten eertijds hetzelfde gedaan hadden, dat nu de Israëlieten deden. Alwat wij uit de H.S. kunnen opmaken, is, dat de Kanaänieten het eerst dat land, naar hen benoemd, hebben bevolkt, Gen. X:19, en dat er, reeds van ouds, eenige andere stammen in dat land gewoond hebben, vooral de Refaïten en de Enakieten, Gen. XV:20, Num. XIII:29. Ja, volgens den Heer van der palm zelven, bl. 125, 126, hadden de Enakieten de streek van Hebron eerst na den tijd van Abraham in bezit
genomen. Voorts waren er aan de overzijde der Jordaan en op de grenzen van Kanaän oudere volken door nieuwere verdreven, Deut. II:10, 12, 20,

{==280==} {>>pagina-aanduiding<<}
23; dan, dat zoodanige volken het eigenlijk Kanaän eerst geheel bezeten zouden hebben, en naderhand door de Kanaänieten daaruit gedeeltelijk verdreven, gedeeltelijk verdrongen zouden zijn, dit schijnt het gevoelen van onzen Schrijver te zijn, maar komt ons voor, niet wel met de H.S. overeen te stemmen. - Maar, zal men toch vragen, hadden de Israëlieten geen regt op Kanaän, als op hun oud vaderland? Deze vraag beantwoordt de Heer van der palm volmondig met ja. Velen zullen hem, in den eersten opslag, volkomen gelijk geven. Dan, wij vragen op onze beurt: Hebben de voorouders der Israëlieten in Kanaän gewoond, even als de Kanaänieten zelve? Beschouwden zij zich daarin niet steeds als vreemdelingen, Gen. XVII:8. XXVIII:4. XXXVI:7. XLVII:9? ‘De Aartsvaders behoorden tot die soort van herders, die men zwervende (Nomaden) noemt. Zij hielden zich niet op in de vruchtbare vlakten, die voor den akkerbouw geschikt waren, maar in de schrale en bergachtige streken, door niemand in bezit genomen, waar zij derhalve vrijelijk konden weiden.’ Dit zijn de woorden van onzen Schrijver zelven, in het IIIde St. bl. 7. Wel nu, als de Aartsvaders die streken, welke niemands bijzonder eigendom waren, verlieten, hadden dan niet andere Nomaden het regt, om er met hun vee te zwerven? Het vrije gebruik van die aan niemand toebehoorende weideplaatsen, hetwelk de Aartsvaders weleer gehad hadden, gaf dat aan de Israëlieten, uit Egypte getogen, eenig regt hoegenaamd, zelfs in dien tijd, om het geheele land te bemagtigen? Dat Jakob en Jozef aldaar begeerden begraven te worden, was natuurlijk. Hunne voorouders, Abraham en Sara, waren er begraven. Zij hadden er graven in eigendom, en voor geld gekocht. Deze graven en eenige kleine stukken gronds waren hun ongestoord eigendom gebleven. Maar waren zij hierdoor eenigzins gewettigd, om het geheele land, even als ware het hun eigendom,
aan de Kanaänieten te ontweldigen? Dat zij, tegen hun wil en dank, reeds ten tijde

{==281==} {>>pagina-aanduiding<<}
van Jozef, in Egypte zouden gehouden zijn, komt den Heere van der palm waarschijnlijk voor. Maar, wordt deze gedachte niet ten sterkste gewraakt door de Israëlieten zelve, ten tijde van Mozes, toen zij, uit de hardste slavernij verlost, gedurig hunne zucht naar Egypte te kennen gaven, en liever daar weder naar toe wilden gaan, dan met de wapenen het hun beloofde land vermeesteren? Men zie slechts Num. XIV:3, 4. - Wij vertrouwen, dat de Heer van der palm zelf de gegrondheid van onze aanmerkingen gevoelen zal. In de vlugheid zijner verbeelding ziet hij wel eens zwarigheden voor zich verdwijnen, die inderdaad zijn blijven staan.
Zeer heeft ons bevallen de beschrijving, of liever de schildering, van den overtogt der Israëlieten over de Jordaan, in het derde hoofdstuk. Bijzonder vernuftig is de gedachte, dat boven de plaats van den overtogt een overhangende steenklomp eensklaps is afgebroken, met geweld in de rivier gestort en daar verbrijzeld, zoodat voor een' tijd de geheele bedding daarvan was opgestopt, en het afkomend water als door een' dam gestuit werd, (vergel. Jos. III:16.) Dit denkbeeld wordt hierdoor nog waarschijnlijker gemaakt, dat er, zelfs ter plaatse van den overtogt, op den bodem der Jordaan zeer groote steenbrokken gevonden werden, noofdst. IV:3. Door deze zeêr aannemelijke gedachte wordt, echter, het wonder niet weggenomen, even min als bij den overtogt over de Roode Zee, wanneer, volgens het gewijde geschiedverhaal zelve, God een sterke wind tot zijn oogmerk liet waaijen. Vergel. hetgeen over de overeenkomst van het natuurlijke met het wonderbare, bij de recensie der twee vorige stukken, is opgemerkt, in de Letteroeff. des vorigen jaars, bl. 492.
Op bl. 54 van het stuk, dat wij thans in handen hebben, vinden wij, dat, om het Pascha voor het eerst in Kanaän te kunnen vieren, eene algemeene besnijdenis plaats hebben moest. Zij wordt hoofdst. V:2 eene tweede besnijdenis genoemd: ‘misschien wel,’ zegt de

{==282==} {>>pagina-aanduiding<<}
Heer van der palm, ‘omdat er eene eerste dergelijke algemeene besnijdenis had plaats gehad, kort na den uittogt uit Egypte, terwijl Israël aan den voet van Sinaï gelegerd was.’ Zeker niet om deze reden, zeggen wij, op grond van het gewijde geschiedverhaal zelve, hoofdst. V:5, alwaar wij lezen, dat alle die genen, die uit Egypte uitgegaan waren, besneden waren geweest, maar niemand der genen, die in de woestijn onder weg geboren waren, na den uittogt uit Egypte. De eersten, immers, zijn niet op nieuw aan den voet van Sinaï besneden, zoo als de Rabbijnen gelooven. Voor de tweede maal besnijden, kan hier niet wel anders beteekenen, dan, de besnijdenis, die gedurende 40 jaren in de woestijn verwaarloosd was geworden en in onbruik geraakt, op nieuw weder invoeren in het land zelve, alwaar voor de eerste maal het bevel der besnijdenis aan Abraham door God was gegeven.
Zeer treffend wordt, bl. 61 en volgg., de inneming van Jericho afgemaald. Bij het instorten des muurs van die stad wordt eene bijzondere Goddelijke tusschenkomst gepastelijk erkend, en tevens vrij aannemelijk gemaakt het welligt ongerijmd schijnend gevoelen, volgens hetwelk in het sterke krijgsgeschal en in den luiden kreet van eenige honderdduizend mannen het middel gezocht wordt, door hetwelk God den muur deed instorten. Onze Schrijver, namelijk, onderstelt, dat de muur door een gebrek in de gesteldheid des gronds, waarop deszelfs grondslagen rusteden, door eene verkeerde handelwijze bij deszelfs opbouwing, door ouderdom of andere natuurlijke oorzaken, die zoo dikwijls torens en muren hebben doen instorten, op eene of meer plaatsen in zoodanig een' staat was gebragt, dat het dreunen van den grond, door de krijgsmuzijk en het geschreeuw der rondgaande Israëlieten eensklaps veroorzaakt, eene instorting verhaast hebbe, die anders nog langen tijd zou zijn uitgebleven.
Omtrent het stilstaan der zon en maan volgt de Heer van der palm het thans meer en meer aangenomen

{==283==} {>>pagina-aanduiding<<}
gevoelen, dat dit niet naar de letter moet opgenomen worden. ‘Het is,’ zegt hij met alle reden, ‘zoo ‘blijkbaar dichterlijk, dat men naauwelijks zich verbeelden kan, hoe het eigenlijk heeft kunnen opgevat worden.’ Hij verbeeldt zich de toedragt der zake aldus: ‘Jozua, merkende, dat de slag reeds bij den eersten aanval beslist was, ziende, welke gewigtige voordeelen daaruit te behalen waren, zoo slechts de ijver om te vervolgen niet vertraagde, en bevreesd, als 't ware, dat de dag te kort zou wezen om de zegepraal te voltooijen, roept uit, door hooge verrukking bezield, in het midden des legers: Zon, sta stil te Gibeon, (waar thans de strijd beslist werd) en Maan in Ajalons vallei! (waar de slagting der vlugtenden aan den avond voornamelijk plaats moest hebben; werwaarts men hen drijven moest, om hen geheel te omsingelen.) Het worde geen nacht voor ons! De zon en de maan beiden moeten getuigen zijn van onze overwinning! Op, Israëlieten! De zon en de maan zullen den hemel niet verlaten, eer we ons volkomen aan onze vijanden gewroken hebben! En dit was het, naar het eerste deel van vs. 13. (hoofdst. X.), waarop het hier alleen aankwam; daartoe moest alles gebragt, en de aard van het wonder verklaard worden uit het oogmerk, waartoe het dienen moest; zonder ons aan Gods wijsheid en goedheid te vergrijpen, door een wonder zonder reden, en in zijne gevolgen allerverwoestendst, aan te nemen buiten noodzaak; door de letter des woords te verkiezen boven den zin des Geestes.’ - Wij hangen het zegel van onze volkomene goedkeuring aan deze voorstelling der zake, en mogen niet twijfelen, of alle onbevooroordeelde hoogachters des Bijbels zullen het hierin met ons eens zijn, vooral wanneer zij, alwat van der palm er over heeft, zorgvuldig zullen bepeinsd hebben.
Met zeer veel genoegen hebben wij ook de laatste hoofdstukken in dit deeltje gelezen. In dezelve wordt

{==284==} {>>pagina-aanduiding<<}
gehandeld over de verdeeling van het land Kanaän, over de bezwering des verbonds en het afscheid der over-Jordaansche stammen, en over Jozua's laatste redevoeringen. Dit alles is, naar deszelfs verschillenden aard, op eene belangwekkende wijze, niet alleen voor de jeugd, maar ook voor eenen meer gevorderden ouderdom, behandeld: dan, daar onze recensie reeds zoo uitvoerig geworden is, kunnen wij over dit gedeelte in geene bijzonderheden treden.
Wij verlangen zeer naar het volgend deeltje over het Boek der Rigteren, waarin de geachte Schrijver, voorzeker, veel gelegenheid vinden zal, om zijn groot vernuft aan den dag te leggen. Wij verwachten, echter, niet, dat aan dit ons verlangen zeer spoedig voldaan zal worden. De Heer van der palm zal zijne handen nu wel rijkelijk vol hebben, om zijne groote onderneming van eene verbeterde Bijbelvertaling ten uitvoer te brengen: en het is verre van ons, te vermoeden, dat hij aan zijne bijzondere vlugheid en gemakkelijkheid in het werken zoodanig zou toegeven, dat men zijne tafereelen uit het zeer moeijelijk Boek der Rigteren als een werk van overhaasting zou kunnen beschouwen.






Het Kerkbestuur, door den Eerwaardigen Heer J.J. Scholten, President van het Provinciaal Kerkbestuur van oord-Braband en Predikant te Breda, voorgesteld in zijn werkje tegen de Voortreffelijkheid van de Leer der R.G. Kerk, geschetst door J.G. le Sage ten Broek, beoordeeld en wederlegd, en daartegen het Kerkbestuur der Roomsch-catholijke Kerk opgegeven en gestaafd, door Joannes Bramer, Roomsch-catholijk Pastor te Borne. Te Deventer, bij J.W. Robijns. 1817. In gr. 8vo. f 1-4-:

Eindelijk ontvangen wij dan toch eens een verdedi-
{==285==} {>>pagina-aanduiding<<}
gingsschrift voor den Heer ten broek, hetwelk der lezinge niet onwaardig is, en waaruit men dan toch zien kan, wat een man van belezenheid en kunde ten voordeele van het Roomsch geloof kan aanvoeren, voor zoo ver het voorname punt, onfeilbaarheid aan den Roomschen stoel verbonden, betreft; en ware dit vertoog geschreven met eene wat minder scherpe pen, wij zouden den schrijver dank zeggen, daar wij alsdan zouden meenen, dat men al het vroegere ter zijde schuiven kon, en eene bezadigde opgave der tegenredenen des Protestants, door den Heer scholten of een' ander', misschien wel ons een' grooten stap verder zou helpen tot wederzijdsche toenadering, en niet alleen het dragen van elkander in liefde, maar zelfs van wederzijdsche achting. Dan, na al het geschrijf van en voor en tegen ten broek, was het openen van eenen weg tot geheel koelbloedig onderzoek, sine ira et studio, niet te wachten, en kunnen wij eenen Roomschen geestelijken hier en daar een bitter woord wel ten goede houden; hoezeer wij het echter bejammeren, dat, hier in Holland voor het minst, door des Notaris bemoeijingen, de geest van wederzijdsche toenadering, en het uitzigt op nog eindelijk mogelijke verbroedering, ruim eene halve eeuw is teruggezet.
Het is er echter ver van daan, dat wij in ons Protestantsch geloof door den Heer Pastor bramer ook maar eenigzins aan het wankelen zouden gebragt zijn. Alleen, meenen wij, hij blijkt een man te zijn, met wien te spreken en te redeneren is, en hij wil voet bij stuk houden. Zijne verhandeling is ordelijk. Eerst toetst hij het beweerde van scholten omtrent de Priesters en Profeten van het O.V. 2) Tracht hij het kerkbestuur, dat deze voor het goede en bijbelsche houdt, te wederleggen, als onschriftuurlijk en onvoldoende. 3) Dan zoekt hij dat der R.K. kerk te staven, als noodzakelijk en bijbelsch. 4) Verder handelt hij van het Opperhoofd, dat hij bij dat bestuur erkent. 5) Zoekt de altoosdurende opvolging dezer Opperhoofden te be-
{==286==} {>>pagina-aanduiding<<}
wijzen. 6) En besluit alles met een betoog van de onfeilbaarheid der R.K. kerk. - Wij kennen gaarne der R.K. afdeelinge der Christenheid het regt toe, om derzelver bijzondere meening over den Paus en het eenhoofdig kerkbestuur voor te dragen; en, alhoewel vast overtuigd, dat Jezus en de Apostelen te dezen aanzien de vrijheid der Christenen aan geene banden gelegd hebben, en alleen bevelen, dat alles eerlijk en met orde geschieden zal, zoo willen wij het voor en tegen gaarne toetsen, en het: Iliacos intra muros peccatur et extra, is ons wel voor den geest; ook voelen wij, dat men de gepretendeerde onfeilbaarheid der kerk ook nog wel eenigzins anders zou kunnen voordragen en wijzigen, dan deze R.K. Priester hier doet, en wel alzoo, dat deze leer voor den Protestant nog minder stootend, en voor de geloofs- en zedeleer minder gevaarlijk was; alles tot Goddelijk gezag der H. schrift terugleidende, en Paus en Conciliën geheel aan J.C. en zijn heilig woord bindende. Dan, zelfs bij de lezing van dit boekje, bleek het ons, helaas! dat die tijden nog niet zeer nabij zijn, waarin en het eenhoofdig en ieder ander bestuur in de Christelijke kerk, niet in schijn, maar wezenlijk en
in alles, zich eeniglijk rigten moeten naar den alleen onfeilbaren regel, en ieder, in gemoede en naar zijn geweten, zich houden wil aan het stellig woord van den Heer. Zoo de Heer scholten of eenig ander Protestant de pen mogt opvatten tegen dit werkje van bramer, hopen wij, dat alles kort, en met aanwijzing der echte bronnen voor iedere aangevoerde daadzaak, geschieden zal. Het voor en tegen sta nevens elkander, en het Christelijk gevoel voor waarheid en zedelijkheid beslisse!
Wij houden onze talrijke tegenbedenkingen hier gaarne terug, en zien verlangend te gemoet, dat de Heer Pastor bramer ons zijne jongens uit de kinderleer op den hals zendt, die ons (Letteroefenaars), gelijk hij belooft, overtuigen zullen, dat wij, in onze beoordeelingen van het geschrijf des Naaldwijkschen Notaris,

{==287==} {>>pagina-aanduiding<<}
gelasterd hebben, hetgeen wij niet kennen; maar wij hopen, dat de Heer Pastor in persoon die jonge lieden zal opleiden, en bij de hand zijn, om hen voor hunne broek te komen, wanneer zij te veel met de koten, de knikkers en de ballen mogten gespeeld hebben, en daardoor, als het op stuk van zaken aankwam, met hunnen mond vol tanden stonden; met de bedreiging van welke vermakelijke correctie wij eenen R.K. geestelijken het vernuft zijner kweekelingen in de kinderleer eens hoorden opscherpen. - De Heer Pastor bramer houdt zeker dit ons waarachtig gezegde voor laf en onedelmoedig. Maar waarom moest hij ons ook, als een jongen, met jongens dreigen? En daarenboven, als wij gelijk met gelijk vergelden wilden, zouden wij voor hem eens het een en ander uit de Sermoenen van broêr Cornelis afschrijven, waartoe wij ons wel geregtigd rekenen jegens hem, die ons een' brok uit eene Eeuwrede, vóór zeventien jaren in de Domkerk te Utrecht gehouden, naar het hoofd smijt.





Proeve eener geneeskundige Plaatsbeschrijving (Topographie) der Stad Amsterdam, door Cs. Js. Nieuwenhuys, Med. & Chir. Doctor, enz. IIde Deel. Te Amsterdam, bij J. van der Hey. 1817. In gr. 8vo. X, 284 en 56 Bl. Met drie uitslaande Tafels. f 4-18-:

Dit tweede deel van een zeer belangrijk werk bevat de zesde en zevende afdeeling van hetzelve. In de eerste dier afdeelingen spreekt nieuwenhuys over de ziekten der Amsterdammeren, en over de middelen om dezelve voor ziekten te bewaren; in de tweede handelt hij over de behandeling der stervenden, en over het begraven.
De zesde afdeeling is verdeeld in drie hoofdstukken. In het eerste wordt over de ziekten in 't algemeen gesproken. Daarin wordt aangetoond, dat Amsterdam niet meer, noch hardnekkiger ziekten heeft, dan andere

{==288==} {>>pagina-aanduiding<<}
groote plaatsen; dat de herfst de meeste zieken oplevert, de winter, naar evenredigheid, de meeste dooden. De verschillende gesteldheid der jaargetijden had hier echter invloed op. Regenachtige en natte jaargetijden vond nieuwenhuys minder nadeelig, dan groote hette; schrijvende dit toe aan de meerdere vochtigheid, welke door de warmte uit de veengronden optrekt. Rec. meent echter te hebben waargenomen, dat op een' droogen zandgrond hetzelfde plaats heeft. Daar kan evenwel die oorzaak niet gelden. Zoude ook de meerdere overeenkomst van vochtig en veranderlijk weêr met ons luchtgestel, en daardoor ook met het gestel der inwoneren, hier in aanmerking moeten genomen worden?
Alvorens tot de beschouwing der in Amsterdam voorkomende ziekten over te gaan, leert ons de Schrijver de bronnen kennen, waaruit hij geput heeft. Deze zijn voornamelijk de op het Raadhuis gehoudene aanteekeningen, welker onvolledigheid en onnaauwkeurigheid hem echter dikwijls in verlegenheid liet, en al de oordeelkunde vorderde, waarmede de schrandere Schrijver er gebruik van gemaakt heeft.
Wat nu de manier betreft, waarop nieuwenhuys dit gedeelte zijner taak behandelt, hij geeft van elke der heerschende ziekten, naar eene door hem gevormde en uit veertigjarige aanteekeningen opgemaakte lijst, de jaarlijksche sterfte op; vergelijkende dezelve met die op andere groote plaatsen, vooral Weenen. Hierbij vermeldt hij tevens, welk saizoen voor zoodanige ziekte het ongunstigste is; of de sterfte sedert eenige jaren is vermeerderd of verminderd, en waaraan dan die vermeerdering of vermindering is toe te schrijven. Eindelijk voegt hij hier nog een kort beoordeelend verslag van de meest gewone behandeling der Amsterdamsche Geneesheeren bij. Wij willen uit dit lezenswaardig berigt eenige trekken, welke bijzonder onze aandacht vestigden, mededeelen.
1o. De koortsen zijn in de laatste tien jaren te Am-
{==289==} {>>pagina-aanduiding<<}
sterdam verminderd; ware zenuwkoortsen zijn er zeldzaam. Daarentegen sterven er meer aan die ziekten te Amsterdam, dan te Weenen. Schoone, warme voor- en najaren brengen tusschenpoozende koortsen voort, welke schielijk door de kina moeten bedwongen worden, en wel door kina in poeder. De Schrijver zegt hier niet, of hij ook gebruik maakt van de kina kort vóór den aanval gegeven, of van dezelve met braakwijnsteen of met magnesia. - 2o. Beroerte is te Amsterdam zeldzamer, dan te Weenen. Wij zouden wel willen vragen, of zulks ook aan het sterk eten der Weeners is toe te schrijven? Wij zijn overtuigd, dat sterke opvulling der maag en ingewanden, bij menschen van een' gevorderden leeftijd, al ligt dit toeval veroorzaakt. - 3o. Tering, en wel bepaald longtering, is te Amsterdam veelvuldiger, dan men, uit hoofde der luchtsgesteldheid, denken zou. Nieuwenhuys schrijft zulks aan toevallige oorzaken toe, b.v. het uitschreeuwen der koopwaren langs de straten. - 4o. Daarentegen zijn longontstekingen en zijdewee zeer zeldzaam. - 5o. Buikloop neemt sedert eenige jaren zeer toe, hetwelk nieuwenhuys aan het slechte voedsel en de algemeene ellende toeschrijft, waardoor Amsterdam eenige jaren geteisterd is. In hardnekkigen buikloop gebruikte nieuwenhuys, met vrucht, phosphorzuur met opium. Wij hebben in een' verouderden buikloop veel nut gezien van aeetum aromaticum met opium. - 6o. Zeer belangrijk is het uitvoerig artikel over den blaassteen, waarin wij een omstandig verhaal vinden van de keuren, enz. de operatie van den steen betreffende, welke te
Amsterdam aan een bijzonder toezigt is onderworpen. Wij kunnen niet ontveinzen, dat wij dit eenigzins vreemd vinden, vooral het verzoeken om de vrijheid tot de kunstbewerking bij request. Voorts vermindert de steen; maar het graveel vermeerdert: een bewijs, dat de oorzaken van dit ongemak blijven voortduren, en niet, zoo als velen beweren, minder werken, sedert het minder bier drinken. Alleenlijk schijnt de meer pisdrijvende

{==290==} {>>pagina-aanduiding<<}
thee de aangroeljing van graveel tot steen te verhinderen, zoo als de Schrijver te regt aanmerkt. - 7o. Breedvoerig en bijzonder belangrijk is de Schrijver in het aantoonen van het nut der koepokinenting, en van derzelver voorspoedigen voortgang. Hij bewijst haren gunstigen invloed op de sterfte, alsmede, dat mazelen en roodvonk, sedert dezelve, niet zijn toegenomen. Hij raadt echter ook de grootste voorzigtigheid en naauwkeurigheid bij de inenting aan, opdat er geen valsche pokken komen.
In het derde hoofdstuk dezer afdeeling spreekt de Schrijver over de regelen ter bewaring der gezondheid. Zijn raad wijkt weinig af van den door hufeland gegevenen; welken voortreffelijken Schrijver hij hier dan ook veel schijnt gebruikt te hebben. - Van het nut der baden sprekende, zegt de Schrijver een woord van de ongegrondheid eener aanmerkinge in de beoordeeling des eersten deels, waarbij wij de mindere noodzakelijkheid der baden, als een volksgebruik, in ons land, beweerden. Wij zijn van dit gevoelen nog niet terug gekomen. In een wisselvallig klimaat kan zulk eene opwekking der huid niet weldadig zijn. De bevorderde uitwaseming wordt er te ligt gestremd. Geen volk, in zoodanig klimaat levende, gevoelt de behoefte, zich te baden; het is dan ook nergens, in zulke streken, een volksgebruik.
In de zevende afdeeling, waarmede dit deel besloten wordt, spreekt nieuwenhuys over de behandeling der stervenden, en over het begraven. Ten aanzien van de eersten, wraakt hij de ondoelmatige geestelijke bediening derzelven zoo zeer, als hij de verstandig aangewende prijst en hoogschat. - Wat het begraven betreft, toont hij voornamelijk het nadeelige van het te vroeg begraven en van het begraven in de kerken aan.
Wanneer wij, bl. 48, lezen van waterstoflucht in den dampkring van Amsterdam, zal dit waarschijnlijk van zwavel-waterstoflucht moeten verstaan worden; de zuivere weten wij niet, dat in den dampkring aanwezig is.

{==291==} {>>pagina-aanduiding<<}

Wij zien het derde deel van dit belangrijk werk met verlangen te gemoet.

Verhandelingen, uitgegeven door Teyler's Tweede Genootschap. XIXde Stuk; bevattende twee Antwoorden op de Vraag, betreffende de Levenswijze en Gewoomen onzer Voorvaderen, hier te lande, van de vroegste tijden af, tot aan het einde der XVIde Eeuw. Te Haarlem, bij J.J. Beets. In gr. 4to. 240 Bl. f 3-:-:

Met genoegen, alhoewel spade, kondigen wij dezen belangrijken vaderlandschen letterarbeid aan in ons Maandwerk. Geheel onbedoeld namelijk, door onledig te zijn met den verbazenden toevloed van stukken, betrekkelijk de groote gebeurtenissen des tijds, waarin Nederland zijne rol had en eene gezegende verlossing ondervond, zijn wij ten achteren geraakt met onze vermelding der uitgegeven stukken van teyler's Tweede Genootschap. Zoo toefde voorwaar te lang dit XIXde Deel op onze steeds overladen tafel; en zien wij ons zelfs verpligt, een vorig Stuk, van hooge waarde voor den Natuuronderzoeker, onaangeroerd te laten. Ondanks onszelven, vermogen wij, na het verzuim eener tijdige en welverdiende hulde aan den Jenaschen Hoogleeraar d.g. kieser, wegens deszelfs met goud en eere bekroonden arbeid over het werktuigelijk zamenstel der Planten, geene plaatse in te ruimen voor een behoorlijk verslag. Trouwens van rondomme, in ons vaderland en van elders, klonk ons alreede derwijze de luide goedkeuring toe dezer keurige Verhandeling, in het Fransch geschreven en onvertaald, doch met uitnemende Platen tot eer der Nederlandsche drukpers uitgegeven, dat wij het thans best keuren, met eenen onwillekeurigen blos, aan dezelve haren rang en stand te geven in ons boekvertrek. Zulks evenwel kunnen wij niet van

{==292==} {>>pagina-aanduiding<<}
ons verkrijgen te doen met dit latere of XIXde Stuk des Genootschaps, geschreven door vaderlandsche Mannen, en welks inhoud, de levenswijze, gewoonten en zeden behelzende onzer Voorouderen, tot het einde der 16de eeuw, de volledigste aanspraak heeft op onze, hoezeer late, vermelding.
Wij treffen over dat onderwerp een tweetal Verhandelingen hier aan. De eerste, die van den Eerw. j.a. streso, Leeraar der Hervormden te Kampen, droeg des Genootschaps aanzienlijken Eerepenning weg. De andere, die van den Heer jac. van manen, Vrederegter te Rhenen enz., werd als een Accessit gedrukt. Wij billijken gaarne die toewijzing en rangschikking van Beoordeelaren; alhoewel ons bevreemdt, van eenen zilveren penning geene melding te vinden, welken wij nogtans, ware de beslissing aan ons verbleven, aan den verdienstelijken arbeid diens Vrederegters niet zouden ontzegd hebben uit de schatkist van teyler. Veilig mogen wij zeggen, dat, onder alle de stoffen, door gezegd Genootschap vroeger of later ter beantwoording uitgeschreven, geene andere zoo belangrijk was voor den weetgierigen en het land zijner geboorte hoogschattenden Nederlander, als deze, die, ‘uit de geschiedenis en andere overblijfselen, eene beknopte opgave verlangde van de levenswijze en de gewoonten onzer Voorvaderen, hier te lande, van de vroegste tijden af, tot aan het einde der 16de eeuw; en wel bijzonderlijk van de trapswijze verbeteringen hunner woningen, kleeding, voedsel, en van hetgene verder ter vermeerdering van de gerijfelijkheden en der genoegens van het leven verstrekken kan.’ Met alle reden, intusschen, roept de Eerw. streso, den rijkdom en wijden omvang des onderwerps nadenkende, uit: ‘Welk een onafzienbaar veld opent zich voor mijne verbeelding!’ Niemand verge ons derhalve, dat wij hem, of zijnen mededinger, stipt vergezellen, en op het spoor ondernemen te volgen. Zulk eene menigte ondheidkundige, wijsgeerige en opmerkenswaardige kun-
{==293==} {>>pagina-aanduiding<<}
digheden is hier in den arbeid dier Mannen verspreid, vergaderd uit dat ruime tijdvak van eeuwen, en in vergelijking gebragt, dat
wij, ons toeleggende om hunne beknopte opgaven te bekorten, niet missen zouden duister te worden voor onze Lezers, of hun werk te misvormen en te verminken. Liever, derhalve, dan dit bijkans onafzienbare veld met snellen gang te willen doorloopen, en op dien overvloed van voorwerpen ter vlugt een' lossen blik te slaan, noodigen wij onze Landgenooten uit, om zich te vergasten bij den voorraad, door de Heeren streso en van manen verzameld, en in eene welgeregelde orde ter beschouwing gerangschikt. Onze beoordeeling bepale zich des tot eene vergelijking en algemeenen toets der waarde van hunne voor ons liggende Verhandelingen.
Daar van hen inzonderheid geëischt werd, gedurende het tijdvak veler eeuwen den trapswijzen voortgang der beschaving hier te lande in meer dan éénen zin aan te toonen, was het van groot belang, eene gepaste verdeeling dezer wijduitgebreide en rijke stof te ontwerpen of uit te vinden, ter beverdering van eenen geregelden afloop en beschouwing des geheels. Daarin nu is streso, onzes inziens, gelukkig, en beter geslaagd dan zijn Mededinger. Hij stelt zich voor, de levenswijze onzer Voorvaderen na te sporen, I. gedurende der Romeinen verblijf hier te lande, en dus tot in het voorst der 5de eeuw; II. sedert het verlaten dezer streken door de Romeinen, tot aan den tijd der Kruistogten in het laatst der 11de eeuw; III. van dien tijd af, tot aan de uitbreiding der wetenschappen door de uitgevondene Drukkunst in het voorst der 15de eeuw; IV. vandaar tot aan het einde der 16de eeuw. Eveneens als de Eerw. streso, dan toch in niet meer dan drie tijdperken, heeft de Heer van manen zijne Verhandeling gesplitst, en beiden eindigen zij het tweede tijdperk tegen den tijd der Kruistogten. Maar, zoo wij het eene zaak van minder aanbelang keuren, dat deze, bij het weinige licht, dat wegens de zeden der Middeleeu-
{==294==} {>>pagina-aanduiding<<}
wen te ontdekken valt, zijn eerste tijdperk over der ouden leefwijze hier te lande tot karel den grooten uitbreidde, geenszins gevalt het ons, dat hij zijn derde tijdvak niet verdeeld hebbe gelijk streso. Niet, dat wij loochenen, dat de uitvinding der Drukkunst een gevolg was van de zucht tot navorsching en voortgaande beschaving, uit de Kruistogten ontstaan. Die ontdekking, evenwel, was van zoo onmiddellijken invloed op wetenschappen en zeden, dat dezelve allezins verdient afzonderlijk gedacht en nagespoord te worden. Ook rust de Lezer niet
ongaarne aldaar, tegen de nadering der latere gebeurtenissen, de Hervorming, en Nederlands verlossing van den Spaanschen dwang, op den anders vermoeijenden weg van omtrent vijfhonderd jaren, welken de Heer van manen, zonder te verpoozen, wil hebben afgelegd. Aan den anderen kant, en terwijl beide deze Schrijvers eigenaardig veel gemeens hebben, daar zij uit dezelfde of eenerlei bronnen, wegens Geschiedenis en vaderlandsche Oudheidkunde, moesten putten, valt echter in het oog, dat van manen ruim zoo uitvoerig is als streso, en inzonder heid nopens Gelderland en naastgelegen Provinciën de meeste en naauwkeurige narigten mededeelt; hoezeer anders streso doorgaans rijker is en meer stipt in aanhalingen van oudere en latere boeken. - Ziet daar het voorname verschil van bewerking in deze twee belangrijke Verhandelingen, genoeg uiteenloopende om der Lezeren aandacht te boeijen. Want, schoon ook wij, met teyler's Beoordeelaren, aan de eerste, om aangevoerde redenen, den prijs zouden toewijzen, blijft toch de laatste, die hare eigene verdiensten heeft, in onze oogen meer waarde behouden, dan die des druks alleen; en behelst zij, aan het einde, een zakelijk en beknopt overzigt van den staat der levenswijze, beschaving en zeden onzer Voorvaderen, in de verschillende tijdperken. - Onder het doorlezen nogtans van dezelve stieten wij, herhaalde reizen, op de misplaat-
{==295==} {>>pagina-aanduiding<<}
sing van den tweeklank ei, waar de verdubbelde ij vereischt werd.
Ten slotte prijzen wij onzen Lezeren den arbeid der beide bekwame vaderlandsche Schrijvers met hartelijke goedkeuring aan.





Mnemosyne. Mengelingen voor Wetenschappen en Fraaije Letteren, verzameld door Mr. H.W. Tydeman en N.G. van Kampen. IIde en IIIde Stuk. Te Dordrecht, bij A. Blussé en Zoon. 1816 en 1817. In gr. 8vo. VIII en 192, XII en 336 Bl. Te zamen, f 5-6-:

Van het 1ste Stuk gaven wij loffelijk verslag in onze Letteroefeningen voor Febr. 1816, en betuigden toen het vervolg te verlangen. Thans bezitten wij het reeds drievoudig, en nog hebben wij het niet aangekondigd. Deze vertraging is buiten onze schuld veroorzaakt. Wij zullen trachten ze te vergoeden, en willen daarom nu den 2den en 3den bundel te gelijk opnemen.
In den 2den verschijnt, even als in den 1sten, eene Verhandeling van wijlen Mr. j.p. kleyn, over het Epigramma, (Punt- of Sneldicht) op den voorgrond. Volgens dit opschrift dachten wij, dat zij alleen over het Punt- of Sneldicht zou loopen; maar dit doet zij niet. Zij handelt eerst over het woord Epigramma in het gemeen, en over de namen, welke Nederlanders en Duitschers gebezigd hebben, om het te vervangen, allen door den Heer kleyn afgekeurd, als niet algemeen en beduidend genoeg, om alle de daaronder begrepen soorten van verzen te bevatten. Dan spreekt zij over de omschrijving van hetgeen men onder Epigramma te verstaan heeft, vervolgens over den omvang der stoffe, welke het verwerkt, en eindelijk over deszelfs aard en wezen, de wijzigingen, waarvoor het vatbaar is, en over hetgeen men, bij deszelfs zamenstelling, in 't oog te houden en te schuwen heeft; alles met vele

{==296==} {>>pagina-aanduiding<<}
voorbeelden, welke de lezing zeer veraangenamen, opgehelderd. - Sommige gedeelten van dit opstel zijn zeer fraai; maar op het geheel hebben wij veel aan te merken. Het schijnt ons, hier en daar, niet wel geordend; bij voorbeeld, als het reeds de Duitsche namen beoordeelt en afkeurt, eer nog, wat men onder Epigramma verstaan moet, onderzocht is. Verder beantwoordt het niet aan de omschrijving van lessing, aan welke de Heer kleyn de voorkeur geeft, en volgens welke een Epigramma een gedicht is, hetwelk den vorm van éen Opschrift hebben moet: want dit sluit al, wat dien vorm niet heeft, uit, omvat schier alleen het dichterlijk Op- en Bijschrift, waarover toch vervolgens niet bijzonder gesproken wordt, en strijdt lijnregt met die algemeenheid, welke de Heer kleyn vereischte, en waarom hij het woord Epigramma behouden wilde hebben. Eindelijk het geheel gaat noch over Epigrammatische gedichten in het gemeen, noch over het Punt- of Sneldicht in het bijzonder, en is een mixtum quid, dat zich moeijelijk laat beschrijven. - Wij blijven, met de Schrijvers der Taal- en Dichtkundige Bijdragen, Bijschrift en Puntdicht voor te wezenlijk onderscheiden houden, om onder éénen naam begrepen te worden.
No. 2, in dezen bundel, is Fragment eener Voorlezing over de Godenleer van homerus, door den Hoogleeraar e.a. borger. - De Goden van homerus kenmerken zich door het misselijkst mengsel van grootheid en kleinheid, deugd en ondeugd, goddelijkheid en menschelijkheid. Vanwaar dit onbestaanbare? Volgens den Hoogleeraar vandaar, dat homerus, van den eenen kant, zijne Goden zoo voorstelde, als zij, naar de begrippen zijner tijdgenooten, en, van den anderen kant, zoo, als zij, naar zijne eigene verlichtere wijsgeerte, zijn moesten. Maar waarom toont hij zoo veel eerbied voor den ellendigen Volksgodsdienst, en stelt hij zijne eigene begrippen daaraan achter? Antwoord. Zijn heldendicht eischte wonderlijke gebeurtenissen en uitkomsten, waar in de werking en invloed van hoogere

{==297==} {>>pagina-aanduiding<<}
wezens niet gemist kon worden. Daarom had hij zijne eigene Goden noodig: want die des volks waren daartoe veel te zwak, zelfs beneden zijne helden; en zijne eigene Goden kon hij niet overal doen optreden Ware zijn jupiter altijd de almagtige, de alwijze, de onveranderlijke en onbedriegelijke geweest, de Trojaansche oorlog kon dan geene tien jaren geduurd hebben; maar nu die jupiter dan eens de magtige, dan weder de onnoozele is, die zich laat bedriegen, was dit mogelijk. Dit laatste is, in ons oog, de vreemdste paradox, waaraan wij zoo min ons zegel kunnen hangen, als daaraan, dat hij, die altijd van het Opperwezen op eene waardige wijze sprak, nimmer een heldendicht zou kunnen vervaardigen, hetwelk met de Iliade zou kunnen vergeleken worden.
No. 3. Verhandeling over den waren geest en de voordeelen van het Wereldburgerschap, door n.g. van kampen, gehouden in Februarij 1811, kort nadat omtrent een vierde van ons Vaderland aan Frankrijk was ingelijfd. - Welke verdiensten dit stuk ook hebben moge, wij hadden het, in deze Mengelingen voor Wetenschappen en Fraaije Letteren, niet verwacht. Indien men er dergelijke Verhandelingen in wil opnemen, kunnen zij verbazend uitdijen. - Den wereldburgerlijken geest, als het beste hulpmiddel tegen moedeloosheid in volksrampen, te doen kennen, is het doel, en hiertoe wordt 1. die geest, naar aanleiding van het woord wereldburger, afgeschetst; 2. getoond, dat dezelve troost, bemoediging en afleiding in volksrampen geeft, onze beschouwing van alle voorwerpen verhoogt en verfijnt, onze ziel veredelt, in één woord, voor ons verstand en hart allernuttigst is; 3. bewezen, dat het, in onzen tijd, veel ligter valt, dan in de oudheid, wereldburger te zijn; en 4. te regt beweerd, dat wereldburgerschap op Godsdienst moet rusten. De Redenaar werkt zijne taak zeer geregeld af; gaf, onder zijn 1ste deel, bij de schets van den wereldburger in hoog bestuur, aanleiding, om er den toenmaligen Dwingeland bij te vergelijken; deed, in het 2de, zien, dat hij niet vreemd was van het denkbeeld, dat Europa, na het einde van langdurige worsteling en verscheuring, nader, dan ooit, tot verbindtenis en vereeniging zou komen; en toonde, in het 4de, uitmuntend, dat de tegenwoordige mildere geest de vrucht is van het Christendom, hetwelk de menschen niet alleen leert, zich als we-
{==298==} {>>pagina-aanduiding<<}
reldburgers, maar zelfs als burgers van het geheelal te beschouwen, als vermaagschapt met alle redelijke wezens alomme, en bestemd om
ééns met allen in gemeenschap te treden. - Dit laatste idé wordt, ten slotte, in een schoon vers, uitgebreid.
Hiermede komen wij tot de Gedichten, welke het overige van dezen bundel uitmaken:

No. 1,getiteld De Zon, van wijlen Mr. p.l. van de kasteele, is een zacht rollend, stil vloeijend vers, dat ons noch gebrom laat hooren, noch hoog opwaarts voert, maar des te meer godsdienstige gevoelens wekt.

2.Aan mijnen kleyn, door bellami; over den onverbreekbaren liefdeband, die alle redelijke schepselen in 't heelal verbindt, en ook deze vrienden aan elkander hechtte. Dierbaar, om de hand, waarvan het komt.

3.Hopelooze Liefde, door* * *. Vol van kunst, kracht, en gemakkelijke uitdrukking; maar wat is een beeld, welks vuur bij geen lichtgloed halen kan, en een rozeknop, wiens purper kleurgemengel niet langer branden kan, besloten in zijn stengel, maar, gloeijende van wang, door 't groen der blaadren breekt?

4.De Hoop, door Mr. w. bilderdijk. - De Gade des Dichters bezong dit onderwerp in den vorigen bundel. Hier doet hij het, met mannelijke kracht en stoutheid. - In dit vers zijn schoonheden, waarvoor wij geene woorden hebben, en waarbij het pindarum quisquis zich onweerstaanlijk aan ons opdrong; schoon het, in den voorzang, weder slechts een tokkelen heet van de uitgediende luit, met reeds ontwende knokkelen! - De uitgebreide lofzang aan God voor het geschenk der hope, welke achter het hoofdgedicht volgt, is mede heerlijk. Met vele moeite weerstaan wij den aandrang, om het een of ander mede te deelen; doch ons bestek dwingt, de keus belemmert, en van het gadeloos kunstvermogen des Dichters behoeft niemand, door nieuwe stalen, overtuigd te worden.

Mevrouw bilderdijk praalt hier weder aan de zijde van haren Man, in No. 5, Ralows Burg, van verre gevolgd naar kosegarten. - Dit Ralowsburg, in de Middeleenwen een Rooversslot, op het eiland Rugen, aan den oever van het Baltisch Meer, werd door drie fielten, zonen van de afschuwelijke judith, en met haar door eene beminnelijke

{==299==} {>>pagina-aanduiding<<}
dochter, irmengarde, bewoond. Op een hunner togten maken deze schelmen den Vorstelijken ritogar gevangen, die irmengarde's hart verovert. Zij weet heimelijk zijne boeijen te slaken, en hem zijne vrijheid weder te geven; en hij verlooft zich aan haar, en zegt haar verlossing toe. Hij komt aan 't hof van jaromar, den Vorst van Rugen, die hem zijne hulp belooft, om het roofnest te vermeesteren, maar vooraf wil, dat hij hem zijne bruid, heregonde, van Rostock zal afhalen, en in zijne armen geleiden. Hij is hiertoe vaardig, zeilt naar Rostock, en begeeft zich met heregonde op den terugtogt. De roovers randen zijn schip aan, hij zelf en een van hen sneuvelen in 't gevecht, het schip wordt veroverd en naar den wal gesleept. Bij deszelfe aankomst bevindt zich irmengarde aan den oever, ziet het hoofd des geliefden op den mast van 't kaperschip, krijgt een toeval, en stort bewusteloos in zee. Men redt haar, doch alleen, om, in den volgenden nacht, door eigen handen om te komen. Jaromar, de gevangenis zijner bruid vernemende, rust zich, woedende van wraakzucht, toe, om haar te verlossen, heeft een verschrikkelijken kamp met de overgeblevene roovers, welke beiden omkomen, en dringt nu weldra het onverdedigd slot binnen; doch vindt er heregonde, door de helsche judith, die daarna ook zichzelve het leven had benomen, vermoord. - Ziet daar het afgrijselijk verhaal, ons hier, door Vrouwe bilderdijk, zoo als men het van haar wachten kon, dat is zeer fraai, beschreven.
Wij verblijden ons, onder No. 6 en 7, weder twee dichtstukjes aan te treffen van den jongen Bouwman, jacob van dam, den Lezer uit het Voorberigt van het 1ste Stuk dezer Mengelingen, en uit zijnen daarin geplaatsten Wiegezang, bekend. No. 6 heet Ontboezeming op den Vreugdedag, 8 December 1813. No. 7 is gerigt Aan den Lentemorgen. Beiden leest men met genoegen, en getuigen van een dichterlijken aanleg, die zich, met den tijd, voortreffelijk ontwikkelen kan.
Nu volgen nog Klagte van Ceres, naar schiller, door Mr. g. de wal, - De Herfstdag, door Vrouwe a.k. geb. o. - Aan den Heer w. musketier vergenst, bij zijne bevordering tot Mr. in de Regten, door b.f.t. - en Antwoord op de vraag: waarom maakt gij geen vers op den (overleden) Professor rau? door denzelfden. - Doch wij kun-
{==300==} {>>pagina-aanduiding<<}
nen daarover niets bijzonders zeggen, en spoeden ons tot den derden bundel.
Deze wordt geopend met eene Beschouwing van den vorm en inhoud van cicero's laelius, over de Vrlendschap, door abr. blussé de jonge, in den vorm eener Voorlezing, welke allezins van de bekwaamheid des Opstellers, als Spreker, en tevens van zijne letterkennis en bevoegdheid, om de meesterstukken van den Romeinschen Kedenaar in onze taal over te brengen, getuigt. Gelijk de Heer blussé dit stuk zeker alleen voor zulken vervaardigde, die het oorspronkelijke niet lezen kunnen, zoo zeggen wij er ook eeniglijk, ten dienste van zoodanigen, van, dat het onderwerp daarin wijsgeerig, bij wijze van zamenspraak, op de zoogenoemde Socratische manier, is behandeld, en dat het besluit van alles, met cicero's eigen woorden, is: ‘De deugd alleen kweekt en voedt ware vriendschap. Eert de deugd boven alles, en acht de vriendschap, na haar, van alle goed het grootste.’
Hierop volgt theagenes, of Zamenspraak over het Gebed, door Mejufvrouw galien, (thans Mevrouw wyttenbach) uit het Fransch vertaald, door n.g. van kampen, mede in den echt Socratischen geest, en, als in den bloeijendsten tijd der Grieksche wijsgeerte, geschreven; waarom men er ook geene andere denkbeelden, dan van dien tijd, in verwachten moet. Eene uitmuntende lofspraak van dit opstel is, dat de geleerde Vervaardigster van hetzelve zoo oorspronkelijk Grieksch heeft weten te denken en te schrijven, dat zeker Recensent, daardoor misleid, haar werk eerst voor eene vertaling van een oud Grieksch geschrift, daarna voor een zamenvoegsel van verschillende plaatsen van oude Schrijvers, heeft gehouden.
Het 3de stuk is eene Verhandeling over den godsdienstigen, zedelijken en maatschappelijken invloed der Dichtkunst, door h.a. hamaker, Hoogleeraar te Franeker, (thans te Leiden.) Maar Recensents oordeel is dit, zoo wel wat den vorm en inhoud, als wat den stijl betreft, éen allervoortreffelijkst stuk. In lange heeft hij niets gelezen, dat hem, in zijne soort, beter behaagde: maar vooral het vloeijende, het zuivere, het ongekunstelde en eenvoudig schoone van den stijl, zonder eenige opsmukking, zonder eenige valsche sieraden, zonder zoogenoemde bloempjes, zonder die ellendige en schier nooit

{==301==} {>>pagina-aanduiding<<}
wél volgehoudene Metaphoren enz., heeft hem bekoord. Indien immer het gevoelen, dat een dichter geen goed prozaschrijver zijn kan, gelogenstraft is, het is hier. De Hoogleeraar hamaker is toch ook dichter, en heeft hier niet alleen der kunst, welke hij zelf beoefent, deze fraaije lofrede gehouden, maar ons ook eene loffelijke proef van zijn kunstvermogen gegeven, in eene navolging der vijf eerste coupletten van den Lierzang des Engelschen Dichters thomas gray, The progress of Poëtry, welke deze lofrede besluiten.
No. 4 is Verslag wegens het Spaansch Treurspel van Don gulielmo de castro: de Heldendaden van den Cid, door Mr. w. bilderdijk. Bekend is het voortreffelijk Treurspel De Cid van corneille. Dit is eene navolging van het oorspronkelijk Spaansche, hier boven genoemd, maar meesterlijk door den Franschen Dichter voor het tooneel zijns vaderlands geschikt gemaakt. Velerlei beoordeeling heeft deze navolging ondergaan; maar met het oorspronkelijke is zij niet vergeleken, hetwelk echter en nuttig en aangenaam zijn kan. Daar nu het oorspronkelijke even weinig algemeen bekend is, als de Spaansche taal, waarin het is geschreven, heeft de Heer bilderdijk zich verledigd, om van hetzelve eene breede schets te ontwerpen, welke ons hier wordt medegedeeld. Dat dit aan hem wonder wel was toevertrouwd, wie zou daaraan kunnen twijfelen?
No. 5. Redevoering over de hooge waarde eener goede Opvoeding tot de vorming van een waarlijk grooten Schilder, door Mr. w. terpstra, Rector der Latijnsche Scholen te Groningen. - Het doel onzer bestemming is volmaking: daartoe moet de Schilderkunst medewerken: dit kan zij niet, ten zij ze der ziele zachte, edele en groote denkbeelden, of groote, verhevene en navolgenswaardige voorbeelden, voorstelt. De Schilder, die dat niet doet, is niet groot, en, om het te kunnen doen, moet hij eene goede opvoeding genoten hebben. Zietdaar hetgeen de Redenaar los en levendig ontwikkelt, en met eenige fraaije voorbeelden opheldert.
No. 6. Het Beeld van ariadne, in de Beeldengalerij te Parijs, door Mr. c.j. van assen. Eene dichterlijk schilderachtige beschrijving van dit uitmuntend liggend Vrouwebeeld, in slapende houding, met alle de trekken eener deerniswaardige, die door mishandeling lijdt. De Heer van as-
{==302==} {>>pagina-aanduiding<<}
sen schetst hierbij zijne eigene aandoeningen, toen hij dit beeld beschouwde, en deelt, in het kort, de geschiedenis van ariadne mede.
In No. 7 geeft hij eene Opgaaf der Verzameling van Standbeelden en andere voorwerpen van oude Beeldhouwkunst, in het Paleis van de Louvre te Parijs, in November 1815. Deze dagteekening doet van zelf merken, dat dit de opgaaf is van het overgeblevene, nadat het alom aan de volken ontroofde was terug gegeven. De Schrijver, die, in de dagen; toen dat geroofde deze zalen nog mede versierde, dezelve gezien heeft, doorwandelt nu de vertrekken, merkt op, wat verdwenen, wat gebleven is, en staat bij de waarde van het een en ander, als kunstregter, stil. Men zou zich zeer bedriegen, zoo men waande, dat dit slechts een dorre, zoogenoemd beredeneerde, Catalogus was. Neen: alles heeft hier ziel en leven, en verschaft eene aangename lecture. Eene dorre lijst van alles, voor den liefhebber van belang, en welgeordend, is, in weinige bladzijden, achteraan gevoegd.
Hiermede komen wij tot de Gedichten.
Het 1ste is eene Vertaling van het 14de Boek der Ilïade van homerus, door Mr. j. van 's gravenweert, en eene vertaling, schoon zoo getrouw, als in gebonden stijl mogelijk is, tevens over het geheel zoo vloeijend, dat mén schier zeggen zou een oorspronkelijk Hollandsch gedicht te lezen. Zoo moet men homerus aan zulken leveren, die hem in zijne eigene taal met lezen kunnen, indien zij immer smaak in hem zullen krijgen. Of zij echter wel ooit in hem al dat gadeloos schoon zullen vinden, hetwelk zoo vele geletterden, zoo vele eeuwen lang, in hem bewonderd hebben, daaraan blijven wij twijfelen. Hiertoe schijnt hoog gevoel én een kunstzin, dien men zonder de beoefening der oude letterkunde niet verkrijgen kan, onontbeerlijk. Mogten wij ondertusschen den geheelen Dichter eens zoo bezitten, als ons hier eene proef van hem gegeven is!
2. Vrije Navolging der eerste Elegie van tibullus, door j.s. lutgert. Niet slechts navolging, maar ook losse en bevallige uitbreiding. Het oorspronkelijke heeft slechts tweeennegentig, deze navolging driehonderd-en-vijftien, hoewel wat kortere, regels. Doch het is niets te lang, en zal aan alk, die gevoel en smaak heeft, gewis behagen.
3. Fragment uit het 1ste Boek van milton's Verloren Pa-
{==303==} {>>pagina-aanduiding<<}
radijs, door J.v.d.D. (Proeve van zoo letterlijk mogelijke overzetting.) Wij kunnen de getrouwheid dezer overzetting, door vergelijking met het oorspronkelijke, thans niet beoordeelen; doch zij draagt hier en daar blijk-genoeg, dat zij niet zoo vrij uit de pen wilde, als eigen opstel gedaan zou hebben. Trouwens, dit was ook, bij zoo letterlijk mogelijke overbrenging, in dichtmaat, niet anders mogelijk, en wij zijn er zeer ver af van daarom aan deze overzetting verdiensten te ontzeggen. Maar, het geheele origineel moge dan zoo veel verhevens en stout gedachts behelzen als het wil, ons gevalt het niet.
4 en 5. Maria's Medelijden, door p. van braam, en maria bij het kruis, door Mr. w. bilderdijk, het eerste vertaling, het ander vrije navolging van het bekende Stabat Mater. Beiden vloeijend; maar het eerste met overal vertaling en den zin van het oorspronkelijke uitdrukkende, en het laatste, voor het minst voor de helft, geene navolging, dan in een bijster ruimen zin.
6. De Verschijning, door b.f.t. De Dichter verbeeldt zich, bij het graf van wijlen dén Professor rau, den ontslapenen uit hetzelve te zien ten voorschijn komen; doch 't is slechts voor een oogenblik, daar hij terstond in 't zelve weer nederzinkt. - Het verhaal hiervan is 't al. Of dit nu Gedicht op den dood van Prof. rau mag heeten, zoo als het op het blad van den Inhoud getiteld wordt, vooral daar de Dichter, in het 1ste Stuk, verklaard had, geen vers op den overledenen te kunnen maken, laten wij onbeslist.
7. De zesde December, (verjaardag van den Prins van Oranje) door j. da costa. - Doch wij kunnen met meer, dan opgeven, wat hier verder voorkomt. Opwekking in t voorjaar van 1815, en Aan mijn Vriend, bij de geboorte van zijn derde Zoontje, belden door jacob van dam; Nederlands eer hersteld, na den slag bij Algiers, en Antwoord aan Themire, (over het huisselijk genoegen en het dwaas streven naar luidruchtige vermaken) beiden door Mevrouw bilderdijk; Vertaling van een Fragment van menander, (bittere uitdrukking van leedgevoel over het voortrekken van onwaardigen aan verdienstelijken) door haren Echtgenoot; Lentewandeling, Op den dood van een Meisje, én Ter gelijktijdige verjaring van eene Moeder en hare Dochter, allen door b.f.t.; Aan mijn Kind, bij zijne geboorte, door Prof. g. de

{==304==} {>>pagina-aanduiding<<}
wal, en Op het afsterven van Prof. rau, door a.v. - De Heeren b.f.t. en a.v. schijnen ons wat al te zeer te hellen naar het overdrevene.

Herman van Löbeneck, of Levensbekentenissen van eenen Man. III Deelen.

(Vervolg.)

Herman besluit nu, naar Italië te reizen; doch eerst wil hij beproeven, clementine tot echtscheiding te bewegen. Het onderhoud bij deze gelegenheid doet de verbittering tusschen beiden het hoogste toppunt bereiken; daar zelfs eene, johanna door bedreiging afgeperste, verklaring, van met eenen anderen getrouwd te zijn, niet alleen haar doel niet bereikt, maar hem, zich ook door haar bedrogen wanende, met de diepste verachting, en het opgeven van alle aanspraak op geluk, vervult. De echtscheiding komt niet tot stand. Clementine dreigt, hem te zullen vervolgen.
Te Weenen vindt herman johanna, als kindermeisje bij eene Gravin; doch zij, door eenen eed gebonden, ontvlugt hem. Nu ontdekt hij het aan hem gepleegde bedrog, en reist, eer hij de wijde wereld ingaat, nog eens naar Zwitserland, ter nasporinge. Maar alle mogelijkheid daartoe was afgesneden. Op zijne reis naar Rome heeft clementine eenen spion onder zijne bedienden; maar ook antonia heeft zich, verkleed, in zijnen dienst gedrongen, te zijner bescherming. Te gelijk met herman is ook clementine te Rome, op wie Lord siddleton, zonder haar te kennen, smoorlijk verliefd geraakt; terwijl zij hem voldoening belooft, mits hij herman vermoorde. Deze en siddleton ontmoeten elkander, en zoo wordt dit voornemen verijdeld. Ook oratio vinden zij te Rome weder en vertrekken met elkander van daar, zonder dat het clementine gelukt was, herman te doen vermoorden. Op een landgoed onderweg vindt oratio zijne vrouw en kinderen, en siddleton zijne, in zekeren zin door zijne schuld, gevallene en door hem verlatene zuster weder. Doch, eer zij daar komen, wordt antonia door clementine's werktuig, maar die herman had meenen te treffen, gewond, en sterft op dat landgoed. Allen met elkander gaan

{==305==} {>>pagina-aanduiding<<}
naar Engeland op reis. Terwijl zij daar zijn, is clementine gestorven, die aan herman deszelfs kinderen, die zij zoo lang heeft bij zich gehad, met eenen, bij 't gevoel van haar naderend einde geschrevenen, merkwaardigen brief, dien wij gaarne mededeelden, indien de ruimte het gedoogde, terugzendt.
Siddleton en bella, zijne zuster, benevens herman en zijne kinderen, reizen naar Duitschland. Door een valsch berigt aangaande johanna's dood misleid, wordt het huwelijk tusschen bella en herman vastgesteld. Doch op de terugreis naar Engeland wordt johanna zeer toevallig in Hamburg gevonden - terwijl men bezig is, haar, in schijn gestorven, te begraven. De raadsels lossen zich op, en herman smaakt met gade en kroost, met vader weber en andere verwanten, die in johanna's geschiedenis zijn betrokken geweest, op zijn ouderlijk slot het geluk des levens, na langen strijd.
Dit is het algemeen, het zeer algemeen beloop der belangrijke geschiedenis, van welke wij gaarne eenig karakteristiek staal wilden leveren, en b.v. clementine of johanna's oudoom, siddleton of oratio, altemaal diepe karakters, laten spreken; maar de ruimte verbiedt het ons, en wij weten niet, wat te kiezen.
Het belangrijke van dezen Roman neemt niet weg, dat dezelve, als kunststuk beschouwd, zijden heeft, waarop aanmerking valt. Deze gebreken zullen het aangenaam onderhoud, dat de lezing verschaft, geenszins storen: maar, aan den anderen kant, juist omdat wij hier geen alledaagsch werk voor ons hebben, zijn wij zoo veel te meer verpligt, dezelve aan te wijzen.
Wilde men in 't algemeen zeggen: de karakters zijn overdreven daartoe zoude men, misschien, weinig regt hebben: want welke wet bepaalt den Romandichter, om nooit buiten de grenzen der gewone menschheid te gaan? Integendeel zijn wij van oordeel, dat het weinig overeenkomstig wezen zoude met het beroep des Dichters, om, met verzaking van zijne poëtische vrijheid, nimmer iets te leveren, dat buiten de dagelijksche ervaring ging. Daarenboven: wat is overdrijving in de karakters? waar is de grenslijn getrokken, boven of beneden welke geen karakter zich verheffen kunne, of ooit verheven hebbe? Zoo mag dan de hevige en zich

{==306==} {>>pagina-aanduiding<<}
louterende liefde van antonia, die haar beweegt, als bediende verkleed, herman te zijner bescherming naar Italië te volgen, allezins in het dagelijksche leven niet vertoond worden; gelijk de Dichter het karakter van deze antonia, straks na herman's harde behandeling, eenen keer laat nemen, die door het later verhaal harer geschiedenis licht en houding verkrijgt, is dit haar gedrag, op het tooneel van dezen Roman ten minste, zeer consequent. Is ook al de uitvoering, wat de mogelijkheid aangaat, onwaarschijnlijk; wij lezen eenen Roman, en zijn in eene dichterlijke wereld. Daarentegen willen wij wel bekennen, dat een karrikatuur-karakter gelijk mustelli, voor de waardigheid van dezen Roman, te lang is volgehouden; schoon de grondtrekken van den geleerden pedant wel juist geteekend zijn.
Onze meeste bedenkingen hebben wij tegen het karakter van den hoofdpersoon herman, die ons (misschien mogen wij dit als een bewijs voor de regtmatigheid onzer oordeelvelling opgeven) bij de lezing minder medelijden, dan verachting en haat inboezemde. Een goed, gevoelig, landelijk-eenvoudig jongeling, vervuld met eene idée van menschelijke deugd, die hij uit eigene krachten maar zoo gemakkelijk meent te bereiken, verandert straks in eenen zwakken wreedaard, die zich door ieder gesprek laat leiden en op tegenovergestelde gedachten brengen, maar blind, koppig, doof alleen dáár is, waar de deugd hare eigen zaak voor hem bepleit, en hem van hare onderdrukking poogt terug te houden. Eene rampzalige vastheid in het booze, die het hem mogelijk maakt eenen engel te willen ten val brengen, en hem in staat stelt, de treffende tooneelen, die zijne huwelijksvereeniging met haar als tweede vrouw voorafgaan en verzellen, uit te houden, is eenigzins onnatuurlijk in hem, die nog geen booswicht, en het, in den strengsten zin, ook nooit geworden is. Terwijl hij met johanna in Zwitserland in den schoot der ruste en des genoegens leeft, (uitgezonderd zijne luimen, die uit zijn kwaad geweten opwelden) kunnen vreemdelingen hem met verdenking tegen johanna's deugd vervullen; en alléén de stem dezer edele, eenigste vlekkelooze, en door hem ongelukkige, hare betuigingen, hare bewijzen, hare smeekingen, hare brieven, deze alléén vermogen niets op hem. Ware antonia, toen zij hem naderhand op Löbeneck bezocht, niet wijzer geweest dan hij, hij zoude waarlijk weder

{==307==} {>>pagina-aanduiding<<}
met haar getrokken, en, dit ligt in zijne natuur, zijne oude gemeenschap met haar hebben voortgezet. Een weekhartig jongeling, gelijk herman toch inderdaad was, moest in de onzekerheid, waar johanna en zijne kinderen waren, geen oogenblik rust hebben kunnen vinden. (De verstrooijing in 't gezelschap zijner jagt- en drinkebroers laten wij, als bedwelming, daar.) Maar hij kan vrij vergenoegd zijn togtje naar Rome, en naderhand met siddleton enz. naar Engeland, doen, wel gevoel voor johanna soms laten blijken, maar toch op het graf, 't geen hij meende het hare te zijn, zijnen kinderen eene nieuwe moeder - in bella namelijk - beloven. En toen hij naderhand johanna als uit het graf terug ontvangt - ja, zoowaar! het is goed, maar men zoude haast zeggen meer niet. - Clementine is gevallen, dat is waar; maar zij is de vrouw niet, die zulk eene hardnekkige verwerping van eenen herman verdiende, en zij overwint zichzelve te veel, ook in vernedering voor hem, dan dat hij, die zelf zoo veel op zijn geweten had, regt konde hebben, zoo trotschelijk tegen haar vol te houden. De Schrijver heeft wel overal voor zamenhang en voegzame overgangen gezorgd: desniettemin blijft het waar, dat hij ons een karakter heeft geschetst, hetgeen, bij deszelfs gevoeligheid, wispelturigheid en zwakheid, alleen in de verkeerdheden vastheid bewijst. Beklagen wij herman ook al, wanneer wij hem zien lijden, straks geeft hij weder aanleiding tot onwillekeurigen wederzin, ja verachting; en wij gunnen hem naauwelijks in het einde zijn waarlijk onverdiend geluk.
Oratio komt eigenlijk te zeer voor als egoïst. Toen hij zich bedrogen waande, was er in de geheele wereld niets, dat goed of groot was. Zoodra hij zijne vrouw weder heeft, laat hij ook dat denkbeeld varen.
Clementine handelt eenigzins onbestaanbaar daarin, dat zij herman door eene, johanna afgeperste, verklaring zoekt te bedriegen. Hare latere wraakzucht kunnen wij overeenkomstig vinden met haar karakter; maar die lage streek is beneden hetzelve.
De episode in het eerste deel, betrekkelijk de Club der Genies, is desgelijks, wel bezien, beneden de waardigheid van dezen Roman.
Wanneer ook al de verleiding der zinnelijkheid wat te bekoorlijk en te levendig zij afgebeeld, zulks wordt opgewo-
{==308==} {>>pagina-aanduiding<<}
gen door de voorstelling der gevolgen. Men kan in 't algemeen in dezen Roman zien, hoe weinig menschelijke deugd, zonder stellige reinheid des gemoeds, en zonder Godsdienst, beteekene.
Aan de vertaling is, naar ons inzien, de uiterste vlijt besteed, en zij is wél gelukt. Het moeijelijke der overbrenging van zulk een werk gevoelen wij, en verblijden ons te meer, dat noch het karakteristieke en krachtige, noch de geest van onze taal daarbij geleden hebben. - Jammer, dat hier en daar storende drukfouten zijn ingeslopen. - Een schoon vignet is voor het eerste deel geplaatst.
Voorts zal men hier oneindig meer belangrijke tooneelen en gezegden vinden, dan wij ook slechts aanstippen konden. Den Lezer verzekeren wij van veel genot, en hem vooral, die in de karakters dringt, waartoe de weg hier doorgaans gebaand is. Wil hij zich aan dezelve spiegelen, - de Lezeresse inzonderheid de edele johanna ten voorbeelde nemen - en voorts het waarschuwende en leerrijke in dezen Roman niet over 't hoofd zien, dan kan ook het zedelijk nut van deszelfs lezing zeer groot zijn.




Nagelaten Gedichten van Mr. Tonco Modderman; uitgegeven door Mr. H.A. Spandaw. Te Groningen, bij W. Wouters. 1817. In gr. 8vo. 84 Bl. f 1-5-:

Het is moeijelijk, altijd reden te geven, waarom eenig stuk langer dan andere onbeoordeeld blijft liggen. De Recensent weet het, dikwijls, zelf niet. Althans de naam van modderman is in de letterkundige wereld bekend-, en vooral die van spandaw beroemd-genoeg, om een bundeltje verzen, met dezelven, als dichter en uitgever, pronkende, geenszins ongelezen te laten. Even zoo min wane iemand, dat ze zoo weinig proef hielden, dat derzelver uitgaaf der vriendschap en kinderliefde vergeven, maar vooral niet tot roem of eere gerekend, - dus best van de gansche zaak gezwegen moest worden. Neen: wij danken den Heer spandaw voor de moeite, aan dit bundeltje besteed, voor zijn uitnemend wél gesteld voorberigt, welks gegrondheid, wat den aard en de waarde der verzen betreft, ons voor het overige des te vol-
{==309==} {>>pagina-aanduiding<<}
komener borg blijft, als ook voor zijne schoone, dichterlijke opdragt. Het eene en andere, hier geleverd, verdient door des waardigen modderman's nakomelingen, zijne vrienden, bekenden, ja allen in waarde gehouden te worden, die het schoone in de poëzij niet van eene zekere manier, niet van eenen hoogen zangtoon of dergelijke afhankelijk maken, en die, inzonderheid, met waar genoegen stilstaan bij de beschouwing van enkele heldere, schoon lang onopgemerkte, lichten aan eenen doorgaans donkeren hemel. Er is zeer veel oorspronkelijks, zeer veel treffends in deze verzameling, die echter niet als de bloem, maar als het voorname overschot van vele, meestal slechts in het geheugen bewaarde, stukjes moet aangemerkt worden. En gaarne geven wij den voorredenaar toe, dat, ware 's mans loopbaan begonnen waar zij geëindigd is, hij gewisselijk eene eerevolle plaats onder de voortreffelijke dichters van onzen tijd had bekleed. Tot staving van dit oordeel, zullen wij geen' der lierzangen aanhalen, schoon vooral de eerste derzelven alle opmerkzaamheid verdient; ook geen der
gelegenheidsgedichten, waarin het meerendeel bestaat; maar eenige coupletten uit het Pootiaansche minnedicht: De wedergevonden Bevalligheid, als zijnde in zijne jeugd gedicht, en dus de beste maatstaf voor den aanleg, en tevens zonder die vrijheden, welke men in louter huisselijke rijmpjes gewoon is te bezigen.

't Werd avond. Phebus zonk 
In zee. Het westen blonk 
Door goud en purp'ren stralen; 
De zilverblanke maan 
Kwam aan des hemels zalen 
Haars broeders post beslaan. 
 
Bekoord door al hét schoon, 
Zoo luisterrijk ten toon 
Gespreid, in deez' landouwen, 
Lag Titir, bij een' bron, 
De majesteit te aanschouwen 
Der ondergaande zon. 
 
Zijn oog, tot nu gevest 
Op 't schitterende west, 

{==310==} {>>pagina-aanduiding<<}

Dwaalde af naar de oosterkimmen, 
Waar hij een Godlijk licht, 
Een' nieuwe zon zag klimmen, 
Verblindend zijn gezigt. 
 
't Was Venus groote zoon; 
Hij vloog, op last der Goôn, 
Door 's hemels blaauwe transen: 
Waar zijne fakkel barnt, 
Verbleeken zelfs de glansen 
Van Phebe's hel gestaant'. 
 
In 't einde daalde hij 
Neêr, aan des herders zij'. 
Straks werd natuur bewogen, 
En al wat adem had 
Gevoelde zijn vermogen, 
Zelfs 't vischje in 't kille nat. 
 
't Gebloemt' kreeg schooner kleur, 
En spreidde een' frisscher geur; 
't Gevogelt' kwinkeleerde 
Op liefelijker toon; 
De zilv'ren bron vereerde 
De komst van Venus zoon. 
 
Hij sprak den jong'ling aan; 
De beek scheen stil te staan; 
De blad'ren kregen ooren; 
Stil was de nachtegaal, 
En 't windje scheen te hooren 
Naar zijne toovertaal. 





Keur van belangrijke en onderhoudende Verhalen. Door A. Burggemans. IIde Deel. Te Durdrecht, bij A. Blussé en Zoon. 1817. In gr. 8vo. 306 Bl. f 2-18-:

Niet zoo zeer vertaald als wel vrij gevolgd en vervormd, zegt het voorberigt; en het komt ons voor, dat deze arbeid lof verdient. De verhalen in dit deel zijn vier in getal.

{==311==} {>>pagina-aanduiding<<}

1. Het vaderlandlievend Meisje, dat maar geenen Franschman dulden kan. Hare beste vriendin huwde echter zoodanig eenen tot hare grievende smart; en ook zij scheen daartoe door het noodlot bestemd, want een Franschman redt haar het leven, en op aandrang harer bloedverwanten en vrienden geeft zij eindelijk haar woord. Gelukkig echter loopt het zoo, dat zij op dezelfde wijze aan hem de schuld der dankbaarheid kan voldoon, toen de verachtelijke spion op den dood gevangen zat; en eindelijk komt het uit, dat niet hij, maar de vriend, dien haar hert gekozen had, haar redder was, met wien zij dan ook, tot onze hartelijke vreugd, gelukkig wordt. De ingenomenheid van het toch een weinig partijdige meisje beviel ons; en, met een weinig minder overdrevenheid, wenschen wij onze vaderlandsche meisjes haren anti-Franschgezinden, edelen geest.
2. Louise van Wellenthal is een uitmuntend verhaal. De waardige Gravin, de speelbal van haar ongelukkig noodlot in de liefde, verhest zich edel en groot in haren rampspoed, maakt anderen, en wordt eindelijk nog zelve in het huwelijk, gelukkig. Wij ontmoeten hier geene andere belangrijke, dan zeer waardige menschen. De lezing stemt het hart tot het goede en tot weldoen. Dan,
3. Adolf, of de verstooten Zoon, komt ons voor een doelloos verhaal te zijn. De brave en allezins voortreffelijke jongeling is de speelbal van onverdiend ongeluk, en zijn dood op het bed van eer was zijne éénige vergelding. De onwaarschijnlijkheden zetten wij allen ter zijde; maar wat vermaak of leering het geeft, zijne geschiedenis te lezen, vatten wij niet, ten zij alleen het volstrekt zeldzame van zoodanig geval behagen mogt.
4. Beter is de Dankbaarheid, die wij toch ook wel elders, met meer eigenlijk gezegde zelfverloochening verbonden, en alzoo nog edeler, geteekend vonden. Dan, de onderscheidene dankbaren hier zijn toch goede voorbeelden en goede menschen; wij verblijden ons in hun eindelijk lot.
Dit tweede deel is buiten twijfel de bezitters van het eerste welkom.







{==312==} {>>pagina-aanduiding<<}

Rekenboek voor Jongens, ontleend uit de Wetenschappen, Geschiedenissen en den Koophandel. Door H.L. Wessels, Schoolonderwijzer te Uithuizen. Iste Deel. Tweede Druk. 1817. In kl. 8vo. 112 Bl. IIde Deel. 1816. 176 Bl. Te Groningen, bij W. Zuidema. Te zamen f :-15-:

Kort Onderrigt in het nieuwe Maten- en Gewigten-stelsel, enz. Door J.P. Bourjé. Te Middelburg, bij S. van Benthem. 1817. In kl. 8vo. 93 Bl. f :-10:

Iets, over het Onderwijs in de nieuwe Munten, Maten en Gewigten. Door J. van Wijk, Roelandszoon. Te Gorinchem, bij J. van der Wal. 1816. In kl. 8vo. 19 Bl. f :-4-:

Korte Handleiding voor mingeoefenden in de Rekenkunst, enz. Door Louis de Koff, Lands Wijnroeijer. Te Utrecht, bij J.G. van Terveen. 1817. In kl. 8vo. 8 Bl. f :-3-:

Wij nemen deze stukjes te zamen, omdat dezelven, min of meer, hetzelfde onderwerp behandelen, namelijk onderwijs in het nieuwe munten-, maten- en gewigten-stelsel. Het was natuurlijk te verwachten, toen door eene wet bepaald werd, dat voortaan op alle scholen onderwijs in het tientallige stelsel zoude gegeven worden, dat ook in elk gewest, of bijkans in elke aanzienlijke stad, een kundig onderwijzer zoude optreden, om eene handleiding tot dit nieuwe stelsel te vervaardigen. Alle deze handleidingen, waarvan wij hier slechts een paar aankondigen, met elkander te vergelijken, grondig te beoordeelen, en het beste daaruit aan te wijzen, zal men, met billijkheid, van ons niet kunnen vergen. Elk schrijver regelt zijn werkje naar de behoefte of vatbaarheid van den kring, welken hij wil onderrigten; daar zal dan hetzelve misschien ook nut stichten, en buiten denzelven misschien nutteloos of onvoldoende bevonden worden. Voor den beschaafden en onderwezen man is dit nieuwe stelsel toch eenvoudig en ligt te begrijpen; voor den mingeoefenden en geringen burger, die aan den ouden slender gewoon is, zal hetzelve nog lang eenige moeijelijkheden bevatten; weshalve wij elke verstandige poging, om die moeijelijkheden te vereffenen,

{==313==} {>>pagina-aanduiding<<}
met dank aannemen en toegevend willen beoordeelen. Van de voor ons liggende werkjes is No. 1 een uitvoerig rekenboek in twee deelen, behelzende vele aangename en nuttige opstellen, meest allen dienende ter inleiding of verklaring van het tientallige stelsel. No. 2 is minder uitvoerig, maar beknopt en oordeelkundig zamengesteld; bevat alleenlijk een onderrigt in het nieuwe stelsel, waarvan het tevens, bij wijze van inleiding, den geschiedkundigen oorsprong, in eene korte schets, mededeelt. No. 3 is meer eene duidelijke aanwijzing over het onderwijs in de nieuwe munten, maten en gewigten, en houdt zich voornamelijk met de twee vragen bezig: wanneer moet men met dit onderwijs beginnen? en hoe moet men hetzelve inrigten? No. 4, daarentegen, is ingerigt, om gemakkelijk de waarde der koopmanschappen te vinden, welke naar de nog gebruikt wordende oude maten en gewigten zijn ingekocht, maar bij de verwacht wordende invoering der nieuwe maten en gewigten zullen moeten verkocht worden. - Wij wenschen, dat alle deze stukjes het bedoelde nut mogen stichten, en bevelen dezelven aan de oplettendheid onzer lezeren.




De Recensent van Mr. W. Bilderdijk's Nieuwe Uitspruitsels in de Vaderlandsche Letteroefeningen aan den Redacteur van dat Maandwerk.

Mijn Heer de Redacteur!

Groot nieuws uit Rotterdam, waarvan ik mij haast u kennis te geven! Het is aldaar, na ongeloofelijken arbeid en met vreesselijke kosten, gelukt, een allergewigtigst Etablissement tot stand te brengen, waarvan de aanstaande voordeelen voor de Republiek der Letteren onberekenbaar zijn. Men heeft er, namelijk, eene algemeene Waag opgerigt, waarin voortaan alle uitkomend Letterwerk ten naauwkeurigste gewogen zal worden. De Weger is, zoo als ik hoor, een allerhupschste karel, die alle mogelijke vereischten voor zijn metier bezit, en sterk is als een dommekracht, zoo beschaafd als eenig Waagdrager, en zoo bescheiden als de beste Kruijer; en, Manlief! daarbij (dat al heel wat raars is onder zijn volkje) zoo geleerd, dat hij over virgilius, ovidius, catullus

{==314==} {>>pagina-aanduiding<<}
(en wie weet, over welke Ouden al meer!) meê kan kenvelen, dat het een pleizier is om te hooren. Zijne waag en schaal zijn daarenboven de hechtste en massiefste, die men kan bedenken. Geen last zoo zwaar, of hij kan ze er meê wegen. Denk eens! daar heeft hij, op eenmaal! de gansche vracht van mijne Recensiën van Mr. w. bilderdijk's Nieuwe Uitspruitsels gewogen, en de schaal is niet bezweken! Hoor! Dien man moeten wij ten vriend houden: want hij kan ons onbegrijpelijk veel voordeel doen. En is het niet een bewijs van groote genegenheid, dat hij juist aan ons werk zijn pikkel gewaagd heeft? - Ondertusschen heeft de man al aanstonds vijanden. Men heeft mij hier willen vertellen, dat hij met heel andere inzigten, dan ik denk, ons goed voor zoo wigtig verklaard heeft: omdat hij, namelijk, zeer naauwe relatiën zou hebben tot den Heer bilderdijk, of zijnen Boekverkooper. Doch daar geloof ik niets van, en ik laat mij van mijne genegenheid tot hem, om den onverpligten dienst, dien hij ons bewezen heeft, zoo ligt niet aftrekken. Neen, waar ik kan, wil ik hem bevoordeelen. Doch ik zal daar waarschijnlijk niet vele gelegenheid toe hebben: want elk zal wis van zelf naar hem toeloopen, om zijne waar te laten wegen, nu hij aan ons goed getoond heeft, hoe best hij de waagkunst verstaat. Nu, dat mag ik van harte gaarne lijden: want dan gaat het den man wél, en ik behoef geen moeite te doen. En, wat hen betreft, die hem kwaad voorspellen, - die verzekeren, dat het hem onmogelijk lang wél kan gaan, omdat, schoon hij wel handen en voeten aan zijn lijf heeft en ijverig genoeg is, hij ongelukkig zoodanig aan kwade oogen laboreren zou, dat hij, vooral in zijn' donkeren winkel, onmogelijk wél zien kan, of zijn evenaar gelijk hangt, en welk en hoeveel wigt er op zijne schaal staat; zoodat hij ook
daardoor met zijn gewigt, hetwelk hij voor goed gekocht heeft, en hetwelk zeer slecht zijn zou, jammerlijk zou zijn bedrogen, en het dus maar louter toeval zou zijn, dat het met het wigt van ons goed zoo wél is uitgekomen: dat houde ik altemaal voor gekheid, voor wisjewasjes, ja voor leugens, voor achterklap en laster, enkel uitgedacht om den man te benadeelen. Zoodat ik maar vragen wilde, of de beleefdheid niet eischt, dat wij hem een briefje van dankzegging en van aanbeveling voor de toekomst schrijven. Ja, ik zou u haast voorstellen, (als het

{==315==} {>>pagina-aanduiding<<}
zoo druk niet bij u aan 't kantoor was) om hem mijn' dienst aan te bieden, tegen dat hij al dat werk krijgt, dat ik voorzie, en om, van tijd tot tijd, tot hem over te komen, om hem een handje te helpen. Maar ik weet wel, dat dat niet gaan kan.
Ik blijf hiermede
Uw dienstw. Dienaar

X.X.
L. 26 April 1818.





De Recensent van Mr. W. Bilderdijk's Nieuwe Uitspruitsels in de Vaderlandsche Letteroefeningen aan de zeer geleerde Heeren B. en V. over hunne zedige Antikritieken in den Recensent ook der Recensenten.

Het doet mij leed, Mijne Heeren! dat gij u, om mijnentwil, zoo zeer geëchauffeerd, en te vergeefs zoo vele moeite gedaan, zoo vele geleerdheid uitgestald hebt. Waarlijk, gij doet zulk een' slechten botterik, als ik naar uwe uitspraak ben, al te veel eer aan, en spilt nutteloos uwen arbeid aan eenen onverbeterlijken en onwaardigen. En geeft dat wel groot getuigenis van uwe eigene snedigheid? Zal het den een of ander niet wat in twijfel brengen, of gij mij wel waarlijk voor zulk een slechthoofd houdt, als gij wilt schijnen; dewijl men van zulke schrandere bollen, als waarvoor gij wilt worden aangezien, dan niet kon wachten, dat zij zich zoo veel aan mij zouden laten gelegen liggen? Ik vrees daar zeer voor. Ja, ik vrees, dat het grootste deel uwer Lezers (en dat zoude mij toch hartelijk spijten) uzelven lijnregt voor een paar groote botterikken zal houden, omdat gij het hen zoo wel, als mij, eerst gedaan hebt; dewijl gij ondersteld hebt, dat geen van hen allen in staat zou zijn, om zelf mijne recensie van Mr. w. bilderdijk's Nieuwe Uitspruitsels te beoordeelen, en dat zij dus op uw woord maar gelooven zouden, dat mijne aanmerkingen slechts staaltjes van mijne grove onkunde en geene wederlegging waardig zijn. En waarlijk, Mijne Heeren! gij zijt al te openhartig met mij te werk gegaan, dan dat ik mij niet verpligt zou rekenen, het wederkeerig met u te doen.
Gij, Mijn Heer B.! dan vooreerst, met uwe spreuk van

{==316==} {>>pagina-aanduiding<<}
longinus! Die spreuk moet u zelf over uwe kale zoogenoemde Antikritiek over mijne recensie beschamen. Of meent gij, dat, zoo gij al bewezen hadt, dat het Epithalamium van uwen catullus mij onbekend geweest was, elk daaruit met u besluiten zou, dat niets, van hetgeen ik op de Uitspruitsels van uwen Vriend heb aangemerkt, eenigen grond had? Dan moest het geheel lezend publiek, naar dezelfde fraaije logica, met u zot willen zijn, of zich vrijwillig door u zand in de oogen willen laten werpen. Doch wil ik u eens wat zeggen? Toen misschien nog nooit iemand aan uwe of des Heeren V.'s existentie, als mogelijk, gedacht, en toen uw bilderdijk de kinderschoenen nog aan had, had ik van uwen catullus reeds alles gelezen, wat hij, die geen vuilik is, lezen wil; maar, daar die catullus mij, buiten zijne vuiligheden, om de hardheid van vele zijner verzen, waarom hij zoo wel aan sommigen der Ouden, als aan menigen lateren geleerden, mishaagde, niet geviel, - daar ik bij hem, met jul. caes. scaliger, behalve veel onreins, waarover men zich schamen, ook veel mats vond, waarover men zich erbarmen, en veel gedwongens, waarover men de schouders ophalen moest, en daar ik, met de Heeren, geen Verzenmaker van ambacht ben, noch noodig heb mij met zulke Dichters gedurig op te houden, zoo heb ik hem dan, in volgenden tijd, schaars ingezien: en ziet daar, waarom mij het geheel van zijn Epithalamium, na een verloop van ruim vijftig jaren, niet zoo wél in het geheugen lag als de Heeren, met wier zuiver Christendom en zedelijke onverdorvenheid het niet schijnt te strijden, hem dagelijks te lezen, te admireren en na te volgen. Welnu! geluk met uwlieder gemeenzaamheid met
dit inpolitum et rusticum ingenium, stationariorum militum, quam pudicarum matronarum, collocutionibus congruentius, gelijk ik hem, met martialis, eens door zekeren geleerden uitgever van oude Epigrammata genoemd vond. Ik verwonder mij intusschen, dat gij van hem deze regels niet onthouden hebt:

- Idem omnes fallimur; neque est quisquam, 
Quem non in aliqua re videre Suffenum 
Possis. Suus quoique attributus est error: 
Sed non videmus, manticae quod in tergo est. 


{==317==} {>>pagina-aanduiding<<}

Doch gij Heeren onthoudt niet, of ontveinst gaarne, wat in uwe kraam niet te pas komt. Of bepaalt zich uwe kennis aan den geliefden catullus enkel tot zijn Epithalamium? Men moet zelfs daaraan, of aan uwe goede trouw, twijfelen; dewijl u anders de overtuiging, dat waarlijk het geheugen des goeden bilderdijks gefeild had, toen hij thetis tot dochter, in plaats van kleindochter, van Vader oceaan maakte, zou hebben doen zwijgen. Uw lieve catullus zelf toch, in dat zelfde Epithalamium, welk bilderdijk heette na te volgen, had hem anders onderrigt. Dewijl ik, in weerwil van alle uwe geleerdheid en al uw voorgeven van bekendheid met dien Dichter, twijfel, of gij hem wel zeer gereed bij de hand hebt, zoo zie hier de beruchte plaats:

Teque adeo eximie taedis felicibus aucte, 
Thessaliae columen, Peleu! quoi Juppiter ipse, 
Ipse suos Divûm Genitor concessit amores: 
Tene Thetis tenuit pulcherrima Neptunine? 
Tene suam Tethys concessit ducere neptem 
Oceanusque, mari totum qui amplectitur orbem? 

Ik zie, gij ergert u ook, met mijnen Vriend den Waagdrager, aan de meer dan Ovidiaansche weelderigheid, welke ik in des Heeren bilderdijk's navolging heb opgemerkt. Gij hebt waarschijnlijk mede nooit van die weelderigheid hooren spreken, en zult verre af zijn van ze, op mijn krediet, aan te nemen. Welnu! leer ze dan, uit de Ouden, onder anderen van quintilianus, als hij zegt: lascivus quidem in heroicis quoque ovidius, et nimium amator ingenii sui, en uit de lateren van vossius, wiens woorden zijn: si quo peccat, eo peccat, quod, magnorum fluminum instar, interdum redundat, en van den geleerden Engelschman barrow, die het hem mede, als een gebrek, toerekent, quod intemperantis ingenii sui nimius amator exstiterit. Dit zelfde gebrek nu zal elk onpartijdige met mij in uwen Vriend bilderdijk erkennen, ten ware hij zoo moedwillig blind voor zijne onvolmaaktheden zijn mogt, als gij en eenige anderen.
Wat nu de twee onnoozele woordjes aangaat, welke ik uit horatius achterhield, en waarom gij zekerlijk, hetgeen ik bijbragt, niet verstond; gij kunt ze, in zijne Ars Poëtica, versu 352, vinden. Doch wilt gij er liefst uw hoofd niet meê breken, en u liever met uwen siegfried en den Ludi-
{==318==} {>>pagina-aanduiding<<}
magister schwalbe vermaken, per me licet. Voor de rêst: zie hier, voor het mij gegeven motto, een ander voor u, opdat mijne beleefdheid voor de uwe niet schijne onder te doen:

Tecum habita, et noris, quam sit tibi curta supellex! 

En nu een bijzonder woordje tot u, zeer geleerde V.! - Gij zult wel zoo goed willen zijn, van hetgeen, in het voorgaande, ook tot u behoort, na u te nemen. Maar, zoo ik u, zonder iets meer, depêcheerde, zoudt gij, met reden, mogen klagen, te kort te komen, en ik wil niet onregtvaardig zijn. - Gij gelieft mij bitterheid tegen den Heer bilderdijk toe te schrijven; doch daarin abuseert gij u een weinig. Ik heb den man nooit gezien, nooit zijn geluid gehoord, nooit met hem, schoon mij onbekend, eenige schermutseling gehad, zoo als nu met u, en ik heb hem, daar ik geen Dichter van professie ben, nooit om zijne kunst benijd. Integendeel, Baas! ik acht hem, als coryphaeus onzer Dichteren, zoo hoog, als gij durft denken; maar ik ben toch zoo afgodisch met hem niet ingenomen, dat ik, even als gij, alles in hem volmaakt vinde. Wat weet gij dan te snakken van mijne bitterheid tegen hem? Zegt gij, dat gij die uit mijne recenfiën hebt opgemaakt? Ik hoop neen: want gij hebt den man, hoe groot vriend hij u zijn mag, misschien nooit zoo veel, en zeker nooit opregter geprezen, dan ik, in die zelfde recensiën, en gij zoudt dus, door dit te zeggen, allen, die ze, zoo wel als gij, gelezen hebben, op nieuw in twijfel brengen, of het u niet in den bol schortte. Maar, eilieve! laat mij toch eens weten, vanwaar gij aan de kundschap mijner, mijzelven volstrekt onbekende, bitterheid tegen uwen Vriend komt, en doe er dan, als 't u belieft, eenige aanwijzing van de bronnen bij, waaruit gij zegt, dat zij voor een ieder zigtbaar voortvloeit: want (zoo dom ben ik) ook deze weet ik zelf niet te ontdekken.
Ik vind het regt lief, dat gij zoo begaan zijt met eene andere soort van bitterheid, (dat woordje schijnt gij zeer te beminnen) waarvan gij ook zegt, dat u klare bewijzen in mij zijn voorgekomen, namelijk tegen het echte Christendom, zoo wel als met mijne zedelijke verdorvenheid, u al even duidelijk gebleken, schoon ik er zelf almede geene kennis van heb; en ik bedank u regt hartelijk, dat gij, gelijk gij

{==319==} {>>pagina-aanduiding<<}
zegt, met de Vrienden van den Heer bilderdijk voor mijne verbetering vurige gebeden ten Hemel wilt opzenden. Ik merk het nu wel: gij hebt het zeer goed met mij voor, en wilt mij aan mijzelven outdekken. Maar, daar ik nu zoo stekeblind ben, dat ik mijne verkeerdheid nog niet zie, (hetgeen ik wel gehoord heb, dat de allerergste staat is van een natuurlijk mensch) en daar ik toch niet veel geloof sla aan miraculeuze bekeeringen, maar denk, dat die vooral ook door middelen bewerkt moeten worden, zoo roep ik nu hier uwe nadere hulp in. En deze, dunkt mij, kunt gij mij niet wel weigeren: want dan zou men u verdenken, (en dat zoude mij aan het hart gaan) dat gij niet waarlijk liefderijk, maar zeer liefdeloos waart, en mij, om wiens bekeering gij zoo vurig bidt, onbarmhartig zoudt willen laten verloren gaan; en daar zou uwe reputatie veel bij lijden. Nu dan, daar de kennis mijner verkeerdheid wel het eerste middel ter bekeering zal wezen, zoo, bid ik u, meld mij ook eens regt duidelijk, wat gij door echt Christendom verstaat, en waaruit mijne zedelijke verdorvenheid u gebleken is. Dan zal ik mijzelven daarbij, met alle mij mogelijke onzijdigheid, onderzoeken. Doch, zoo het dan mogt gebeuren, dat ik misschien de zaken wat anders inzag dan gij, zoo moet gij niet boos worden, als ik wat aan de gezondheid van uw begrip wegens het echte Christendom twijfel, en dan, op mijne beurt, eens onderzoek, in hoe ver uw oordeel over mij van uwe zedelijke regtheid getuigt. Maar zou u dat wel raadzaam zijn? Ik geloof neen: en daarom, zoo echt Christendom bij u (gelijk ik vermoed) dát is, hetwelk, dogmatisch, smaakt naar dat van uwen Vriend bilderdijk, zoo spaar gij de moeite maar, en weet, dat ik geenszins bitterheid tegen dat Christendom voede, maar alleen
het niet voor het echte houde, en dat ik dan ook voor u, en voor allen, die het met u behoeven, vurig bidden wil, dat gij verlicht moogt worden.
Wat nu uwe aanwijzing mijner misslagen betreft: schrap gij, zoo het u gelieft, de t achter mijn plagt voor plag vrijelijk uit, dewijl zij er niet behoort; maar zie niet voorbij, dat men, gelijk ik eigenlijk maar wilde doen opmerken, niet met uwen bilder dije plach voor plag moet schrijven: en neptunus! o, die Sinjeur heeft mij dan waartijk een' leelijken trek gespeeld, toen hij daar zoo, te gelijk met Vader oceanus, stilletjes bij mij is ingeslopen, terwijl ik werd afgetrokken door de pulcherrima Neptunine van uwen

{==320==} {>>pagina-aanduiding<<}
catullus, die, te zelfden tijde, schalks bij mij door hes reetje van de deur kwam kijken. Nu, ik ben regt blij, dat gij hem bij de kladden gepakt en uitgeworpen, en mij dus de moeite van het zelf te doen, waartoe ik al gereed was, uitgehaald hebt. Maar zeg eens: waarom of catullus Thetis toch wel pulcherrima Neptunine gedoopt heeft? Zou hij daarbij ook een bokje geschoten hebben? Daar moest gij eens eene geleerde Dissertatie over schrijven. - Over het Epithalamium behoeven wij nu verder geene woorden den hals te breken. Maar het slot van uw briefje eischt nog eenig antwoord. Ik acht mij verre boven verdiensten vereerd, door uwe regt hupsche uitnoodiging, om met u in correspondentie te treden over de geslachtsbepaling onzer naamwoorden, hetwelk gij denkt, dat tot nut en opbouw onzer schoone moedertaal zou kunnen strekken. Wel, had ik nu ooit kunnen denken, dat mij, verwaanden domkop, dien gij de algemeene verachting waardig verklaard hebt, van u zulk een aanzoek komen zou? - In welke verzoeking brengt gij mij! Ware ik niet zoo nederig, als gij nu uit dezen wel zult hebben opgemaakt, gij zoudt mij inderdaad verleid hebben. Maar neen: meo me medulo metiri didici: en door mijn plagt voor plag hebt gij mij zoo zonneklaar bewezen, dat ik van onze schoone moedertaal niets weet, dat ik mij wel wachten zal, door het op nieuw verraden van mijne onkunde daarvan, nieuwe schande over mij te brengen. Bezit gij derhalve, Mijn Heer! met uwen Vriend bilderdijk, uwe geslachtsbepaling der naamwoorden in vrede, en met volle zekerheid, dat zij uwen letterroem vermeerderen zal. - En nu eindelijk mijn naam? - Wel, dien zoude ik u (dat spreekt van zelf) gaarne melden, vooral zoo ons twistgeding voortgang had, en gij dan ook
den uwen noemdet; want pulchrum tum mihi esset monstrarier digito, et dicier hic, hic est, die met den hooggeleerden V. over onze moedertaal gedisputeerd, en de Uitspruitsels van onzen bilderdijk zoo meesterlijk gerecenseerd heeft! Nu is het niet noodig, en mijne nederigheid verbiedt het mij wederom even zeer, als mijne zorg voor uwe achting, welke gewis bij sommigen zeer veel lijden zou, zoo gij u met zulk een verachtelijk nietwezen, als ik ben, inliet. Ik zie zelfs zoo hoog tegen u op, dat ik mij niet durf vermeten, u eenige betuiging mijner achting te doen; en daarom teeken ik mij maar simpel
Uw zeer nederige Dienaar
X.X.
8 Mei 1818.





{==321==} {>>pagina-aanduiding<<}

Boekbeschouwing.

Gedenkschrift van de groote Kerkhervorming in de zestiende Eeuw. Door W.A. Ockerse, Christenleeraar te Limmen. Te Amsterdam, bij Schalekamp en van de Grampel. 1817. In gr. 8vo. 186 Bl. f 1-16-:

Dit opstel, uit een zoo schrander hoofd en bekwame pen, als die van den Eerw. ockerse, verdient, na alles, wat ons ter zelfde gelegenheid ter hand kwam, vooral nog bijzondere opmerking. De Schrijver gaat zijnen eigenen weg. Hij vooronderstelt de geschiedenis als bekend; te dezen naar de Beknopte Geschiedenis enz. van den Heer a. ypey, en anderen, verwijzende. De vele, en daaronder zeer voortreffelijke, Leerredenen bedoelen verheerlijking, maar dit Gedenkschrift vereeuwiging der groote gebeurtenis; hetzelve werkt op betrachting ná het Feest. Vooral wenscht de Schrijver ook onze Roomschgezinde Medechristenen met de Kerkzuivering der XVIde Eeuw te verzoenen, hen tot gezondere begrippen daaromtrent te geleiden, en belang voor dezelve in te boezemen. De noodzakelijkheid en het gewigt der gebeurtenis moet daartoe worden aangewezen, en alle mogelijke (behoudens waarheid en regt, mogelijke) toegevendheid bij deze aanwijzing in acht genomen. De tegenwoordige tijd is niet ongunstig: de dagen der onbroederlijke twisten tusschen de Protestanten onderling zijn voorbij, en in de Roomsche Kerk zelve zien een aantal waardige mannen de Hervorming niet meer aan voor het werk van enkele stijfzinnige ketterhoofden en van staatzucht. De prijsvraag van het Nationaal Instituut van Frankrijk, in 1802, is een in het oog loopend bewijs. De Zendeling- en Bijbel genootschappen, de zeldzame overeenstemming bij de laatsten vooral, en het H. Verbond der Vor-
{==322==} {>>pagina-aanduiding<<}
sten, geven de vrolijkste vooruitzigten. Bij Roomsch en Onroomsch heerschte sinds lang eene schromelijke onkunde, bij den leek, aangaande de Kerkhervorming, de gebeurtenis zelve, de aanleidende oorzaken, en de gevolgen. Het helder doen uitkomen van al het Goddelijke, en de rondborstige erkentenis van al het menschelijke, in en bij de Hervorming, was het
denkbeeld, dat den Schrijver steeds voor den geest was; en alzoo maakt hij zijn geschrift der aanhoudende strevinge ter voltooijing van het in de zestiende Eeuw begonnene dienstbaar, en legt zich toe op de meestmogelijke volkomenheid. De taak van den eigenlijken Geschiedschrijver is, platweg te verhalen, wat gebeurd is, en (schrijft hij eenigzins pragmatisch) vrijmoedig te beoordeelen, wat hij verhaalde. Geeft hij zich over tot verschooning of verzachting der donkere partijen in zijn tafereel, zoo verzwakt hij de kracht en waardigheid van zijn verhaal. Den wijsgeerig-christelijken bespiegelaar staat dit, onder zekere bepaling, vrij. Hij wordt minder geroepen, om te zeggen, wat er gebeurd zij, dan waarom, waartoe, met wat gevolg het gebeurd zij. Hij kan, mag, en, vorderen de belangen van waarheid en Godsdienst dit gebiedend, moet zelfs, zoo veel mogelijk, zich onthouden van te noemen, wat hij als bekend vooronderstellen, dus verzwijgen kan; hij kan alzoo (cum grano salis) geven en nemen, ter vereeniging van verschillend denkenden. ‘Ons hart gevoelt het,’ zegt de Heer ockerse, ‘wij behartigen hier de belangen van het Goddelijk Koningrijk; wij arbeiden hier voor de zaak van Hem, die Heer over alle harten is, die eens Heer en Hoofd over alle Christen- en niet-Christenvolken worden moet, en die, even zoo wel als Hij eenmaal het vermogen heerlijk ontwikkeld heeft, om uit Jood, en Griek, en Scythiër ééne Gemeente te stichten, gelijk die der eerste Christenen was, op zijnen tijd ook wel in staat zal zijn, om Pausgezinden, Patriarchvereerders, Lutherminnaars, Menno'svrienden en Kalvinisten, zelfs de nog verbijsterde

{==323==} {>>pagina-aanduiding<<}
voorvechters van mozes of van mohammed, ja de dierlijk krijschende aanbidders der Afgoden zelven, eenmaal zamen te brengen tot de Evangelische broederschap aller ware geloovigen, en dan zijn woord ten volle te bewaarheden: ééne kudde, één Herder.’
De aanleidende en beslissende oorzaken der Hervorming worden naauwkeurig opgespoord en uitvoerig behandeld. Zij toch was geen toevallig verschijnsel van het oogenblik, maar sinds eeuwen voorbereid. De wetenschappelijke en staatkundige gesteldheid der volken, de van tijd tot tijd verzwakte glans van het Hemelsch gezag, den Paussen toegekend, de uitgeputte schatkist, moesten bij den eersten elektrieken schok het vuur doen uitbarsten. Hervorming der Kerk in de Kerk was het doel; de Kerkhervorming, in den eigen' schoot der Roomsche Kerke sinds lang voorbereid, kon door menschelijke kracht noch wijsheid voorgekomen of langer vertraagd worden; alleen het geestelijk Opperhoofd zelf had langzamerhand en zachtkens de loutering, welke al wat verlicht en braaf in Europa was verlangde, kunnen en moeten daarstellen. Maar nu moest al wat gebeurd is gebeuren, en wel toen gebeuren; en men kan de daarbij bedrijvigen met geen regt doen voorkomen als de eigendunkelijke bewerkers. En, ware de Hervorming niet tusschenbeiden getreden, ‘niets zou in staat geweest zijn, om Europa van eene naderende dienstbaarheid, van het juk eener algemeene monarchij te bevrijden. Het Volk was niet geschikt, en de Geestelijkheid en de Adel hadden althans geen belang, om zich daartegen te kanten: juist het omgekeerde was hunne zaak. De algemeene domheid en het bijgeloof waarborgden de onderwerping der groote menigte; en gedeeltelijke opstanden moesten meer na- dan voordeelig gevolg hebben. De mededinging om het oppergezag tusschen Paus en Keizer moest dus voortgezet worden. De alles overschijnende magt van een' Vorst, zoo heerschzuchtig en dweepziek als karel de V, zou waarschijnlijk gezegepraald,

{==324==} {>>pagina-aanduiding<<}
Europa cijnsbaar gemaakt, doch tevens de Paussen ontzien, en hun het geestelijk aandeel in de wereldheerschappij toegewezen hebben; en zoo hadden dan de volken zich te gelijk aan eene burgerlijke en godsdienstige overheersching, misschien voor eeuwen, onderworpen gezien, waarvan nu het dubbel juk door de Hervorming is verbrijzeld geworden.’
Eene tweede Afdeeling geeft het karakter, de grondbeginselen en de oogmerken der Hervormers. Onpartijdigheid in het beoordeelen had zich de Heer ockerse pligtmatig bij geheel dit Gedenkstuk ten regel gesteld. Wij zijn ons, zegt hij, geenerlei ontrouw, wat het geschiedkundige, geenerlei overdrijving of verdraaijing, wat het oordeelkundige aangaat, voorbewust. Zoo wij al, ten aanzien van leoden X, nu of dan twijfelden, of hier wel volkomen regt geschiedt aan zijn persoonlijk karakter en hoedanigheden, en of er, hoezeer de Schrijver hem ook nu en dan voordeelig doet uitkomen en roemt, niet nog wel wat af te dingen valt op de verdenking van dierlijken wellust en allerlei gruwelbedrijf, waarmede men dien Paus zelven grovelijk besmet zou mogen achten; en hoewel wij geenszins zijn Hof, met den Heer ockerse, eene kweekschool zouden durven noemen van regt Cynische zeden, en wij almede de beschuldiging van Nepotismus niet voldingend bewezen houden, (door roscoë's Leven van leo den X tot gunstiger schatting van 's mans verdiensten en karakter gebragt, en misschien dan ook wel door dezen Protestantschen Schrijver een weinig te gunstig voor hem ingenomen) zoo weten wij waarlijk niet, wat men, ten aanzien van luther en de overige Hervormers, meer onpartijdig van eenen oordeelkundigen Protestant verwachten kan; daar het allezins blijkt, dat onze Schrijver, bij al zijne hoogachting, niet blind is voor hunne gebreken, en die op geenerlei wijze verdonkert. ‘Wie in den grooten luther,’ zegt hij, ‘bij manvastheid geene stijfzinnigheid, bij edelen moed geene doldriftigheid, bij blakende liefde
voor waar-
{==325==} {>>pagina-aanduiding<<}
heid en godsvrucht geene onbescheidene, harde liefdeloosheid jegens de beste en braafste menschen, bij een rondborstig, eerlijk karakter geene gemelijke luimen, vooral in het klimmen zijner jaren, bij opgeklaard verstand geene onoverwinnelijke vooroordeelen, en bij de schoonste ondernemingen ter handhaving van de ware Christelijke vrijheid geene kennelijke sporen van meesterachtigheid en roekeloosheid nu en dan ziet doorstralen, - die is, naar ons oordeel, niet bevoegd, om eenig karakter billijk te waarderen.’ Hoe echter deze gebreken, in de vierschaar der rede en die der Christelijke liefde, voor zeer veel verschooning vatbaar zijn, wordt niet over het hoofd gezien; en de verdediging van den grooten man, tegen wien men het, als ware hij alleen de goliath van der Filistijnsche ketteren leger, bij de Roomschgezinden in vroegeren en lateren tijd vooral gemunt heeft, is in ons oog voldingende. En, daar aan de waarde en kunde van sommige bestrijders der Hervorming regt geschiedt, ‘zal,’ zeggen wij met ockerse, ‘een billijk ijveraar voor het Pauselijk gezag, op zijne beurt, moeten toestemmen, dat de zaak der Pausgezinden in dien tijd, over het geheel, slecht bediend is geweest; dat onder de driftige voorvechters van het Katholicismus zich eenige karakters op den voorgrond hebben weten te plaatsen, die beneden alle keuring van het gezond verstand waren; en dat, bij eene vergelijking van de voornaamste wederzijdsche bedrijvers in geheel dezen kampstrijd, zoo wel in kunde als in braafheid, de schaal merkelijk naar de zijde der Hervormers overhelde.’ En had (dit voegen wij er bij) een man als luther destijds de plaats van leo den X vervangen, geen tweede luther had de groote omwenteling daargesteld.
De grondbeginselen, genoegzaam eenparig door de eerste Hervormers aangenomen, van welke het hoogste gezag en de algemeene bruikbaarmaking der H. Schriften de hoeksteen zijn, geven nieuwe klem aan het be-
{==326==} {>>pagina-aanduiding<<}
toog van de waarde der Hervorming; en deze zijn het, welke de hereeniging tot nog beletteden, en, ten zij eene van beide partijen geheel van grondbeginselen verandere, blijvend moeten verhinderen; en het is, helaas! het niet allezins en onderling getrouw zijn aan die grondbeginselen, waardoor de uitbreiding en voortgang van het Protestantisme grootelijks belemmerd is.
Eindelijk worden de oogmerken der Hervormers opgehaald en getoetst. Die bedoeling was zuiver: de zuivering der Kerk van hare verregaande verbastering. Zij moesten van plan veranderen, toen alle hoop op hervorming in de Kerk afgesneden werd; maar nog werd het oprigten van een afzonderlijk Kerkgenootschap niet meer dan voorloopig en voorwaardelijk doel; en lang bleek nog de wensch, en zag men onvermoeide pogingen, om den zoen met den Paus en de Moederkerk te treffen. Hetgeen de Hervormers verder beoogden, was ondergeschikt aan, en leidende tot, de groote bedoeling: zuivering der Kerk.
‘Legt men nu de kerkelijke omwenteling der XVIde Eeuw zoo in de weegschaal eener gezonde rede, dan mag men zich eene zeer vereerende uitspraak nopens hare innerlijke waarde beloven van iederen man, die, verheven boven alle kleingeestig vooroordeel, moeds en krachts genoeg bezit, om de waarheid, alle waarheid, niet dan waarheid, en waarheid bij wie hij die ook vinde, met eenen vrijen blik te aanschouwen en edelmoedig hulde te doen, - met één woord, om een Christen-wijsgeer te zijn.’
Een Vervolg, van enger bestek dan het tegenwoordige, zal de gevolgen der Hervorming, benevens de gewigtige slotsommen uit al het beredeneerde, opgeven; en hiermede zal dit Gedenkschrift, welks vervaardiging den Heere ockerse zoo wél was toevertrouwd, en waarvoor wij hem welmeenend dank betuigen, voltooid zijn.







{==327==} {>>pagina-aanduiding<<}

Leerede ter viering van het derde Eeuwfeest der Hervorming. Door Assuerus Doher, A.L.M., Phil. Doctor, en Leeraar bij de Doopsgezinde Gemeente te Zwolle. Te Zwolle, bij Hendrik Asss. zoon Doijer. 1817. In gr. 8vo. 36 Bl. f :-6-:

De Eerw. doijer verkoos bij dit opstel niets te lezen van hetgeen door kundige mannen te dezer gelegenheid, als hulpbronnen, was uitgegeven, om te vrijer zijne eigene denkbeelden te leiden; en vermeenende meer te kunnen zeggen, uit hoofde der vrijheid bij zijn Kerkgenootschap, dan wel anderen, en vreezende dat anderen aan menno de eer zouden weigeren, die hem als Hervormer mede zoo regtmatig toekomt, besloot hij tot de uitgave dezer Leerrede, voor welke hij hand. V:38, 39 ten tekst koos. Ons aan muhammed herinnerende, vreezen wij, dat het kort betoog naar den tekst: de Hervorming is een werk, niet van menschen, maar van God, zoo als het hier gegeven is, niet geheel overtuigend zijn zal; en over het geheel smart het ons, te moeten zeggen, dat dit opstel meer oppervlakkig dan wel bondig is. In het eerste deel worden de aanleidende oorzaken tot de Kerkzuivering opgegeven: de overgang van konstantijn tot het Christendom, en de verbastering in den Christelijken Godsdienst: - de voorbereidende: de uitvinding der Boekdrukkunst, en de geleerdheid van erasmus. Het tweede neemt de Hervormers in oogenschouw: luther, zwinglius, menno simons, melanchton, calvinus en beza; van den eersten wordt een weinig, van de drie laatstgenoemden niets, maar van den waardigen menno meer gezegd. Kort wijst het derde deel het stellen der H. Schrift ten éénigen regel van geloof en zeden, als het grondbeginsel der Hervorming, aan. Aanwijzing van en opwekking tot dankbare erkentenis bevat het vierde deel, of de

{==328==} {>>pagina-aanduiding<<}
toepassing. Twee coupletten, vóór en ná gezongen, zijn door eenen ongenoemden broeder der Gemeente te Zwolle vervaardigd, in eenen goeden geest.

Leerrede ter viering van het derde Eeuwfeest der Hervorming. Door J.C.A. Sander, Predikant bij de Evangelisch-Luthersche Gemeente te Zaandam. Te Zaandam, bij J.J. de Roode. 1817. In gr. 8vo. 55 Bl. f :-8-:

Deze Redevoering werd door gepaste Gezangen, door den Heer b. klijn, bz. vervaardigd, telkens afgewisseld, en heeft jo. III:3b. ten tekst. Zij behoeft inderdaad eenigermate de gevraagde verontschuldiging voor het min vloeijende van den stijl. Het Feest is rijk in aanleiding, om ons voor te houden, dat, zonder reinheid van hart en vurige liefde tot het eeuwige, ook van de Hervorming geen nut te wachten is, is de doorgaande geest dezes opstels. Het eerste deel, het welk de natuur en het oogmerk van luther's hervorming aanwijst, is verreweg het uitvoerigste. Het tweede bewijst, door voorstelling van de verbastering harer beginselen, dat de Hervorming geen nut stichten kon, waar het hart niet rein was, en de liefde tot de waarheid niet boven alles ging. Hier worden treurige, maar helaas! ware woorden gesproken over verbastering en afwijking onderling van het Protestantsch beginsel. Eindelijk volgt een kort betoog, dat de reine beginsels der Hervorming, zoo ras zij weder in werking komen, juist berekend zijn, om waarachtige godsdienstige verlichting en reine deugd te bevorderen. De hierop volgende toepassing voert onder anderen luther's eigene woorden aan tegen het vermeend gezag van 's mans eigene geschriften en iedere menschelijke geloofsleus. Men ziet alzoo, dat deze Leerrede over het algemeen onze bijzondere opmerking en behartiging waardig is.


{==329==} {>>pagina-aanduiding<<}

Twee Leerredenen, bij gelegenheid van het Eeuwfeest der Hervorming, gehouden te Amersfoort. Door P.J. Laan, Predikant te Amersfoort. Te Rotterdam, bij N. Cornel. 1817. In gr. 8vo. 52 Bl. f :-10-:

Het woord des Heeren blijft in eeuwigheid, (1 Petr. I:25a.) ten aanzien van deszelfs aanwezen op aarde, - deszelfs kracht en invloed op den mensch, - en van de vervulling van deszelfs uitspraken: door de korte ontwikkeling hiervan werd de Gemeente te Amersfoord door den Eerw. laan niet alleen voorbereid tot de plegtige viering van het Hervormingsfeest, maar ook den Leden van het Bijbelgenootschap aldaar de verpligting tot eigen gebruik en verspreiding des Bijbels op het hart gebonden, en deze verpligting bij hen aangedrongen, als Christelijke Belijders - Hervormden - en Leden van het Bijbelgenootschap. De Directeuren waren door het Genootschap te Bazel te dezer gelegenheid bijzonder aangezocht tot eene vernieuwde plegtige verbindtenis voor het belang der Bijbelgenootschappen, en de Eerw. laan heeft aan dit aanzoek eenvoudig maar loffelijk voldaan, Even zoo volvoerde hij, als Leeraar zijner Gemeente, den volgenden zondag zijne taak. Ten opzigte der tekstverklaring moge deze of gene van hem verschillen, (openb. XVII:14 nam hij tot tekst;) maar wil men, gelijk hij toch ook vergunt, denzelven beschouwen als motto, zoo vinde het niemand ongepast, dat hij, ten slotte van het Feest, gesproken heeft van krijg tegen het Lam, - overwinning door het Lam en die met Hem zijn, en daarin het Lam als den Heer der Heeren, den Koning der Koningen doet eerbiedigen. - De opzettelijk voor deze gelegenheid vervaardigde Gezangen zijn zeer doelmatig.


{==330==} {>>pagina-aanduiding<<}

Leerredenen, gehouden te Leeuwarden, op het derde Eeuwfeest der Kerkhervorming. Te Leeuwarden, bij J.W. Brouwer. 1818. In gr. 8vo. 170 Bl. f 1-8-:

Men verlangde ook bijzonder voor Vriesland een blijvend aandenken der viering van den Gedenkdag; en deze bundel Leerredenen is daartoe uitnemend geschikt, en tevens een treffend blijk der broederlijke zamenstemming van Leeraren en Gemeenten der onderscheidene Protestantsche Genootschappen. De Luthersche Predikant freijer begon den 31 Oct. de viering van het Feest, en sprak over de tijden van duisternis vóór, en de herstelling des lichts door luther en anderen, waarbij hij doelmatige lessen voegde: Rom. XIII:12 was de tekst. De Doopsgezinde Leeraar brouwer volgde hem des zondags treffelijk op, 1 kor. II:11 behandelende: de keuze dezer woorden geeft reeds geheel den geest op van het doelmatig geschiedkundig verslag (*) De Leeraar delprat sprak, in de Fransche taai, allezins gepast, en wijst op de vervulling der belofte Matt. XXVIII:20b. Op den, hem eigenen, krachtvollen, hartindringenden toon, duidelijk, overtuigend, en vol van den echten, edelen geést, predikte lobrij, naar aanleiding van Eph. V:8. Hij teekent de duisternis, en daarop het licht, (het godsdienstig onderwijs als doorgaans nu menigvuldig en goed) - wijst aan, hoe de Heer der Gemeente deze verandering bewerkte, en sluit met ernst en liefde. De Hoogleeraar van hengel trad des avonds op, en eindigde de plegtigheid; zijne korte, welsprekende toespraak, bij welke hem openb. I:6 ten leiddraad was, werd afgewisseld door uitvoerig, doelmatig beurtgezang, zoo door bijzondere Koren, als door de Gemeente; welk zangstuk door Mr. g. de wal vervaardigd is. Wij geven den laatsten
fraaijen beurtzang ter proeve:

{==331==} {>>pagina-aanduiding<<}


Weggevlogen 
Voor onze oogen 
Is de feestelijke dag, 
Die den luister 
Uit het duister 
Heerlijk eens verrijzen zag. 
 
Vreugdegalmen, 
Dankbre psalmen 
Klonken tot des Eeuw'gen eer. 
Aller tongen 
Prezen, zongen 
Jezus liefde, magt en leer, 
 
Weggevlogen 
Voor onze oogen 
Is de dag van 't Christenfeest. 
Vreugde schenken 
Zal 't herdenken 
Aan den Godgewijden geest. 
 
Daagt hij weder, 
Straalt hij neder 
Op het nakroost, dat hem beidt, 
Dan vergader' 
Voor den Vader 
Zich de gansche Christenheid! 
 
Één gevoelen, 
Één bedoelen 
Wone dan in aller geest! 
Vrij van twisten, 
Viere elk Christen, 
God ter eer, het vierde feest! 

Een hartelijke Klaagzang van Ds. brouwer ter nagedachtenisse van den braven lobrij (nog vóór de uitgave van deze Leerredenen der Leeuwarder, Gemeente en der vaderlandsche Kerke door den dood ontrukt) gaat dezen bundel voor. Het geeft ons genoegen, te kunnen melden, dat het godsdienstig publiek binnen kort eene verzameling van eenige Leerredenen, uit de nalatenschap van dien getrouwen en waardigen Evange-
{==332==} {>>pagina-aanduiding<<}
liedienaar, te wachten heeft, waarvan, zoo wij wél onderrigt zijn, de Eerw. krom, te Gouda, de uitgave bezorgen zal.




Tempelgezigt van Jezaia, in vier Leerredenen over Jezaia VI:1-13, door J. Rijsdijk Takens, in leven Predikant in Amsterdam. Te Amsterdam, bij J. ten Brink, Gerritsz. 1817. In gr. 8vo. 125 Bl. f 1-5-:

Het eene geslachte gaat, het andere komt. Zoo is 't gelegen met de menschheid in het algemeen, maar ook met de beoefenaars van kunsten en wetenschappen; en zoo gaat het dan ook nu met de beoefenaars der heerlijke kunst: gewijde welsprekendheid. In dezelve is thans een nieuw geslacht opgetreden; en de staat van godsdienstige behoefte maakte dit ook noodzakelijk. Maar zulke epoques zijn ook die, waarin veel onbescheidenheid en onregtvaardigheid plaats vindt. Van de nieuweren, die het rijk in bezit hebben, ziet menigeen met verachting terug op den aanhanger van ouderen trant; en ook van het publiek heeft deze vaak onregtvaardige grieve te ondergaan. Men weet genoeg, hoe de toonaangevers zijn. Wat hunnen modernen smaak niet streelt, moet achter de bank; en wij zouden schier durven verzekeren, dat menig hunner, den titel van dit boeksken ziende, het reeds met verachting aan eene zijde werpt. Dan, terwijl het waar is, en zoo wezen moet, dat het eene geslachte gaat, het andere komt; zoo verblijden wij ons toch hartelijk, wanneer dat heengaande nog hier en daar, gelijk eene ondergaande zon, zachte, weldadige stralen werpt op het aardrijk, waarvan 't nu afscheid neemt, en het opkomende herinnert, dat deszelfs tijd ook eens naderen zal.
Deze vier Leerredenen, door den nu zaligen takens reeds in 1800 uitgesproken, en nu door zijne Weduwe aan de Gemeenten, die hij bediend heeft, ter

{==333==} {>>pagina-aanduiding<<}
gedachtenisse aangeboden, beschouwen wij als zulk een weldadig afscheid van een Kanselredenaarsgeslacht, hetwelk heengaat. Over zeodanige stoffe te prediken, reeds dit, immers, is voor het thans stemhebbend publiek naauwelijks meer geoorloofd. Wij bekennen ook, takens heeft zich geene moeite gegeven, zijne preken over dit onderwerp te moderniseren. Zij dragen den ouden stempel. Zoo veel te meer, echter, hebben wij ons over dezelve verblijd. Al gaat de Redenaar bij zijne tekstverklaring meer in bijzonderheden, dan men thans gewoon is: genoeg, de godsdienstige Ieest ook deze leerredenen met een hartelijk genoegen en met stichting; want overal ziet men den netten bewerker, den man van zuiveren, vloeijenden, eenvoudigen stijl, den tekstverklaarder, die tot op den grond van woorden (echter ver van alle noodelooze uitpluizing of tentoonspreiding van geleerdheid) en van zaken gaat, den hartelijken Godsdienstleeraar, en den zelfdenkenden en eerlijk predikenden Schriftuitlegger. Hij dwingt uit geene plaatsen des O.V. de leer der Drieëenheid; maar erkent openhartig, bij de verklaring van dezulke, waar dit te pas komt, dat, wanneer hij elders die leer niet vond, hij haar uit die plaats niet zoude leeren kennen. Bij de verklaring van vs. 9, 10 wordt ten allerbevattelijkste aangewezen, dat 's menschen zedelijke vrijheid bij zulke uitspraken niet lijdt. En wat aangaat de aanhaling dezer plaats door Paulus, Rom. XI:8; zoo merkt takens onbewimpeld aan, ‘dat meermalen zaken van vroegeren tijd door de Schrijvers van het N.T. op hunnen tijd toegepast worden, zonder dat die echter daarvan regtstreeksche voorspellingen in zich behelzen, of zonder dat de Schrijvers des N.T. er zulke voorspellingen van maken.’ Hoe kan men het liberaler begeeren? En deze liberaliteit heerscht in allen opzigte doorgaans in deze preken, zoo wel in verklaring als in toepassing.
In de eerste, over de 4 eerste vss. des hoofdstuks, wil de Leeraar een waar en levendig denkbeeld van het-
{==334==} {>>pagina-aanduiding<<}
geen Jezaia zag en hoorde trachten voor te stellen, over den aard en de bedoeling van hetzelve het een en ander aanmerken, en met eenige toepasselijke leeringen besluiten. In twee, der eigenlijke Leerrede voorafgaande, aanmerkingen, wordt de lezer verplaatst in den geest des tijds, des lands en des volks, waarin en waaronder Jezaia dit gezigt ontving. Ingevolge hiervan wordt ook alles zeer liberaal verklaard, en als doel van dit gezigt wordt opgegeven: ‘de oproeping van Jezaia om tot het volk van zijnen tijd te spreken, aan hetzelve zijne (deszelfs) verharde verblinding open te leggen, en hetzelve met regtvaardige oordeelen deswege te bedreigen.’ Voorts stelt de Eerw. takens, dat Jezaia hier den Zoon Gods gezien hebbe, hetwelk den Christen in den eerbied voor Hem, als den waren, oneindigen God, moet versterken. De te geestelijke uitleggingen noemt hij, met bescheidenheid: ‘te willekeurig, en strijdig tegen het eenvoudig oogmerk.’ De toepassing wijst aan: Gods nederbuigende goedheid, en de verpligting voor zondaren, Hem met eerbied te aanschouwen, en op de vervulling der aarde met Gods heerlijkheid, als den sterksten spoorslag tot het verheffen van de Goddelijke heiligheid en dienenswaardigheid, gedurig acht te geven.
De tweede Leerrede loopt over vs. 5, 6 en 7. De ontroering van Jezaia, en wat aan hem in deze omstandigheden van Godswege gebeurde, wordt beschouwd, en vervolgens toegepast. Alle grond tot verkeerde bedenking wordt weder uit den weg geruimd, en geraden, niet te vergeten, dat Jezaia in eene geestverrukking zich bevond. Het doel van het hier gemelde is de inwijding van Jezaia tot zijne hooge bediening. De toepassing bevat vele leeringen, die wel met den tekst, maar juist niet onderling in eenheid staan. Eene derzelven spreekt tegen de slaafsche vrees voor Gods heerlijkheid. Eene andere raadt tot eene opregte belijdenis van onreinheid voor den Heer, die zich met erkentenis van dezelve moet paren, en begint dus: ‘Zoo deed

{==335==} {>>pagina-aanduiding<<}
Jezaia; hij zocht geene verschooning voor dezelve; hij verschool zich niet onder den dekmantel van eigen onvermogen of iets dergelijks.’
De derde Leerrede, over vs. 8, 9 en 10, behelst verklaring van de dadelijke oproeping van den Profeet, terstond door hem geëerbiedigd, en van den last en de ontdekking, hem toegevoegd. De verklaring wordt wederom door toepassing gevolgd. Ook hier worden alle te stoffelijke denkbeelden te keer gegaan, en vinden wij eene waarschuwende schets van eene, zedelijk zich verhardende, natie, terwijl tervens het Godsbestuur geregtvaardigd wordt.
De laatste Leerrede, over vs. 11, 12 en 13, verklaart eerst den tekst, tracht vervolgens de bedoeling der Goddelijke voorzeggingen vast te stellen en uit de uitkomst derzelven vervulling aan te toonen, toont voorts het verband van het hier aangekondigde Godsplan met het te voren aan Jezaia ontdekte en in last gegevene aan, en wordt besloten met toepasselijke bedenkingen.
Schoon dus deze Leerredenen van ouderen datum en stempel zijn, willen wij ze evenwel onder de degelijke en uitmuntende gerekend hebben, en twijfelen geenszins aan den bijval van een echt godsdienstig en bijbellievend publiek. De Weduwe van den zaligen Kerkleeraar en de Uitgever hebben dank voor de uitgave!

Godsdienstig Geschenk voor Kinderen mijner Gemeente. Te Groningen, bij W. Zuidema. 1817. In kl. 8vo. 32 Bl. f :-2-8

Een opstel van den Heer westendorp, Predikant te Losdorp; - neen, geen opstel, maar eenvoudig de Tien Geboden, het Onze Vader, en de XII Artikelen des Geloofs, gevolgd door eenige Gebeden uit de Liturgie bij de Hervormden en het bekende Vraagboekje van borstius, (hier en daar een weinig veranderd;)

{==336==} {>>pagina-aanduiding<<}
voorts het Register der Bijbelboeken; en eindelijk eenige Spreuken en Spreekwoorden. Geen voorwerp alzoo van onze beoordeeling, daar het algemeen gevoelen over de waarde reeds van oude dagen overvloedig beslist heeft. Hoe vreemd nu deze vernieuwde uitgave en bijeenvoeging ook moge voorkomen, geven wij echter den Eerw. verzamelaar geen ongelijk, dat hij deze verzameling tot een vademecum voor geringe en verwaarloosde kinderen aldus heeft ingerigt; en denken wij aan zoo vele wilden in onze beschaasde Christelijke Maatschappij, dan roemen wij, even als hij, die geringe ouders, welke hunne kinderen, volgens de aloude wijze, de Tien Geboden, het Geloof en het Onze Vader inprenten, en zeggen, met hem: ‘Zoo doende, leeren zij toch de noodzakelijkste zedekunde en pligten, ten minste één gebed, en de belangrijkste waarheden van het Christendom,’ en cum grano salis is ook borstius niet verwerpelijk. De Schrijver wil echter geenszins deze verzameling stellen ten leiddraad van algemeen godsdienstig onderwijs; hoewel hij, met ons, van gevoelen is, dat de kennis van den inhoud dezer stukken voor ieder lidmaat onontbeerlijk is. ‘Ons volk hecht (dit is waarheid) aan het oude iets heiligs, en het vindt meer ingang en geloof. Men durft zijne leeringen en vermaningen er stouter op bouwen.’ Het is dan heilzaam, dat het volk wete, dat ook de latere Leeraars van den Godsdienst het goede oude grootelijks in eere houden.




Bijbelsche Geschiedenissen voor eerstbeginnende Leerlingen. Een Leer- en Leesboek; afgedeeld in kleine Leeslesjes, welke uit korte volzinnen zijn zamengesteld. Door Hs. Kremer, Schoolonderwijzer te Zuidhorn. Te Groningen, bij J. Oomkens. 1817. In kl. 8vo. 108 Bl. f :-5-:

Een zeer bruikbaar boekje tot het oogmerk, waar-
{==337==} {>>pagina-aanduiding<<}
toe het vervaardigd is, en te meer nog aan te prijzen, door de onderscheidene soort van drukletter; terwijl Leerling en Onderwijzer eene geschikte handleiding vinden tot onderzoek, omtrent het al of niet met vrucht lezen, in een aantal vragen, opzettelijk voor meer en min gevorderden gesteld. Wij voor ons, echter, zien intusschen in zoodanige schoolboekjes liefst, dat men zich aan het verhaal des Bijbels houdt; en al ware het ook, dat wij met den Schrijver overeenstemden, hindert het ons b.v. hier te lezen: Het scheen, alsof de slang Eva zeggen wilde, enz. - Adam en Eva werden er ziekelijk van. - Alle nakomelingen van Seth waren brave menschen. - Alle nakomelingen van Kain waren ondeugende menschen. - Enoch was een zeer godvruchtig mensch; daarom kwam hij ook bij God in den Hemel. - De gelofte van Jephta kostte zijne éénige dochter het leven, enz. Bij het eerste onderrigt houden wij ons liefst aan de letter van het Bijbelsch verhaal. De kinderen moeten eerst en vooral weten wat er geschreven staat. Vindt men daar noodzake toe, dat men eerst naderhand dan daaraan verklare en kunstele! - Het is altijd, dunkt ons, nadeelig, als zij het in hunnen Bijbel anders, dan in hun schoolboekje, zoo jong al, lezen; en wie kan hun den Bijbel uit de hand houden? Echter weten wij wel, dat deze aanmerking in het oog van den eenen Bijbelvriend meer gewigts heeft, dan in dat van eenen anderen.





{==338==} {>>pagina-aanduiding<<}

Brief van Alethinus Mastia aan den Schrijver der Recensic van de Primae lineae Pathologiae generalis van Prof. A. Ypey in de Vaderl. Letteroefeningen voor 1816. No. V. Te Leyden, bij J.W. van Leeuwen. 1816. In gr. 8vo. 13 Bl. f :-4-:

Handboek der algemeene Ziektekunde, door G.W. Consbruch, Koninklijk Pruissisch Hofraad, practiserend Geneesheer te Bielefeld, enz. Naar het Hoogduitsch. Te Amsterdam, bij L. van Es. 1817. In gr. 8vo. XX en 346 Bl. f 2-16-:

Het is niet dan schoorvoetend, dat wij, na een stilzwijgen van bijna twee jaren, weder eens tot de beoordeeling van een ziektekundig Handboek overgaan. De Brief, in het hoofd dezes vermeld, heeft ons bijna voor altijd daarvan afgeschrikt: want door denzelven werden wij volkomen overtuigd, dat wij tot zulk eene taak geheel ongeschikt zijn. Ons begrip is te kortzigtig, om eene scheikundige zwakte te bevatten. Althans, Heer Alethinus Mastix! (voorn. Brief, bl. 11.) bevatten wij niet, dat de kracht der beenderen in de juiste hoeveelheid van phosphorzuren kalk gelegen, en dat het dus scheikundige zwakte zij, wanneer die deelen door overmaat van phosphorzuur verweekt worden. Beproef zelf eens, die buigzaamheid der beenderen uit de wetten der scheikundige verwantschap te verklaren, en deel ons dan die verklaring mede. Wij zijn er te dom toe. Zoo zijn wij ook te dom, om regt te begrijpen, wat gij door kracht verstaat. De aanhaling toch der plaatsen van consbruch en brandis (Brief, bl. 9, 10.) zou ons doen denken, dat gij er de levenskracht door verstaat; maar dan weten wij niet, hoe wij dit op de bepaling van uw' patroon zullen toepassen. Immers zoo zou dan de geleerde man eene scheikundige levens-
{==339==} {>>pagina-aanduiding<<}
kracht beweren. Welk eene afschuwelijke ketterij zoudt gij hem, dus doende, aanwrijven!
Onze onkunde is zeker groot (bl. 4); maar wij hebben evenwel nog zoo veel van onze physiologie onthouden, dat wij de overmatige afscheidingen van vet of van beenstof voor geene errores loci houden: wij weten er wat meer van, dan dat wij alle stofverplaatsingen aan eene zamenstemming der zenuwen zouden toeschrijven.
Onze onkunde is zeker groot; maar wij hebben toch zoo veel van de pathologie onthouden, dat wij, bij eene verklaring der ziektescheidingen, niet zouden stilstaan bij enkel praktische waarnemingen; maar zien, of de leer der afscheidingen en de bekende zamenstemmingen der deelen ons hier eenig licht gaven. Zoo zouden wij, b.v., de scheiding der leverontsteking, door uitwerping van fluimen, in de naauwe zamenstemming der lever en der longen zoeken, en hier die verklaring ook wel wat nader uiteenzetten, indien wij er niet te onkundig en te dom toe waren.
Is onze onkunde groot, niet minder groot is onze onbeschaamdheid, (bl. 4, 8 enz.) Wij bewezen, dat ypey tegen het hoofddenkbeeld der opwekkingsleer meer dan ééne tegenwerping maakt, en eenter hij maakt er geene; hij kon er geene maken, daar hij zichzelven, zoo doende, zoude tegenspreken, dewijl hij die leer over het geheel als zeer gegrond beschouwt. - Wij kunnen niet ontveinzen, dat wij hier eenigzins onduidelijk en onnaauwkeurig geweest zijn. Wij hadden moeten zeggen, dat het geheele boek van den Hoogleeraar eene doorgaande tegenwerping is tegen dat hoofddenkbeeld. Immers de opwekkingsleer wil, dat alles, in het levend menschelijk ligchaam, afhangt van de levenskracht, en eeniglijk uit derzelver werking kan verklaard worden, en wil van geen vorm en menging, als de natuur der ziekten bepalende, hooren; er komen dus in dezelve geene gebreken van den zamenhang noch van de menging der sappen in aanmerking, welke bij ypey toch waarlijk niet op den achtergrond staan.

{==340==} {>>pagina-aanduiding<<}

Verwondert er zich nu nog iemand over, dat wij schrikken, een ziektekundig Handboek te beoordeelen? Wij zijn toch, bij eigen bekentenis, overtuigd van domheid, onkunde en verwaandheid. Wij hebben een aardig hoofd, maar zonder hersens. Evenwel hebben wij nog oogen om te lezen en vingers om te schrijven; met behulp van dezen hebben wij eenige ons onverstaanbare plaatsen uit consbruch's Handboek opgeteekend, opdat er een of ander, die het voorregt heeft van hersenen te hebben, zin en slot in zoeke. Tevens teekenden wij, ten nutte onzer Lezeren, eenige schrijf of drukfouten in de vertaling op; terwijl wij ons wel zullen wachten, over dit werk ons hersenloos oordeel uit te spreken.
In het eerste hoofdstuk, handelende over het wezen der ziekte, begrijpen wij het volgende niet: hoe men, § 1, van gevoeligheid, prikkelbaarheid en wedervoortbrenging kan spreken als hoofdverrigtingen; hoe men, § 2, zeggen kan, dat het zenuwgestel het werktuig is der gevoeligheid als ontvangvatbaarheid; even min het verheven leerstuk, in § 5 vervat, dat de drie grondverrigtingen elkander ontmoeten, elkander zeer naauw aantasten, tot werkzaamheid stemmen, en daarin beperken, zoodanig, dat het klimmen van de eene het dalen van de andere voortbrengt. Vooral vatten wij niet, hoe de reproductie bedongen wordt door de gevoeligheid en prikkelbaarheid, en hoe de wedervoortbrenging door het uit haar te voorschijn tredend voortbrengsel wederom de werkzaamheid der prikkelbaarheid en der gevoeligheid stemt. Wij weten ook niet, wat een bewerktuigd process (*) is. Wat een bewerktuigd ligchaam is, kunnen

{==341==} {>>pagina-aanduiding<<}
wij ons voorstellen; wat men in Duitschland door levensprocess verstaat, kunnen wij ons nog even herinneren. Maar een bewerktuigd process! Eilieve, uit welke werktuigen bestaat dat? Heeft deze uitdrukking zin, dan zal er ook wel zin zijn aan een bewerktuigd lagchen, aan een onbewerktuigd sneeuwen of hagelen.
Het tweede hoofdstuk, over de toevallen handelende, heeft ons geene zwarigheden opgeleverd. Het derde handelt over de oorzaken der ziekte. En hier moeten wij al aanstonds vragen: wat beteekent, § 30: het onderwerp der ziekteoorzaak kan alleen iets uitwendigs zijn? En hoe hangt dat zamen met hetgene § 31 over de inwendige, voorbereidende oorzaak gezegd wordt? Wat is, in het vierde hoofdstuk, handelende over de verscheidenheid der ziekten, § 72, de stoffelijke ziektestof? Zijn er dan ook onstoffelijke stoffen? In het vijfde hoofdstuk, over de enkelvoudige ziekten der vaste deelen, wordt, § 115, geleerd, dat de oorzaak der zwakte in den zamenhang niet ligt in gebrek aan aardachtige deelen; en § 120, dat de oorzaak van het tegenovergesteld gebrek juist van de ophooping dier aardachtige deelen afhangt. In het zesde hoofdstuk, over de gebrekkige gesteldheid der dierlijke krachten, zouden wij wel willen weten, hoe men, § 122, in de levens kracht overeenkomst kan vinden met de galvanische vloeistof. Voorts vatten wij niet, § 123: de wedervoortbrengende kracht, welke eigenlijk het middel voor het process der vegetatic van de stof oplevert; § 134, dat de sthenie sneller bloedomloop, snellere ademhaling, snellere afscheidingen te weeg brengt; § 135, dat de sthenie in het gevoelige stelsel verhoogde gevoeligheid en (onder anderen) smart en pijn veroorzaakt; terwijl de asthenie eene zwakte van alle gewaarwordingen te weeg brengt; waaruit men zoude opmaken, dat in ziekten uit zwakte geen pijn konde plaats hebben. In het negende hoofdstuk,
over de gebrekkige beweging der vochten, stuiten wij tegen de voortstuwende kracht der bloedbolletjes, § 214, en tegen de verzwakte levenskracht van het bloed, als oorzaak

{==342==} {>>pagina-aanduiding<<}
van deszelfs tragere beweging. Of zoude, bij de ongemeen versnelde beweging, welke er in vele asthenische koortsen plaats heeft, de gansche levenskracht in het bloed getrokken zijn? In het dertiende hoofdstuk, over de nadeelige invloeden op het bewerktuigd gestel, vinden wij ons al aanstonds zeer belemmerd door den nadeeligen invloed der hoofdstoffen, waarvan wij schier geen woord verstaan. De koolstof, § 306, werkt de gevoeligheid tegen, verstompt, bedwelmt, doodt eindelijk. Zoo behooren dan de suiker, de gom, de stijfsel, de houtvezel onder de allerdoodelijkste voortbrengselen van het plantenrijk. De waterstof, § 307, schijnt meer te werken, door dat zij zich met andere stoffen vereenigt. Met welke stoffen vereenigt zij zich dan? Zij schijnt de gevoeligheid te verhoogen. Zeker omdat zij zoo vlug is. Maar anders zouden wij zeggen, dat alles, wat rijk aan waterstof is, nog al ligt bedwelmt, zoo als de waterstofluchten, de aether enz. § 308. De zuurstof werkt, als een stellige prikkel, het bepaaldst op de prikkelbaarheid en vooral op het stelsel des bloedomloops. Hier roept zij de zamentrekking te voorschijn (*). Bij de reproductie bevordert zij de verandering der spijzen in de maag en de stolling der vezelstof. Hoe gaarne hadden wij gezien, dat de Schrijver eene dezer stellingen bewezen had! Dit schijnt hij zijnen Lezeren over te laten. Ongelukkig dus, wie, even als wij, te dom en te onkundig is, om die verhevene waarheden aanstonds te vatten! § 309. Eindelijk zien wij de stikstof nog als een bestanddeel van vele mineralen en van de loogzoutige
aarden en zouten prijken. Wie dit in 1817 kan schrijven, moet wel.... Doch wij vergeten, dat wij te dom zijn, om te beoordeelen.
Verder durven wij nu niet gaan: wij hebben zeker onze onkunde reeds te zeer aan den dag gelegd, en wij schamen ons bijna meer te vragen; anders zoude ons de overige helft van dit boek daartoe nog ruime stof

{==343==} {>>pagina-aanduiding<<}
leveren. Nog een paar vragen vergunne men ons echter. Wat is (in de bepaling der gezondheid, § 8.) het streven tot hunne middelpunten van alle de in een mensch aanwezige bewerktuigde processen? - Wat moet men, § 131, verstaan door prikkelbare, wat door trage sterkte? - Waarop is de mannelijkheid en vrouwelijkheid der electriciteit gegrond? (bl. 190.) - Is er geene warme lucht, dan die warmer is dan de uitwendige deelen van ons ligchaam (§ 341), dan is het, bij ons, in de heetste zomerdagen, koud.
Misschien vergen wij te veel van den Schrijver, wanneer wij eene nadere verklaring van de aangehaalde stellingen verlangen. Op meer dan ééne plaats konde hij wel eens antwoorden, dat óf de Vertaler hem óf de letterzetter den Vertaler niet begrepen heeft. Althans wij vonden vele druk en schrijffouten, welke ons den zin verduisterden, en waarvan wij er eenigen, in 't voorbijgaan opgeteekend, nu zullen laten volgen.
Bl. 1. Ziekte is die toestand van het leven, of die inwendige aandrift van ons ligchaam, welke zelfbehoud en voortplanting ten doel heeft (*). Bl. 3, bestredene vraag. Bl. 9, 21, 50, 60, 75, 86, 132 en op meer andere plaatsen wordt echter in den zin van daarentegen of maar gevonden. Bl. 9, 10. Ditzelfde (namelijk de eenzijdigheid der ziektekundige stelsels) geldt ook van de verandering der vaste en vloeibare deelen, waarin ieder voor zich bij uitsluiting dikwerf als de zitplaats van alle ziekten mag gesteld, en daardoor tot grove en gewelddadige dwalingen gelegenheid wordt gegeven. Bl. 12. Verschijnsel of toeval, in de plaats van verschijnsel en toeval. Er is meer gelijk dan eigen. Bl. 16. Oorzaak is datgene, dat den grondslag eener zaak bevat, voor grond of reden eener zaak. Bl. 18. therapeutische of ge-
{==344==} {>>pagina-aanduiding<<}
nezende oorzaak (*). Bl. 26 en elders, meerdere, voor veel, verscheiden. Bl. 29. rangschikking in de aanvallen. Wel lazen wij van rangschikking van dieren, planten, mineralen enz., maar nooit van koortsaanvallen, welke eene aardige vertooning moeten maken, als zij in een Museum netjes
staan gerangschikt. Bl. 47. wordt epidemische ziekten vertaald besmettingen, landbesmettingen, in plaats van heerschende ziekten (†). Bl. 48. ondergerangschikte. Bl. 74. het menschelijke bloed bestaat uit bloedwater, eiwitstof, vezelstof en cruor (§). Bl. 82. luchtvormige of andere onweegbare stoffen. Bl. 84. zich wederzijdsch bedingen, voor van elkander afhangen. Bl. 85. mechanismus der afscheidingen. Bl. 113. spanningskracht, voor veerkracht. Bl. 129. stolbare wei, voor vezelflof. Bl. 134. tegenscheuren zijn voor den Geneesheer zeer belangrijk, om denzelven door de schijnbare ongeschondenheid der oorspronkelijk door het geweld getroffene plaats, niet te misleiden en tot zorgeloosheid te laten verleiden. Bl. 215. gezuiverde kookkunst, voor verfijnde, enz. (**).






{==345==} {>>pagina-aanduiding<<}

Het Leven van John Knox, Hervormer van Schotland, behelzende een Geschiedkundig Overzigt van de Hervorming van dat Land. Naar den derden Druk, uit het Engelsch van Thomas m'Crie, T.D. Predikant te Edinburgh, vrij vertaald en gevolgd door G.J.F. Cramer von Baumgarten, Predikant te Middelbert. Met een Voorberigt door H. Muntinghe, Ridder van de Order der Nederlandsche Leeuw, en Hoogleeraar in de Faculteit der Godgeleerdheid te Groningen. Iste Deel. Te Groningen, bij J. Oomkens. 1818. In gr. 8vo. XVI en 296 Bl. f 2-6-:

Te regt noemt de Hoogleeraar muntinghe dit werk eene schoone bijdrage tot de zeer belangrijke (geschiedenis der) Schotsche Kerkhervorming. Het behelst toch niet alleen een levensberigt van den man, die ze voornamelijk bevorderde, en niet alleen een geschiedkundig overzigt, maar een vrij omstandig verhaal der hervorming zelve. Het oorspronkelijke is, (zegt de Hoogleeraar) in sommige verhalen, van eene vervelende wijdloopigheid en langdradigheid, en werd daarom, door den Heer cramer von baumgarten, veel verkort. Naar ons oordeel had het, zonder in het wezenlijke te lijden en voor den Nederlandschen lezer onbelangrijker te worden, nog vrij wat meer bekorting kunnen ondergaan: want, waarlijk, het behelst nog een aantal bijzonderheden, die, welk gewigt er het Schotsch publiek ook in zou mogen stellen, voor het Nederlandsch althans van genoegzaam geen zijn: en het ware te meer te wenschen geweest, dat zij mede waren overgeslagen, omdat het geheel dan vermoedelijk in één deeltje vervat zou hebben kunnen worden, en, om zijne mindere kostbaarheid, meerdere lezers gevonden zou hebben, dan men nu verwachten durft. Wij zijn ondertusschen den Heere cramer von baumgarten voor het werk, zoo als hij het thans begonnen is te leveren, dank schuldig, en hopen maar, dat deszelfs uitgebreidheid (gelijk met soortgelijke boeken al veel het geval is) het vertier niet in zoo ver zal belemmeren, dat de voortzetting niet kan volgen.
Na de Voorrede van den Heer muntinghe volgt eene opgave van den inhoud, waaruit men, met een' oogopslag, het beloop des werks en den rijkdom der stoffe zien kan.

{==346==} {>>pagina-aanduiding<<}
Wij kunnen die opgaaf van acht bladzijden lengte niet overnemen, noch van den inhoud eenig doorloopend verslag geven. Wij zeggen alleen, dat, na eene Inleiding, behelzende een kort overzigt van den letterkundigen en godsdienstigen staat van Schotland, in het begin der zestiende eeuw, welke niet aanmerkelijk verschilde van dien staat in andere landen, het werk verdeeld is in zes tijdvakken, welke door merkwaardige bijzonderheden in het leven van den Hervormer, of belangrijke punten in de geschiedenis der hervorming zelve, gekenmerkt, en voor den lezer als zoo vele rustpunten zijn. Voor het overige: men leert hier den Hervormer waarlijk kennen als een, in weerwil van zijne zwakheden en gebreken, over het geheel groot en verdienstelijk man, die met luther het onvermoeid, maar ook nu en dan te hevig, ijveren voor de goede zaak, welke hij voorstond, gemeen had, maar ook, even als deze, door zijn vuur, zijne stoutheid en zijnen moed, alleen in staat was, om ze, in de omstandigheden, waarin hij zich bevond, en onder de menschen, met welken hij te doen had, tot stand te brengen. Zijn geweldig schrijven over het gedrogtelijk Vrouwen-bestuur, tegen de Engelsche Koningin maria en de Koningin Weduwe, Regentes van Schotland, moge ons dan mishagen; hij moge in onze achting dalen, als wij lezen, welke geveinsde rol hij wilde, dat Engeland, ten aanzien van Frankrijk, zou spelen, en wij mogen zijn gedrag, in andere opzigten, niet kunnen goedkeuren, - hij blijft niettemin regt behouden op de erkentenis der nakomelingschap, en zijn Levensbeschrijver verdient den lof van onpartijdigheid, omdat hij zoo wel het laakbare als prijsselijke van hem gemeld heeft. Het beloop, ondertusschen, der hervorming van Schotland was zoo als dat van die in andere landen. Zij kwam niet tot stand, dan onder beroerte en krijg, en ging verzeld van ongeregeldheden, veroorzaakt door het
laag gepeupel, hetwelk er uiterlijk deel in nam, zonder er door loffelijke beweegredenen toe genoopt te worden, en hetwelk, in alle omstandigheden, gereed was tot geweld, waar de voorstanders van gematigdheid en orde hetzelve volstrekt afkeurden. Doch het is voorlang opgemerkt, dat, zonder dat, eene goede zaak be zwaarlijk bevorderd wordt tegen de genen, die eene kwade met geweld willen handhaven. Men vindt hier wijders ook bijzonderheden, welke met de hervorming in Schotland in

{==347==} {>>pagina-aanduiding<<}
geen onmiddelijk verband staan; zoo als wegens de Engelsche hervormden, die, om de vervolging in hun vaderland, onder maria, te ontgaan, zich inzonderheid te Frankfort aan den Mein hadden verzameld, en onder anderen knox, staande zijne uitlandigheid, tot hunnen dienst genoodigd hadden, aan wier verstandelooze geschillen men zich ergert, enz. - In eene aanteekening, het zij van den Schrijver, of van den Vertaler, op bl. 9 en 10, vindt men berigt wegens eene zoogenoemde lijkgift, in het Engelsch corpse-present genoemd, en welke bestond in eene gedwongene gift van het beste stuk vee van den stal eenes overledenen, in de landgemeenten van Engeland en Schotland, of van het bovendek van zijn bed, of van zijn beste kleed. Deze gift, zegt men, werd, in de gemelde landen, tot aan den tijd der hervorming, door de schraapzuchtige geestelijkheid afgevorderd, en schijnt alleen aan die landen eigen geweest te zijn. Dit heeft men mis. Deze gift was niet anders, dan die van het zoogenoemd melius cathallum, en een gevolg der afschaffing van het lijfeigenschap of de slavernij. Zij, die vrijgesteld werden, en hunne nakomelingen, werden onder de verpligting tot het betalen dezer gift gebragt; en, daar de geestelijkheid alomme vele landerijen bezat, wier bebouwers waren vrijgesteld, moesten dezen ook aan haar de gezegde gift opbrengen. Dit had zoo wel in Nederland en elders, als in Engeland en Schotland plaats.
Hoezeer de vertaling van den Heer cramer von baumgarten zich, over het geheel, vrij vloeijend lezen laat, is toch op taal en stijl, hier en daar nog wel wat aan te merken. Op den titel maakt de order van de vrouwelijke leeuw geene beste figuur. In het werk zelf stoot men op zich los zeggen voor zich van gezag of onderwerping ontslaan (op bl. 21), iemand lief winnen voor welgevallen in hem vinden (bl. 22), vermogt hebben voor overgehaald, bewogen hebben (bl. 27), verdacht voor verdenking (bl. 29), zich te vreden geven voor genoegen nemen (bl. 40), zich aanschikken voor zich gereed maken, ingegaan voor aangevangen, nazoeken voor zoeken te bekomen (bl. 211), verlezen voor voorgelezen (bl. 219) enz.
Nu uit dit werk eene anecdote, welke, in den tegenwoordigen tijd, hier niet zonder vrucht zal mogen gelezen worden, en ten bewijze strekt, dat men ook in Schotland, zoo

{==348==} {>>pagina-aanduiding<<}
als overal elders, het bijgeloof, door bedrog, poogde te dienen. - Bij Musselburgh was eene kapel, aan onze Lieve Vrouw van Loretto gewijd. Sinds onheugelijke tijden waren de Schotten gewoon geweest, naar deze heilige plaats ter bedevaart te reizen. De monniken maakten, in 1559, openlijk bekend, dat zij de waarheid van hunnen godsdienst bewijzen wilden, door, in de kapel van Loretto, een wonder te verrigten aan een blindgeboren jongeling. Eene menigte volks verzamelde zich op den bestemden dag. De jongeling, door een' plegtigen optogt van monniken vergezeld, werd op eene stellaadje geplaatst, en aan het volk vertoond. Velen herkenden hem als den blinden, dien zij vaak eene aalmoes gegeven hadden, en hielden hem voor stekeblind. De monniken verrigtten hunne gebeden met den vurigsten ijver, riepen de heilige Maagd en andere heiligen om hulp en bijstand aan, en, na eenigen tijd, opende de blinde, tot aller verbazing, de oogen. - Onder de menigte bevond zich een Heer uit Fife, robert calville van Cleish. Hij was getuige van het wonder, maar wantrouwde het; hij haalde den jongman over, om met hem naar zijn huis te Edinburgh te gaan, en, hier gekomen, ontrukte hij hem, na veel marrens, het geheim. Als knaap (die zeer goed het gebruik van zijn gezigt had) had men den gewaanden blinden gebruikt, om het vee van het Nonnenklooster van Sciennes, bij Edinburgh, te weiden; en hier had hij de opmerkzaamheid der vrome zusters tot zich getrokken, door zijn vermogen, om den oogappel zóó te draaijen, dat men niets dan het wit zag, en hij volslagen blind scheen (*). Dit was ter kennisse van sommige monniken in de stad gekomen, die terstond het voornemen opvatteden, om hem tot hun oogmerk
te gebruiken. Zij verzochten den armen jongen van de zusters, en plaatsten hem in eene hunner cellen. Door dagelijksche oefening was hij weldra volleerd in de kunst der geveinsde blindheid, en, na zoo lang in het klooster vertoefd te hebben, dat zijne bekenden hem niet gemakkelijk herkennen konden, zond men hem uit, om, als een blinde, te bedelen, nadat hij zich door eene gelofte verbonden had, het geheim niet te openbaren. Dit verhaalde hij aan calville; en, om zijn verhaal te bevestigen, toonde hij hem zijne kunst, en was, schijnbaar, we-
{==349==} {>>pagina-aanduiding<<}
der even zoo blind, als bij de kapel te Loretto. Calville stelde hem het schandelijke van zijn gedrag voor oogen, en zeide hem, dat hij, den volgenden dag, de gansche historie openlijk, op het kruis te Edinburgh, verhalen moest, terwijl hij hem tegen de wraak der monniken zou beveiligen. Dit geschiedde: calville stond, gedurende het verhaal, met uitgetogen zwaard, aan zijne zijde, en, na hetzelve, nam hij hem met zich naar Fife. De ontdekking van het bedrog was nu spoedig door het geheele land bekend, enz.




Nieuwe Bijdrage tot de Geschiedenis der Kruisvaarten, in hare betrekking tot ons Vaderland. Door Mr. P.D.W.V.Z. 's Gravenhage, ter Nederlandsche Drukkerij. 1818. In gr. 8vo. VIII, 296 Bl. f 2-12-:

Bekend is de belangrijke vraag, vóór eenige jaren door het Parijsche Instituut gedaan, naar den invloed der kruistogten op den toestand en het lot van Europa. De beroemde heeren, een Duitscher, droeg het uitgeloofde eeregoud weg; terwijl de schoone verhandeling van onzen geleerden landgenoot, regenbogen, door een ongelukkig toeval, buiten de gelegenheid bleef, om mede naar den prijs te dingen - niet, om gedrukt, gelezen en bewonderd te worden. Sedert scheen het bij alle deskundigen uitgemaakt, daat die wonderlijke togten om een ledig graf te veroveren, hoe rampspoedig in derzelver eerste, onmiddellijke uitwerkselen, nogtans vele, meer verwijderde, gevolgen hadden gehad, van den heilzaamsten aard. Meerdere vrijheid, grootere nijverheid, toenemende beschaving, uitgebreider handel en gemeenschap der volken onderling, werden zoo vele vruchten geacht, op de eene of andere wijze, uit dezen omgewoelden en rijk bezaaiden grond ontsproten.
De schrijver, evenwel, van het stuk voorhanden, denkt niet zoo gunstig over de zaak. Zonder juist op te treden als bestrijder van genoemde of andere bepleiters der zake van Voorzienigheid en Christendom in dezen, wil hij niet slechts in het algemeen ook het zijne van het geval zeggen, maar de bedoelde beschouwing, inzonderheid, meerder en nader toepassen op ons eigen vaderland. Hiertoe onthoudt hij zich van

{==350==} {>>pagina-aanduiding<<}
het redeneren op onderstellingen, wier waarde hij veeleer bestrijdt; schoon deze strijd, natuurlijk, dergelijke wapenen vereischt, als partij bezigde, en dus wederom op redenering en omhelzing van zekere grondstellingen uitloopt. De geschiedenis, die vooral van donkere en halfwoeste tijdperken, geleidt ons slechts een kort eind wegs; willen wij dieper doordringen, van het hoe en den zamenhang der dingen iets weten, dan moeten wij tot vergelijking, gissing, besplegeling de toevlugt nemen. Het is, intusschen, blijkbaar, dat de bepaling tot één bijzonder land gemakkelijker laat nagaan, wat de bloote ondervinding ten opzigte van gezegden invloed leert. De opzameling van daadzaken, den toestand van dit land, vóór, bij en na de kruistogten, met meer- of mindere duidelijkheid en zekerheid schetsende, is de gebaande weg, die, al geleidt hij dan ook tot geenerlei algemeene besluiten, de zaak voor deze gewesten genoegzaam voldingt.
Ja, wij willen niet ontkennen, dat de aanleg der verhandelinge ons, in zoo verre, behaagde. Gegronde tegenspraak van denkbeelden, die door het gezag en de welsprekendheid hunner voorstanderen misschien, meer dan door eigen waarde en waarheid, algemeenen ingang hebben gevonden; toetsing van stoute bespiegeling, op gronden a priori ruim zoo zeer, als op algemeene aanzigten van gebeurde zaken, derzelver verband en uitkomsten, gevestigd, - ziedaar ondernemingen, welke de zuivere waarheidsliefde altijd toejuicht. Doch, het spijt ons, dat de schrijver, in één opzigt, al te zeer overeenkomstig den regten toestand der zake gesproken, en tevens uit denzelven een al te juist gevolg getrokken heeft. Hij zegt in zijn voorberigt, dat het onderwerp hem niet behaagt, en voegt- er de gegronde vrees bij, dat dit gevoel zich ook aan zijnen lezer zal mededeelen. Wij willen van deze betuiging niets meer zeggen. Maar het is waarheid: 's mans behandeling der zaken, de vorm, de stijl, de woorden zelfs hebben iets onaangenaams. Hij hebbe het al of niet con amore geschreven, ons viel het moeijelijk, het geschrevene met lust uit te lezen.
Wat den algemeenen vorm, de verdeeling betreft, deze is, veelal, zoo vreemd, in een aantal kleine en zeer ongelijkmatige hoofdstukken en hoofdstukjes, versnipperd, dat het bijna schemert voor de oogen. Betreffende den stijl, die is noch regelmatig noch klaar; de taal, in spelling en keus der

{==351==} {>>pagina-aanduiding<<}
woorden, mede niet zuiver. Het laatste moge nu al eens van minder belang, en, volgens verzoek, wel te vergeven zijn, met het andere is het alzoo geenszins gelegen. Wij betuigen, zijne redenering, misschien enkel daardoor, dikwijls duister zoo wel als onbevallig gevonden te hebben. Daardoor werd dan ook de lust tot inspanning niet opgewakkerd; en alzoo kan het wel zijn, dat de schrijver voor zichzelv' een helderder en gegronder inzigt in de zaken heeft, dan ons heeft kunnen blijken.
De hoofdafdeelingen zijn deze: Inleiding - voorloopige aanmerkingen over de kruisvaarten in het algemeen - kruisvaarten - aanmerkingen omtrent de kruisvaarten - gevolgen, voor Europa in het algemeen - voor Holland in het bijzonder - invloed op 's lands regering - slot - noten.
Ons algemeen besluit, ten opzigte der waarde van dit werk voor de geschiedenis, komt hierop neêr. In zoo verre het den algeheelen invloed der kruistogten op Europa betreft, zou het gegronde of ongegronde van 's mans beweringen veel duidelijker gebleken hebben, indien hij zijn geschrijf meer in den vorm van een tegenschrift had gegoten. Nu dient men de andere werken over het onderwerp wel opzettelijk te vergelijken; en dan nog zullen zij elkander, naar het ons voorkomt, op vele punten geheel niet ontmoeten. Indien 's mans algemeene aanmerkingen, deels voorop gezonden, deels tusschenbeiden herhaald, geheel doorgingen; indien datgene, wat niet onmiddellijk blijkt met eene vroegere gebeurtenis in verband te staan, en daarop al spoedig volgt, in het geheel als geene vrucht van zulk een zaad kon beschouwd worden, dan ware gezegde vergelijking zekerlijk niet noodig. Maar alzoo komt het ons geenszins voor. Integendeel, de zaak van voren beschouwd zijnde, moet men van eene gebeurtenis, als de kruistogten, toenemende ontwikkeling en beschaving, maar niet dan na tijdsverloop, na verwinning der eerste, onmiddellijke nadeelen, verwachten, even als den oogst uit het rottend graan in de omgeploegde aarde. Ondertusschen verdienen de geopperde bedenkingen, ten deele, overwogen te worden. Het is waar, dat woeste onbeschaafdheid, van reizen, oorlogvoeren, ja evenveel hoedanig verkeeren in een vreemd land, schaars die voordeelen oogst, welke men daarvan zou verwachten. En de daadzaken, welke hier, vooral ten opzigte van het vaderland, worden bijge-
{==352==} {>>pagina-aanduiding<<}
bragt, zijn ongunstig genoeg. Gesteld evenwel ook, dat deze gewesten, op zichzelve beschouwd, enkel schade bij de zaak geleden hadden, zoo hebben zij, echter, daarna in de algemeene beschaving van Europa gedeeld, en onze bijzondere geschiedenis bewijst dus niet genoeg.
Om kort te gaan: wij bedanken den schrijver voor zijne bijdrage; maar wenschen nog al wat meer, om geheel in zijn gevoelen te komen.

Gedenkschriften van Mevrouw Manson, ter opheldering van haar gehouden gedrag in het Proces, betrekkelijk den moord van den Heer Fualdes; door haar zelve beschreven, en gerigt aan hare Moeder, Mevrouw Enjalran. Met haar Portret, en het Fac-simile van hare hand. Te Amsterdam, bij J.C. van Kesteren. 1818. In gr. 8vo. XXIV en 184 Bl. f 1-16-:

Te Rodez, hoofdstad van Rovergue, in het Fransch Gouvernement van Guyenne, werd, in den avond van den 19den Maart 1817, de bovengemelde Heer fualdes, in een bordeel, door zekeren bancal bewoond, gewelddadig omgebragt. Clarisse enjalran, gehuwd met manson, een Fransch Officier, met wien zij echter niet zamenwoonde, eene vrouw, zoo als zij hier voorkomt, van zeer verdachte reputatie, verhaalt in deze Gedenkschriften, in substautie, het volgende: - Zeker Officier, die haar een nachtbezoek bragt, zeide haar, dat er een gerucht liep, dat zij aan het huis van bancal was geweest, op den tijd, toen er fualdes vermoord werd; en zij had daar, schertsend, op geantwoord: ‘wel ja, voorzeker! ik ben er geweest.’ De Officier had hiervan kennis gegeven, en zij werd, voor het Tribunal, geregtelijk deswege ondervraagd. Zij ontkende nu ter gezegde plaatse geweest te zijn, en bleef daarbij, in een eerst verhoor bij den Prefect; doch verzocht zelve weldra een tweede, bekent daarin, dat zij er geweest is, maar trekt het vervolgens weer in, en bekent het eindelijk op nieuw, vooral op aandrang van haren vader. Men brengt haar in het huis, en in het vertrek zelf, waarin de moord gepleegd was, alwaar zij, op het gezigt van de tafel, waar-
{==353==} {>>pagina-aanduiding<<}
op de vermoorde werd omgebragt, een toeval krijgt en in zwijm valt. Weder bijgekomen, wordt zij ondervraagd, en antwoordt op alles ja. Op den volgenden dag bekent zij, onder anderen, in mansgewaad ter bewuste plaatse geweest te zijn, bloed aan haren pantalon gekregen, en dien daarom verbrand te hebben, enz. Zij ontkent daarna op nieuw alles weder, om het straks nogmaals te bekennen, eene wijle daarna al weder te ontkennen, enz. Zij verschijnt vervolgens voor het Geregtshof van
Montpellier; doch, wat zij voor hetzelve al of niet verklaarde, wordt niet gemeld; maar wel, dat zij eindelijk, ruim zes weken na haar eerst verhoor, in verzekering werd genomen, en in staat van beschuldiging gesteld. In hare gevangenis heet zij deze Gedenkschriften, ten dienste harer moeder, geschreven, dezelven aan een' Heer, dle haar bezocht, toevertrouwd, en hem daarna derzelver uitgaaf opgedragen te hebben. Het kan zijn, dat zij voor het Fransch publick, waaronder het geval gerucht gemaakt heeft, van belang geacht worden; maar voor het Nederlandsch hebben zij, naar ons oordeel, niets, hetgeen er de vertaling van kon aanprijzen. Van den moord zelf; hoe en waarom die werd gepleegd; hoe men hem ontdekte, daar de vermoorde, op grooten afstand, in het water werd gevonden; hoe men er achter kwam, wie de schuldigen waren; van hun proces, enz. wordt niets berigt: alles betreft eeniglijk de zoogenoemde Mevrouw manson, en dat alles is met zoo veel duisters en onverstaanbaars doorweven, dat geen oedipus het ontraadselen kan; en noch het berigt aan den Uitgever voor - noch de aanteekeningen achter het werkje geven daaromtrent eenig licht. Men is in aanhoudende verzoeking, om het geheel, in weerwil van den schijn van echtheid, dien men er, door het Portret en het Fac-simile, aan heeft gegeven, voor de vrucht van eene andere pen, dan van die, waaraan het wordt toegeschreven, te houden, of te gelooven, dat de Schrijfster, bij vlagen, niet bij hare zinnen is.




Geschied en Letterkundig Mengelwerk, door Mr. Jacobus Scheltema. Iste en IIde Stuk. Te Amsterdam, bij H. Gartman. 1817. In gr. 8vo. Te zamen 464 Bl. f 3-16-:

De Heer scheltema geeft ons hier den aanvang eener

{==354==} {>>pagina-aanduiding<<}
verzameling zijner kleine schriften, waarvan sommigen reeds in het openbaar uitgesproken, anderen afzonderlijk uitgegeven, maar ook sommigen geheel nieuw zijn. Eene aangename verscheidenheid maakt dit Mengelwerk tot eene zeer geschikte lectuur voor alle beschaafde Lezers; terwijl scheltema's bekende zucht voor den vaderlandschen letterroem, door de vermelding veler bijzonderheden, welke dien moeten opluisteren, ons ook van de nuttigheid dezer mengelstukken verzekert. Het eerste is eene Feestrede, voorleden jaar uitgesproken in de Maatschappij Felix Meritis, en waarbij deze Maatschappij als een sprekend voorbeeld wordt opgegeven der spreuk van cicero: Omnes artes, quae ad humanitatem pertinent, habent quoddam commune vinculum. Zeer fraai wordt dit, in een kort overzigt der Departementen van Koophandel, Muzijk, Natuur-, Letter- en Teekenkunde, aangewezen, waarbij men dan zekerlijk, zoo als oudtijds de Predikanten met de tien Geboden, om er de geheele Zedekunde in te brengen, met de woorden Natuur- en Letterkunde zich niet aan de letter moet houden, en er Wiskunde en Wijsgeerte onder betrekken; anders komt men er niet, en het gemeen verband heeft twee geduchte gapingen. Uitmuntend wordt de reden, waarom Felix Meritis [in weerwil dier minder naauwkeurige verdeeling van deszelfs werkzaamheden] reeds zoo veel nuts gesticht heeft, gezocht in de vrijheid der inrigting; in de onderlinge mededeeling, door geene geleerde betweterij of pedanterie ontluisterd, maar waar alle betrekkingen gelijk zijn. Nog schooner komt ons de inleiding voor, waarin zeer gepastelijk uit de oude Fabelleer de
Maatschappij van apollo en de Muzen op den Helikon, als magtig tot de zoo algemeene beschaving der Grieken bijdragende, in keurige taal aan ons wordt voorgesteld, en, hoe dikwijls ook vermeld, nieuw wordt door de bewerking. Minder juist, hoe vernuftig ook, komt ons de vergelijking van den onderscheiden' schrijfstijl met de manier der Schilders voor: maar zeer eigenaardig nogtans en waar is het denkbeeld, dat ieder Schrijver en Dichter zich de gelijkenis of figuur, die hij bezigt, geschilderd moest voorstellen.
Het tweede stuk is een Fragment uit eene aangevangene Levensbeschrijving van erasmus, meestal op het voetspoor van hess, doch vrij gevolgd; behelzende 's mans eerste jeugd, tot zijne verlossing uit het klooster. De Heer

{==355==} {>>pagina-aanduiding<<}
scheltema wil uit de beoordeeling dezer proeve opmaken, of hij dezen, voor eene poos gestaakten, arbeid weder zal opvatten, of niet. Indien onze stem hierin iets geldt, zoo durven wij hem gerustelijk tot verdere bewerking aansporen, opdat ook Nederland in zijne taal eene grondige, met bevalligheid en levendigheid geschrevene, Geschiedenis van den in zijnen schoot geborenen Hervormer der Wetenschappen bezitte. Dit zoo wel als het volgende stuk - de Geschiedenis van het Standbeeld des grooten Rotterdammers - is in verscheidene geletterde Genootschappen voorgelezen. Wij zien onder anderen uit het laatste, aan welk een gevaar dat beeld zoo wel als zijn steenen voorganger meermalen door kerkelijke onverdraagzaamheid van Roomsch en Onroomsch is blootgesteld geweest: monniken deden het in 't water smijten; predikanten vloekten het, en hadden het bijna naar Bazel doen verkoopen. Zulk eenen haat droegen witte en zwarte Farizeën den man toe, die slechts waren Godsdienst wilde! Aardig is het versje, waarmede het beeld op 16 November 1813 pronkte:

Durft niemand nog Oranje dragen, 
Ik durf mijn' ouden kop wel wagen. 

Johan hartigveldt, een waarachtig menschenvriend, en pilaar van de broederschap der Collegianten in de zeventiende Eeuw, wordt kortelijk geschetst; maar de vergelijking met den grooten howard, die door geheel Europa de akeligste gevangenissen doorkroop, is, dunkt ons, wat te sterk.
De Leonidas van van haren is zekerlijk voor den tijd (de twijfeling over de onzijdigheid of deelneming in den Franschen Oorlog van 1741) bij uitstek belangrijk en gepast; maar als dichtgewrocht behelst het eene menigte volkomen prozaïsche regels, b.v. schier de geheele aanspraak van leotychides; zelfs nadert het somtijds het platte en gemeene, b.v.

De trouw, die langer duurt dan 't nutte, is geenszins heilig; 
En ze is veel eer een' koppigheid; 
Bij wie 't gemeen belang noch duurzaam is, noch veilig, 
Als zonder orde en onderscheid. 


{==356==} {>>pagina-aanduiding<<}

Het daarop volgende is de taal des gemeenen levens, mee niets:

Men zie dan zich den Vorst der Perzen te verbinden, 
Zoo hij maar rust en vrede schenkt, 
't Zal met de Goden zich zeer wel en spoedig vinden; 
Zij zijn zoo gram niet als men denkt. enz. 

Heeft de geest der achttiende Eeuw hier den Dichter van Friso aangewaaid? Of wilde hij met opzet den stijl van leotychides doen afsteken bij dien van leonidas, welke gewis ongelijk verhevener is? Het uitmuntende slot zou dit bijna doen vermoeden. Maar de lierzangen, zoo vele vrije navolgingen van horatius, zijn geheel meesterstukken, en sieraden onzer poëzij. B.v. het begin des derden zangs:

Een man van eer, die, op het pad der braven, 
De kwade zaak verfoeit, de goede zaak bepleit, 
De vrijheid met zijn bloed wil staven 
Terwijl ze half vertreden leit. 
 
Die schrik niet voor verwaande dwingelanden, 
Noch voor hun dreigend oog en zwaar gefronst gelaat; 
Gevangenis, noch ijz'ren banden 
Beroeren zijn' gerusten staat. 
 
Wat baat het goud in de uiterste oogenblikken 
Wanneer de bleeke dood een' ijz'ren schepter zwaait? 
Verjaagt het dan de nare schrikken, 
Waarmeê het doodbedde is bezaaid? 

Men ziet, dat de Dichter het: nec civium ardor prava jubentium, heeft weggelaten; zekerlijk kon men zich in de Oligarchie vóòr 1747 geen denkbeeld maken van eene Volksregering.
Belangrijk is de korte Levenschets van simon stijl.
De Telegraaf, door nicolaas calf ten behoeve zijner molens uitgevonden, was een niet ongelukkige voorlooper der thans zoo algemeene kunst van chappe. (Een ontwerp, in het beleg van Steenwijk, 1581, van een dergelijk werktuig gemaakt, kwam niet tot stand.)

{==357==} {>>pagina-aanduiding<<}

Een schoon bewijs van Christelijke verdraagzaamheid, bij het gemeenschappelijk gebruik eener kerk door Hervormden en Doopsgezinden in 1776 gegeven, was toen iets groots; thans zou dit minder opzien baren.
Aangenaam was ons, op het slot van dit deel, het oude lied: Het daget uit den Oosten; een stukje, zoo vol waarachtig, ongeveinsd gevoel, dat wij gaarne voor nog eenigen van dien stempel een' ganschen stapel Gedichten van vroegere Kunstgenootschappen zouden willen geven.
De Vergelijking der afschudding van het Spaansche juk met die van het Fransche, hoezeer reeds in 1813 gedrukt, komt hier weder ten voorschijn, benevens de geschiedenis van dezelve, door den Schrijver met niet weinig zelfbehagen verhaald. Ééne aanmerking vergunne ons de Heer scheltema, hoewel misschien ontijdig komende. De Regering van lodewijk napoleon was geene onbepaalde Monarchij, (IIde St. bl. 45.) zoo min als de tegenwoordige. Beperkt door het Wetgevend Ligchaam, kon de Koning toen ook op eigen gezag geene wetten maken. Inbreuken hierop, door napoleon's dwangbevelen, kunnen niet als regel van Regten gelden.
Hierop volgt een der meest doorwrochte en belangrijkste stukken in dezen bundel, het Leven van laurens reael, dien grooten Amsterdammer, tijdgenoot en vriend van hooft, die van de pen en van de kling zich dienen kon. Zijne genoegzaam onbekende verdiensten omtrent het beroepen, althans beloonen, van galileï, die toen de lengte op zee meende gevonden te hebben, naar Amsterdam, worden in het licht gesteld. Beider dood verhinderde dit schoone ontwerp, waarbij Nederland onsterselijke eer zou hebben ingelegd.
Niet minder belangrijk is de Levensschets van hubert duifhuis, wien de Heer scheltema met alle regt onder de Hervormers rekent, en met melanchthon vergelijkt. De geest van dezen, of liever die van erasmus, scheen op dezen zachtaardigen en gematigden man te zijn nedergedaald, die zijne Eeuw zeer verre vooruit was, en verdiend had, in de onze te leven. Een Fragment zijner Leerrede op den Pinksterdag is hoogst merkwaardig, als gedenkstuk der Christelijke liefde, minder wat den stijl betreft.
De grootste plaats in dit Deel beslaat een zeer uitvoerig verslag van het werk des Heeren koning, over de uitvin-
{==358==} {>>pagina-aanduiding<<}
ding der Boekdrukkunst. Daar wij dit werk zelve reeds aan onze Lezers hebben doen kennen, zou het overbodig zijn, bij dit uittreksel stil te staan, welks mededeeling in dezen bundel dezelve noodeloos doet uitdijgen: doch men vindt achter hetzelve een toevoegsel, dat dit eenigermate vergoedt, en waarin sommige punten nog wat nader worden opgehelderd, zoo als de verwerping der aanspraak van koster door meerman, - de getuigenissen van h. lz. spiegel en emanuel van meteren, beschouwd en toegelicht. Het gezegde van spiegel is, gelijk de geheele stijl van dien krachtigen Dichter, wat duister; en, in weerwil van de vernuftige uitlegging des Heeren scheltema, is toch het bijeentassen (al is het ook niet tasten) van snoerkens eene zoo vreemde uitdrukking, dat wij daaruit niets stelligs kunnen opmaken. Ook wordt dáár in allen gevalle slechts van houtstaafkens gesproken, en koster moet toch reeds koperen letteren gebruikt hebben. Wij zeggen dit geenszins, om eenigen twijfel omtrent het zoo geheel voldongene geschil op te werpen; maar enkel om te toonen, dat ook de beste Schrijvers wel eens meer de getuigenissen tellen dan wegen. Eene plaats uit vlaming, door den Heer scheltema bijgebragt, in verband met eenige stukken, in de Koninklijke Bibliotheek berustende, doet meer af.
Het laatste stukje: Spore tot Vergenoegdheid, door hendrik cornelisz. hooft, Broeder des grooten Dichters, beantwoordt weinig aan zijn opschrift. Naar ons inzien kan het niet zeer tot vergenoegdheid aansporen, dat droefheid, verdriet, haat, laster, en wat dies meer zij, ook in de nederige hut, ook bij de meest geroemde godvruchtigen wonen, en dat men dikwijls met dezen bedrogen wordt. Doch het stukje is oud, van den Broeder des Drossaards, en in zoo verre nog al aardig.
Wij verlangen naar de voortzetting dezer over 't geheel belangrijke verzaineling.






Constantini Hugenii de Vita propria sermonum inter liberos libri duo. Primum edidit et annotatione illustravit P. Hofman Peerlkamp, Gymnasii Harlemensis Rector. Belgicis versibus adumbravit A. Loosjes, P.F. Harlemi, apud A. Loosjes, P.F. 1817. 8vo. form. maj. f 2-16-:

{==359==} {>>pagina-aanduiding<<}


(Het Leven van Constantijn Huigens, in gemeenzamen dichttrant voor zijne Kinderen door hem zelven beschreven. In twee Boeken. Uitgegeven, en met Aanteekeningen opgehelderd, door P. Hofman Peerlkamp, Rector der Latijnsche Scholen te Haarlem. In Nederduitsche verzen, door A. Loosjes, Pz.)

Wanneer een Grijsaard, onder zijne kinderen en kindskinderen, rondom hem aan den vrolijken haard geschaard, de lotgevallen van een ten nutte voor zichzelv' en anderen doorgebragt leven verhaalt, dan zal hij wel eens hier en daar blijven stilstaan bij min algemeen belangrijke voorvallen, wel eens wat breed en omslagtig zijn, zelfs in kleinigheden; maar dit alles zal toch met woeker aan zijne hoorders vergoed worden door eenen schat van levenswijsheid, dien hem de ondervinding in zijne lange loopbaan deed opdoen; de jeugd zal in zijn voorbeeld het middel vinden, om ook, door afwisseling van werkzaamheid en levensgenot, altijd met pligtsbetrachting gepaard, een' even zoo vrolijken, zoo groenen ouderdom te bereiken. Zie daar dan nu het geval, waarin dit boeksken van een' onzer edelste mannen van vroegere dagen, Neêrlands nestor huygens, omtrent zijne lezers verkeert. Wij allen toch, van welken stand of ouderdom, vereeren den Dichter der Korenbloemen als een' man die, benevens hooft, vondel en cats, het meest tot den bloei der Nederlandsche Dichtkunst in onze gouden Eeuw heeft bijgedragen; die geleerdheid met zinrijkheid, kracht met wijsgeerige denkbeelden paarde; die.... doch waartoe hem te prijzen? hij heeft zichzelven hier een eenvoudig, maar duurzaam gedenkteeken gesticht, waaruit men hem beter, dan uit eene weidsche lofrede, zal leeren kennen.
Men zou zich echter vergissen, met hier hooge dichterlijke vlugt te zoeken. Het zijn gemeenzame redenen (sermones), tot zijne Kinderen gerigt: en wie zal dáár de deftigheid uithangen, die den Schrijver voor het Publiek voegt? wie zal in den schoot van zijn huisgezin een staatsiekleed aantrekken? Uit dit oogpunt moet men het werk volstrekt beoordeelen, zoo men het niet, hier en daar, verre beneden den roem van huygens wil vinden. Horatius, de groote horatius zelf heeft, in zijne Sermones, dikwerf eenen maar al te gemeenzamen

{==360==} {>>pagina-aanduiding<<}
toon aangeheven, (van dien aard trouwens, zoo als men hem bij huygens niet vindt.) Met dit alles heerscht toch ook die gemakkelijkheid, dat vloeijende (abandon, zouden de Franschen zeggen) geenszins in deze gedichten, welke de gemeenzame dichttrant schijnt te beloven. Huygens kon zich van de, wel is waar zinrijke, maar toch meermalen gewrongene, manier niet ontdoen, die de meening voor den lezer in het duister laat; en, schoon hij in de theorie zeer wel het gebrekkige inzag van hem, die

dekt zijn' kernen met een schel, 
Die den hardsten tand ontstell, 

wist hij nogtans zeer wel, dat ook hij aan dat euvel mank ging.

Neemt mijn' feilen voor een wrak, 
Dat een ander mijd' op 't vlak (*). 

Dus beminde hij te veel woordspelingen, gezochte spreekwijzen, en dubbelzinnigheden. Daarenboven dichtte huygens zeer snel, midden tusschen zijne bezigheden, en beschaasde zijne gedichten minder; ook volgde hij, in 't Latijn, niet de beste Schrijvers na, maar allen zonder onderscheid, gelijk de geleerde Uitgever in de Voorrede aanmerkt. Vandaar een aantal woorden, die men te vergeefs bij de Schrijvers der gouden Eeuw zou zoeken, en die huygens misschien juist om de mindere bekendheid gekozen heeft.
Hetgeen in het eerste Boek voornamelijk de aandacht treft, is de bij uitstek beschaafde opvoeding, die jonge Hollanders van aanzien in die dagen ontvingen. Huygens leerde achtervolgens of gelijktijdig zingen, guitar- en citer-spelen, Fransch, Latijn, reeds met zijn zevende jaar; hij zwoegde onder de oude, ellendige leerwijze, zoodat hij in zijnen hoogen ouderdom bijna de taal verwenschte, die hem in de kindschheid zoo vele moeite gekost had.

Die dwaasheid niettemin kreeg de overhand alom, 
En onder dezen last gaat menig jongling krom. 
Ja soms kan naauw het wicht verstaanbre woorden snappen, 
Of 't leert reeds in 't Latijn een aantal woordjes klappen. 


{==361==} {>>pagina-aanduiding<<}

Omtrent het laatste punt zijn de tijden dan wel aanmerkelijk veranderd! Vervolgens kwam de Welsprekendheid, de Redeneerkunde (Logica), de Natuurkunde, het Grieksch, de wapenhandel, het paardrijden, dansen en andere ligchaamsoefeningen, (het zwemmen, echter, kon hij nooit leeren;) voorts schilderen, miniatuurschilderen, Wiskunde (deze buiten weten van zijn' Vader), Rekenkunde, boekhouden: daarna nog, eer hij op de Hoogeschool kwam, de beginselen der Regtsgeleerdheid. Zóó toegerust, ging hij naar Leyden, waar hij echter ook slechts één jaar vertoefde. Het overige van het eerste, en het tweede Boek vervat zijne verdere lotgevallen en reize naar Londen (meermalen, zoodat hij er bijna te huis was), naar Venetië met den Gezant aerssens, waarop hij het geliefd Italië slechts gedeeltelijk kon bezoeken, den Doge in 't Italiaansch aansprak, en zeer minzaam ontvangen werd, - zijne verheffing tot Geheimschrijver en Geheimraad van Prins frederik hendrik, (welk ambt hij naderhand ook met lof onder willem II, gedurende de minderjarigheid van willem III en onder deszelfs Regering, bekleedde) - zijne ambtsverrigtingen als zoodanig in het Prinsdom Oranje, met de reis daarheen en naar het naburig Vaucluse, - de beschrijving van het verblijf te Oranje, de Fransche pligtplegingen, de snapachtigheid der vrouwen bij de inhaling, de heldere zon, met een' kring omgeven, terwijl de eed gedaan werd, voorts de vreugdebetooningen bij die gelegenheid; dit alles verhaalt de oude man zoo naïf, en met een zoo onschuldig zelfbehagen, dat men zien kan, hoe ongemeen hij de eere, daaraan verknocht, waardeerde. Op deze reis beschouwde hij ook de
overblijfselen van erasmus te Bazel, en vergeet niet te melden, dat de Keurvorst van den Palts zijne soldaten voor hem de revue had laten passeren. 's Mans gelukkig huwelijk, kinderen (vooral de geliefde christiaan, zijn roem en die van Nederland) en kleinkinderen beslaan ook een aanzienlijk gedeelte des werks. Hier ontdekt men overal den liefderijken Echtgenoot en Vader. Zijne stella (susanna van baarle) beweent hij kort in deze verzen, die zekerlijk meer gevoel ademen, dan de reeks van woordspelingen op Sterre aan het einde van zijn Dagwerk, welke, in de gegevene omstandigheden, wel niet ongepaster zijn konden.

{==362==} {>>pagina-aanduiding<<}


Hei! mihi! quam subito sublata puerpera casu. 
Illa quidem vitae lumen caeleste beata 
Aeternamque diem, quam suspirarat, adiuit: 
Sed meliore mei mutilum me parte reliquit 
Intempestiue quina cum prole parentem, 
Prole patris nondum cura sed matris egena. 
O anima, o animae virtus, cui saecula retro 
Non videre parem; si forte futura videbunt, 
Pauca reor visura parem. 
 
Extremum hoc (*) dilecta mihi sacravit amoris 
Mnemosunon pignusque sui: quo cum grege paruo 
Et lachrimis commigravi, desertus ab illa 
Aeternum mihi deploranda compare turtur. 


Zoo blijde een kraamvrouw, na een' ligten barensnood, 
Zag ik, o ijslijk lot! door d'onverwachtsten dood 
Mij uit mijn' arm gerukt. Schoon 't rijk der zaligheden, 
Waarnaar zij altijd had gereikhalsd, ingetreden; 
Schoon door den dag bestraald, die geenen avond kent, 
Mij liet zij achter, diep in wanhoop en ellend. 
Vijf kindren waren 't, die mijn hart zoo diep bedroefden, 
Die minder vaders zorg dan moeders hulp behoefden. 
o Wellust mijner ziel! neen! nimmer heeft deze aard 
In aller eeuwen loop uw wederga gebaard; 
En zeldzaam zullen zij, die volgen, eene aanschouwen 
U allezins gelijk, o pronkjuweel der vrouwen! 
 
.... nooit kan ik dit werk, haar waardig, gadeslaan, 
Of 'k schouw 't met eerbied, als haar laatst gedenkstuk, aan. 
'k Nam met het vijftal kroost, daar ik haar diep betreurde, 
Gelijk een tortel, wie een gier zijn gade ontscheurde, 
Mijn toevlugt in dat huis, als waar 't een praalgesticht, 
Dat ze, onzer huwlijksmin ter eer, had opgerigt. 

Het werk eindigt met eene opsomming der voorregten, die hij nog in zijnen hoogen (bijna 83 jarigen) ouderdom mogt genieten, door ongekrenkte ligchaams en zielsvermogens.

{==363==} {>>pagina-aanduiding<<}
Hier vooral is de goede oude man op zijn' praatstoel: hij verhaalt ons al gaandeweg zijne geheele levenswijze, maar beroemt zich een weinig te veel op zijne deugden.... Doch neen! wij vergeten, dat hij niet voor het Publiek sprak, en misschien aan zijne Kinderen zijn voorbeeld wel ter navolging mogt voorstellen. Nu roemt hij ook op zijne Vrienden, zoo geletterden als anderen, spreekt van zijne boekverzameling, klaagt over zijne doofheid en slaperigheid, die hem alleen bij ligte aanvallen van het voeteuvel begeeft, en eindigt met eene dankzegging aan God, en aanspraak aan zijne Kinderen.
Men ziet uit deze korte opgave, dat dit geschrift voor zulken, die geen belang in huygens stellen, geene waarde kan hebben. Maar voor zijne hoogachters (waaronder wij ons ook gaarne rangschikken) is het een zeer welkom geschenk, waarvoor wij den Heere peerlkamp hartelijk dank zeggen, en hem uitnoodigen, om weldra de (hier en daar noodzakelijke) ophelderingen te verschaffen, waartoe wij hopen, dat de beloofde papieren van den Heer schonk (die ook dit werk aan de vergetelheid ontrukt heeft) veel lichts zullen geven.
Nu nog iets van de Vertaling, - de laatste lettervrucht van den braven, kundigen, ijverig werkzamen en vaderlandlievenden loosjes, bij wiens overlijden de Letteren, vooral de vaderlandsche Letterkunde, geen gering verlies ondergaan. Het is bekend, dat bij ons de grondregel der Duitschers: Vertaal uw oorspronkelijk, zoo veel immer mogelijk, in denzelfden vorm, en volg het op den voet! geen veld wint; dat wij liever iets van de getrouwheid dan van de duidelijkheid missen, en daaromtrent in het midden staan tusschen onze oostelijke en zuidelijke naburen, welke laatsten alles verfraaijen willen, en zich om de trouw geheel niet bekommeren. 't Is waar, men ziet niet gaarne bij eene vertaling, om haar te kunnen verstaan, het origineel in; en in zoo verre het zake is, om den geest, niet de doode letter, aan zijne lezers te doen kennen, verdient onze manier de voorkeur. Trouwens, daar bij ons nu eenmaal alle verzen, hetzij Hexameters of Stanzen, of wat het ook zijn mag, in rijmende Alexandrijnen moeten worden versmolten, zoo is hier de getrouwheid der Duitschers te eenemale onmogelijk. Ook hebben wij bewonderd, hoezeer de Heer loosjes (met behulp eener vertaling in

{==364==} {>>pagina-aanduiding<<}
onrijm door den Uitgever) zijn vrij moeijelijk origineel bijna overal heeft weten te treffen, schoon hij zich somtijds tot omschrijvingen heeft genoodzaakt gezien. Nu en dan, echter, is hij minder gelukkig geslaagd, en heeft althans niet al de kracht van het oorspronkelijke uitgedrukt. Om een voorbeeld te geven uit het medegedeelde stuk: welk een ander denkbeeld drukt het: meliore mei parte mutilum uit, dan het meer algemeene: diep in wanhoop en ellend! Even zoo treft het ons geheel anders, wanneer wij den Dichter weenend met de schaar zijner kleinen in het nieuwe huis, door zijne Vrouw opgehaald, zien overgaan, dan met het vijstal kroost, daar ik haar diep betreurde. Hier is - om zoo te spreken - de kleur der droefheid in algemeene termen opgelost. Ook weet huygens niets van den gier, die hem zijne Gade zou ontscheurd hebben; hij zegt alleen, dat hij een verlaten tortel is. - In de beschrijving van 's mans doofheid zegt hij: ‘dat het eene oor door eene zinking in zijne jeugd niet gehoorloos, maar hardhoorend (non exstincta, sed corrupta) geworden is.’ De Vertaler brengt dit over, als ware

Het oor aan de eene zij zoo derelijk getroffen, 
Dat door dien weg geen klank dringt tot het trommelvlies. 

Door non pro principe versus (719) zouden wij liever verstaan: betere verzen, dan de Vorsten ze gewoonlijk maken, dan dat huygens, zoo als de Vertaler schijnt te denken, zou getwijfeld hebben, of die Vorst (leopold van Oostenrijk, waar huygens toen als Gezant van den Prins was) ze zoo goed wel had kunnen maken.

..... Si cui Vitaulia Tempa 
Pernouisse lubet, me consulat. 

Dit zal niet zijn:

Wie meer van Hofwijks Tempe en huisselijk genoegen 
Misschien te weten wenscht, die plege mij daar raad. 

Maar: die leze mij, namelijk zijn Gedicht Hofwijk, zoo als uit het volgende:

{==365==} {>>pagina-aanduiding<<}


nec dicere dicta 
Aut vacat aut volupe est, 

duidelijk blijkt.
Eindelijk merken wij nog aan, dat Sequana tellus, waarvan de Dichter (vs. 928) spreekt, niet het land der Scine is, die dáár niet vloeit; maar Franche-Comte, het land der oude Sequaners, ten tijde van cesar, (de Bello Gall. I. 6.) vaak het oorlogstooneel tusschen Spanje en Frankrijk in de zeventiende Eeuw.
Wij wenschen hartelijk, dat de zucht voor vaderlandsche letterkundige Geschiedenis en Latijnsche Dichtkunde nog levendig genoeg moge zijn in ons land, om dit werk vele lezers te doen vinden.

Kort Begrip der Algemeene Geschiedenis. Voor Scholen. Naar het Hoogduitsch van Galletti. Te Delft, bij P. de Groot. 1817. In kl. 8vo. IV. 81 Bl. f :-5-:

Dit boekie is niet slechts vertaald uit het Hoogduitsch, maar eenigzius anders bewerkt, dan het origineel van den, in het vak van Geschiedkunde, beroemden galletti. De Vertaler heeft aangevuld, wat hem te beknopt toescheen, en zorgvuldig vermijd alles, wat het Duitsche Neologismus, in het verklaren der eerste tijdvakken, zoo vaardig is uit te leggen op eene wijze, strijdig met de Bijbelschriften. Hij heeft zich dus verdienstelijk gemaakt met te beantwoorden aan de behoefte van ons Vaderland, waarin eerbied voor den Bijbel heerschend is. Ook liep het werkje van galletti slechts tot 1812. Hier hebben wij nog de vernieling van Algiers in 1816. De Vertaler is van gedachten, en wij zijn het met hem, dat de beoefening der vaderlandsche Geschiedenis door die der algemeene dient te worden voorafgegaan. Dit boekje is zeer geschikt, om de jeugd daarin te helpen; en er bestaat geen soortgelijk, dat tot onzen tijd loopt. Het bevat geene dorre opgaas der gebeurtenissen, maar eene schoone aanwijzing van het verband derzelven onderling, van oorzaken, gevolgen en invloeden. Voortgangen in kunsten en wetenschappen worden aangewezen, en de voornaamste geleerden in elk vak, in de onderscheidene tijdsgewrichten, genoemd. Zoodat

{==366==} {>>pagina-aanduiding<<}
de leerling, die dit boekje doorgestudeerd heeft, een zeer goed denkbeeld der algemeene Geschiedenis in de grondtrekken hebben zal, en weten, waar hij de daadzaken der bijzondere moet plaatsen. Ondertusschen denkt Rec., dat het niet om 't even is, hoe het gebruikt worde. Het is, schoon onderhoudend, minder leesboekje, dan grondslag bij onderwijs; en den leerling kleine gedeelten er van te laten lezen, en vervolgens door opgegevene vragen hem den inhoud schriftelijk te doen wedergeven, zal met dit boekje wel de beste methode zijn. Wij wenschen het goed debiet, en beloven van het vlijtig gebruik gewenscht gevolg. De Vertaler is dus voor zijne taak volkomen berekend geweest.






De opening van Mtddelburgs nieuwe Haven, den 9 van Oogstmaand 1817. Met eene Afbeelding van den Gedenkpenning. Door J.P. Bourjé. Te Middelburg, bij de Gebroeders Abrahams. 1817. In gr. 8vo. 60 Bl. f :-16 :

De gedenkpenning, te dezer gelegenheid naar de teekening van den Heer bourjé vervaardigd, maar niet volkomen naar zijn genoegen uitgevallen, schijnt de voorname reden tot de uitgave van dit verhaal, dat overigens zekerlijk belangrijk genoeg is voor Zeelands en Middelburgs ingezetenen vooral, als aan welke het verkrijgen van den zoo lang gekoesterden wensch en uitgestelde hoop, en het te dezer gelegenheid genoten vermaak, wel onvergetelijk moet zijn; terwijl ook voor den naneef dat alles wel ter dankbare herinnering mogt worden opgeteekend, en ook de meer verwijderde landgenoot zich met deelneming zal voorstellen, hoe feestelijk en genoegelijk die blijde gebeurtenis door den Zeeuw werd gevierd, en hartelijk met ons wenschen, dat het doel der kostbare, maar noodige haven spoedig en volkomen mag worden bereikt, door den bloei van Middelburg en het herstel van den handel. Meer zeggen wij van dit werkje niet, hetwelk grootendeels van plaatselijk belang is.





Vreugdezang bij de opening der nieuwe Middelburgsche Haven. Door C. Schutters. Te Middelburg, bij J.J. van de Sande. 1817. In gr. 8vo. 20 Bl. f :-4-:

Dertig coupletten, die juist geene aanspraak maken op hoo-
{==367==} {>>pagina-aanduiding<<}
ge dichterlijke vlugt of bijzondere vinding, maar zoo veel te meer op welmeenende hartelijkheid. Wij vereenigen ons gaarne met den wensch aan het slot:

De vreugde kenne nu geen palen! 
Vergeten we onzen God toch niet! 
Van Hem moet alle zegen dalen: 
Hij is 't, die 't gansch heelal gebiedt. 
Zag men het oud kanaal verzanden, 
Daarin den Leviathan (*) stranden 
En sloopen: 't zij dan ons gebed: 
Dat Hij, wiens wenk bestuurt de stroomen, 
Den welvaartsvloed doe binnenkomen, 
Maar weelde en ondeugd palen zett'! 





De belagchelijke Wedding, of de Profetesse van Delphos. Blijspel, met Zang. Door D.W. Stoopendaal. te Rotterdam, bij J. Hendriksen. 1817. In kl. 8vo. 107 Bl. f :-12-:

Wij weten waarlijk niets te zeggen, dat dit Blijspel aanprijst. Op eene boerenkermis zou echter de vertooning, misschien, nog eenig vermaak geven. Van het oogenblik af aan, dat de oude Dame Zeegewas ten tooneele komt, (en zij komt terstond) tot dat zij als lieve Tante aftreedt, is zij walgelijk. Wij kunnen evenwel niet zeggen, dat zij in geheel ongelijksoortig gezelschap is: want de invalide, haar bediende, is ook, uit- en inwendig, vrij afzigtelijk. De minnaar, die de weddenschap wint, vermomt zich, almede uiten inwendig, gedurig zóó, dat wij volstrekt niet weten, of er iets aan hem achting- en beminnenswaardig is. Het meisje kan goed zijn, en zal - ja, als eene jonge, bevallige Actrice voor haar optreedt - eenig belang inboezemen, maar vertoont zich hier weinig meer dan als een verliefd zottinnetje. Kortom: ‘niets van belang!’ is de aanhef van het stuk, en aan het slot was dit ook ons éénig gevoel; en niets gaf ons aanlelding tot eenigen lach, dan alleen de mislukking van het gelachwekkend doel, dat de titel scheen aan te duiden.


{==368==} {>>pagina-aanduiding<<}

Nieuw Geschenk voor Kinderen, bevattende eene menigte van de leerzaamste en vermakelijkste Verhalen en Geschiedenissen, in een' voor kinderen bevattelijken stijl, en naar de Siegenbeeksche spelling. Een geschikt Leesboekje voor Scholen, enz. Te Groningen, bij J. Römelingh. 1817. In kl. 8vo. 78 Bl. f :-4-:

Dit is een zeer goed boekje, welks matige prijs, daarenboven, het algemeen verkrijgbaar stelt. Het is met verschillende soorten van letter gedrukt, en bevat zestien goed gestelde, onderhoudende en nuttige verhalen, waarvan onderscheidene van historiélen inhoud, ontleend zoo wel uit de oude als uit de nieuwere geschiedenis. De kinderen worden dus in dit boekje veelzijdig en goed onderhouden en onderwezen tevens. Wij wenschen, dat dit boekje veel gezocht worde, en twijselen er ook niet aan, of dit zal het geval zijn.

Iets voor jonge Kinderen, of het eerste Onderrigt verbonden met het Lezen leeren. II Stukjes. Te Groningen, bij J. Römelingh. 1817. In kl. 8vo. Te zamen 66 Bl. f :-4-:

Gedeeltelijk eene navolging van den Fibel van funke, zegt het voorberigt. Waren alle ouders overtuigd, het denkvermogen moet eerst geoefend zijn, eer men het kind lezen en schrijven leert, zoo ware dit boekje teruggehouden: dan, dit is het geval niet; en alzoo is dan hetzelve ingerigt, om lezen en schrijven vroeger, als voertuig en hulpmiddel bij het onderwijs, te doen bezigen: naar aanleiding van hetzelve, wordt ieder der zielsvermogens trapswijze en gelijkmatig ontwikkeld. Het geheel zal, dunkt ons, de goedkeuring van iederen onderwijzer wegdragen. De onderscheidene letter maakt het boekje nog nuttiger. Het is één geheel, in tweeën gesplitst, tot gemak; en zoo heeft het kind dan tweemaal een nieuw schoolboek, zondere meerdere kosten. Iets ter proeve geven wij niet. De onderwijzer zie het slechts even in; en ook de minstgeöefende vindt al de hem noodige aanwijzing, in het Bijvoegsel, behoorende bij het Boekje: Iets voor jonge Kinderen, of het eerste Onderrigt verbonden met het Lezen leeren, voor éénen enkelen stuiver te bekomen bij den Drukker van het Iets.





{==369==} {>>pagina-aanduiding<<}

Boekbeschouwing.

's Menschen bestemming en pligt, in Christenleer en Christentroost ontwikkeld, en op belangrijke onderwerpen toegepast, in kerkelijke Redevoeringen, door F. van Teutem, Christenleeraar te Utrecht. Te Utrecht, bij O.J. van Paddenburg en O.J. van Dijk. 1817. In gr. 8vo. VIII en 264 Bl. f 2-10-:

Van den Eerw. van teutem is het letterminnend Publiek geenen anderen dan keurigen arbeid gewoon, en verwacht derhalve ook geenen anderen van hem. Wij behoeven dus naauwelijks te zeggen, dat ook deze bundel Leerredenen aan die verwachting voldoet. Derzelver echt Christelijke geest vervult met hoogachting voor den Redenaar, de gekuischte stijl boeit, en de vloeijende voordragt voert u mede op den stroom der gewijde bespiegeling. Het zijn geene tafereelen, die wij hier ontmoeten; wier schildering min moeijelijk valt, dan de, met zalving volgehoudene, redenering: maar het is juist deze redenering, die ons hier treft, omdat zij die eigenschap bezit, welke wij zoo even noemden; terwijl zij zelve, niettemin, hier en daar doorweven wordt met de bekorende voorstelling zulker toestanden, als de Eerw. van teutem, ter bereiking zijner bedoeling, onder het oog zijner hoorderen en lezeren brengen moest.
De inhoud der Leerredenen is als volgt: I. 's Menschen oorsprong en bestemming, naar aanleiding van Gen. I:27. II. 's Heilands afkomst en grootheid, Heb. I:13a. III. Geloof, Hoop en Liefde, 1 Cor. XIII:13. IV. 's Menschen bestemming in den dood, en het zedelijk en godsdienstig belang, daaraan verbonden, Pred. XII:5b. V. 's Heilands herleving ook een zigtbaar bewijs voor de onze; ter viering van het Paaschfeest; Joan. XX:1-18. VI. De leer der opstanding, volgens het Christelijk leer-
{==370==} {>>pagina-aanduiding<<}
begrip, ontvouwd, en op onze bepaalde verwachtingen voor het eeuwige leven toegepast, 1 Cor. XV:42-44. VII. Mag een Christen ooit en op eenige wijze naar den dood verlangen; zoo ja, op wat gronden voedt, behoudt en onderwerpt hij dit verlangen aan de bestemmingen en pligten zijns levens? Philipp. I:21-24. VIII. De moeijelijkheid van een doorgaand bestaan, aan deugd en pligt gewijd, tegen de ligte afdwalingen der zinnelijkheid, Matth. VII:13. IX. De waarde der deugd en der Christelijke zelfvolmaking tegen de verleidingen des levens en de verstrooijingen der ondeugd gehandhaafd en gestaafd, Matth. VII:14. X. De Kerkhervorming in haren aard en hare opkomst, hare strekking en hare uitkomsten aangewezen en gehuldigd; eene Feestrede op derzelver derde Eeuwgetijde; Rom. XIII:12.
De eerste Leerrede heeft ons het minste bevallen. Het Goddelijk evenbeeld in den mensch, zoo stukswijze voorgesteld, maakt nimmer dien indruk, en geeft niet die kracht ter toepassing, die ruimte vinden zal, wanneer men het in eene groote idée opgeeft, en die kan niet anders wezen dan: aanleg tot onafhankelijkheid van de aarde. In deze idée ligt dan ook alles opgesloten, wat men voorts als gevolg (want meer is al het andere toch ook niet) van het bezit des Goddelijken evenbeelds zoude mogen opgeven. Deze voorstelling van hetzelve bewaart ons tevens, dat wij nooit iets Goddelijk evenbeeld zullen noemen, waarvan des noods bij de redelooze dieren ook eene schaduw te vinden is.
Wij herinneren ons, dat wij eens in eene preek van eenen Hervormden Leeraar, zijne gemeente van onverdraagzaamheid jegens andersdenkenden afmanende, gevonden hebben, dat hij ter vergoelijking van deze, waarschijnlijk tot dus ver geblekene, onverdraagzaamheid zegt, dat dezelve bij sommigen uit een loffelijk beginsel ontstond, doordien zij niet dulden konden, dat anderen Jezus door hunne vernederende gevoelens onteeren. Toen wij dit lazen, dachten wij bij ons zel-
{==371==} {>>pagina-aanduiding<<}
ve: Ei! dat is toch wat veel gezegd. Zou die Leeraar dat ook kunnen waar maken? En wie mag hij toch bedoelen? Wij dachten daar toen niet verder op door. Dan, terwijl wij het opschrift der tweede preek van den Eerw. van teutem lazen, kwam ons dat weder te binnen; wij zeiden bij ons zelve: Hoe zal die preek zijn? Zoo ergens vernederende gevoelens aangaande den Zaligmaker kunnen gevonden worden, dan moeten zij, die zich aan geene formulieren binden, het meest daarvoor blootstaan! - Wij zetten het evenwel dien Hervormden Leeraar, om eerbiediger van Jezus te spreken, dan van teutem doet, en meer geloofs te bewijzen aan het onbegrijpelijke van des Zaligmakers Goddelijke natuur. Hij moge wat meer uitdrukkingen zoeken, die toch geen helderder begrip geven, en die wat regtzinniger klinken; maar wij, die ook den Zaligmaker hoogelijk als den eengeborenen Zoon van God vereeren, vereenigen ons volkomen met de voorstelling van van teutem. Alleen hadden wij wel gewenscht, dat de woorden: wie mij ziet, ziet den Vader, niet op Jezus leer alleen, maar op zijnen geheelen wandel, waarin Gods volmaaktheden, gelijk zondaars die te kennen noodig hebben, doorstralen, waren betrekkelijk gemaakt.
De derde Preek is eene natuurlijke en krachtige aanwijzing van de gepastheid des Christendoms voor onze zedelijke behoeften, reeds in dit leven.
De vierde Preek is de dichterlijkste. Wij geven er een staal uit:
‘Ziet daar den afzigtigen bedelaar in zijne misvormde, walgelijke gedaante! Uwe gezellige natuur zoekt wel overal voldoening, en uwe vriendelijke aandoening houdt ook de beesten des velds en de vogelen der lucht niet buiten haren kring gesloten. Het lieve huisdier, dat om u henen springt en dartelt, wordt onder uw opzigt en door uwe handen dagelijks gevoed en gestreeld. Maar ziet dit mensch! Kunt gij hem uwen broeder noemen? Verborgen trots doet

{==372==} {>>pagina-aanduiding<<}
u het gelaat onwillig afkeeren. Valsche schaamte (?) houdt de hand terug, waarvan hij gehoopt had den nooddruftigen penning te ontvangen. Of, zoo gij hem geeft, wat gij zonder verlies kunt wegwerpen, geschiedt het niet meest, om van zijn terugstootend voorkomen, zijnen vernederenden blik (?) en zijnen lastigen drang ontslagen te worden? - Hij, intusschen, valt misschien op éénen dag met de bloeijende schoonheid, die gij aanbadt, in het stof, waartoe beide wederkeeren. De Engel Gods, die onophoudelijk voor het kerkhof maait, (?) werpt de verschoppelingen der fortuin en de kinderen des overvloeds, magtigen en geringen, met éénen slag ter neder. Het gebrek verteert en bluscht de flaauwe levenslamp van menig vergeten kind des ongeluks; maar ook de rijke sterft en wordt begraven. Laat vrij het graf zijn zielloos overschot nog in purper en fijn lijnwaad ontvangen, al de ijdele pracht dier uitvaart zal hem voor het verderf niet hoeden,’ enz.
De vijfde Preek wijst de bevestiging, die het redegeloof aan de onsterfelijkheid door Jezus verrijzenis ontvangt, echt bijbellievend en Christelijk aan. Alleen hadden wij de gissing, dat Jezus door de woorden: raak mij niet aan, maria, enz. misschien zijne aan het kruis zoo pijnlijk gerekte en doorboorde leden eenigzins wilde ontzien hebben, liever gemist. Hij, die, niettegenstaande de geledene folteringen, na weinige uren uit het graf konde verrijzen, had ook wel de magt gehad, zijn ligchaam volkomen te sterken.
Vermaning om niet wijs te willen zijn boven hetgeen men vermag, en troostende aanwijzing, wat wij, op bijbelsche gronden, aangaande de toekomstige gesteldheid van ons ligchaam geloovig kunnen verwachten, worden zeer schoon vereenigd in de zesde Leerrede.
De zevende behandelt eene zeer gewigtige vraag, en beantwoordt dezelve voldoende, op grond van Paulus voorbeeld.
De achtste en negende Leerredenen kondigen zich

{==373==} {>>pagina-aanduiding<<}
zelve aan, als van hoofdzakelijk praktikalen inhoud. Zij zijn, gelijk de vorigen, vol blijken van wereld- en menschenkennis.
De Hervormingsfeestrede sluit dezen bundel. Mannelijk, onpartijdig, verschoonend en bemoedigend is de taal, waarin de Redenaar de geschiedenis der Kerk in 't algemeen in de hoofdpunten vermeldt, die zijner kerke in 't voorbijgaan aanstipt, zijne eigene verheugende ondervindingen mededeelt, en tot een regt gebruik der Hervorming vermaant. - Het nagebed, waarin ook aan het Hoofd der R.C. kerke gedacht wordt, is, op verzoek, achter deze Feestrede gevoegd, en de Feestzangen besluiten het geheel.
Moge deze bundel niet alleen wegens deszelfs aangenaam voorkomen gelezen, maar ook herlezen, en de Christelijke waarheid, daarin voorgedragen, worden opgemerkt en behartigd! Dan zal dezelve niet alleen aan een' gezuiverden smaak behagen, maar ook, waartoe dezelve volkomen berekend is, voor ernstige deugd en waar Christengeloof nut stichten.




Proeve ter opheldering en verdediging van het oogpunt eener Zinsverrukking, als het aannemelijkste ter verklaring der Evangelische verhalen, aangaande 's Heilands Verzoekingen in de Woestijn, voorgedragen door T. Radsma, Predikant te Hempens en Teerns, beroepen te Aalten. Te Leeuwarden, bij J.W. Brouwer. 1817. In gr. 8vo. IV en 122 Bl. f 1-:-:

Schoon er reeds zeer veel geschreven is over 's Heilands verzoekingen in de woestijn, zijn wij, echter, zeer verre van de onderhavige proeve over deze moeijelijke geschiedenis als overbodig of onnoodig te beschouwen. Veel meer verblijden wij ons, dat dit stuk, in onze dagen, opzettelijk is behandeld geworden, en de voornaamste, zoo oude als nieuwe, gevoelens daaromtrent ten toets zijn gebragt.

{==374==} {>>pagina-aanduiding<<}

Die gevoelens worden door den schrijver dezer proeve in drie hoofdklassen gerangschikt. Onder de eerste worden geplaatst de letterlijke opvattingen, volgens welke een, zich ligchamelijk tot Jezus in de woestijn vervoegende, persoon, mensch of duivel, Hem ter verzoekinge werkelijk hebbe aangesproken, en Hem ligchamelijk naar Jeruzalem, naar den tempel, en naar eenen berg geleid hebbe. Tot de tweede klasse wordt gebragt het gevoelen, volgens hetwelk het verhaal aangaande de verzoeking zelve niet letterlijk, maar zinnebeeldig beschouwd moet worden; zoo dat die verzoeking zou bestaan hebben in de verschillende gedachten, welke den Zaligmaker of van zelve invielen, of door den Duivel ingeboezemd werden, en in den vorm eener zamenspraak ingekleed zijn. Als eene derde klasse worden aangemerkt die verklaringen, waarin zekere verrukking van zinnen wordt ten grondslag gelegd; welke dan of tot de verzoeking alleen bepaald, of mede tot het verkeer in de woestijn, als insgelijks ingebeeld, uitgestrekt worden.
De verhandeling zelve wordt in drie hoofdstukken verdeeld. In het eerste worden de gevoelens der eerste en tweede klasse getoetst en afgekeurd. Dat de Duivel zich ligchamelijk zou vertoond hebben, wordt als niet aannemelijk voorgesteld, en om andere redenen, en omdat er geen ander voorbeeld is van zoodanige verschijning des Duivels. Dat het een menschelijke verzoeker zou geweest zijn, wordt ook om verscheidene redenen verworpen: en, inderdaad, dit gevoelen is zeer gedrongen, en aan onoplosbare zwarigheden onderhevig. Met niet minder grond van reden wordt afgekeurd de opvatting van een zinnebeeldig voorstel, volgens 't welk men te denken hebbe aan invallende of ingeboezemde gedachten, in den vorm van eene zamenspraak ingekleed. Hoogstwaarschijnlijk zal, althans, Matthens het verhaal of van Jezus of van eenen medeapostel ontvangen hebben; en er is geen grond om te vermoeden, dat het zoodanige inkleeding door over en

{==375==} {>>pagina-aanduiding<<}
weder verhalen, eer het den Evangelisten bekend werd, zou verkregen hebben. Die vooronderstelde inkleeding kan aan de Evangelisten, behoudens hunne geschiedkundige trouw, niet toegekend worden, en nog minder aan Jezus, dien men in geenen deele verdenken kan van de waarheid voor zijne discipelen te hebben willen verbergen of verbloemen. Met de heiligheid van Jezus karakter, noch met zijnen toenmaligen toestand, kan men ook zoodanige verleidende gedachten, als van zelve oprijzende, overeenbrengen. Dat deze gedachten door den Duivel zouden zijn ingeboezemd, met tegenbedenkingen bestreden, en in den vorm van eene redewisseling voorgedragen, is zonder voorbeeld in de schriften, althans des N.V. Het gesprek tusschen Eva en de slang, Genes. III, wordt wel niet zonder reden op eene dergelijke wijze door sommigen begrepen; maar de stijl van zulke overoude oorkonden uit de vroegste wereld kan niet wel op schriften van zoo veel later tijd worden overgebragt. Ook wordt in dit verhaal van het komen des verzoekers tot Jezus, en van diens wijken van Hem, gewaagd.
Na de zwarigheden der gemelde gevoelens te hebben opgegeven en aangedrongen, gaat de schrijver, in het tweede hoofdstuk, over tot de opgave en nadere bepaling van het oogpunt eener zinsverrukking. Volgens hem, is Jezus wel degelijk in de woestijn 40 dagen geweest. De wijze van verhalen der Evangelisten schijnt dit gevoelen te vorderen. De zinsverrukking heeft, derhalve, alleen plaats gehad met betrekking tot de verzoeking zelve in de woestijn. - De bedenkingen tegen dit oogpunt zijn zeer wel op te lossen. Geene andere onverklaarbaarheden vloeijen er uit voort, dan de zoodanige, welke alle werking in zinsverrukkingen in het gemeen drukken, wegens onze onbekendheid met derzelver eigenlijke gesteldheid. Zegt men, dat bij eene zinsverrukking de wezenlijkheid der verzoeking te veel verloren gaat; de schrijver merkt daaromtrent aan, dat de wezenlijkheid der verzoeking geenszins ashangt

{==376==} {>>pagina-aanduiding<<}
van de wijze, waarop derzelver oorzaak besta, maar alleen van derzelver indruk. Men kan, voorts, vragen, of dus niet aan den Satan eene groote magt op de verrukking en verbeeldingskracht van Jezus worde toegeschreven. Dan, het is wel voor ons onverklaarbaar, hoe de Satan zoo op de verbeelding van Jezus hebbe kunnen werken; maar dit geeft geen genoegzamen grond om het te ontkennen, vooral daar wij omtrent de werking der geesten in het gemeen zoo onkundig zijn.
Wat nu het bewijs voor des schrijvers gevoelen betreft: dit is alleen in de natuur der zaak, volgens den inhoud der evangelische verhalen, gelegen. Eene vergelijking van de uitdrukkingen, hierin gebruikt, met die, welke aangaande gezigten werkelijk gebruikt worden, geeft regt, om ook hier aan eene zinsverrukking te denken. Men vergelijke vooral Ezech. XL:2. Openb. XXI:10 en XXII:1. Deze voorbeelden zijn wel ontleend uit schriften van eenen dichterlijken en profetischen stijl, en in dezelve wordt uitdrukkelijk te kennen gegeven, dat daar van gezigten wordt gehandeld; dan, Hand. VII:55, 56. wordt van geen gezigt gesproken, en hetgeen, volgens dat verhaal, aan Stephanus gebeurde, wordt echter algemeen voor een gezigt gehouden, omdat de aard der zaak dit van zelfs aan de hand geeft. - Volgens den schrijver, is de nederdaling van den H. Geest op Jezus, toen Hij gedoopt werd, ook slechts in een gezigt aan Joannes ertoond. - Verder merkt hij op, dat er in het begin van het verhaal bij Lukas gezegd wordt, dat Jezus vol was van den H. Geest, en dat Lukas met dezelfde aanmerking, Hand. VII:55, zijne melding van het gezigt van Stephanus begint. - Uit dit oogpunt nu, van eene zinsverrukking, blijft er in het voorval iets donkers, iets eenigs in zijne soort en vreemd voor ons; maar iets donkers omgeeft toch ook het tooneel, 't welk ons in Gethsemane wordt vertoond, en ook dit heeft in de overige geschiedenis van 's Heilands leven, vooral uit aanmer-
{==377==} {>>pagina-aanduiding<<}
king van de bij Lukas XXII:44 aangeteekende bijzonderheid, geen gelijkmatig voorbeeld. Met dat al kan men uit dit oogpunt aan het voorval meerdere opheldering, dan volgens andere voorstellingen, geven; en hiertoe is bestemd het derde of laatste hoofdstuk. Ziet hier den hoofdzakelijken inhoud van dit gedeelte:
Jezus werd geleid naar de woestijn Quarantania, op een' afstand van meer dan 3 of 4 uren van Jeruzalem, naar den kant van Jericho, gelegen. Hier werd Hij heengeleid door den H. Geest, niet uit eigene beweging, maar ingevolge zekeren, door hoogeren invloed bewerkten aandrang. Gods oogmerk en naaste doel was, dat Hij verzocht wierd van den Duivel. Met dit oogmerk stond in verband het vasten, 't welk Jezus dus niet op eigene verkiezing deed. Dit vasten moet in den strengsten zin genomen worden; en dus moet men een wonderdadig onderhoud van 's Heilands leven, of ten minste van zijne gezondheid, onderstellen. Door dit vasten werd Jezus zoo na aan den stand der geesten gebragt, als noodig was om den boozen geest in zijnen natuurlijken staat op Hem vrij te doen werken. Aangaande de natuur der zinsverrukking weten wij te weinig, om er ons een klaar denkbeeld van te vormen. Als men, echter, de voorbeelden, in de H. schrift vermeld, gadeslaat, schijnt dezelve hoofdzakelijk te bestaan in zekere onttrekking aan het gewoon verband, waarin de ziel door middel der uitwendige zintuigen met de stoffelijke wereld staat, en aan eene van die zintuigen afhankelijke werkzaamheid van den geest. Eenigzins komt dezelve overeen met den staat der helderzienden in den magnetischen slaap. Schoon men, nu, bij die zinsverrukking van Jezus, de Goddelijke werking niet uit het oog moet verliezen, heeft men, echter, geene reden, om hier alle natuuroorzaken uit te sluiten: en als zoodanig een medewerkend middel schijnt het vasten des Zaligmakers werkelijk te beschouwen te zijn. Het vasten, gevoegd bij sterke inspanning van het denkvermogen, werkt, volgens Hierony-
{==378==} {>>pagina-aanduiding<<}
mus en anderen, grootelijks op de verbeeldingskracht. Die staat van zinsverrukking moet men, evenwel, niet aanmerken als eene zoodanige afscheiding van ziel en ligchaam, waardoor eene bewusteloosheid aangaande den tegenwoordigen ligchamelijken toestand zoude te
vooronderstellen zijn. Indien dus, door het strenge vasten, de toestand van Jezus verergerd werd, opende Hem deze verzwaring zijner omstandigheden in de woestijn eene zoo veel rijkere bron van verzachtenden troost en van edel vergenoegen, en was tot zijne voorbereiding voor den ophanden zijnde strijd bij uitnemendheid geschikt. Hierdoor werd Hij opgeleid tot dat vertrouwen op den Vader, 't welk zijne eenige toevlugt in dezen wezen konde: en welk een verhoogd genoegen moest Hem de dadelijke ondervinding van de Goddelijke trouw niet geven! Zoodanige oefening en sterking in het vertrouwen kwam onzen Heere bijzonder te stade bij de verzoeking. Van deze zijde werd Hij werkelijk door den verzoeker, in een gezigt, aangetast, en zijn vertrouwen wapende Hem tegen den strijd.
De eerste verzoeking, dan, was uit Jezus langdurig vasten en eindelijken honger genomen, en ingerigt om zijdelings wantrouwen op God in te boezemen. Doch 's Heilands vertrouwen zegevierde volkomen. In de tweede verzoeking werkte de booze geest op de verbeeldingskracht van Jezus, en stelde Hem de tinne des tempels te Jeruzalem zóó voor de aandacht, alsof Hij er zich werkelijk bevond: dit wordt eenigermate opgehelderd door de natuurlijke werking van het dierlijk magnetismus, waardoor iemand zich wezenlijk verbeeldt op eene plaats tegenwoordig te zijn, alwaar hij zich ligchamelijk niet bevindt; en hieruit wordt opgemaakt, dat de Satan geene wonderkracht behoefde, om Jezus in verbeelding elders te verplaatsen. Het oogmerk der verzoeking was, om Jezus, nogmaals en op eene andere wijze, tot eene wantrouwende proefneming aangaande de Goddelijke zorg voor Hem te bewegen. Dit ook mislukt zijnde, sloeg de Satan eenen geheel ande-
{==379==} {>>pagina-aanduiding<<}
ren weg in. Hij verwekte in 's Heilands geest eene, tot werkelijke verbeelding toe verhelderde, denkbeeldige tegenwoordigheid op een' hoogen berg, waarop, bij het uitzien in de ruimte en het hulpmiddel eener gezigtvertooning, zich eene uitgestrektheid van landen op het levendigst vertoonde, Hem eene koninklijke heerschappij over dezelve belovende, indien Hij hem, als zijnen hoogsten bevorderaar, eerbied en hulde bewijzen wilde. Deze verzoeking werd, met eene gevoelige ergernis, afgewezen, en de Satan, beschaamd, zag van verdere verzoeking af.
Nu veranderde het tooneel geheelenal. De Engelen kwamen, en dienden Jezus, namelijk door spijsverzorging. Dit was een werkelijk voedsel, 't geen Jezus, in geestverrukking blijvende, nuttigde; even gelijk de magnetisch slapenden in hunnen afgetrokken toestand eten en drinken kunnen. Gelijk, nu, het vasten eene voorbereiding en leiding was geweest tot bevordering der onttrekking aan den gewonen staat, zoo kan ook het genot van het aangebragte voedsel een natuurlijk medewerkend middel in de hand van God geweest zijn, om de terugkeering tot dien staat te bevorderen.
Ten slotte van dit stuk wordt over het eindoogmerk van het geheele voorval gehandeld; zijnde, eensdeels, om het lot van Jezus, als mensch, met het lot der menschen, zoo ver zulks zonder zonde mogelijk was, overeenkomstig te doen zijn, en, anderdeels, om de voortreffelijkheid van Hem als mensch, boven het overige menschdom, in het helderste licht te plaatsen: dus om Hem, als volmaakt geschikt voor het groote werk der verzoening en verlossing, openbaar te maken.
Ziet daar, hoofdzakelijk, het geheele beloop dezer zaakrijke en zeer uitgewerkte verhandeling, meestal met de woorden des schrijvers zelven, voorgedragen! Schoon het gevoelen niet nieuw is, hebben wij, echter, daar het, in meer dan één opzigt, anders gewijzigd, zeer ontwikkeld, en in een nieuw daglicht geplaatst is, gemeend, dat het groote belang der zaak

{==380==} {>>pagina-aanduiding<<}
eene meerdere uitvoerigheid vorderde. Wij, voor ons, gelooven, dat de schrijver inderdaad heeft aangetoond, dat dit gevoelen verre de voorkeur verdient boven alle andere opvattingen. In eenige bijzonderheden zouden wij het met hem niet eens zijn: doch, om niet verder uit te weiden, houden wij alle aanmerkingen terug, die ook, trouwens, zijne wijze van opvatting in 't algemeen niet betreffen. Zwarigheden zal men altijd tegen dezelve kunnen maken; deze blijven uit den aard der zake steeds bestaan: dan, dit heeft, onzes inziens, de schrijver volledig aangetoond, dat die zwarigheden veel minder zijn, dan bij elk ander gevoelen, en dat dezelve geen onpartijdig vriend der waarheid en der H. schrift van het onderzoek behoeven af te schrikken.





De voortreffelijkheid van Jezus Leer boven die der Heidenen en Joden, en de noodzakelijkheid, om dezelve algemeen bekend te maken, geschetst op den 8 October 1816, bij de eerste algemeene Vergadering van het Bijbelgenootschap te Vere, in de Luthersche Kerk, door P. Hondius, Predikant te Arnemuiden, en Secretaris van het Bijbelgenootschap te Vere. Te Middelburg, bij J.J. van de Sande. 1817. In gr. 8vo. 19 Bl. f :-4-8

Leerrede, bij gelegenheid van de bekendmaking en gedeeltelijke invoering der veranderingen in de uiterlijke plegtigheden omtrent den heiligen Doop en het Avondmaal, door denzelfden, en bij denzelfden. 1818. In gr. 8vo. 20 Bl. f :-6-:

Daar is, nu zoo wel, als in den tijd der Apostelen, verscheidenheid van gaven in de Christelijke kerk, en in het bijzonder zijn de predikgaven der Christenleeraars, zoo wel wat het opstellen, als wat het opzeggen betreft, zeer verschillend. Men heeft er, die, in beide de opzigten, alles in zich vereenigen, wat den

{==381==} {>>pagina-aanduiding<<}
kanselredenaar volmaakt; doch zij zijn zeer weinigen. Verre de meesten hebben slechts het een en ander, dat hen onderscheidt en welgevallig maakt; en sommigen zijn, in alle opzigten, schaars bedeeld. Gelukkig, dat zelfs de man van geringe talenten zeer nuttig kan zijn, als hij ze wél aanlegt, en, bij eene getrouwe en ernstige dienstvervulling, een' gezelligen omgang en voorbeeldigen wandel voegt. Wij kennen zoodanigen, die aanhoudend met genoegen gehoord worden, waarachtig stichten, en hoogst geacht en zeer bemind zijn. Doch dit gaat alleen goed, wanneer zij zich beperken tot den dienst hunner gemeente, en zich daar niet verder buiten begeven, dan de noodzakelijkheid gebiedt. Maar, als zij, door het uitgeven hunner leerredenen, voor het geheele Christelijke publiek, dat hen niet, dan bij naam, leert kennen, hen niet hoort, niet weet, welke hunne uitwendige gaven zijn, en alleen hunne opstellen, zoo als zij zijn, beoordeelen kan, optreden, loopen zij meer gevaar, dan menig welligt denkt, doch, helaas! dikwijls, tot zijne schade, ondervindt. Men eischt thans van den Christenredenaar zoo veel meer, dan in vroeger tijd, en men heeft, sedert de laatste jaren, zoo vele uitmuntende leerredenen gemeen gemaakt, dat al, wat middelmatig is, een schouderoptrekken veroorzaakt, en dikwijls eene openbare ongunstige beoordeeling ondergaat. En deze is dan voor hen, welken ze treft, niet zelden van nadeeligen invloed, zoo wel op de achting, welke zij genieten, en op het nut, dat zij stichten, als op hunne toekomstige bevordering. Dit (dunkt ons) behoorde zulken zeer huiverig te maken. Zij moesten bedenken, dat het, om een opstel, bij enkel lezen, te doen behagen, eeniglijk op deszelfs inwendige waarde, dat is daarop aankomt, of het onderwerp belangrijk en weldoordacht, of de stof goed bewerkt en welgeordend, of het geheele stuk naar eisch gevormd, en tevens, of de wijze van voordragt behagelijk, de stijl beschaafd, de taal zuiver is, enz.; en zij
moesten zichzelven, vooral als

{==382==} {>>pagina-aanduiding<<}
zij openbare en algemeene gelegenheidsleerredenen in het licht willen geven, vooraf vragen: Draag ik daarin iets anders en gewigtigs voor; stel ik de zaken daarin in eenig ander en aangelegener licht, dan vermoedelijk, in schier alle gemeenten, mijne medebroeders gedaan hebben? Zal mijne rede dus, door de wijze van bijzonder inzigt van zaken, zonderling welgevallig kunnen zijn? Zal ik er eenig wezenlijk algemeen nut mede doen? Of zal ik, door de wijze van voordragt, bijzonderen lof inleggen, en mij van eenen voordeeligen kant bekend maken, enz.? En, indien zij zich dan daarop, in gemoede, geen ja kunnen antwoorden, dan moesten zij (dunkt ons) hunne stukken terughouden. Deden zij dit algemeen, eerlijke Recensenten, die hen ongaarne benadeelen, en ongaarne iets zeggen willen, hetgeen hen, in hunnen kring, minder nuttig zou maken, zouden zich niet zoo dikwijls, ten aanzien van de beoordeeling hunner opstellen, in onaangename verlegenheid vinden. - Wij schreven dit hier, om de boven bedoelden daarop algemeen opmerkzaam te maken, en het der overweginge van den Eerw. hondius in het bijzonder ernstig aan te bevelen. In hoe verre wij daartoe grond hadden, mogen onze lezers beoordeelen.
In de eerste leerrede wil zijn Eerw. I. de voortreffelijkheid van jezus leer boven die der Heidenen en Joden bewijzen, en II. onze verpligting betoogen, om ze algemeener bekend te maken. Ziet hier, zoo veel mogelijk met des schrijvers eigene woorden, welk vooreerst zijn bewijs zij. - Grieken en Romeinen hebben zeer veel schoons over de zedeleer geschreven; derzelver groote voorschriften zijn ook aller menschen harten ingedrukt: maar Grieken en Romeinen hebben zoo min, als Joden, die voorschriften betracht: derhalve is de leer van jezus voortreffelijker. Och of dat gevolg wettiglijk had kunnen getrokken worden! Maar wie hoorde ooit, dat de inwendige voortreffelijkheid van eenig voorschrift van deszelfs betrachting afhangt? En waar was dan de voortreffelijkheid van

{==383==} {>>pagina-aanduiding<<}
jezus leer, in de duistere en zedelooze eeuwen des Christendoms? Geen woord wordt hier gerept van de verhevener drangredenen, waarmede jezus zijne zedeleer (welke geene andere was, dan de geheel reine leer der natuur) ter betrachting aandrong, en waarin hare voorname voortreffelijkheid bestaat. Niets wordt hier uit elkander gezet; niets eigenlijk bewezen. En van al het leerstellige van het Evangelie leest men hier eeniglijk en letterlijk: ‘Door de kennis van ons gedrag en der Goddelijke regtvaardigheid was ons vooruitzigt in de naderende eeuwigheid donker, somber, hoe onzeker onze bestemming na dit leven, maar dank, eeuwig dank zij de (n) Allerbarmhartigste (n) voor die groote gedenkteekens zijner vergevingsgezindheid Jezus en zijne leer, dat is voor ons alles, wat wij voor ons leven en onze gelukzaligheid noodig hebben.’ En nu volgt: ‘Wie kan den roem van Gods grooten Zoon, onzen Zaligmaker, regt verheffen, de taal is hier te arm, ik gevoel mijn onvermogen om het voortreffelijke van de Euangelie leer onder woorden te brengen, hier vindt elke geestelijke behoeftige zielenvoedzel, hier is troost in leven en sterven.’ - Dit heet bij den Eerw. hondius bewijzen!
Wat zijn betoog betreft: het loopt (wederom genoegzaam met zijne eigene woorden) aldus: Alle boeken kunnen wij des noods missen, maar de openbaring (dat zal de Bijbel zijn) niet. Wie is niet bereid, om dat Goddelijk licht door de geheele wereld te helpen verspreiden? Wij willen onder de baatzuchtigen, die misschien den hemel aan anderen misgunnen, niet gerangschikt worden, maar medewerken, door of werkelijke leden van het Bijbelgenootschap te worden, dan (of) wel door vrijwillige bijdragen onze goedkeuring te bewijzen. Laat ons volhouden, al is (N B) de bijval weinig. Sommigen verschoonen zich om geldgebrek; maar het bestaat niet. Onkundigen denken, er schuilt een bij in de roos: de regtzinnigheid loopt gevaar: zij

{==384==} {>>pagina-aanduiding<<}
zullen nog andere bijbels laten drukken, enz. De groote hoop is onverschillig. Tegen dit alles nu wordt aangevoerd: ‘Onverstand, gehuld in het tooisel van welmeenendheid, werkt tegen de bevolking van den hemel;’ en: ‘Van zulken, die den openbaren Godsdienst gering schatten, (en) den Bijbel wel tot pronk, maar niet tot gebruik in hunne woningen hebben, zal wel niemand onzer vooralsnog medewerking wachten. Indien nu hier iemand is,’ besluit de Redenaar, ‘die in zijne toetreding tot het Bijbelgenootschap verhinderd wordt door eene dier opgegevene of andere redenen, ô! dat ik hem dan mogte overtuigd hebben!’ - Wij hebben daar weinig moed op: want tot zijne overtuiging is jota noch tittel aangevoerd, buiten hetgeen wij letterlijk hebben opgegeven. - Hetgeen in het slot nog volgt, is evenredig aan al het vorige.
De tweede leerrede heeft tot tekst i thess. V:21. Beproeft alle dingen, en behoudt het goede. De redenaar wil daarin bewijzen: 1. ‘wij moeten, als redelijke wezens, van ons verstand gebruik maken, om te weten, wat er aan te nemen, wat er te verwerpen is van hetgeen ons geleerd wordt; 2. wij willen er ons te meer van overtuigen, dat wij een billijke keus moeten doen, en het goede behouden.’ In geen opzigt prijst zich de waarde van dit stuk boven het eerste aan. Integendeel het staat er, naar ons oordeel, nog beneden; en het zal dus wel onnoodig geacht worden, dat wij er meer van zeggen.

Aanwijzing van uitlegkundige Schriften, zoo over den geheelen Bijbel, als over bijzondere gedeelten van denzelven. IIde Deel, en IIIden Deels 1ste Stuk. Te Amsterdam, bij W. Brave. 1817. In gr. 8vo. IV, 448 en 328 Bl. Te zamen f 6-6-:

Wij hebben, in den vorigen jaargang van dit let-
{==385==} {>>pagina-aanduiding<<}
terkundig Tijdschrift, kortelijk verslag gedaan van het eerste deel dezes Bijbelwerks, en hetzelve, naar verdienste, aangeprezen. Hier hebben wij voor ons liggen het overige gedeelte des O.V., en het eerste stuk van het derde deel over het N.V., behelzende de drie eerste Evangelisten. Voor het tweede deel is gevoegd een kort en zakelijk voorberigt, waarin en over de behoefte en over den aard van dit werk gehandeld wordt. Ook worden er van tijd tot tijd nog eenige bijvoegsels beloofd. In ons verslag van het eerste deel hebben wij onzen wensch geuit, dat, tot gemakkelijker gebruik van het werk, boven aan iedere bladzijde de Bijbelboeken en hoofdstukken geplaatst waren. Dit is ook in de onderhavige stukken geschied. Voorts is de inrigting dezelfde, en dus, naar ons inzien, volkomen goed te keuren. Wij hebben, derhalve, op nieuw de vlijt en de naauwkeurigheid des Schrijvers met veel genoegen bewonderd. Dat er, echter, met alle aangewende moeite, somtijds iets vergeten of overgeslagen is, bevreemdt ons in geenen deele. Zoo hebben wij, b.v., over het boek der Psalmen in 't algemeen, bladz. 44-46, onder de oudere Uitleggers, vooral gemist Paraphrasis in Psalmos, auctore M. Amycaldo, Salmurii, 1662. en naderhand Traj. 1769. 4to., en onder de nieuwere Psalmorum liber in versiculos metrice divisus, Fr. Hare. Lond. 1736. gr. 8vo., en Die Psalmen übersetzt von Mozes Mendelssohn, Berlin, 1783. kl. 8vo., welke wel verdienden bijzonder aangeduid te worden. Ook zouden wij gaarne melding hebben zien gemaakt van oan. Aug. Starckii prologus criticus in Psalmos, Regiom. et Lips. 1776, 1777. 2 partt. kl. 8vo.; eindelijk van Tituli Psalmorum, auctore M. Christoph.
Sonntagio, Silus. 1687. 4to. en Guil. Irhovii conjectanea in Psalmorum titulos, L.B. 1728. 4to. Bij Psalm CXX-CXXXIV, bladz. 150, had ook melding gemaakt kunnen worden van Eberh. Tilingii disquisitio de ratione inscriptionis XV Psalmorum, cet. Brem. 1765. gr. 8vo. - Wij twijfelen niet, of de Schrijver zal wel, op

{==386==} {>>pagina-aanduiding<<}
verscheidene plaatsen, nog meerdere algemeene en bijzondere nalezingen vinden, belangrijk genoeg, om naderhand, bij zijne beloofde bijvoegselen, uitgegeven te worden.




Dissertatio medica inauguralis de multiplici Emeticorum in Medicina agendi ratione atque usu, quam &c. publico et solemni examini submittit Bonifacius Mogge Pous, Filius. Lugd. Bat. apud H.W. Hazenberg, Jun. 1817. 4o. pp. 131. D.i. Verhandeling over het veelvuldig gebruik en de verschillende werking der Braakmiddelen in de Geneeskunde.

Dit wijdloopig geschrift draagt veel blijken van de aangewende vlijt en verkregene kunde des jongen Schrijvers; maar het draagt tevens veel blijken, dat het hem nog aan de gave mangelt, om zijne wetenschap regt te pas te brengen. Wanneer men over de ipecacuanha, den tartarus emeticus enz. als braakmiddelen schrijft, kunnen alle de andere eigenschappen dier geneesmiddelen, welke zij hebben, in eene kleinere gift of op eene andere wijze gegeven, niet in aanmerking komen. Als men de wijze van werking dier geneesmiddelen verklaren wil, is eene ontleedkundige beschouwing van alle vliesjes, kliertjes en vaatjes, welke in of om de ingewanden zijn, voor 't minst overbodig. Wij zijn overtuigd, dat de ijverige Schrijver dezer Verhandeling, wanneer eens zijn oordeel tot meerdere vastheid gekomen en zijne opgedane wetenschap wat beter verteerd is, zulks zelf zal erkennen; en dan verwachten wij van zijnen geest rijper en smakelijker vruchten.





{==387==} {>>pagina-aanduiding<<}

Handleiding tot de Behandeling, Gezondheidsbewaring, en de Geneeswijze van de Ziekten der Paarden; door C.A. Geisweit van der Netten, Majoor der Kavallerij, en Instructeur bij de Koninklijke Militaire Rijschool. Te Amsterdam en 's Gravenhage, bij de Gebroeders van Cleef. 1817. In gr. 8vo. f 4-:-:

Met dit deel en onder dit opschrift besluit de Heer van der netten zijn belangrijk Handboek der Paardenkennis, ten dienste van den Burger- en Krijgsstand, hetwelk reeds in het jaar 1811 werd uitgegeven, en waarop het bovengenoemde ten vervolge moet dienen. De latere afwerking van dit stuk, hetwelk met het voorafgegane een zoo veel mogelijk volledig geheel poogt daar te stellen, is zeker niet aan gebrek van aanmoediging, maar aan de wisselvalligheid der tijdsomstandigheden, in welke de Schrijver niet weinig gedeeld heeft, toe te schrijven. Wij gelooven echter, dat het publiek door deze vertraging niet verloren, maar veeleer gewonnen heeft; daar de Heer van der netten, door zijne verschillende betrekkingen, sedert den tijd, dat hij het eerste werk uitgaf, veel gelegenheids zal gevonden hebben, om zijne toen reeds gevestigde kundigheden door ondervinding verder uit te breiden, en zijne op dezelve rustende waarnemingen te vermenigvuldigen. Het bestek eener beoordeeling, die uit haren aard reeds uitvoeriger dan gewoonlijk zal worden, gedoogt niet, meer hiervan te zeggen; terwijl wij nogtans onzen wensch niet kunnen verbergen, dat de Schrijver van dit werk het publiek desgelijks een geschenk wilde doen met het verhaal zijner ontmoetingen in den noodlottigen Russischen oorlog, en vooral zijner daarop gevolgde gevangenschap op de uiterste grenzen van het Russische rijk, alwaar zich aan hem zeker veelvuldige gelegenheid heeft aangeboden, om ook andere

{==388==} {>>pagina-aanduiding<<}
belangrijke waarnemingen te doen, behalve die in het vak, waarvoor hij, en met regt, zoo zeer is ingenomen.
Ons nu voorts bepalende tot de beoordeeling van dit dus te noemen tweede deel, willen wij bij hetzelve, om het belang der zaak, eenigzins vertoeven. Vooraf, echter, meenen wij eene vraag te moeten beantwoorden, welke wij door velen als gedaan onderstellen, en welker beantwoording van invloed op de beoordeeling moet zijn. Hoe! hooren wij vragen, een Krijgsman onderneemt, als schrijver van een geneeskundig werk op te treden? Alleen aan het uitwendige blijvende hangen, zien wij deze vragers alreeds, meesmuilende, met het: ne sutor supra crepidam gereed; en het is zeker, dat, zonder nadere inzage van het werk, en terwijl men den Schrijver oppervlakkig met den gewonen krijgsman vergelijkt, het moeite zal kosten, om, onbevooroordeeld, het ware en juiste oordeel te vellen. Dit, echter, zal niemand onberaden doen, die zich herinnert, dat, hoezeer onder dezen stand zulke kundigheden zeer zeldzaam voorkomen, het nogtans niet aan voorbeelden ontbreekt van menschen, die met het regte gebruik van den degen ook dat der pen weten te vereenigen; en hebben wij in Duitschland eenen pilger en tenneker, hoezeer krijgslieden van beroep, met roem in het vak der Veeärtsenijkunde zien optreden, waarom zouden wij aarzelen, bij eenen Landgenoot datgene als mogelijk te onderstellen, waarvan wij ons bij onze Duitsche naburen nog dagelijks uit derzelver schriften kunnen overtuigen?
Gebrek aan bekwame mannen in het vak der Dierartsenijkunde; volstrekt gemis van eenige inrigting, hoegenaamd, in ons land, ter opleidinge tot dit zoo nuttige vak; behoefte aan eenig, naar den geest des tijds berekend, oorspronkelijk werk in onze taal over deze wetenschap, - zie daar, blijkens de Inleiding, zoo vele drijfveren voor den Schrijver tot het ondernemen, bewerken en uitvoeren eener

{==389==} {>>pagina-aanduiding<<}
taak, waarvan hij het moeijelijke genoegzaam schijnt gevoeld te hebben. Van nabij bekend met het nadeelige, voortvloeijende uit het gemis van het straks genoemde, moest de Schrijver, bij zijnen ijver en liefde voor dit vak, zich als gedrongen en geroepen voelen, om, zoo als men zegt, het ijs te breken; en al ware dit maar de eenigste verdienste van het werk, zoo verdiende zulk eene onderneming reeds lof. Intusschen erkent hij te gelijk het moeijelijke, voor hem in de volvoering derzelve gelegen, en tevens openhartig, dat, zonder de hulp van verscheidene verdienstelijke, ook in het vak der Veeärtsenijkunde ervarene, Geneesheeren, zijn werk veel van deszelfs tegenwoordige waardije zoude gemist hebben.
De meer door ondervinding dan wel door bespiegeling verkregene kundigheden van den Schrijver in dit vak, en het hoofdoogmerk, waartoe dit boek geschreven is, namelijk voor dezulken, die meer werkdadige hulp dan bespiegelenden raad behoeven, hebben in dit werk derhalve ook zoo veel mogelijk doen vermijden, alwat niet regtstreeks van eenig werkelijk nut kon zijn; terwijl nogtans, met voorbijgang van gewaagde stellingen, de Schrijver gemeend heeft, hier en daar iets van het beschouwend gedeelte der Geneeskunde te moeten bijvoegen, ten einde daardoor derzelver uitoefening meer toe te lichten en gemakkelijk te maken. Men leze in de Inleiding verder, hetgeen de Schrijver, zoo wel over dit, als eenige andere daadzaken, bijbrengt; en wij wenschen met hem, dat een verlicht Bestuur bij voortduring met nadruk zal blijven voortgaan, met de algemeen hier nog heerschende gebreken weg te nemen, en, door het in werking brengen van nuttige inrigtingen, het aanleeren der voor deze gewesten zoo belangrijke als noodzakelijke Veeärtsenijkunde te bevorderen, ten einde wij ook in dit opzigt niet langer bij onze naburen achterblijven, en de leergierige op den vaderlandschen grond vinde, wat hij tot heden op vreemden bodem moest zoeken.

{==390==} {>>pagina-aanduiding<<}

Genoeg van hetgeen ter inleidinge gezegd wordt; geven wij nu eenig overzigt van het geheel.
Doelmatig wordt het werk begonnen met een overzigt der meest bekende en te gelijk nuttigste werken, welke over de Paardenkennis en derzelver geneeskunde handelen. Wij kunnen deze wijze van behandeling, welke thans meer in zwang geraakt, niet genoeg ter navolginge aanprijzen; en de Schrijver heeft door deze vrij volledige lijst een zeer goed overzigt gegeven van hetgeen, in onderscheidene landen en verschillende talen, bijzonder tot de Paardenkennis en derzelver ontleed- en artsenijkunde betrekking heeft. Deze opgave wordt nu door den inhoud gevolgd, welken wij, met vermelding der voornaamste verdeelingen, zullen opgeven; hier en daar stilstaande bij het een en ander, hetwelk wij meenen bijzondere aandacht te verdienen, of ook om eenige kleine aanmerkingen met bescheidenheid voor te stellen, waar wij van den Schrijver mogten verschillen.

(Het vervolg hierna.)

De Aarde en hare Bewoners, volgens de nieuwste Ontdekkingen, naar het Hoogduitsch van E.A.W. von Zimmerman. IIde Deel. Met Platen. Te Haarlem, bij F. Bohn, 1817. In gr. 8vo. VIII en 342 Bl. f 2-18-:

Het tweede deel van dit zeer belangrijke werk behelst niet minder gewigtige en onderhoudende stof dan het eerste. Zagen wij dáár het geboorteland der Neger-slaven, hunne gevangenneming of opkooping, en wegvoering te land en ter zee; wij ontmoeten hen hier in het land hunner vreemdelingschap, hetwelk zij voor onze kunstbehoeften met hun zweet, en maar al te dikwijls met hun bloed, besproeijen, namelijk in Westindië, of de groote eilandsgroep tusschen Noord- en

{==391==} {>>pagina-aanduiding<<}
Zuid-Amerika. De beschrijving hiervan is eerst natuurkundig, namelijk een kort doch zeer onderhoudend verslag van de natuurverschijnselen in die gewesten; daarna een vlugtig overzigt van elk die eilanden in het bijzonder; vervolgens de mensch, of berigten nopens den natuurlijken en zedelijken toestand der bewoners van Westindië, zoo wel Caraïben, Europeanen, Creolen, Negers, als Mulatten en andere gemengde rassen. Vervolgens komen de stapelwaren van Westindië in aanmerking, namelijk suiker, katoen, indigo, koffij, cacao, piment, gember, Roucou of Orleans en aloë, en ten slotte eenige merkwaardigheden uit de Natuurlijke Historie van Westindië. Overal ziet men de beste bronnen gebezigd, en uit den overvloed van reizen naar die gewesten het voornaamste en belangrijkste gekozen.
Zie daar eene opgave van den hoofdinhoud dezes tweeden deels. Doch zouden wij het bij dit dorre geraamte - 't welk niet eens een geraamte mag heeten - laten berusten? Dit zou der waarde des werks te kort gedaan zijn. Ons geweten als Recensenten verpligt ons, den Lezer nog, als staaltjes van het schoone en belangrijke, dat hij in dit boek schier op elke bladzijde zal ontmoeten, eenige bijzonderheden van onderscheiden' aard mede te deelen.
Tusschen Europa en Westindië zijn geheele vlakten des Oceaans met zeegewassen beschaduwd, en als met een tapijt bedekt, dat de schepen naauwelijks in staat zijn te klieven, (de Krooszee.) Hier vindt men tallooze insekten, zeewormen, kuit van visschen en schelpdieren, en de embryo's der Ammonshorens, (bl. 8.) Tusschen de eilanden vindt men onderzeesche tuinen, (niet onderaardsche, gelijk er verkeerdelijk staat.) Het water is zestig voet diep volkomen helder; en door dien natuurlijken spiegel ziet men zeeslakken, visschen, en zeegewassen van de heerlijkste kleuren beneden zich, terwijl het vaartuig als in de lucht zweeft, (bl. 7. 8.) De orkanen in deze schijnbaar zoo

{==392==} {>>pagina-aanduiding<<}
stille wateren zijn echter somtijds allergeduchtst. ‘Een ooggetuige verhaalt, dat hij, bij den orkaan op Jamaïca (in 1692), meer dan driehonderd openingen of spleten in den grond gezien heeft, waarin verscheidene menschen wegzonken. Eenigen staken, met de helft van hun ligchaam, boven den grond uit, en werden door de spleten van den aardbodem deerlijk gekwetst; anderen, daarentegen, ganschelijk verzwolgen, maar kwamen, door de verschrikkelijke stortregens, weder te voorschijn. Tienduizend morgen, geheel bebouwd en beplant, zonken plotseling weg; een oorlogschip werd tot boven de gevels der huizen omhoog gescheurd; hetzelve viel echter niet om, en de menschen, die er in waren, bleven op de zonderlingste wijze bewaard. Deze orkaan gaf aan het eiland als 't ware eene geheel andere gedaante,’ (bl. 24). Te geloofwaardiger wordt dit berigt door het verhaal van de rampen, die nog onlangs aan zoo vele menschen in de kleine Antilles, vooral te St. Lucia, het leven gekost hebben. - Ook aan vergiften is het schoone klimaat dezer eilanden maar al te rijk. Op Porto-Rico deed de welige grond den Mancanille-boom tieren, wiens sap zoo vergiftig is, dat één droppel van hetzelve terstond blaren trekt. Wanneer men den boom omhakt, moet men neus en mond met een' doek omwinden, en de oogen afwenden of sluiten; want één droppel maakt voor uren lang blind, (bl. 47.) - Men vindt op Jamaïca wilde paarden; misschien in geen land ter wereld even als hier, zegt de Schrijver (bl. 50), zekerlijk bij vergissing; want in Zuid-Amerika, omstreeks Buenos Ayres, zwerven wilde (wildgewordene) paarden in ontelbare kudden. Op Jamaïca voert de leidhengst, even als een herdersvorst, zijn huisgezin naar de gegravene waterputten, laat geen vreemd paard bij
den put, en vergunt ook aan geen der zijnen, op zijde af te wijken. Heeft hij zijn' dorst gelescht, zoo tracht hij de zijnen weder in veiligheid voor zich heen te drijven. - Op Trinidad is

{==393==} {>>pagina-aanduiding<<}
een Asphalt- (of aardpek-) meer van drie Engelsche mijlen of een uur omvang, en vijftig voeten boven de oppervlakte der zee, in eene landstreek van vulkaansche asch en slekken. - Het voornaamste menschenras op de Antilles, ten minste 3 millioenen sterk, is door de Spanjaarden op de wreedaardigste wijze omgebragt. Eene hunner gewoonten verdient opmerking, daar wij dezelve bij de onlangs door de Kapiteins lewis en clarke ontdekte Volken van Noord-Amerika aan de Zuidzee, bij den mond der Rivier Columbia, ook vinden: het zamendrukken van het voorhoosd der kinderen, (bl. 77.) Tevens zijn de genoemde Zuidzeebewoners, hoe verre ook van Westindië verwijderd, nogtans, even als de vernielde stammen, zacht, vreedzaam van aard, en vriendelijk omtrent vreemdelingen. Zou men hier aan geene overeenkomst van geslacht mogen denken? - Worden de Negers op deze wijze niet uitgeroeid - gelijk het belang hunner Heeren trouwens hiermede strijdt - zoo verloor Afrika toch, toen de ontmenschte slavenhandel in vollen bloei stond, jaarlijks over de 100,000 van dit zwarte menschenras op eene geweldige wijze, die hetzij op de slavenschepen, hetzij in Westindië door mishandelingen of overmatigen arbeid wegstierven, (bl. 132.) Op St. Vincent hebben de Negers zich onafhankelijk gemaakt, en hun omgang met de Caraïbische schoonen heeft de zwarte Caraïben voortgebragt, die zich hebben weten onafhankelijk te maken, (bl. 115.) Maar in de Koloniën worden, bij alle de menschelijke wetten, voor hen gemaakt, nogtans zoo wel de Veld- als Huis Negers somtijds onmenschelijk behandeld, de laatsten vooral door de
Creoolsche vrouwen. Zekere Mevrouw te Suriname - o, waarom moest deze tijgerin den Hollandschen naam dragen! - rukte eens een kind, dat in hare tegenwoordigheid huilen durfde, uit de armen der moeder, en hield het in 't water, tot het verdronk; de moeder wilde het naspringen, en Mevrouw - liet haar daarvoor slagen geven. Wij hadden met den Schrijver wel gewenscht, dat dit gedrogt door stedman genoemd, en nog liever, dat het ook in 't water geworpen ware, (bl. 160.) Hoe kan de Heer zimmerman zelf, na zulke daadzaken, nog aarzelen omtrent de noodzakelijkheid der afschaffing van eenen handel, die duizenden onzer zwarte broederen in de magt van zulke gele duivelinnen plaatst? Het als een naschrift dienende berigt, wegens den toestand van

{==394==} {>>pagina-aanduiding<<}
Haïti of St. Domingo, (bl. 334-342) kon sedert het afdrukken des Hoogduitschen werks met verscheidene bijzonderheden verrijkt zijn geworden, waartoe de bekwame Vertaler wel in staat ware geweest, zoo als: de verheffing van christophe tot Koning, deszelfs pogingen tot verbetering en beschaving zijner Onderdanen enz., waarvan de voortreffelijke inauguréle Dissertatie van den Heer nedermeijer van rosenthal, over het afschaffen van den slavenhandel en de slavernij (*), aan het slot zoo vele wetenswaardige bijzonderheden oplevert. Reeds vóór de Negers op St. Domingo, had een gedeelte der slaven op Jamaïca zich vrij gemaakt, en, onder den naam van Maron-Negers, een Gemeenebest opgerigt, even als in Suriname; doch werden beide te onder gebragt en tot verhuizing gedwongen, (bl. 168-195.)
Wij zullen den Schrijver in de bijzonderheden aangaande den suiker-, katoen- en koffijbouw niet volgen, daar die meest ook van elders bekend zijn. Doch kunnen wij zijne voortreffelijke Methode niet met stilzwijgen voorbijgaan, om, als ter inleidinge bij eenig punt der Natuurlijke Geschiedenis, door hem behandeld, andere daarmede in verband staande belangrijke zaken op te halen, die ter vermeerdering van onzen eerbied voor den grooten Schepper, en van onze inzage in de groote werken der Natuur, moeten dienen. Zoo spreekt hij, bij de opnoeming der voordeelen van de suiker, eerst over die van den smaak, wreekt dit zintuig, door velen met woorden versmaad, met de daad gevierd, van deze minachting, door de aanstipping der onmetelijke werkzaamheid, welke het aan de Maatschappij bijzet; toont echter tevens de wijze inrigting aan, dat de eenvoudigste spijzen, en die den smaak het minste prikkelen, voor de gezondheid en het voedsel het dienstigste zijn, (b.v. alle de meelspijzen) en tevens, door hare algemeene verspreiding, tot voortplanting van het menschelijk geslacht over den ganschen Aardbodem het

{==395==} {>>pagina-aanduiding<<}
krachtigste middel aanbieden. Prikkelende specerijen, daarentegen, zijn slechts op enkele plaatsen noodig en aanwezig. De suikerstof echter, de nuttigste kruiderij, is over de geheele Aarde in eene menigte planten verspreid. De bijen lezen die (den honig) uit de bloemen, en brengen tevens het mannelijk zaad ter bevruchting bij de vrouwelijke deelen over, gelijk hier uitvoerig en treffend. (bl. 221 en verv.) wordt aangetoond. - Dus wordt ook, bij gelegenheid van de trekkende krabben, of turlurux, in 't algemeen over de trekkende dieren, zoo als de Siberische ratten, de Lemings, de trekvogels, de zalmen en andere zeevisschen gehandeld. (Men had er ook de Noord Amerikaansche buffels en eenige soorten van eekhorentjes kunnen bijvoegen. Behalve met deze reizende krabben, maakt ons de Schrijver nog bekend met een' anderen landkreeft, de Soldaat genoemd wegens zijnen krijgshaftigen aard, en de Diogenes uit hoofde van zijne woning met het achterlijf in eene schaal of slakkenhuisje, - met twee vogelsoorten, den witkoppigen adelaar, die zelf niet visschen kan, maar de visschen uit den bek des vischdiefs in 't vallen weet op te vangen, en eene zeezwaluw, Diablotin geheeten, - eindelijk met twee kruipende dieren, de Leguan, eene hagedis van zes voet, en de zeeschildpad, een dier soms van 800 ponden, dat 100 menschen kan voeden, en door de Remora, een vischje, dat zich aan hem vastzuigt, gevangen wordt.
Het bovenstaande zal genoeg zijn, om een denkbeeld van dit werk te geven. Hier en daar in ons verslag hebben wij eene enkele misstelling, zoo 't ons voorkwam, trachten te verbeteren. Wij hopen eerlang in staat te zullen zijn, een derde deel aan te kondigen van deze pit en merg uit de beste nieuwe Reisbeschrijvingen.




Recherches historiques et littéraires sur la langue Celtique, Gauloise et Tudesque; par M.J. de Bast, Chanoine de la Cathedrale et Curé de St. Nicolas de Gand, Membre de l'Institut de Hollande, de l'Académie de Leyde, de Zélande etc. Pour servir de supplement au Recueil d' Antiquités. II Volumes. à Gand, chez J.N. Houdin. 4to. 1815, 1816. pages XXIV, 295.

Onder de geleerde beoesenaars der vaderlandsche taal, oud-
{==396==} {>>pagina-aanduiding<<}
heden en geschiedenissen in de zuidelijke provincien van het Koningrijk verdient, buiten twijfel, de Heer j. de bast, Kanonik der Cathedrale en Pastoor van St. Nikolaas te Gent, eene der aanzienlijkste plaatsen. Zijn voortreffelijke arbeid intusschen, daartoe betrekkelijk, is in de noordelijke provincien van het rijk tot dus verre niet naar verdiensten bekend, daar de Redacteurs der onderscheidene letterkundige Tijdschriften, aldaar in het licht verschijnende, zich tot hiertoe weinig bekommeren, om de belangrijke voortbrengselen van geleerden, in de zuidelijke provincien woonachtig, ter kennisse van hunne lezeren te brengen. Om dit verzuim, naar zijn oordeel weinig geschikt, om den band van broederlijke vereeniging tusschea de bewoners der verschillende gedeelten van ons Koningrijk naauwer toe te halen, zoo veel in hem is, althans eenigermate te herstellen, is de schrijver van deze aankondiging te rade geworden, door middel van dit Maandwerk, het boven vermelde geschrift van den Heer de bast aan zijne medeingezetenen der Noord-Nederlandsche gewesten, in deszelfs waarde, bekend te maken, en daarbij een verslag te voegen van eene verzameling van Meditatien op den lijdenden en stervenden Jesus, eenige jaren vroeger door denzelfden Schrijver in het licht gegeven, welke, zoo wegens haren inhoud, als inzonderheid om hare belangrijkheid voor de kennis der tegenwoordige Vlaamsche taal, hoogst merkwaardig zijn.
Wat dan in de eerste plaats het boven aangekondigde werk betreft, hetzelve moet, blijkens den titel, ten vervolge strekken op een vroeger werk van denzelfden Schrijver, getiteld: Recueil d' Antiquités Gauloises et Romaines dans la Flandre proprement dite; van welk werk in den jare 1808 eene tweede, merkelijk vermeerderde uitgave in het licht verscheen. - Na eene Opdragt aan zijne Majesteit den Koning der Nederlanden, in welke eene zeer hoog gestemde lofspraak van philips van bourgondie, onder den bijnaam van den Goeden bekend, opmerkelijk is, volgt eene Inleiding, waarin de Schrijver het doel van zijn werk ontvouwt. Hij begint met de opmerking, dat, bij gebrek aan eenigzins voldoende bescheiden, van den oorsprong der Celten, Germanen en Galliers niets zekers te zeggen valt. Het is echter waarschijnlijk, dat de genoemde volkeren een' gemeenen oorsprong hebben en hunne taal in den grond dezelfde is. Dit

{==397==} {>>pagina-aanduiding<<}
laatste, en te gelijk de gemeenschap der Vlaamsche of Nederlandsche taal met die der Celten, Germanen en Galliers, historisch te betoogen, is het voorname doel, 't welk de Schrijver zegt zich in dit werk voor te stellen. Van de talen dezer drie volkeren is waarschijnlijk die der Celten voor de oudste te houden, schoon de zaak niet stellig beslist kan worden. Uit de Celtische taal zijn hoogst waarschijnlijk verscheidene woorden in de Grieksche, gelijk mede in de Latijnsche taal overgegaan. Na verder gezegd te hebben, dat hij niet ten oogmerk heeft, de Celtische taal in alle veranderingen, welke zij ondergaan heeft, te volgen, 't welk niet zonder het schrijven van eene volkomene geschiedenis der Celten mogelijk wezen en ook dan nog meermalen slechts tot gewaagde gissingen zou leiden, schetst de Schrijver in bijzonderheden de hoofdzaken, welke hij voorheeft in dit werk te ontvouwen, ten einde de gegrondheid der voorgedragene stelling in een helder licht te plaatsen. Het zou ons te lang ophouden en komt ons ook minder noodzakelijk voor, alle deze bijzonderheden te vermelden. Genoeg zij het derhalve in 't algemeen te zeggen, dat ook dit gedeelte der Inleiding, even als het voorgaande, bewijzen draagt van de uitgebreide belezenheid en oordeelkundige naauwkeurigheid des geleerden Schrijvers.
Het werk zelve, waartoe wij thans overgaan, is in onderscheidene hoofdstukken verdeeld, waarvan elk een bijzonder opschrift heeft. Het eerste, ten titel voerende: De Celten, de Germanen, de Galliers, bevat onderscheidene getuigenissen der ouden ten bewijze, dat zij den naam van Celten aan de Galliers en die van Celtica aan Gallie gegeven hebben, en dat velen dezen naam ook tot de Germanen en een groot deel van Europa hebben uitgestrekt. - In het tweede wordt mede door getuigenissen der ouden bewezen, dat de Britten, althans die, welke de kusten, tegenover Gallie gelegen, bewoonden, dezelfde taal met de Galliers spraken en in alles groote overeenkomst met hen hadden. Zelfs ontmoet men in Britannie de namen van Belgen, Atrebaten en Parijzenaars. - Het derde bevat het bewijs, dat, schoon de Galliers ook in verscheiden staten verdeeld waren, zij echter, ten tijde van julius caesar, eene gemeene taal hadden; welk bewijs uit de algemeene zamenkomsten, onder hen in gebruik, uit de gewoonte der Druiden, die te gelijk priesters en reg-
{==398==} {>>pagina-aanduiding<<}
ters waren, om eens in 't jaar zich op eene bepaalde plaats te vereenigen, ten einde over bijzondere personen, die hen van alle oorden kwamen raadplegen, regt te spreken, uit den gelijken uit ang eindelijk van vele eigennamen van verschillende Koningen en Heeren van het land wordt afgeleid. - Hierop volgt, ten vierde, eene aanwijzing, dat de overblijfselen dier algemeene taal bewaard schijnen te zijn in Armorica of Neder-Bretagne en in de Graafschappen Wallis en Cornwallis in Engeland. - In de vijfde plaats wederlegt de Schrijver het gevoelen derzulken, die, op grond van eene plaats van caesar, waar hij meldt, dat in de legerplaats der Helvetiers tafelen, met Grieksche letteren beschreven, gevonden worden, de Grieksche taal voor de algemeene taal der Galliers houden; doch dit bewijst, volgens de juiste aanmerking van den
Heer de bast, alleen, dat het Grieksche letterschrift bij hen in gebruik was. - Hierop wordt, ten zesde, op onderscheidene en allezins voldoende gronden aangetoond, dat de oud-Gallische taal in den grond dezelfde was met de Duitsche. - Een Glossarium van de Bretonsche taal van Engeland en die van Frankrijk moet, in de zevende plaats, ter bevestiging van het laatst beweerde strekken. Hetzelve is getrokken uit de groote woordenboeken der Celtische en Bretonsche taal van rostrenen en le pelletier, en bevat een vrij aanzienlijk aantal woorden, welke de genoemde talen met het Hoogduitsch en het Vlaamsch of Hollandsch gemeen hebben. Bij het Bretonsche mam had ook het Nederlandsche mem kunnen opgeteekend worden, 't welk in Vriesland vooral zeer dikwijls gehoord wordt. - Vervolgens worden de oorzaken zeer goed ontwikkeld, waaruit zoo vele verschillende tongvallen in de Celtische, Germaansche en Gallische taal ontstaan zijn, en natuurlijk ontstaan moesten; waarop de gemeenschap der Celtische, of Gallische, en Duitsche taal betoogd wordt, door de aanvoering van een aantal oude Gallische woorden, die, het zij bij eenig oud Latijnsch schrijver, het zij bij lateren, met een' Latijnschen uitgang voorkomen, als zijnde de eenige overblijfselen der Celtische taal, welke tot onze tijden zijn bewaard gebleven. Van dien aard zijn de woorden adelinga, ambacti, bannus, bannum en vele andere, welke door den Schrijver, met aanvoering der plaatsen, waar zij gevonden worden, en bijvoeging der noodige verklaringen, worden bij-
{==399==} {>>pagina-aanduiding<<}
gebragt. Opmerkelijk bovenal is het woord Isarnodurum, 't welk bij een ongenoemd schrijver van het leven van den H. eugendus uit de zesde eeuw voorkomt, waar hij van dezen verhaalt, dat hij geboren werd niet verre van een dorp, waaraan het oude Heidendom, om
de vermaardheid en sterke sluiting van eenen tempel, door het bijgeloof ten hoogste vereerd, den naam van Isarnodurum, d.i. ijzeren deur, gegeven heeft. Tot de opgegevene woorden behoort verder ook het woord bulga in den zin van zak, 't welk in de Gallische taal bulge of bolge luidde. Hierbij had nog kunnen opgeteekend worden, dat bij de Mesogothen balgs mede voor zak gebruikt wordt. - De taal der laatstgenoemden, ons in de Mesogothische overzetting der Evangelien door ulphilas, een' schrijver der vierde eeuw, bewaard, wordt vervolgens door den Heer de bast, insgelijks met bijbrenging van eene vrij aanzienlijke lijst van woorden, bewezen mede Duitsch te zijn; een bewijs, dat voor ons van minder belang te achten is, daar zulks bij ieder eenigzins geletterden onder de Noord-Nederlanders, na den geleerden arbeid van ten kate, eene uitgemaakte en algemeen bekende zaak is. - Van meer belang is het daarop volgende betoog, dat ook de taal der Longobarden de Duitsche was, 't welk door verscheidene getuigenissen uit de schriften van paulus warnefridus, ook onder den naam van paulus den Diaken bekend, een' schrijver der achtste eeuw, die een Lombardier van geboorte was, bewezen wordt. - Na voorts nog met een enkel woord van de taal der Angel-Saxen, als mede tot de Duitsche taal behoorende, gesproken te hebben, staat de Schrijver meer uitvoerig stil bij het betoog, dat de Suio-Gothische taal insgelijks een tongval is der Celtische taal; ten welken einde hij eene breede lijst van woorden laat volgen, getrokken uit het bekende Glossarium Sui-Gothicum van den geleerden Zweed ihre, welke met Vlaamsche of Nederlandsche woorden eene blijkbare overeenkomst hebben. - Hetzelfde wordt vervolgens op
gelijke wijze mede van de IJslandsche taal aangetoond, waarvan de proeven uit de Grammatica dier taal, door runolfus jonas opgesteld en door hickesius vermeerderd, genomen zijn. - Ook de wonderbare overeenkomst tusschen de oude Perzische en Duitsche taal wordt door den Schrijver niet onopgemerkt voorbijgegaan, maar integendeel door een aantal wel-
{==400==} {>>pagina-aanduiding<<}
gekozene voorbeelden opgehelderd, en daarbij nog gevoegd, dat die overeenkomst zich niet slechts tot het bezit van een aantal gemeenschappelijke woorden bepaalt, maar ook in de gelijkheid van vele grammaticale vormen zigtbaar is. Bij deze gelegenheid wordt ook eene dergelijke overeenkomst niet verzwegen, welke de geleerde m.f. schlegel tusschen de Perzische en Hoogduitsche en de Sancritische taal heeft aangewezen. Eindelijk wordt, ten besluite van het eerste Deel, nog door de opgave van een aantal woorden getoond, dat de taal van het Taurische Chersonesus (het tegenwoordige Schiereiland van klein Tartarije) insgelijks weinig van de Vlaamsche of Nederlandsche taal verschilt.
Het tweede Deel wordt geopend met eene historisch-wijsgeerige schets van de invoering der Latijnsche taal in Gallie, vooral sedert den tijd van julius caesar. De landtaal werd echter door dezelve niet geheel verdrongen, maar bleef, inzonderheid op het platte land, nog vrij algemeen in gebruik; gelijk eene plaats uit het Romeinsche wetboek, onder den naam van Digesta bekend, ten aanzien der derde eeuw althans, duidelijk leert. - Het langst hield zij, zoo als in de tweede plaats opzettelijk wordt aangewezen, onder de Belgen stand, wegens derzelver afgelegenheid en mindere gemeenschap met de Romeinen. Vooral heeft in het noordelijk gedeelte van Belgie, aan Germanie grenzende, de Latijnsche taal mindere voortgangen gemaakt. Behalve de nabuurschap der Germanen en andere redenen, heeft tot instandhouding der Nederlandsche taal in deze gewesten ook grootelijks medegewerkt de overbrenging naar dezelve van een groot deel der Saxers in het begin der negende eeuw, op bevel van karel den grooten, geschied. - Hierop houdt de Schrijver zich bezig met het betoog, dat, terwijl onder de Franken, met de Galliers vermengd, de gemeene Romansche taal, uit eene verbastering van het Latijn gesproten, meer en meer veld won, de Duitsche taal de hoftaal bleef bij de Koningen van Frankrijk uit het eerste stam, huis, en in 't bijzonder met de ontvouwing der loffelijke bemoeijingen van karel den grooten, zoo ter verspreiding der letteren en wetenschappen in 't algemeen, als inzonderheid ter beschaving en verbetering der Duitsche taal. - Op deze ontvouwing laat de Schrijver een aantal belangrijke aanmerkingen, rakende den oorsprong en de verspreiding der

{==401==} {>>pagina-aanduiding<<}
Romansche taal of het zoogenaamd boerach Latijn, volgen. De Romeinen namelijk, meesters van Gallie geworden, stelden de inwoners onder de verpligting, om hunne taal te leeren. Dan deze verloor onder de Galliers weldra hare zuiverheid, zoo door de inmenging van vele uitheemsche woorden, als door de verwaarloozing van hare grammaticale vormen. Hieruit ontstond eene nieuwe taal, de Romansche of ook wel de boersch Latijnsche geheeten, welke onder de oude bewoners van Gallie meer en meer verspreid raakte, en ook door de Franken, na hunne overmeestering van dat land, ten gevolge van hunne menigvuldige verbindtenissen met deszelfs vroegere ingezetenen, die hen zoo in aantal als in mate van beschaving merkelijk overtroffen, van lieverlede zoo algemeen werd aangenomen, dat zij ten laatste de Duitsche taal in Frankrijk geheel verdrong. Van daar, dat met het begin van het derde koninklijke stamhuis, of met het laatst der tiende eeuw, van deze laatste geen gewag meer gemaakt wordt. De Romansche taal daarentegen, waaruit later de tegenwoordige Fransche taal gevormd werd, was niet slechts de taal van het hof, gelijk van het volk, maar werd ook gesproken in alle oorden van Europa, waar de Franschen met hunne wapenen doordrongen. Willem de veroveraar voerde het gebruik daarvan in de elfde eeuw in Engeland in, waar zij de taal van het hof en der regtbanken was. Het Koningrijk van Napels ontving dezelve van robert guiscard en andere Normandische Heeren, die, na de verdrijving der Sarracenen, zich aldaar vestigden. Het genoemde wordt, nevens vele andere bijzonderheden, welker opgave ons te lang zou bezig houden, door den Schrijver met zijne gewone naauwkeurigheid in het bijbrengen der geschiedkundige getuigenissen, ter bevestiging van zijn gezegde dienende, oordeelkundig voorgesteld en ontwikkeld. - Hierop deelt de Schrijver zijnen lezeren de vermaarde eeden mede, met welke karel de kale, Koning van Frankrijk, en
zijn broeder lodewijk, Koning van Germanie, zich in den jare 842, te Straatsburg, in tegenwoordigheid hunner wederzijdsche legeren, plegtig aan elkanderen verbonden, en welker inhoud ons beide in de Romansche en oud-Duitsche taal door de geschiedschrijvers bewaard is. Deze mededeeling gaat niet slechts van eene Latijnsche en Fransche vertaling der beide stukken, maar ook van gepaste ophelderingen der enkele woorden en

{==402==} {>>pagina-aanduiding<<}
uitdrukkingen vergezeld. Hetzelfde geldt omtrent den eed der Fransche en Germaansche Heeren, onderdanen van karel en lodewijk, waarvan de inhoud insgelijks in beide talen wordt opgegeven. - Daarna maakt de Schrijver van het werk van kero, een monnik van de Abdij van St. Gal, die in de achtste eeuw gebloeid heeft, gewag, en brengt het begin van een zijner schriften, zijnde eene vertaling van den regel des H. benedictus, tot proeve bij. - De merkwaardige omschrijving der vier Evangelien in oud-Duitsche dichtmaat, door otfridus, een' monnik van het klooster Weissenburg in den Elzas, in de negende eeuw vervaardigd, waarvan de geleerde oudheidkenner Mr. h. van wijn, in zijne Historische Avondstonden, 1 B. bl. 208-216, ons eene proeve heeft medegedeeld, de overzetting der Psalmen door notkerus, de omschrijving van het Hooglied door willeramus en meer andere stukken, in de bekende verzameling van Duilsche oudheden (Thesaurus antiquitatum Teutonicarum) door schilter voorkomende, worden vervolgens met een enkel woord vermeld. - Hierop deelt de Schrijver uit de groote verzameling van Noordsche oudheden, door hickesius in het licht gegeven, het begin eener oud-Duitsche Harmonie der Evangelien met eene Vlaamsche en Fransche vertaling mede, en laat daarop het hoogst merkwaardig Zegelied van een ongenoemd Duitsch dichter volgen ter eere van de overwinning, door Koning lodewijk, in den jare 883, op de Normannen bevochten; welk lied den Noord-Nederlanderen mede reeds uit het bovengenoemde werk van den Heer van wijn (1 B. bl. 227-232) bekend is. - Eindelijk vinden wij in dit tweede Deel nog de beschrijving van een oud schilderstuk, in de kerk van St. Baaf te Gent bewaard, en verbeeldende de
plegtige begrafenis van dien Heiligen, met een daarop toepasselijk opschrift in de oud. Vlaamsche taal, 't welk de Heer de bast met het schilderstuk tot de dertiende eeuw terugbrengt. In hoe verre dit gevoelen door het schilderstuk bevestigd worde, kunnen wij niet beoordeelen; doch de taal en spelling van het opschrift le gen, naar ons oordeel, geenen zoo hoogen ouderdom aan den dag. Voorts zullen wij den Schrijver niet volgen in de bijzonderheden, rakende het leven, sterven en de uitvaart van den genoemden Heiligen, ter verklaring van het schilderstuk en deszelfs opschrift door hem bijgebragt; maar,

{==403==} {>>pagina-aanduiding<<}
ten besluite van dit verslag, alleen berigten, dat het gebruik der beide Deelen van dit belangrijk werk door een' uitvoerigen bladwijzer der daarin voorkomende zaken, achter elk derzelve gevoegd, voor den lezer niet weinig verligt en veraangenaamd wordt.

(Het vervolg en slot hierna.)

Mnemosyne. IVde Stuk. Te Dordrecht, bij A. Blussé en Zoon, 1818. In gr. 8vo. f 3-10-:

De bekende letterkundige onderneming van de Heeren tijdeman en van kampen verdient bij voortduring onzen dank en onze toejuiching. Schoon deze Heeren voor een groot gedeelte slechts de verzamelaars zijn, en niet de scheppers van de bouwstof voor de Mnemosyne, moet men echter niet denken, dat dit werk aan iedereen even goed zou zijn toevertrouwd geweest. Zulke verzamelaars moeten, dunkt ons, noodzakelijk drie vereischten bezitten, om zich tot zulk een werk te kwalificéren. Vooreerst moeten het mannen zijn met oogen in het hoofd, die zich geene knollen voor citroenen laten verkoopen. Nu, voor zulk eene miskijking zijn, gelijk men weet, onze uitgevers nog al tamelijk beveiligd. Ten tweede behooren het mannen van activiteit te zijn: dat is te zeggen, zij moeten niet, gelijk eene spin in haar web, of gelijk de inwoners van Luilekkerland, maar stilletjes blijven zitten, tot dat hunne prooi hun in den mond vliegt; maar zij moeten er zelve voor dag en dauw op uit snuiven, vermanende een iegelijken mensche, en niet rustende voor dat zij hunnen buit bejaagd hebben. Ook dit vereischte bezitten de Heeren tijdeman en van kampen in eene hooge mate. Nooit wordt de Mnemosyne bij hen ἀμνημοσύνη! Waar zij weten, dat eene goede verhandeling schuilt, daar gaan zij op los; en het moet al iemand van sta vast zijn, wien zij niet weten zijn opstel uit de handen te tooveren. Tertio behoort er tot dergelijke ondernemingen courage, om aan iemand, die zijn naam ook eens gedrukt wil zien, en een onbruikbaar stuk aanbiedt, wel beleefdelijk, maar toch in substantie te zeggen, dat zijn verzoek wordt gedeclineerd

{==404==} {>>pagina-aanduiding<<}
en gewezen van de hand. Dat het ook aan dit veteischte bij deze Heeren niet mangelt,

Zoo iemand daar van weet, ik weet er van te spreken. 

Een dichtstukje, dat wij nog al mooi vonden (want wij hadden het zelf gemaakt), wilden wij ten offer brengen op den altaar van Mnemosyne. Maar mis was het. Nu bromden wij wel een beetje, maar moesten toch ons zelven bekennen, dat de Godin Mnemosyne zulke, en geene andere, priesters moest hebben; en, de zaak van achteren beschouwd zijnde, betuigen wij aan de Heeren onzen dank voor hunne weigering.
Het is dan aan den gelukkigen zamenloop dezer noodige hoedanigheden toe te schrijven, dat de Mnemosyne ook in dit deel haren roem zoo voortreffelijk handhaaft. Het eerste stuk, in dezen bundel voorkomende, is eene Verhandeling van wijlen Mr. j.p. kleyn, over het Herdersdicht. Wij zullen er den korten inhoud van opgeven. De Heer kleyn, in den nanvang sprekende over het onderscheid tusschen Proza en Poëzij, bepaalt het wezen der laatste negatif; of liever, hij beweert, dat alles, wat rijmt en voetmaat heeft, nog terstond niet op den naam van poëzij aanspraak kan maken. Wij zeggen hier volmondig amen op. Veel kan rijmen, wat geene poëzij is (zie de Evangelische Gezangen, passim): veel kan niet rijmen, wat wel ter dege poëzij is (zie homerus, virgilius, rau, bellamy). Maar nu doet de Heer kleyn in ons oog een gevaarlijken sprong. Omdat er rijm er voetmaat bestaan kan zonder poëzij, zoo volgt, dat er ook poëzij bestaan kan zonder rijm en voetmaat. Neen! dat volgt nog niet. Rijm, dit stemmen wij toe, is geen noodzakelijk vereischte der dichtkunst; maar deze onze toestemming berust op andere gronden, dan op de premissen van den Heer kleyn. Maar wat de voetmaat betreft, wij komen er voor uit, dat wij ons, zonder deze, geen dichtstuk verbeelden kunnen. De Heer kleyn, van een tegenovergesteld gevoelen zijnde, tracht hetzelve te staven door het voorbeeld van den dichter hirschfeld, die in ongebonden stijl, en echter regt dichterlijk, ons de wederkomst der lente schildert. En toch moeten wij met alle zedigheid van den waardigen man verschillen. Het blijkt uit deze

{==405==} {>>pagina-aanduiding<<}
schildering; dit erkennen wij, dat hirschfeld waarachtig dichter was; maar daaruit volgt nog niet, dat deze schildering een dichtstuk moet genoemd worden. Als eene geschiedenis, naar het voorschrift van cicero, De Orat. II. cap. 12-15, zóó geschreven wordt, dat daaruit blijke, dat de schrijver tevens Redenaar zij, dan wordt zijn geschrift daarom nog geene Redevoering. Alle de bestanddeelen van hirschfeld's schilderij, dat is te zeggen, alle denkbeelden, die hij heeft uitgedrukt, zijn inderdaad dichterlijk; maar, om het geheel tot een dichtstuk te maken, ontbreekt er voetmaat aan. Een aggregaat van ruikers maakt nog geen bloemtuin uit. Een dichter is zanger, en een dichtstuk moet gezongen kunnen worden. Maar laten nu eens eenige zangers zich vereenigen, om dit zoogenaamde poëme van hirschfeld te zingen, wij zullen beschaamd staan, zoo zij niet harmoniéren zullen als gescheurde klokken, en zoo niet het geheele concert het voorkomen zal hebben van eene Jodenkerk of een' Poolschen Rijksdag. En waarom? Omdat de maat ontbreekt. Hierin moeten wij dus van den voortreffelijken kleyn verschillen. Dat hermaphroditisch ding, dat men gewoon is poëtisch-proza te noemen, is geen poëzij: en gedankt zij Apollo, dat hij het niet langer hooren wil! - De Heer kleyn, zijne taak vervolgende, merkt te regt aan, dat het Herdersdicht, uit deszelfs aard, tot de oudste soort der poëzij behoort. Vergelijk ook kantelaar, Verhand. over het Herdersd. bl. 1 30. 218 v.v. en wood, Original-genie vom Homer Duitsche overzett. 203 v.v. Vervolgens over het wezen van den herderszang iets gezegd hebbende, heldert hij het een en ander met uitmuntende voorbeelden op. Hij toont aan, dat het
niet altijd de zachte gewaarwordingen van een gelukkig leven zijn, die de Idylle bezingt - dat ook het lachverwekkende, mits het niet laag burlesq zij, in den herderszang plaats vinde - dat niet altijd de schoone, bekoorlijke natuur het tooneel der Idylle behoore te zijn - dat de herderszang niets anders zij, dan, zoo als mendelssohn denzelven beschrijft, de meest zinnelijke uitdrukking der hoogstmogelijk veredelde hartstogten en gewaarwordingen van zulke menschen, die bij horden, of in kleinere maatschappijen, leven. En deze beschrijving is nu de tekst, waarover de Heer kleyn verder commentarieert. Ons bestek verbiedt ons hem te volgen. Wij danken de uitgevers de Mnemosyne, dat zij

{==406==} {>>pagina-aanduiding<<}
ons in het bezit gesteld hebben van deze voortreffelijke bijdrage ter regte kennis en beoordeeling eener soort van poëzij, waarover (om de phrasioiogie van een zeker' predikant te gebruiken, als hij over eenen moeijelijken tekst moet prediken) zoo veel gegist, getwist en gemist is. De Verhandeling van den Heer kleyn mag met regt geplaatst worden naast die van den Heer kantelaar, wiens geschrift over het Herdersdicht eene hooge plaats beslaat onder de voortbrengsels der Hollandsche letterkunde.
Op deze Verhandeling volgen, zeer gepast, twee Verhandelingen over salomon gessner, door wijlen Mr. r. carp. Zeer gepast, zeggen wij, dewijl de verdiensten van gessner omtrent de gemelde soort van poëzij algemeen erkend zijn. Gelijk bij den naam van kleyn, zoo ook bij dien van carp schrijven wij ongaarne en met smart het woord wijlen. Moeten wij spreken zoo als wij, wij menschen, die van gisteren zijn, oordeelen, dan is de Heer carp, niet minder dan de Heer kleyn, te vroeg aan de letteren zoo wel, als aan zijne betrekkingen, ontrukt. Wij hebben den Heer carp niet gekend; maar beide deze Verhandelingen hebben ons eene hooge achting zoo wel voor zijn hart als voor zijn hoofd ingeboezemd. Gessner, den dichter der natuur, tot het onderwerp eener dubbele voorlezing te kiezen, dit toont reeds den man, die den oorlog verklaard heeft aan zoo vele hekspringers en partijgangers in de poëzij, op wier verzen men de woorden van vondel in den Lucifer kan toepassen:

't Is bliksem wat men ziet, al wat men hoort is donder. 

Lieve, jeugdige dichters! gij moest dat toch laten. Wat hebt gij er aan? Zoo vele menschen zijn zoo bang voor het onweêr, en krijgen het danig op de zenuwen: terwijl anderen bij uwe donderslagen en bliksemflitsen hetzeifde gevoelen, dat wij eens gevoelden in een spel op de Leidsche kermis, waar de stad Koppenhage met voetzoekers gebombardeerd werd. Maar laat ons tot den Heer carp terugkeeren.
In de eerste Verhandeling wordt gessner beschouwd als Dichter. Hij werd in den jare 1730 te Zurich in Zwitserland geboren, waar zijn vader boekhandelaar en raadsheer was.

{==407==} {>>pagina-aanduiding<<}
Zijne kindsche jaren duidden niets aan van die voortreffelijke geestvermogens, die men naderhand in hem ontdekte; waarbij nog het ongeluk kwam, dat hij verviel in de handen van een' ongeschikten leermeester. Ook de beroemde bodmer, aan wiens onderwijs hij naderhand werd toevertrouwd, zond zijnen leerling aan deszelfs ouders terug, met de verzekering, dat hij zich nooit boven het peil der alledaagschheid zou verheffen. Maar niet lang na deze ongunstige verklaring vertoonde zich de hooge aanleg des jongelings. Een Geestelijke, in de nabuurschap van Zurich, en aan het geslacht van gessner vermaagschapt, nam hem onder zijn opzigt. Hier werd zijne ziel geopend voor de indrukselen der schoone Natuur in Zwitserland. Hier leerde hij homerus, theocritus, virgilius kennen en verstaan. Hier werd hij dichter. Verbazend was de ophef, waarmede de vruchten van zijnen geest, niet alleen door zijne landgenooten, maar ook door vreemden, ontvangen werden; gelijk de menigvuldige vertalingen zijner werken, tot in het Hebreeuwsch toe, kunnen getuigen. - In de nadere beschouwing van gessner's Idyllen kunnen wij, uit plaatsgebrek, den Heer carp niet volgen: ook zijn zij genoeg bekend. Wij vergenoegen ons dus met in het algemeen te zeggen, dat, volgens den Heer carp, de schriften van gessner zich voornamelijk onderscheiden door klaarheid, natuurlijkheid, en bevalligheid. En deze drie deugden van gessner's gezangen worden door den waardigen Verhandelaar met warmte, door gepaste voorbeelden, en in eenen klaren, natuurlijken en bevalligen stijl, ontwikkeld, opgehelderd en bewezen.
In de tweede Verhandeling beschouwt de Heer carp gessner als Teekenaar en Schilder, in welke hoedanigheid gessner minder bekend is. Dertig jaren was hij reeds oud, eer er zich eenige zweem opdeed, dat hij ook in de teekenkunst eenmaal zou uitmunten. Maar op dezen leeftijd maakte hij kennis met een liefhebber der kunst, verkreeg vrijen toegang tot deszelfs kabinet, en het besluit, om zich geheel aan de beoefening der Schilderkunst toe te wijden, was genomen. Waterloo, berghem, wouwerman en anderen werden zijne modellen. Groot waren de zwarigheden, waarmede hij in den beginne had te kampen; maar zijne nog grootere vlijt en inspanning deed hem deze moeijelijkheden overwinnen, en hij was niet alleen de dichter,

{==408==} {>>pagina-aanduiding<<}
maar werd ook de schilder der natuur. - Ten slotte wordt gessner als Mensch geschetst. Zacht van inborst; gulhartig, open, bescheiden, gedienstig; schoon uit den aard zwaargeestig, echter in den omgang aangen am, vriendelijk en genoegelijk; een verstand, meer doordringend dan vlug; geen eigenlijk geleerde, maar toch bekend met alle beschaafde wetenschappen; nederig en kleingevoelig van zich zelven; een gelukkig echtgenoot en gelukkig vader; het middelpunt, waarop alles, wat kunde en smaak bezat, zich vereenigde; vereerd door grooten en kleinen, door vreemden en landgenooten, tot dat de dood hem de oogen sloot, in den jare 1781, nog geen 58 jaren bereikt hebbende; - ziet daar de voorname trekken uit het karakter en het huisselijk leven van gessner.
Ongaarne zagen wij ons genoodzaakt, in de ontleding dezer uitmuntende Verhandelingen, de menigvuldige trekken van fijn oordeel, menschenkennis en braafheid des harten met stilzwijgen voorbij te gaan, waarmede de Heer carp zijne opstellen doorvlochten en versierd heeft. Niet alleen voor gessner, maar ook voor zich zelven, heeft hij een monument opgerigt; en het jammert ons, dat wij den man missen. De Parnassus krijgt hoe langs hoe meer het voorkomen van een vuurspuwenden berg. Wat zijn thans de zachte tooneelen der natuur, bij het geloei der onderaardsche kolken? Wat is de Hippocréne, bij een lavastroom? Nu, het is bitter, dat is het! Onze hope blijft gevestigd op mannen, aan carp gelijk, die den hedendaagschen zwijmelgeest van bombast en bombario het hoofd durven bieden. Carp ruste in vrede, en hoore op zijne legerstede dat dichteren gegons niet! Wij voor ons vereeren zijne nagedachtenis, en onderschrijven met al ons hart de hulde, hem door een onzer voortreffelijkste dichters toegebragt (*).

(Het vervolg bij eene andere gelegenheid.)





{==409==} {>>pagina-aanduiding<<}

Gerard van Velzen, Treurspel; door Mr. A. van Halmael, jr. Te Amsterdam, bij S. Delachaux. 1817. In kl. 8vo. f :-12-:

Wij hebben dit Treurspel met genoegen gelezen, en de Heer van halmael verdient, naar ons inzien, alle aanmoediging, om dit kunstvak verder te beoefenen. Hij verdient dit te meer, wanneer men in aanmerking neemt, dat het, inderdaad, geene geringe zaak is, een goed Treurspel te vervaardigen, en dat dit stuk een eersteling is.
Wanneer wij zeggen het stuk met genoegen gelezen te hebben, moeten wij tevens erkennen, dat dit genoegen stil en bedaard was, en dat wij niet zijn geroerd en geschokt geworden. Wij gelooven daarom niet, dat dit Treurspel, ten tooneele gevoerd, de algemeene goedkeuring zal wegdragen. De oorzaken hiervan meenen wij, voornamelijk, te moeten zoeken in het onderwerp zelve en in deszelfs behandeling. Het is waar, het onderwerp is genomen uit de vaderlandsche geschiedenis, en de vaderlandsche dichter kan uit geene edeler bron scheppen: maar het tijdvak is te ver verwijderd, en de geschiedenis onzer Grafelijke Regering ligt te zeer in het duistere, om van het publiek eenige belangstelling te verwachten. Neemt nu de Tooneeldichter zijne stoffe uit zoodanig tijdvak (hetwelk wij geenszins afkeuren), dan moet zijn dichterlijk genie door fictie, episoden, levendige voorstelling, schikking en bewerking der stoffe het min treffende, het min belangrijke van het onderwerp vergoeden. En welk een ruim

{==410==} {>>pagina-aanduiding<<}
veld lag hier niet open voor den Heer van halmael! Immers had hij niet te vreezen voor beschuldigingen van te veel dichterlijke vrijheid gebruikt, of de waarheid der geschiedenis verwrongen te hebben, daar de geschiedenis zelve zoo onzeker is.
Wat nu de behandeling aangaat, de gang van het stuk is, naar ons oordeel, te regelmatig. Het eerste bedrijf loopt zeer goed af: maar reeds in het tweede wordt het slot Kronenburg overgegeven. Er moeten, evenwel, nog drie bedrijven gevuld worden. Doch van nu af verzwakt, allengskens, de belangstelling, in stede dat dezelve moest aangroeijen en levendiger worden. Van nu af is de held van het stuk in eenen toestand gebragt, dat hij niets meer kan uitvoeren, geen ontzag meer, maar alleen nog medelijden inboezemt. Van nu af doet hij niets meer dan spreken - er wordt nog wel gehandeld, doch slechts van ééne zijde. Ook de ontknooping is ons niet bevallen. De voorslag van gerard van velzen, om zich zelven op te offeren, ten einde zijne vrienden te behouden, is, inderdaad, edel, en doet eene treffende werking. Maar moesten zijne vrienden de uitvoering van dit ontwerp gedoogd hebben? en is het niet aanstootelijk, kwetst het niet het gevoel van den aanschouwer, wanneer hij ziet, dat twee Edelen zich, geheel ongewapend, ter prooije geven aan eene bende bloeddorstige vijanden, om door dezelve vermoord te worden? Indien b.v. het slot niet zoo lafhartig ware overgegeven; indien vooraf nog een aanval ware afgeslagen; indien het vervolgens met storm ware ingenomen; indien Graaf dirk gerard van velzen en de zijnen had gevangen genomen, en hun lijfsbehoud toegezegd; indien deze belofte door loef van cleef ware geschonden geworden; indien, eindelijk, van velzen, met eenige dapperen, eene poging had gedaan, om zich gewapenderhand door zijne vijanden heen te slaan, en in die poging ware bezweken, - dan zoude, naar onze meening, het geheel eene betere houding hebben gehad; terwijl ook de Dichter door eene of andere treffende episode (b.v. eene liefdesintrigue tusschen eene vrouw op het slot en eenen Ridder onder de belegeraars) de aandacht niet
weinig zoude hebben kunnen verlevendigen.
Zie daar ons gevoelen! De verdienstelijke Dichter, die door dezen eersteling getoond heeft eenen goeden aanleg te heb-
{==411==} {>>pagina-aanduiding<<}
ben, houde ons deze vrijmoedige, doch bescheidene, aanmerkingen ten goede. Hij late zich vooral niet, noch door de niet-vertooning van zijn stuk op den Amsterdamschen Schouwburg, noch door onze kritiek, afschrikken van verderen arbeid in dit schoone, doch moeijelijke kunstvak. Hij levere ons eerlang een ander voortbrengsel, en wij durven hem, op den duur, zelfvoldoening en eere beloven.




De Albigenzen, of de Kluizenaar in het Bosch van Caillavel. Een Geschiedkundige Roman, getrokken uit de Aanteekeningen van de XIIIde Eeuw. Gevolgd naar eene Fransche Vertaling van het Engelsche Handschrift van Anna Radcliffe. II Deelen. Te Amsterdam, bij de Wed. H. van Kesteren en Zoon. 1817. In gr. 8vo. 518 Bl. f 4-8-:

Zie hier een Roman, voorafgegaan door een geschiedkundig verhaal van den burgeroorlog tegen de Albigenzen, in het begin der dertiende eeuw in het zuiden van Frankrijk plaats gehad hebbende, maar echter volstrekt een Roman, vol riddertrouw en ridderliefde, vol oorlog en maagdenroof, vol spoken en wonderen, de laatste echter eindelijk natuurlijk opgelost. Het zou jammer zijn, indien het noodzaak ware, op die wijze de wereldgeschiedenis, ten minste eenigermate, bekend te doen blijven bij het thans levend en veel lezend publiek; zoo echter een of ander lezeresje enkel Romanlectuur verlangt, worde zij maar niet afgeschrikt door het voorafgaand geschiedkundig verhaal; niet alleen is het slechts kort, maar zij kan het schadeloos overslaan; en, alhoewel het de gebeurtenissen van het tijdvak aanstipt, waarin het verdichtsel gesteld wordt, zouden wij echter niet gaarne zien, dat men uit hetzelve alleen de Albigenzen beoordeelde, hier als altijd toch gevaarlijke ketters beschouwd, hoewel tevens erkend wordt, dat de oorlog minder gevoerd werd om die ketters te verdelgen, dan wel uit staatkunde en naijver. In het werk zelve bindt zich de Dichteres niet naauwgezet aan de geschiedenis, maar laat haar vindingrijk vernuft en levendige verbeelding werken. Dus levert zij een verdichtsel, met goeden smaak en sierlijk gekleurd, hetwelk den lust van iederen Romanlezer kan voldoen, geheel in den geest van dien

{==412==} {>>pagina-aanduiding<<}
vroegeren tijd, en te dien aanzien dan ook leerzaam; terwijl er niets bijkomt, dat de goede zeden kwetsen kan.
Wij ontmoeten hier aanstonds Arembert, den Baron van St. Felix, in zijn slot door hevige wroegingen gemarteld, en door spoken vervaard gemaakt. Geen wonder! hij had zich niet alleen met gewone gruwelen bezoedeld, maar was moordenaar van zijnen vader, schoonzuster en broeder enz., gelijk zich dat in het vervolg ontwikkelt. De vermoorde broeder leefde nog, woonde als een geheimzinnige kluizenaar in den omtrek; en deze was het, die, alleen met de geheime onderaardsche gangen des kasteels bekend, hem als spook kwam ontrusten. Arembert had, hoewel onwetend, eenen zoon van den zoo hij meende dooden broeder opgevoed. Deze, van edele inborst, en min of meer door den kluizenaar geleid, komt in de aanzienlijkste en edelste betrekkingen, verlieft op de jonge en schoone dochter van den Graaf van Toulouse, en in den loop der gebeurtenissen geraakt hij in verband met Edelen, mede op zeer schoone en kuische halve Vorstinnen verliefd; ook vindt hij zijnen broeder. Voeg bij dit alles het gewoel van den oorlog, den Roomschen dwang en vervolging, het aanhoudend gespook, eindelijk de schaking van alle deze schoonen, en de ontknooping bij het eindelijk optreden van den vermeenden doode, en gij voelt, Lezer! er is stof genoeg voor verwarring en ontwikkeling, spanning en ontspanning enz. enz., tot dat alles uitloopt op gelukkige huwelijken.
Ten slotte hebben wij de geschiedenis van den kluizenaar, of vermoorden broeder van Arembert; waardoor zich iedere nog overgeblevene donkerheid, en geheel het gespook, zeer natuurlijk ontwikkelt.

Naberigt.

Na de ellendige uitvlugt, op welke onze Anticriticus in den Recensent ook der Recensenten zijn wederantwoord bouwt, dat de steller der Recensie van bilderdijk's Nieuwe Uitspruitsels en de verdediger derzelve twee verschillende personen zouden zijn, waarvan deze genen zeer verre overtreft, zullen wij geen enkel woord meer aan zulk eenen mensch verspillen; en verblijden wij ons tevens, om den wille onzer Lezeren, deze en de overige Antikritiek van zoodanigen aard te hebben gevonden, dat wij daarop gerustelijk mogen stilzwijgen, en, na het bevorens gezegde, het oordeel den deskundigen en onpartijdigen overlaten.





{==413==} {>>pagina-aanduiding<<}

Boekbeschouwing.

De laatste Tooneelen vóór de Wederkomst van Jezus, volgens de Openbaring van Johannes. Een Boek voor denkende, maar ongeleerde Bijbelchristenen. Door J.L. Ewald. Uit het Hoogduitsch, door W. Goede. Te Groningen, bij W. van Boekeren. 1817. In gr. 8vo. 322 Bl. f 3-:-:

Wij durven deze uitlegging van het moeijelijk boek gerust ieder huisgezin aanprijzen, en verzekeren den zoodanigen, wien het gevoel en de toon van ewald's vele godsdienstige, en altijd verstandig gemoedelijke, schriften steeds bijzonder behaagden, dat zij ook dit zijn werk niet onvoldaan uit de handen leggen. Al ware ook de Openbaring van Joannes slechts een dichtstuk, dan nog verdiende dezelve, om den opwekkenden en vertroostenden inhoud en het menigvuldig roerend schoon, opmerking en behartiging. Maar de Openbaring is meer. Zij hangt duidelijk met van elders bekende waarheden zamen, en de treffende brieven aan de 7 Gemeenten staan met de hier vervolgens geopende uitzigten in verband. Het doet ook veel altijd af, dat hij zalig genoemd wordt, die deze voorzeggingen hoort, leest, den zin verstaat en behartigt. Bij al de verschillende uitlegging stemt ook ieder daarin overeen, dat aan het eind de laatste en eindelijke toekomst des Heeren kennelijk bedoeld wordt; en dit altijd belangrijk geschrift wordt dan natuurlijk, hoe meer die toekomst nadert, ook nog meer belangrijk. Op deze wijze sprak ewald, toen hij in 1794 dit boek in het licht gaf. Nu eerst levert de Eerw. goede ons deze vertaling. Hij vond deze verklaring der Openbaring van Joannes niet alleen de meest voldoende van alle, die hij kent; maar ook geheel de behandeling voor verstand en hart regt nuttig gewijzigd. Hij raadpleegde bij

{==414==} {>>pagina-aanduiding<<}
deze uitgave den Schrijver zelven, die in zijn werk niets te veranderen vond; hetgeen voor hetzelve zeker eene aanbeveling is, en alleen daardoor mogelijk werd, dat de bekwame man zich van de toepassing in bijzonderheden op, en het aanwijzen van tijden en plaatsen, en over het geheel van het botvieren van zijne verbeelding en gewaagde gissingen, vrij naauwgezet had onthouden, en alzoo eigenlijk niets heeft bestemd, dan hetgeen eerst bij de komst van den Heer zelven kan blijken al dan niet juist door hem in het Openbaringsboek te zijn gelezen; terwijl hij zich vooral bepaalde, om voor iederen, maar bijzonder voor zijnen, leeftijd regt nuttig en beoefenend te schrijven.
Bij een duister boek moet men de verklaring beginnen met, en gronden op, hetgeen duidelijk is; en het slot van het boek is hier het duidelijke: het voorgaande, hiermede in verband gebragt, kan wel niet anders voorstellen, dan de laatste vreesselijke tooneelen, welke de toekomst des Heeren zullen voorafgaan. Het is dan verkeerd, dat men in dit boek eene volledige geschiedenis der Kerk zoeken wil. De voorzeggingen kunnen ook geenszins op de verwoesting van Jeruzalem worden te huis gebragt, om verscheidene redenen, waaronder vooral ook de veel duidelijker voorspelling Matt. XXIV en Luk. XXI. Geheel het boek is in dichterlijke beelden geschreven; maar men moet onderscheiden de beelden, die den Dichter getoond werden, en die hij zelf gaf, of met welke hij den indruk beschrijft, welken de gezigten bij hem verwekten. Het haastelijk, hetwelk omtrent deze voorspellingen bij herhaling verzekerd wordt, zou tegen de hier gegevene uitlegging wel de voornaamste zwarigheid zijn, zoo men dit niet evenzeer, ja wel zoo goed, door snel vertolken kon; ook waren in Jeruzalems verwoesting, en in de gaven van den H. Geest, al dadelijk de onderpanden van de hier gegevene bedreigingen en beloften; en had de Heer goede redenen, om, gelijk overal, zoo ook hier, zijne toekomst meer nabij te doen hopen; dit was bij de vroe-
{==415==} {>>pagina-aanduiding<<}
gere voorspellingen van dezelve ook het geval, hoezeer er tevens genoegzame wenken voorhanden waren, dat dezelve langer, dan men dacht, zou achterblijven. ‘Zoo veel schijnt zeker,’ zegt ewald, ‘dat vrees en hoop der toekomst van Jezus sterk op de gemoederen werken; dat men derhalve altijd en ten allen tijde onzeker zijn moet, wanneer Hij zal komen. Zeker weet slechts de Christen, dat Christus komt, hoe Hij komt, en tot welk
oogmerk Hij komt. Even zoo zeker zijn de teekenen, die de nabijheid zijner toekomst zullen aanduiden. Teeken en onderpand der vervulde bedreigingen was Jeruzalems verwoesting; teeken en onderpand der vervulde belofte de uitstorting van den H. Geest. - Zoo lang er nog geen uitzigt op eene algemeene bekeering der Joden, niet tot het Theismus, maar tot het Christendom is, (Rom. XI.) Zoo lang Jeruzalem nog in de magt van andere volken is, (Luk. XXI:24.) Zoo lang er nog geen mensch der zonde is ten voorschijn getreden, die zich in Gods tempel plaatst, als een God, en zich zelven uitgeeft voor eenen God, (2 Thess. II:3 en 4.) Zoo lang is de wederkomst van Jezus niet geheel nabij. Zekerlijk echter kan en zal dit alles onverwacht, snel komen, gelijk Jezus en de Apostelen zulks dikwijls gezegd hebben. - De meeste tegenwerpingen, die men tegen het boek zelf maakt, zijn ook tegenwerpingen tegen den Bijbel,’ enz. De in het boek opgegevene getallen en tijden neemt ewald voor gewone getallen en tijden; en alzoo is de vervulling dier voorzeggingen nog toekomende. De verklaring van ewald wordt alzoo voor het minst door geene moeijelijke toepassing op reeds voorbij zijnde gebeurtenissen gedrukt.
Het werk wordt nog voorgegaan door eene aanwijzing van het kanonieke gezag des boeks, eene korte verklaring der voornaamste beelden uit de Profeten, en de opgave van den hoofdinhoud. Deze opgave komt hierop neder: ‘Een monarch zal naar eene algemeene alleenheersching streven, en dezelve zeer nabij komen

{==416==} {>>pagina-aanduiding<<}
zonder eenigen oorlog. Dit maakt de laatste tijden kenbaar. Daarop volgt oorlog, duurte, honger en doodelijke plagen. - Martelaars, die naar verlossing haken, worden nog voor eenen korten tijd ter ruste verwezen; - dan volgt aardbeving en een tijd van verschrikking, die voor allen de laatste schijnt. Velen uit Joden en Heidenen worden uitgezonderd, en nu komen er over land, zee en rivieren groote plagen, hagel, vuur, vergiftiging der waters, verduistering der hemelligchamen. Verharde menschen worden door insekten en op andere wijzen gepijnigd en gedood. Drie en een half jaar werken twee profeten, gelijk mozes en elias; zoo lang wordt ook nog Jeruzalem door Heidenen vertreden. Doch deze beide profeten worden door zekeren monarch gedood, doch weder opgewekt en in den hemel opgenomen. De inwoners van Jeruzalem worden door aardbevingen tot zich zelven gebragt. Gedurende de drie en een half jaar worden de geloovigen der Israëlieten in eene woestenij beschermd. De magtige goddelooze monarch vervolgt drie en een half jaar de heiligen Gods, en wordt door zijnen voornaamsten toovenaar ondersteund. Zonder diens monarchsteeken te dragen, heeft niemand burgerlijke vrijheid; - velen sterven intusschen - aarde, zee, rivieren en zon plagen de afgodische vereerders van dezen monarch. Eene groote en bijzondere plaag komt over zijnen troon; de Eufraat droogt uit, ten einde Oostersche vorsten den weg te banen; menigerhande booze inboezemingen werken mede, om alles toe te bereiden tot den grooten dag Gods. - Vreesselijke aardbeving, verschrikkelijke hagel gaat den ondergang der stad op zeven heuvelen vooraf. Tien koningen vereenigen zich met dien monarch, om de verleidelijke stad, welke zich zoo zeer verrijkt heeft, te onder te brengen. Honger, dood en vuur vernielen dezelve. Nu komt de Heer, en maakt een einde aan den booswicht. De monarch en zijn voornaamste toovenaar ontvangen hunne straf.
De overigen sterven. Satans magt wordt gestremd; alle heiligen

{==417==} {>>pagina-aanduiding<<}
Gods worden als op nieuw bezield, en tot mederegeerders van den Messias verheven. - Er volgt eene opwekking der dooden, een oordeel - een nieuwe hemel, eene nieuwe aarde, eene nieuwe verblijfplaats van Jehovah onder de zijnen - eene gouden eeuw, welker beeld in de verbeeldingskracht van alle dichters en in het hart van alle menschen, van de vroegste tijden af, gehuisvest heeft.’
De inhoud is: (1) Inleiding en hoofdinhoud. Hoofdst. I. (2-8) De bekende zeven brieven, (uitmuntend en roerend bewerkt.) II en III. (9) Ontdekking der eerste voorbereidselen tot den laatsten oordeelsdag. Hoofdst. IV-VII. (10) Zesvoudig oordeel over de ongeloovigen, tot eene proefneming van hunne verbetering. VIII en IX. (11) Voorbereiding en zinnebeeld in het klein, en laatste tooneelen vóór de toekomst van Jezus. X en XI:1-14. (12) Tafereel der lotgevallen van het goede en den waren Godsdienst. XI:15.-XIV:5. (13) De laatste waarschuwende strafoordeelen vóór den grooten oordeelsdag. XIV:6 XVI. (14) Babels val. XVII-XIX:4. (15) De laatste zegepraal van het goede over het booze. XIX:5 tot XX:1-3 en 7-10. (16) Regering van Christus en der Christenen. XX:4-6 (17) Waartoe wekt ons de blik op de schoone, nieuwe, door Christus beheerschte, aarde op? XXI en XXII.
Moeten wij nu ook ons gevoelen zeggen over de uitlegging van ewald, zoo erkennen wij gaarne, dat de Schrijver ons wegsleept, en het eenvoudige, ongekunstelde ons bekoort. Doorgaans zijn de ophelderingen, welke hij geeft, duidelijk en treffende, en wij voelen ons zeer genegen, om, met den Schrijver, de ontwikkeling der voorspellende beelden eerst aan den afloop der eeuwen te wachten. De opheldering van het getal 666 komt ons zeer eenvoudig voor, en beveiligt, meer dan eenige andere, tegen meeijelijke en gevaarlijke berekening, waardoor reeds zoo menigeen werd te leur gesteld:
‘En dit teeken des diers, waarover zoo veel gespro-
{==418==} {>>pagina-aanduiding<<}
ken, geschreven, gestreden is, dat op duizenderlei wijzen is verklaard en opgevat, wat was het dan? Wij willen de woorden nemen gelijk zij hier staan: “Wie verstand heeft, merke op het getal des diers. Het is een menschelijk getal; het is zeshonderd en zes en zestig.” Hoe veel er ook over getwist is, mij dunkt de zin is klaar, voor zoo ver dezelve thans klaar zijn kan. In de Grieksche taal, in welke Johannes schreef, even gelijk in andere talen, had men voor getallen geene bijzondere teekens, maar letters. Het getal zeshonderd zes en zestig bevat drie letters, welker beide uiterste, de eerste en laatste, wezenlijke letters uit den naam van Christus zijn, en welker middelste het beeld der slang, van den draak is κξς. Dus uitwendig Christus, inwendig slang, zoo als het dier zelf, dat horens had gelijk het lam en sprak als de draak. Ook als getal genomen, komt deze zin ons straks van zelve voor den geest. Het schijnt zich zeer goed te laten oplossen, en laat zich evenwel niet oplossen; het schijnt eenen regten wortel te hebben, en heeft toch geenen regten wortel. Het is een schijngetal, dat belooft en niet volbrengt; zoo geheel anders, dan die zeven, twaalf, honderd, vier en veertig duizend, die meer volbrengen dan zij beloven; gelijk juist de Antichrist beschreven wordt, die was en is, komt en is niet meer, in tegenoverstelling van Christus, die was en is en zijn zal. Even zoo drukken, in het Hebreeuwsch, de letters, die 666 uitmaken, datgene uit, hetwelk, twee hoofdstukken verder, op het voorhoofd der vrouw staat: geheim! En gelijk Paulus den Antichrist noemt: afval. Ik zou denken, dat alles duidelijk genoeg verklaard is voor hen, die een vatbaar verstand bezitten. Maar het zal zeker nog oneindig duidelijker zijn, wanneer al het andere
vervuld is. Ook kan dit getal eenen naam bevatten. Rabban simeon, die gedurende de verwoesting van Jeruzalem zoo velen misleidde, bevat het werkelijk, en was ook een zinnebeeld van den verleider en Antichrist. Als nu eenmaal een verleider onbegrijpe-
{==419==} {>>pagina-aanduiding<<}
lijke daden doet; als hij door schijn van vroomheid zoekt te misleiden tot goddeloosheid; als hij op het einde alles aan zich onderwerpt, en iedereen zijnen naam tot teeken moet dragen, zoodra hij in de maatschappij geduld wil worden: hoe veel opmerking zal het baren, als hij eenen naam voert, die juist dit getal weder in zich bevat; die hem, zonder dat hij het weet, kenschetst als dat, wat hij is! Hoe zal dit het laatste zegel der zekerheid drukken op deze voorspelling, die den vereerder van Jezus dan van zulk eene onschatbare waarde moet zijn; gelijk het het laatste zegel der zekerheid op de voorspelling drukte, toen men, na den dood van Gods Zoon, las: Hij is gestorven als een misdadiger en begraven als een rijke, en dit zoo letterlijk vervuld werd.’
Dan, of wij, bij eene gezette toetsing, met volle overtuiging in alles met ewald zouden instemmen; of de tijden, waarin dan nog zoo onbegrijpelijk veel gebeuren moet, zoo bestemd en kort zijn; of Babel inderdaad Rome is, en eene magt, die openlijk tegen Christus strijdt, die valsche Kerk verwoesten zal; of alles niet nog wel anders kan blijken te zijn bij de uitkomst, - kunnen wij niet verzekeren; en tot zulk eene gezette en moeijelijke nasporing van dit moeijelijk Bijbelboek vinden wij ons juist als Boekbeoordeelaars niet geroepen. Maar, hoezeer wij twijfelen, of de verhevene beeldspraak bij deze gezigten niet wat al te letterlijk en bepaald door onzen Schrijver worde opgenomen, durven wij echter dit zijn werk niet alleen als leerzaam, maar ook vooral tot opwekking en versterking van echt Christelijke verwachting en troost, en van den echt Christelijken zin voor het goede, een' ieder aanprijzen; hetwelk wij met vele proeven zouden kunnen staven, zoo de Schrijver niet genoeg reeds van deze zijde bekend was, en ons daarenboven ook ruimte ontbrak.






{==420==} {>>pagina-aanduiding<<}

Joannis van Voorst, Oratio de commodis atque emolumentis, quae e singulari Principum Europaeorum, in religione Christianâ his temporibus profitenda, consensu sperare et augurari liceat. Publice habita, die VIII Februarii MDCCCXVII, quum tertia vice Magistrata Academico abiret. Lugd. Bat. apud S. et J. Luchtmans. 4to.

Eene Redevoering over de weldadige en heilrijke gevolgen, welke men uit de zonderlinge en merkwaardige overeenstemming, die de Europesche Vorsten van dezen tijd, in hunne openbare hulde aan het Christendom, betoond hebben, hopen en voorspellen mag; zulk eene Redevoering verdient groote opmerkzaamheid, te meer, daar derzelver opsteller een man is, die zich, door veelvuldige geleerdheid en hartelijke belangstelling in het Christendom, uitstekenden roem verwierf. Na eene korte herinnering aan de onderscheidene plegtige Redevoeringen, door den Hooggel. Schrijver gehouden, wordt het bovengenoemde belangrijke onderwerp dezer Akademische Rede opgegeven, en, met een enkel woord, naauwkeurig bepaald, ter nadere aanwijzing, welke de overeenstemming, de godsdienstige eensgezindheid of de Christelijke vereeniging zij, die door den Redenaar wordt bedoeld.
Het wezenlijk bestaan van zulk eene overeenstemming wordt betoogd uit het voeren van den edelen krijg, ter verlossing van Europa's voornaamste Rijken, (wier jammervolle gesteldheid in eenige krachtige trekken wordt gemaald) door de verbonden Vorsten aangevangen en voleindigd met onbezweken moed, nimmer wankelende eensgezindheid, en rustig vertrouwen op den Heer der heerscharen, wien Vorst en volk, in éénen geest, de eere gaf van de behaalde zege. Maar niet minder wordt die overeenstemming bewezen uit de altijd gedenkwaardige verbindtenis, door de doorluchtige Hoo(f)den des krijgs, in eigen persoon, te Parijs, den

{==421==} {>>pagina-aanduiding<<}
26 September 1815, gesloten; dat roemvol, edel en Christelijk verdrag, onder den naam van het heilig Verbond daarna bekend, welks onschendbare bewaring, volvoering en handhaving gewaarborgd worden door de godvruchtige gezindheid van deszelfs verhevene Stichters, alexander, frederik en frans, en door den goeden Christelijken geest, welke de andere Vorsten, straks tot hetzelve toegetreden of daartoe uitgenoodigd, bezielt.
Van deze verbindtenis, als zijnde de schoonste proeve van der Vorsten zeldzame overeenstemming in hunne openlijke hulde aan het Christendom, voorspelt zich de Redenaar de heilrijkste gevolgen, voor de menschheid, den Godsdienst en elken ingezeten hoogst belangrijk. Zij zijn: bestendige voortduring van vrede, rust en eensgezindheid, die niet ligtelijk zal verbroken worden door Vorsten, die zichzelven als broeders, en alle staten en natiën als één groot huisgezin beschouwen, welks leiding en besturing naar Christelijke beginselen hunne plegtige verbindtenis en heilige verpligting is; - het geluk en het heil der volkeren, door vrije vaart, onderlinge betrekking tot elkander, en onbeperkte mededeeling der vruchten van vlijt, kennis, geleerdheid en deugd, verzekerd; door geene twisten meer geschokt; zelfs niet door weelde en wellust, menigwerf het treurig uitwerksel des voorspoeds, verstoord, als daartegen beveiligd door den Godsdienst, wiens geest en beginselen allen bezielen; - godsdienstige verdraagzaamheid, noodwendig voortvloeijende uit een verbond, het eerst ontworpen door drie Vorsten van verschillende geloofsbelijdenis, de Grieksche, Protestantsche en Roomsche; en aangenomen door andere Vorsten, die mede niet hetzelfde leerstelsel belijden, maar echter door éénen geest gedreven zijn; - volkomene vernietiging des afschuwelijken slavenhandels, over welker aanvankelijk genot, door de roemrijkste zegepraal, bij Afrika's kusten, mede door onze zeemagt, verktegen, de menschheid alreede juicht; - en einde-
{==422==} {>>pagina-aanduiding<<}
lijk de bloei en uitbreiding van den Godsdienst, met meerdere verlichting en verdraagzaamheid in Europa's zuidelijke gewesten, waartoe Bijbelgenootschappen en andere heilzame inrigtingen de schoonste verwachtingen openen en reeds dadelijk vervullen. Alle welke zegeningen, in
schoone taal, ontvouwd en voorgesteld worden; terwijl het overig gedeelte dezer belangrijke Redevoering meer bijzonder aan het doel en oogmerk van dezen feestelijken dag wordt toegewijd.
Deze opgave, hoe onvolledig, kan echter van deze Redevoering eenig overzigt geven. Dat dezelve menigvuldige proeven van reinen smaak en zuivere welsprekendheid aanbiedt, mag men gereedelijk van eenen van voorst verwachten. Gelukkig de Menschheid, indien des Redenaars voorspellende geest, naar waarheid, in de toekomst hebbe gelezen, en vervuld worde, wat hij sprak! Dan voorzeker zal, als eene der hoogste zegeningen, die tevens een der heiligste regten is, vrijheid van geweten onder alle volkeren bloeijen, en geen Vorst immer meer eene verbindtenis sluiten, welke slechts éénen Godsdienst duldt, en de andere wraakt. Onderneemt hij dit echter, weldra zullen dan de Stichters en Beschermers van het heilige Verbond dien onchristelijken dwang wederstaan, en niet gedoogen, dat, in het groote Huisgezin der Natiën, leden en broeders zijn, die van het genot der Christelijke beginselen en regten verstoken werden.





Het derde Eeuw-jubel-feest der Reformatie, godsdienstplegtig gevierd, op Vrijdag den 31 October 1817, des voormiddags, in de Groote Kerk te Emden, met eene Redevoering, behelzende een pragmatisch Geschiedverhaal van deze merkwaardige Gebeurtenis: door Helias Meder, Predikant bij de Nederduitsche Gereformeerde Gemeente aldaar. Te Emden, bij H. Woortman, Jr. 1818. In gr. 8vo. XII en 74 Bl.

{==423==} {>>pagina-aanduiding<<}


Historisch-Praktische Katechizatie over de Hervorming, gehouden met de School-jeugd, in de Gereformeerde Groote en Nieuwe Kerk te Emden, op Zaturdag den 1 November 1817. Met een Voorberigt. Te Emden, bij H. Woortman, Jr. 1818. In kl 8vo. XVI en 84 Bl.

Indien ergens, te Emden werd het Hervormingsfeest met groote plegtigheid gevierd. En geen wonder: want, daar zeker geen land weleer de Hervorming zelve zoo algemeen en zoo spoedig omhelsde en geheel tot stand bragt, als Oostvriesland, en geen ze sedert getrouwer aankleefde, scheen men ook te mogen verwachten, dat dit in de algemeene vreugde over derzelver driehonderdste verjaring zonderling deel zou nemen. Het werk der plegtigheid werd, in de hoofdstad van het gewest, Emden, onder de vijf dienstdoende Leeraars zóó verdeeld, dat, op Donderdag avond, den 30 October, door den Heer pantekoek, eene Voorbereidingsleerrede werd gehouden, - op Vrijdag voormiddag de Heer meder de geschiedenis, en des namiddags de Heer hesse de heilrijke gevolgen der Hervorming aan de Gemeente voordroegen, - des Zaturdags de Heeren mackay en slot met de talrijke schooljeugd, door de vlijt der onderscheidene schoolonderwijzers opgeleid, daarover eene Katechizatie hielden, en des Zondags, bij de viering des heiligen Avondmaals en daarop gevolgde dankzegging, aan de hervorming dezer plegtigheid in het bijzonder gedacht werd. Statig klokgelui had, daags te voren, het feest aangekondigd, en liet zich ook op den feestdag zelv' bij herhaling hooren; terwijl tevens aan de Gemeente gelegenheid werd gegeven tot betoon harer godsdienstige blijdschap, door buitengewoon kerkgezang. - Van het bovenstaande wordt, in het voorwerk der aangekondigde werkjes, breed berigt gegeven. Wat nu die werkjes zelven aangaat: beiden zien niet, dan op het ernstig aanstaan des

{==424==} {>>pagina-aanduiding<<}
Eerw. Kerkeraads, het licht, en getuigen van de vlijt en naauwkeurigheid der Opstellers. - De Heer meder schetst vooreerst en (gelijk zijne taak medebragt) voornamelijk de Duitsche en Zwitsersche Hervorming, door luther en zwingli, in hare voorname redenen, beweeggronden, oorzaken, aanleidingen, omstandigheden, bedoelingen, hulpmiddelen, voortgangen en uitwerkingen, en poogt daarna, met weinige woorden, de herdenking dezer groote gebeurtenis nuttig te maken voor zijne hoorders. Wij kunnen ons in geene bijzondere opgaaf van den inhoud zijns verhaals inlaten; ook is dit niet noodig, daar elk zich ligt kan voorstellen, wat hij hier te wachten heeft: wij willen alleen melden, (hoewel het almede natuurlijk te wachten was) dat hier het een en ander bijzonders, wegens de Emdensche, of Oostvriesche, Reformatie en derzelver bevorderaars, vooral georgius aportanus, voorkomt, en dat men er eenig berigt vindt wegens het Oostvriesch hervormd kerkelijk leerstelsel, als zijnde het zuiver Zwingliaansche, geenszins het meer schoolsche en kunstmatige van calvinus, of het meer uitgepluisd en te puntig bepaald Dordsche. Voor het overige is de Heer meder hier altijd meder, dat is de gematigde en verstandige Godgeleerde, dien wij hier, onder anderen, hooren zeggen: ‘Meer dan iemand’ (wij zouden liever lezen, zoo veel als iemand) ‘in de gansche wereld ben ik, met het warmste gevoel, voor de onbepaaldste wederzijdsche hoogachting, verdraagzaamheid, eensgezindheid en broederliefde, hier
op aarde, en met betrekking tot den hemel: welken laatsten ik, zoo zeer ik hem voor alle slechte Christenen, geveinsde schijnheiligen en zedelooze deugnieten onder de regtzinnigste Gereformeerden, onverbiddelijk gesloten achte, en ten eenenmale ontoegankelijk houde, even zoo zeer echter, zoo veel aan mij is, in navolging van onzen menschlievenden en zachtaardigen zwinglius, heel gaarne voor alle waarlijk goede, deugdzame en vrome menschen, welken Protestantschen of niet Protestantschen,

{==425==} {>>pagina-aanduiding<<}
ja welken Christelijken of niet Christelijken naam zij hier op aarde mogen gedragen hebben, open laat staan; omdat ik geloof, dat daarin niet alleen vele, maar ook velerlei onderscheidene woningen zijn, en voor Joden, en voor Grieken, en voor de Gemeente Gods; en wel voor elk naar gelang van zijne vatbaarheid, enz. - Maar voor elke onrijpe en ontijdige vormelijke Kerk-amalgame, waar dezelve om dringende plaatselijke redenen niet volstrekt noodzakelijk is, mag en durve ik niet sterk ijveren, omdat het mij nog altijd hoogstwaarschijnlijk voorkomt, dat zulks, immers zoo lang - niet alle willen, en misschien - ook niet eens kunnen mededoen, nergens toe baten kunne, en integendeel daaruit meer onrust, dan vrede, meer verwarring, dan orde, meer partijschap, dan eensgezindheid, zulle geboren worden, enz. Intusschen wat ulieden betreft, mijne geliefde Mede-Christenen en Mede-Protestanten, die nog van ons verschilt in Christelijken naam en Christelijke belijdenis, maar met ons één en vereenigd zijt in den geest, - al is het ook, dat wij - vooreerst nog, wat het vormelijke der Kerk-inrigtingen betreft, blijven, die wij zijn, in onze onderscheidene gemeenten: zoo laat ons daarom toch elkander van weerszijde regt vuriglijk, hartelijk en opregtelijk hoogschatten en liefhebben, en hand aan hand in broederlijke verdraagzaamheid, vredelievendheid en eensgezindheid, wandelen op den weg van kennis, geloof, liefde, heiligmaking en hope, die ten hemel leidt, en wiens einde het eeuwig leven is, door jezus christus, onzer aller eenigen Heer en Zaligmaker.’ - Wij zeggen op dit alles hartelijk Amen.
Wat de Katechizatie aangaat: ook de inhoud van deze laat zich, zoo wel ten aanzien der Hervorming in het gemeen, als die van Emden in het bijzonder, ligtelijk vermoeden. Zij is genoegzaam geheel geschiedkundig, leert vooral de voorname Hervormers, zwingli, luther, melanchton, kalvijn, aportanus, a lasco, hardenberg en menno

{==426==} {>>pagina-aanduiding<<}
simons kennen, en heeft, op het slot, een kort berigt wegens de Hervorming in de Nederlanden, Hongarije, Zevenbergen, Polen, Zweden, Denemarken en Noorwegen, Frankrijk, Engeland, Italië, Spanje, Portugal, - eene aanwijzing van het belang, den invloed, de voordeelen enz. der Hervorming, en wat uit het een en ander te leeren is. Naar ons oordeel was het een zeer gelukkige inval der Emder Leeraren, om, ter gelegenheid dezer feestviering, de hervormde jeugd, op deze wijs, met het voor dezelve belangrijkst deel der Kerkgeschiedenis bekend te maken; en wij zouden wenschen, dat zulk een boekje, tot een zelfde einde, van algemeen gebruik wierd onder de Protestanten. Doch dan zouden wij het zeer veel verkort verlangen; en daartoe, dunkt ons, zouden vele bijzonderheden, die hier, tot op bl. 67 toe, voorkomen, kunnen achterblijven: daartegen diende het berigt, van daar tot op bl. 70, wat meer uitgebreid, en de inhoud, van bl. 77 tot op het einde, wat minder algemeen en niet zoo allerkinderlijkst eenvoudig te wezen.




Handleiding tot de Behandeling, Gezondheidsbewaring, en de Geneeswijze van de Ziekten der Paarden; door G.A. Geisweit van der netten.

(Vervolg en slot van bl. 390.)

De eerste Afdeeling, bl. 1-49, handelt over de kenmerken van den staat van gezondheid en ziekte, in twee Hoofdstukken. Het is de gewone verdeeling der verrigtingen, volgens de door den Hoogleeraar blumenbach ingestelde orde, waarop de Schrijver zijne beschrijving grondt; en, wat er ook omtrent het aannemen van eene andere orde bijgebragt is of nog zoude kunnen gezegd worden, is zeker de opvolging dezer orde voor het geneeskundig publiek, voor hetwelk de Majoor van der netten schrijft, de doelmatig-
{==427==} {>>pagina-aanduiding<<}
ste; en zij diende, om van het vroegere werk niet al te zeer af te wijken, ook hier gevolgd te worden.
De tweede Afdeeling, aan de beschrijving der ziekten toegewijd, loopt van bl. 51-190. Dezelve behandelt, onder vijf Hoofdstukken, alle de bij de paarden voorkomende inwendige ziekten, en wel in de volgende orde: I H. de ziekten, welke bijzonder het gestel der opslorpende vaten aandoen; II. de rheumatieke en krampachtige toevallen; III. de ziekten der levenswerktuigen; IV. de toevallen, door uitwendige oorzaken voortgebragt, of die zich uitwendig aan het ligchaam vertoonen; V. de koortsen. Vooraf vinden wij eene beknopte, echter hier ter plaatse zeer voldoende, beschrijving van de oorzaken der ziekten, derzelver onderscheiding en verdeeling. Kort is hier in 15 bladzijden voorgesteld, maar desniettemin duidelijk en volledig, hetgeen in vele ziektekundige werken niet zonder omslag voorkomt; en de bewerking dezer stoffe is, naar ons oordeel, zoo goed behandeld, dat wij dezelve niet alleen den veeärtsenijkundigen, maar zelfs iederen eerstbeginnenden, die zich op de ziektekunde gaat toeleggen, ter lezing en bestudering zouden durven aanprijzen, om daardoor een algemeen overzigt der ziektekunde te verkrijgen, hetwelk hij vaak te vergeefs in andere werken zal zoeken. - Na deze beschrijving te hebben voorafgezonden, gaat de Schrijver nu tot de bijzondere ziekten in de boven opgegevene orde over; behandelende in het I H., van bl. 66-93, den droes en deszelfs verschillende trappen. Belangrijk is hier de opgave der door sommigen in het werk gestelde geneeswijzen, en daarbij de onder de geneesmiddelen tegen deze ziekte opgegevene na te zien, welke echter alle nog verre af zijn van volkomen aan het oogmerk te beantwoorden, hoe zeer zij ook door derzelver uitvinders met grooten lof aangeprezen, of als bijna onfeilbaar voorgesteld zijn. - Onder de rheumatieke en krampachtige toevallen worden, van bl. 93-109, de klem en
kramp der beenen beschreven. Daar de Schrijver bij

{==428==} {>>pagina-aanduiding<<}
de klem zeer veel van afleidende middelen verwacht, hadden wij wel gewenscht, de aanwending van het gloeijende ijzer, als opwekkend middel, opgenoemd te vinden. Hoewel zulk eene hevige ziekte sterke middelen vordert, zouden wij het op bl. 106 opgegeven lavement liever meer bepaald en in geringere hoeveelheid, wat de theriac (aldaar 6 oncen op twee kannen sterk afkooksel van baldriaanwortel) betreft, voorgeschreven zien, welke tevens een zeer onzeker middel is; ook zal, in plaats van afkooksel, zeker aftreksel moeten gelezen worden, daar de baldriaan altijd getrokken, nimmer gekookt moet worden, zal dezelve werkzaam zijn. - De ziekten der hersenen, de keelontsteking, de ziekten van de werktuigen der ademhaling, de ziekten der ingewanden, en die van de werktuigen der pisontlasting, zijn de voornaamste, welke in H. III, van bl. 109-150, voorkomen. Moeijelijk te kennen en te genezen blijft de ontsteking der hersenen. Belangrijk is de beschrijving van den kolder, en welke paarden aan denzelven bij voorkeur onderhevig schijnen. Doelmatig zijn de in de keelontsteking en bij de acute borstziekten aangeprezene aderlatingen. Hetgeen de Schrijver op bl. 119 en volg. zegt, verdient herlezen, behartigd, en in de praktijk nimmer uit het oog verloren te worden; en wij houden het met den Schrijver daarvoor, dat slechts weinige longontstekingen in den aanvang van geenen ontstekingachtigen aard zijn, en prijzen den regel, om in het begin der longontsteking nimmer prikkelende of verhittende middelen te geven. Van gewigt is hetgeen bl. 125 van de aderlating als voorbehoedmiddel gezegd en proefondervindelijk gestaafd wordt. Het door boerhaave, bij het versterf der longen, als laatste redmiddel voor den mensch, voorgestelde wordt hier, op eene andere wijze, ook bij het paard ter aanwending bijgebragt, en verdient opmerkzaamheid, bl.
144. Bij de opgave der hoofdmiddelen, wanneer in den buikloop bij gedaalde levenskracht groote pijn, persingen enz. aanwezig zijn, hadden

{==429==} {>>pagina-aanduiding<<}
wij gaarne olieachtige middelen opgenoemd en gewaardeerd gezien; ook geven wij in bedenking, uit den aard der zake, of, bij de behandeling van de koude pis, de onbepaalde aanwending der verkoelende dranken en aderlatingen wel raadzaam is. - H. IV behelst, in twee artikelen en verdere verdeelingen, de vergiftigingen en de huidziekten. Doorgaans te kort, en in vergelijking van het overige werk minder volledig, is het eerste artikel. Het tweede voldoet ons beter; en zoude het middel van Prof. dupuitren tegen de schurft met regt aanprijzing verdienen. Hetgeen over het verharen gezegd wordt, kenschetst den eenvoudigen, onbevooroordeelden waarnemer der natuur, en behoort door de liefhebbers van kunstjes, te hunner teregtwijzing, nagelezen te worden. - In H.V vinden de koortsen eene plaats. De inleiding tot dezelve, bl. 166, had verstaanbaarder kunnen voorgesteld worden; en is de verdeeling, zoo als zij hier omschreven wordt, te veel volgens een stelsel voorgedragen, hetwelk niet altijd regtstreeks met de natuur overeenkomt. Gewis is de hier heerschende toon voor velen onverstaanbaar; en zoude eene verdeeling in active en passive koortsen, in den geest van den grooten gaubius voorgesteld, belangrijker geweest zijn. De geheele misvorming, waarschijnlijk door den letterzetter, van het woord sthenie is over het hoofd gezien. Het onaangename dezer stelselmatig eenzijdige verdeeling wordt echter merkelijk verminderd door eene, over het algemeen, vrij goed voorgestelde behandeling der koortsen, welke, door de ondervinding bevestigd, veilig kan en mag opgevolgd worden. Gebrek aan plaats belet ons, over dit belangrijk stuk tot bijzonderheden te komen.
Volgen wij den Schrijver thans tot de derde Afdeeling, welke uitwendige toevallen tot opschrift heeft, en, onder vier Hoofddeelen, wonden, kneuzingen, verrekkingen en gezwellen beschrijft; terwijl dezelve met de behandeling der ooggebreken besloten wordt. Over het algemeen is ook deze Afdeeling zeer doelmatig behandeld: het ten opzigte der wonden gezegde getuigt

{==430==} {>>pagina-aanduiding<<}
van gelouterde begrippen, is geheel op de betere ondervinding gegrond, en mag, wenschen wij, ter onderrigting, overtuiging en verbetering dienen van hen, die nog met de zucht, om alle wonden zonder onderscheid te zalven, behebt zijn. Hetzelfde kunnen wij van de behandeling der kneuzingen zeggen; ofschoon wij de genezing derzelve door verdeeling in het begin niet met prikkelende middelen wenschten begonnen te zien, waar wij gelooven, dat verkoelende beter zullen te pas komen, die, wanneer de ontsteking weggenomen is, ter versterking door gene kunnen gevolgd worden. Wat wij van de wonden gezegd hebben, is ook toepasselijk op de gezwellen, wier behandeling desgelijks voldoende voorgesteld is. Kort, echter genoegzaam om zich in voorkomende gevallen met vrucht naar deze voorschriften te kunnen regelen, is de behandeling der oogontsteking, met derzelver gevolgen; waarmede het genees- en heelkundig gedeelte van dit boek besloten wordt.
De Schrijver vervolgt en besluit nu, van bl. 270-334, de op zich genomene taak, door, in eene vierde Afdeeling, te spreken over de behandeling der paarden in den staat van ziekte, en zoekt hier aanleiding te geven, om, langs eenen veiligen weg, datgene ten uitvoer te brengen, waarvan de regels in de voorgaande Afdeelingen zijn opgegeven. Uit dit oogpunt beschouwd, wordt deze Afdeeling eene der belangrijkste; en de behandeling derzelve door den Schrijver beantwoordt volkomen aan hetgeen wij daarvan zeiden. Na met een woord de noodzakelijkheid dezer kundigheid betoogd te hebben, worden in H. I de regels ter behandeling der paarden in den staat van ziekte voorgedragen; en wordt, naar mate men verkiest, of het dier aan de behandeling van deskundigen over te geven, of het liever zelf te behandelen, aangewezen, wat men aan anderen verschuldigd is, of bij zichzelven dient te overwegen, eer men handen aan het werk slaat; terwijl van bl. 278-288 zulke voorschriften gegeven worden, die door een ieder te behartigen zijn, om, zoo lang men geenen veeärts

{==431==} {>>pagina-aanduiding<<}
geroepen heeft, geene misslagen te begaan, die voor het dier nadeelig en op de verdere behandeling eenen schadelijken invloed zouden kunnen hebben. Deze voorschriften moeten in het werk zelf nagelezen worden: het ware te wenschen, dat van het hier gezegde een uittreksel gemaakt, en tot geringen prijs ter verkrijging van een ieder gesteld wierd. - In H. II worden de genees- en heelkundige verrigtingen en werktuigen nader toegelicht, en bijzonder over de aderlatingen, de dragten, de insnijdingen, het branden, de vereeniging der wonden, en de verbanden gehandeld, zoo wel ter verrigting dezer kunstbewerkingen, als van hetgeen men verder bij het ingeven moet in acht nemen, en, zijn er middelen ter beveiliging noodig, welke die zijn, om zich van het paard te verzekeren. - Eene IIIde onder-Afdeeling blijft toegewijd aan het toedienen en aan den vorm der genees- en heelmiddelen, zoo wel in- als uitwendige; waarbij tevens de beschrijving der ook hiertoe behoorende werktuigen eene plaats vindt. - Vier weluitgevoerde platen, met bijgevoegde uitlegging, dienen ter opheldering van het gezegde, om sommige kunstverrigtingen duidelijker te maken, als ook, om de meest gebruikelijke instrumenten, zoo als dezelve behooren te zijn, voor te stellen.
Na met dit werk zoo verre gevorderd te zijn, heeft de Heer van der netten gemeend, het hierbij nog niet te moeten laten berusten, maar, om hetzelve zoo volledig mogelijk te maken, er een aantal voorschriften bijgevoegd, die eene ruimte van bijna 72 bladzijden innemen. Hier nog in bijzonderheden te treden, veroorlooft deze reeds te uitgebreide beoordeeling niet meer; dus nog maar enkel eene korte opgaaf van het oogmerk des Schrijvers, die deze verzameling niet doorloopende met het overige werk heeft doen afdrukken, om dezelve ook afzonderlijk te kunnen uitgeven. De opstelling dezer voorschriften heeft desgelijks een tweeledig oogmerk, en om den paardenärts, hoezeer niet ter blinde navolging, echter ter herinnering of ter

{==432==} {>>pagina-aanduiding<<}
leiding te dienen, en voor den mingeoefen len in zekere gevallen bepaalde en doelmatige voorschriften te leveren, om daardoor de vaak zoo ondoematige als nadeelige overleveringen van geneesmiddelen te verbannen. Eenvoudigheid in de zamenstelling der voorschriften, door keus van slechts weinige en welgekozene middelen, is het voornaamste doel des Schrijvers; en het is aan deze eenvoudigheid, die doorgaans wél is in acht genomen, te wijten, dat het getal der voorschriften grooter is, dan men wel zoude verwacht hebben; wordende echter hierdoor derzelver waarde niet verminderd, dewijl, met uitzondering van eenige weinige, geene andere zijn opgegeven, dan dezulke, die zich door eene beproefde ondervinding als werkzaam hebben doen kennen. Door eene zeer nuttige onderscheiding, heeft de Schrijver voorts gemeend nog die middelen te moeten aantoonen, welke door mindere kostbaarheid en meerdere verkrijgbaarheid bij omtrent gelijke werkzaamheid de voorkeur verdienen. Zeer doelmatig en der behartiginge overwaardig is de korte, gedrongene en krachtige voorstelling der voornaamste regels, welke bij het toedienen van geneesmiddelen dienen opgevolgd te worden. Wij hadden wel gewenscht, dat, door een' meer ineengedrongen druk dezer voorschriften, de prijs lager, en dezelve dus nog meer verkrijgbaar waren voor het publiek. - Eenige uitslaande tafels, behelzende eene opgaaf der voornaamste middelen, met derzelver namen in eenige der meest gebruikelijke talen, als ook eene lijst der voornaamste ziekten, toevallen en gebreken, waaraan het paard onderhevig is, in de Nederduitsche, Fransche en Hoogduitsche taal, getuigen van den ijver en vlijt des Schrijvers, om zijn werk tot een der volledigste te maken.
Dank hebbe de Heer van der netten voor het opstellen dezer Handleiding, waardoor hij zich bij alle de genen, die op de beschaving, verbetering en uitbreiding van het veeärtsenijkundige vak prijs stellen, verdienstelijk maakt! Wij zien met verlangen een bij-
{==433==} {>>pagina-aanduiding<<}
voegsel te gemoet, hetwelk dit Handboek staat te volgen, en datgene zal verbeteren, wat op enkele plaatsen in het werk eenige wijziging zoude behoeven, en voorts het geheele werk met verdere nuttige waarnemingen vermeerderen, opdat dit nu reeds zoo belangrijke stuk nog in waarde rijze. De Heer van der netten vinde voorts, voor zijnen onvermoeiden arbeid, eene ruime belooning in den steeds toenemenden bloei der wetenschap, wier ijverige voorstander hij is, en tot welker uitbreiding hij mag gezegd worden in ruime mate het zijne toe te brengen! Moge zijn voorbeeld navolging vinden!




Francisci van der Breggen Corn. Fil. Oratio de una atque sola via, pro hodiernis artis Medicae incrementis, tum ad artificis solertiam, tum ad artem ipsam amplificandam, rite ineunda: habita publice &c. Amstelaedami ex typographia civitatis publica. 1818. pp. 48. 4o. D.i. Redevoering over den eenigen weg, welken men bij den tegenwoordigen bloei der Geneeskunst moet inslaan, zoo wel om de kunst gelukkig te beoefenen, als om dezelve verder te verbeteren.

Aangenaam is het, bij de heerschende neiging tot bovenaardsche bespiegelingen, en daaruit voortvloeijende verheven wartaal, nog eens woorden van gezond verstand te hooren; aangenaam vooral, wanneer men die verneemt uit den mond van iemand, die geen vreemdeling is in die diepzinnige schriften, en zich alzoo, te midden der besmetting, zuiver en onbesmet bewaard heeft. Wij zijn overtuigd, dat elk, die, bekend met den letterarbeid van den Heere van der breggen, deze Redevoering leest, met ons in die gewaarwording deelen zal. De geleerde Redenaar betoogt in dezelve, dat eene gelukkige beoefening

{==434==} {>>pagina-aanduiding<<}
der Geneeskunst geheel gegrond is op een verstandig en oordeelkundig gebruik van eigene waarnemingen en die van anderen, op de ervaring, voorgelicht door een veelzijdig onderzoek der natuur; dat men dus weinig of niets te wachten heeft van den arbeid dier hoogverheven geesten, die de geneeskundige kennis tot één beginsel pogen terug te brengen; maar dat men vooral die groote mannen moet volgen, die, toegerust met genoegzame kennis van den mensch en van de op denzelven werkende dingen, de natuur aan het ziekbed hebben waargenomen, en hunne ontdekkingen, in de taal der waarheid, hebben bekend gemaakt. Met regt merkt echter de Schrijver tevens aan, dat men, bij het hooge standpunt, waarop de kunst nu gestegen is, het weldadig licht der natuurkundige wetenschappen niet moet verwaarloozen, en dat wijsgeerige bespiegelingen haar nut kunnen hebben, hetzij om het verstand op te scherpen, hetzij om hetzelve op zijne verschillende dwaalwegen beter te kunnen nagaan.
Dit is de hoofdinhoud dezer Redevoering, welke wij, ook wat den stijl betreft, niet zonder genoegen gelezen hebben. Alleenlijk is het ons voorgekomen, dat de groote gemeenzaamheid des Schrijvers met de voortbrengselen der Duitsche drukpers een' nadeeligen invloed op denzelven gehad heeft, en daardoor ginds en elders die duidelijkheid en die juistheid in de voordragt is verloren gegaan, welke ook het beste voortbrengsel van den geest eene nieuwe waarde bijzet.
Wij wenschen voorts het Amsterdamsch Athenaeum geluk met dezen waardigen kweekeling der echt Hippocratische school, door den onsterfelijken boerhaave in ons vaderland gevestigd, en sedert nog niet gesloten; een' kweekeling, door zijne veelzijdige kennis zoo zeer als iemand geschikt, om den nieuw gestichten leerstoel waardiglijk te vervullen.








{==435==} {>>pagina-aanduiding<<}

Mijne Lotgevallen in mijne Gevangenschap bij de Japanners, gedurende de jaren 1812 en 1813. Benevens eenige Aanmerkingen over het Japansche Keizerrijk en het Japansche Volk, en eenige Bijdragen van den Kapitein Rikord. Door W. Golownin, Kapitein der Russisch-Keizerlijke Marine. Uit het Russisch, volgens de Hoogduitsche Vertaling, door Steenbergen van Goor. Iste Deel. Te Dordrecht, bij A. Blussé en Zoon. 1817. In gr. 8vo. 308 Bl. f 2-18-:

Omstreeks den jare 1803 had de Russische Zeeluitenant chwostow eigendunkelijk de, op de Kurilische eilanden zich bevindende, Japansche dorpen geplunderd, en de Schrijver van het voor ons liggend werk, door den Keizer van Rusland in 1811 gezonden om de zuidelijke Kurilische en Schantarische eilanden te onderzoeken, moest voor dit gedrag van bovengemelden chwostow onschuldig boeten; want de bekende achterdocht der Japanners was door het gedrag van den laatsten natuurlijk zeer vermeerderd.
Het eerste Hoofdstuk beschrijft de gevangenneming van den Schrijver op het Japansch-Kurilische eiland Kunaschir, en alle wijdloopigheden en onderhandelingen met de vreesachtige Japanners tot op dat oogenblik. In 't algemeen merken wij omtrent dit werk aan, dat het de schoonste en natuurlijkste bijdragen tot de karakterkunde der Japanners, uit alle beschrijvingen als achterdochtig en geslepen bekend, oplevert, doordien dit karakter in de behandeling en gesprekken van en met den Schrijver en de zijnen zich wel moest vertoonen. Dit is ook het voornaamste en meest onderhoudende in dit boek; want veel gelegenheids, om ontdekkingen van anderen aard te doen, had de Schrijver in zijnen gevangen staat niet. In dit eerste Hoofdstuk, echter, vinden wij een, door eenen Russisch-Kurilischen tolk medegedeeld, berigt, aangaande den staat

{==436==} {>>pagina-aanduiding<<}
des koophandels tusschen de Russische Kurilen en de Japanners, tot op het tijdstip van chwostow's wangedrag. De daad der gevangenneming zelve is, alle toebereidsels daartoe medegerekend, een modél van listigheid en valschheid van de zijde der Japanners.
De stad, waarheen onze reizigers gebragt werden, om er als gevangenen te verblijven, was Chakodade, en de togt derwaarts is het onderwerp van het tweede Hoofdstuk. De gevangenen werden gebonden volgens eene zeer kunstige theorie, waarin de voorzigtigheid of overbodige vreesachtigheid der Japanners ten sterkste doorstraalde, en die voor de gevangenen ten uiterste pijnlijk was. Merkwaardig zijn de zorg, welke de Japanners droegen, om hen voor zelfmoord te bewaren, en de tusschenbeiden plaats vindende zachtere en beleefdere behandeling, waaromtrent men onzeker is, of zij aan eenig medelijden, dan aan vreesachtige voorzigtigheid, moet toegeschreven worden. Dit, echter, is zeker, dat ook hier bij dezen en genen der geleidende Japanners een blijk van menschelijkheid onmiskenbaar en verblijdend zich vertoont, hoe onmenschelijk de behandeling anders in 't algemeen ook zijn moge. Schoon de lotgevallen van golownin en zijne gezellen den hoofdinhoud van dit Hoofdstuk en van dit werk uitmaken, zoo vinden wij echter tusschenbeiden, aangaande de zeden enz. der Japanners, belangrijke aanwijzingen, gelijk de gelegenheid die aanbood, ingevlochten. En wat aangaat het karakter van dit volk, tot kennis van hetwelk wij dit werk boven reeds eene belangrijke bijdrage noemden: hetzelve vertoont zich op onderscheidene manieren, b.v. in hun onophoudelijk uitvragen; zeer beleefd bedanken voor de aangebodene suiker, maar heimelijk opsmullen van dezelve, terwijl de gevangenen sliepen; naauwkeurig opnemen en aanstonds willen namaken der Europesche kleeding enz. Ook worden de gevangenen, zoodra zij verraden iets te verstaan, door de Japanners boven mate lastig gevallen om dat voor hen te verrigten.

{==437==} {>>pagina-aanduiding<<}

Het derde Hoofdstuk begint met de beschrijving van de gevangenis te Chakodade, waarin de Officieren, van elkander afgezonderd - evenwel, des begeerende, elk met eenen, door henzelven daartoe verkozenen, matroos - opgesloten werden. Verblijf en kost zijn zeer slecht. Naauwkeurige beschrijving van het eerste verhoor bij den bevelhebber der stad. Nieuwsgierigheid der Japanners, zelfs naar de wijze, waarop in Rusland hoendersoep gekookt werd, waarvan het verkregen resultaat naauwkeurig ten papiere gebragt wordt, terwijl men zich hield alsof men de gevangenen deze spijs wilde toedienen, doch 't geen niet gebeurde. - Tweede verhoor bij den bevelhebber, waarin de listigheid der Japanners doorstraalt, om te ervaren, of het gedrag van chwostow op order of onder goedkeuring der Russische regering hadde plaats gehad, dan niet? Iedere vraag werd twee- of driemaal herhaald, en de tolk moest ze, met de antwoorden, telkens naauwkeurig opschrijven; ja dikwerf hield eene enkele vraag - die zij, als tot afwisseling, met onbeduidende vragen doormengden - de Japanners langer dan een uur bezig. - Derde verhoor. (Deze verhooren zijn enkel daarom belangrijk, dewijl het fijne, doorslepene en achterdochtige karakter der Japanners er zich zoo kennelijk in openbaart.) Zij schijnen minzamer jegens de gevangenen te worden. Eene noodlottige omstandigheid bevestigt het vermoeden, dat chwostow op last des Russischen Keizers had gehandeld. Naar de wederlegging der zake luisteren de Japanners met de grootste aandacht, zeiden op alles: ja! en: juist! maar glimlachten steeds, en geloofden er, naar het scheen, niets van. - Vierde verhoor voor den bevelhebber. Alles loopt zamen ten nadeele der gevangenen, die op het denkbeeld van ontvlugten komen, maar er geene kans toe zien. - Vijfde verhoor. Een trek van strenge eerbiediging van vreemd eigendom bij de Japanners, en vermelding van hunne bescheidenheid en minzaamheid bij hunne ondervragingen.
Den gevangenen wordt aangekondigd, dat zij zich tot het vertrek naar Matsmaï moesten gereed houden; welke reis ook aanvaard wordt, en op welke de gedachte aan de vlugt, als het eenigste redmiddel, herleeft. Aankomst te Matsmaï, en nieuwe inkerkering, nog akeliger dan die te Chakodade.
Het vierde Hoofdstuk begint met de beschrijving van de gevangenis te Matsmaï, en bevat voorts het verhaal van wijd-
{==438==} {>>pagina-aanduiding<<}
loopige verhooren, en eene proeve van de manier van ondervragen bij deze verhooren. Niettemin ontwaart men in dezelve vestiging der Japanners op één doel; namelijk, te ervaren, of chwostow eigendunkelijk had gehandeld, en of de reis van golownin met den togt van den eersten in verband stond? De gevangenen worden gelast, hunne lotgevallen te beschrijven; hetgeen zeer vele moeijelijkheden in had. Op het einde van dit Hoofdstuk schijnen de vooruitzigten gunstig te staan.
Vijfde Hoofdstuk. De gevangenen worden, ten minste aan, vankelijk, beter behandeld; maar deze verbeterde toestand is niet van duur. Zij worden zeer lastig gevallen met allerhande eischen. Eene toevallige omstandigheid werkt weder in hun nadeel; en zoo blijven zij tusschen vrees en hoop. Er wordt op nieuw een plan ter vlugt gevormd, maar aan de getrouwheid van een' der medegevangenen getwijfeld. De vrijheid, om somtijds buiten de stad te wandelen, geeft aan dit ontwerp nieuw leven. Met de vermelding, dat de gevangenen naar een beter huis zouden worden overgebragt, eindigt dit Hoofdstuk en dit Deel.
De Schrijver is zeer tegen de Hollanders ingenomen; doch zijne berigten vloeijen uit Engelsche kanalen. Wanneer, echter, de Schrijver in de Voorrede uit krusenstern's Reis aanhaalt, dat deze te Nangasaky eenen Hollandschen Kapitein verzocht had, de kaart te mogen zien, naar welke de zeelieden zijner natie zich op hunne togten van Batavia naar Japan rigtten, maar deze geantwoord had: ‘wij hebben wel goede kaarten, maar laten ze niet gaarne zien,’ en de Hollandsche Vertaler oordeelt, dat deze beschuldiging geene wederlegging behoeft, moeten wij bekennen, dat ons dit zoo duidelijk niet is.
De stijl des werks is onderhoudend, en de vertaling zeer vloeijende en zuiver. Dit Deel is versierd met het schoon gestoken portret van eenen Takatai-Kachi.




Geschiedenis van de Fransche Heerschappij in Europa. Door N.G. van Kampen. IIIde Deel. In 's Gravenhage, bij de Erven J. Allart. 1817. In gr. 8vo. 498 Bl. f 4-:-:

‘Het vaderland der vrijheid in Europa. Zwitserland moet

{==439==} {>>pagina-aanduiding<<}
eene omwenteling ondergaan, opdat men den geroofden Berner-schat tot de oorlogskosten zou kunnen bezigen. De Paus wordt overheerd, gevangen, en als een misdadige naar Frankrijk gesleept. In het laatst des jaars zonden de Koningen van Napels en Sardinië dat zelfde lot ondergaan hebben, zonder eene snelle vlugt. De landen der beide eerstgenoemde Vorsten werden in schijngemeenebesten hersmeed; dat des laatstgenoemden een wingewest van Frankrijk. In Nederland wordt, door Franschen invloed en medewerking, de partij der gematigden omvergeworpen, de nog overgeblevene wettigheid van bestuur vernietigd, en de weg gebaand tot de regering van het graauw, onder den Franschen gezant. De afgezant van Portugal te Parijs, een der voortreffelijkste staatslieden, wordt, volgens Turksch gebruik, in den kerker geworpen; aan de afgevaardigden zelfs van Amerika, Frankrijks bijna eenigen bondgenoot, weigert men gehoor, zoo zij niet veel gelds geven. Alle Engelsche goederen verklaart men in Frankrijk verbeurd; alle onzijdige schepen, met Engelsch goed beladen, voor vijand. De orde van Maltha, het bolwerk der Christenheid tegen Turksche en Moorsche zeeroovers, verliest haar weldadig toevlugtsoord door Fransche hebzucht, en de Barbarijers stroopen vrijelijk in de onbeschermde Middellandsche zee. De reusachtige ontwerpen der Fransche regering, of van haren voornaamsten Veldheer, drijven dezen naar het aloud Egypte; de Overwinnaar bij de Piramiden veinst zich een' Muzelman, dringt in
Syrië, bevecht eene heillooze zege tusschen de woonplaats en het graf des Verlossers der Wereld, en reeds begint de Turk voor Konstantinopel, over Azië heen, te vreezen.’
Zie hier tevens den belangrijken inhoud, den geest van het verhandelde tijdperk, en een staal van den schoonen stijl des Schrijvers, in dit eene gedeelte der inleiding. Alvorens, echter, de ontwikkeling dezer groote gebeurtenissen te aanvaarden, wordt de vraag beantwoord: ‘Hoe het mogelijk was, dat de Mogendheden van ons werelddeel deze alvernielende handelwijze der Fransche Republiek een vol jaar aanzagen, zonder dezelve te stuiten, en zich ook toen nog niet broederlijk alle vereenigden?’
Dit antwoord is menschkundig ten opzigte van Rusland en catharina's opvolger ten troon; eenvoudig ten aanzien van Denemarken en Zweden; maar inzonderheid opmerkelijk

{==440==} {>>pagina-aanduiding<<}
ten aanzien van Pruissen, onder den zwakken, verkwistenden en bijgeloovigen frederik willem II zoo wel, als den braven, eenvoudigen frederik willem III. De wijsgeerige geest, door kant ingevoerd, wordt voorondersteld hier beslissend te zijn geweest. Gaarne schreven wij deze geheele uitweiding over. Doch, wij moeten ons tot het volgende bepalen:
‘Kant had der menschelijke rede palen trachten te stellen; en dit beperken was een der hoofdpunten, waarop zijn stelsel zich draarde. Ook onbepaalde, hartelijke liefde tot al wat goed en groot en edel was, wilde hij tot achting bekoeld hebben. Zijne leer was streng zedelijk, doch meer ontkennende dan stellig. Wanneer men niet slechts zijnen besten vriend, maar zelfs geheele rijken en staten niet mogt redden ten koste ééner onwaarheid, zoo was het gewis even min, of nog minder geoorloofd, door de opoffering van één menschenleven voor de welvaart van toekomstige geslachten te zorgen.’
Het geheele stuk toont 's mans bekendheid, durven wij zeggen, met den geest en gang der wijsgeerte in Duitschland; en wij gelooven met hem, dat dezen onder een volk als de Duitschers even zeer moeten in aanmerking komen, als staatkundige drijfveren of belemmeringen, als het ongeloof en de vrijheidsleer van schoone geesten onder de Franschen. In hoe verre zij, echter, hoofdzaak geweest zijn, blijft, in ons oog, onbeslist. Eene zekere vis inertiae, een oorkussen en slaapmiddel leverde zekerlijk dat negative gemakkelijk op. Doch ook meer?..... In Frankrijk, wordt algemeen erkend, zou de filozofie, bij betere financiën en een ferm bestuur, weinig openbaar kwaad hebben aangerigt.
Voorts is, in het eerste hoofddeel, allertreffendst, allerbelangrijkst de overweldiging van Zwitserland. Een waar tafereel der worsteling van volslagen onregt, dat niets ter wereld ontziet om ten doel te raken, met waarheid, wijsheid en vaderlandsche deugd, die zelfs vrouwen en kinderen bezielt om den dood boven de schande te kiezen. Ach! het kwade heeft maar al te schoon spel, bij misleiding en verdeeling. Het heeft, tot deze einden, zijne vrienden en helpers in elke menschelijke maatschappij, in ieder menschelijk hart. En, even als eertijds Carthago, grijpt men naar de wapenen, als

{==441==} {>>pagina-aanduiding<<}
zij er niet meer zijn; waagt men den laatsten strijd, als het te laat is.
Doch, waarom treedt ook gij, Geschiedenis! eerst dán op, om ons de ware gedaante van geveinsde en bedekte algeweldenaars te schetsen, wanneer wij ons voor hunne streken niet meer kunnen wachten? Immers, toen deze zaken gebeurden, in den jare 1798, waren de jammerlijke omwentelingen zelve, in ons vaderland telkens bewerkt, nog niet genoegzaam, om het algemeen ten aanzien der Franschen te verlichten.
Deze omwentelingen vullen, benevens de onderhandelingen te Rastadt en te Seltz, het volgende tweede hoofdstuk. Wie herinnert zich, trouwens, den 22 Januarij en 12 Junij niet? Derzelver oorsprong en toedragt worden hier, geleidelijk en du delijk, uit elkander gezet. De Schrijver is, daarbij, zekerlijk geheel op de hand der gematigden. Doch, wie is dit thans niet, voor zoo verre eigene eer in de zaak niet betrokken is? De uitdrukking alleen van regering van het graauw is welligt wat al te poëtisch. Het was een wonderlijke tijd van wilde geestdrift voor vrijheid aan de eene, en pijnlijk gevoel van dwang aan de andere zijde; een tijd, die anders goede hoofden, in dezen draaistroom geraakt, deed duizelen en dweepen, anders regtschapene en zachte harten tot onregtvaardige en wreede middelen overslaan. Frankrijk bedwelmde en tiranniseerde, op hetzelfde oogenblik, Vorsten en volken. En zij alleen, die, als talleyrand en buonaparte, goede koppen zonder harten hadden, wisten, bij slot, voordeel uit alle de woelingen te trekken. De geschiedpen kan hier niet te omzigtig, te gematigd, en bijna te toegevend zijn jegens al wat slagtoffer der schrikkelijke vrijheidskoorts is geworden.
De veldtogt naar Egypte, de opstanden in Ierland en België beslaan, nevens Frankrijks eigen' inwendigen toestand, het derde hoofddeel; van welke stukken het eerste, met het allerlaatste in naauw verband, natuurlijk hoogstbelangrijk is; schoon velen, met ons, ook in het Iersche werk, tevens met het genoemde zamenhangende, ligtelijk veel nieuws, althans vergetens, zullen vinden. In plaats van eigene beoordeeling, sta hier het volgende van den Egyptischen veldtogt: ‘De Engelschen hebben dezen togt, door de Fransche regering beraamd en uitgevoerd, in een hatelijk en belagchelijk licht zoeken voor te stellen. Het komt ons, echter,

{==442==} {>>pagina-aanduiding<<}
voor, (de wijze van uitvoering daargelaten) dat het Uitvoerend Bewind, in deszelfs vierjarig bestaan, niet één ontwerp gemaakt heeft, hetwelk zoo zeer kon verontschuldigd, zoo al niet geregtvaardigd worden. Volgens de regelen der eeuwige Regtvaardigheid, en zelfs volgens die van het Europesche Staatsregt vóór 1772, was hetzelve zekerlijk niet te verdedigen; maar dit was ook reeds zoo dikwerf geschonden, dat men, in Frankrijk, het beroep daarop bijna belagchelijk keurde. Wanneer, daarentegen, geluk der onderdanen de maatstaf van het meer of min billijke eener bezitneming is, zoo had die van Egypte gewis veel vooruit. Ongelukkiger, dan zij thans waren, konden de Egyptenaren niet worden; verplet onder het juk van vierentwintig kleine dwingelanden, de Bey's, in naam aan de Porte ondergeschikt, doch inderdaad oppermagtig, en altijd onderling verdeeld, behalve wanneer het op verdrukking des zwaar geplaagden inboorlings aankwam. Daartoe hielden zij 8000 vreemdelingen (Mameloeken), uit wier midden zij zelf afkomstig zijn moesten; eene rooverbende, die, bijna zoo erg als de Lacedemoniërs hunne Heloten, den Egyptenaar als lastvee, zich als de begunstigden des Hemels aanzagen, welke zich zonder arbeid mogten mesten van het zweet des landmans en stedelings. Zulk een gedrogtelijk bestuur over een der schoonste landen des aardrijks, hetwelk ook vaak den Europeschen handelaar kwelde, riep inderdaad luid om verbetering; en wanneer men daarop, na twaalf eeuwen, Europesche kundigheden, Europesche beschaving in de oude wieg der verlichting kon terugbrengen; wanneer men een middelpunt van gemeenschap kon vestigen tusschen Europa en
Indië, nader en verkieslijker dan de afgelegene Kaap de goede Hoop; wanneer men de veroveringszucht der Britten in Indië zelve door vrees kon bedwingen; zoo verdiende eene gemakkelijke bezitneming, die eigenlijk de Ottomannische Porte weinig of niet benadeelde, (haar gezag in Egypte bestond toch meer in naam dan in de daad) gewis den naam van eene der meest in 't groot overlegde, en voor de menschheid minst nadeelige plans.’
Het volgende hoofdstuk verp aatst ons weêr in Europa, en met name in Italië en Zwitserland; welker eerste, na de mislukking van de verbindtenis der Mogendheden tegen Frankrijk, geheel in gemeenebesten hersmeed wordt, tot dat daarna Oostenrijk en Rusland de Republikeinen daar en aan den

{==443==} {>>pagina-aanduiding<<}
Rijn de geduchtste slagen toebrengen. Dit alles wordt uit de omstandigheden verklaard en ontwikkeld, met behoud slechts van de donkere punten; terwijl in den loop des verhaals zoodanige belangrijke en fraaije schetsen - van de Lazzaroni's, de Kozakken, suwarow in vergelijking met napoleon - voorkomen, welke ons telkens in verzoeking brengen, op nieuw aan het overschrijven te tijgen.
Hoofdst. V. Nieuwe worstelingen. Landing in Noordholland: zeer belangrijk, ook door grondige aanmerkingen over den geest des volks hier, en dien des bewinds in Engeland. Overal, echter, keert de kans weêr voor de Franschen. Zie hier een trek of twee van de vruchten dezes strijds: ‘De toestand van Zwitserland werd door alle deze veldslagen boven alle beschrijving ellendig. Een groot gedeelte der bevolking was omgekomen, velen der overigen gevlugt. Men vond verdwaalde kinderen bij duizenden, en kudden zonder meester. De legers moesten er alles brengen, even als in woestijnen. In het Mutterthal kostte een brood twee dukaten.’ Voorts wordt ons de inwendige toestand van Frankrijk geopend, en, als 't ware, de ladder getoond, die buonaparte straks in de hoogte voerde; zoo schilderachtig als waar, ten minste waarschijnlijk. Wij voelen ons meer en meer geneigd, om dit werk des Heeren van kampen onder de stukken te rangschikken, waarop onze natie mag roem dragen. Jammer, dat hier en daar een drukfoutje is ingeslopen.
In hoofdst. VI worden wij weêr in het andere, of eigenlijk slechts andere werelddeelen overgevoerd. De veroveringen der Britten in Indië leveren hier, bij de heerschappij der Franschen in Europa, mede een belangrijk tafereel. Van hen zegt de Schrijver: ‘Regtvaardiger dan de Fransche Republikeinen, of hun Keizerlijke opvolger, waren zij niet, maar zij wisten hun geweld meer door zachtere vormen, door ontzag voor zeden, taal en volksbegrippen te omsluijeren, en bijna - zoo onregt immer gewettigd kon worden - te wettigen door geluk en veiligheid hunner onderhoorigen.’ Voorts zijn de vermelde gissingen omtrent buonaparte's veiligen terugtogt, zoo als dit geheele hoofdstuk, belangrijk.
Hoofdst. VII. Geleidelijk en klaar is, thans, het verhaal der groote gebeurtenissen, die Frankrijks in- en uitwendigen

{==444==} {>>pagina-aanduiding<<}
toestand geheel veranderden, bij de bevordering van buonaparte tot Eersten Consul.
Hoofdst. VIII. Vervolg. Vrede van Luneville. Binnenlandsche zaken van Frankrijk. Oorlog ter zee, - geeft, onder anderen, nieuwe bewijzen van des Schrijvers, wel eens betwijfelde, onpartijdigheid omtrent de Engelschen, daar hij zoo wel derzelver onedel gedrag omtrent Gibraltar, en omtrent de ongelukkigen, door den vijandelijken bevelhebber op Maltha heengezonden, in het regte licht stelt, als hij, vroeger, de bedriegelijke staatkunde der Franschen, door alle tijden heen, doet zien. Ter gelegenheid van het laatste, zou het ons bijna toeschijnen, dat van kampen oordeelt lodewijk den XIV te moeten beschouwen, als de hand gehad hebbende in den moord der gebroeders de wit!
Hoofdst. IX. Het Noordsche verbond ter handhaving van Europa's zeeregten. Paul's dood. Bijlegging der geschillen. Preliminairen van Londen. Alles, natuurlijk, hoogstbelangrijk. Wij kunnen, echter, den man, bij zijne grondige beschouwingen, niet volgen. Doch treffend is, onder anderen, het contrast der luide vreugde te Londen, bij de onverschilligheid hier en in Frankrijk, op het gerucht des vredes. Bij ons kwam, te dezer gelegenheid, het denkbeeld op, hoe deze en andere verschijnselen te rijmen zijn met het denkbeeld, door zoo velen voorgestaan, dat Engeland niet kan bestaan zonder oorlog. Betreft dit dan, ten minste, het eigenlijke volk, de groote massa, wel? Wie moet hieraan niet twijfelen, en dezen twijfel zalig noemen, daar hij alzoo den vrijsten en bloeijendsten der Europesche staten, gelijk men veelal spreekt, met geenen Barbarijschen roosstaat behoeft te vergelijken?
Hoofdst. X. Gebeurtenissen in Egypte, tot de ontruiming van hetzelve door de Franschen. Vrede van Amiens. Het eerste gedeelte dezer opgaaf is te belangrijker, omdat het ons den man des gewelds, die thans in Europa zulk eene schitterende en misleidende rol speelde, alreede juister doet kennen. Het laatste deel vertoont ons, bij den vrede, eenen helderen hemel, na zoo lange, onophoudelijke en woedende stormen. Doch de weêrkenner schudde daarbij het hoofd, als vreesde hij, dat de gistende stof nog niet had uitgewerkt, en den onverdachten vervolgens met grooter gevaar dreigde. Helaas! zijne gissing was al te juist. De bekwaamheden van

{==445==} {>>pagina-aanduiding<<}
den Hollandschen vredehandelaar mogten, voor het oogenblik, zegepralen - hij mogt daarvoor, thans, luiden dank inoogsten - wij bezuurden deze groote vreugde, daarna, des te meer.
En zoo hebben wij dan dit boekdeel, door opgave, aanhaling en tusschengezaaide aanmerkingen, eenigzins doen kennen; misschien, echter, even gebrekkig in den afgebroken vorm, als in het grondige der denkbeelden. Voor hen, die het, alzoo, der moeite niet waardig mogten rekenen, dit mengelmoes van onze en des Schrijvers gedachten na te gaan, zij hier nog, ten slotte, gezegd, dat wij het werk van onzen landgenoot met klimmend genoegen lazen, en vooral in dit deel uitstekende voldoening hebben gevonden. Er heerscht, meenen wij, eene grondigheid en tevens losheid en naïviteit in hetzelve, die ons beurtelings aan robertson en hume deden denken. De aardige tafereelen, hier en daar zoo wél aangebragt, en waarvan wij het een en ander noemden, helderen het geheel bevallig op. En, schoon de stijl zichzelven gelijk blijft, eenigzins onachtzaam, maar tevens buigzaam en zuiver genoeg om alles uit te drukken, wat 's mans goede smaak en warm gevoel telkens aan de hand geven; zoo achten wij, dat dit werk spoedig onder de klassieke van onzen bodem zal gerangschikt worden - ja voor alle volken eene der zuiverste en aangenaamste bronnen zal opleveren, om de hoogstbelangrijke historie van onzen tijd, in hare volle uitgestrektheid, te leeren kennen. Moge, toch, den onvermoeiden Schrijver haast eene plaats in de maatschappij te beurt vallen, die hem verheft boven allen gevaar, om, door te veel, min volkomen voor de pers te werken! Mogen zijne veelvuldige kundigheden, door vlijt, oordeel en smaak geleid, alle de vruchten dragen, welke een verstandig bestuur daarvan kan vergaren! Wagenaar bleef niet onbeloond. Stuart ontving uit 's Konings hand den vereerenden last om diens taak te vervolgen. Meest alle onze uitstekende mannen, de pen ter bate van het publiek voerende, kunnen te vreden zijn met hunnen, achtbaren of onbekrompen, stand. En een van kampen ging nog onlangs rond om les
te geven, of werkte, onbekend, mede aan eene stadscourant, tot hij eindelijk.... Lector in de Hoogduitsche taal aan Leidens hoogeschool is geworden!
Wij vragen geen verschooning voor deze aanmerkingen. Het dient wel eenigzins te blijken, dat er een vrije drukpers in Holland bestaat.





{==446==} {>>pagina-aanduiding<<}

Recherches historiques et littéraires sur la langue Celtique, Gauloise et Tudesque; par M.J. de Bast.

(Vervolg en slot van bl. 403.)

Niet minder belangrijk in zijne soort is een Vlaamsch werk van denzelfden Schrijver, waarvan wij, bij deze gelegenheid, mede eenig verslag willen geven. Hetzelve bestaat uit II Deelen in groot 8vo, en voert tot titel: Meditatien op den lydenden en stervenden Jesus, uitgesproken in de Kerk van St. Nicolaes tot Gend, ten tyde van den Vasten in 't jaer 1804, door M. j. de bast, Canonik der Cathedrale, Pastor van St. Nicolaes. Tot Gend, by a.b. steven, Boek-drukker en Verkooper. Ieder dezer beide Deelen bevat XVIII meditatien over deze of gene bijzonderheid van het lijden des Verlossers, allen zoodanig ingerigt, dat, na eene korte ontvouwing der bijzonderheid, in den tekst vermeld, daaruit eene zedeles afgeleid en in het vervolg der meditatie toepasselijk ontwikkeld wordt. Zoo heeft (om het gezegde door een enkel voorbeeld op te helderen) de achtste meditatie tot tekst Marc. XIV:44. Den verraeder had hun een teeken gegeêven, zeggende: Denwelken ik kussen zal, dien is 't. Neemt hem vast en leyd hem voorzigtiglyk weg. De hierult afgeleide zedeles is deze: Eenen boozen drift, die het hert overheerscht, geleyd den mensch tot alle slag van buytenspoorigheyd. Hier loopt het verband tusschen het verhandelde gedeelte der lijdensgeschiedenis en de zedelijke leering, tot welker voordragt de redenaar daaruit aanleiding neemt, terstond duidelijk in het oog. Niet altijd intusschen doet zich dit verband even gereedelijk voor; zoo als b.v. in de twaalfde meditatie, tot tekst hebbende: Sy leydden hem eerst tot Annas, en waarvan de zedeles op de ydelheyd en vergankelykheyd der wereld betrekking heeft. De
redenaar weet echter ook in die gevallen de zedelijke leering reeds bij den aanvang met den tekst eenigermate te verbinden, zoo als blijkt uit de volgende korte inleiding tot de laatstgenoemde meditatie: ‘Die wilt zien de blydschap veranderd in droefheyd, de eer in schande, den lof in smaed, de grootheden in kleynagting, den zege-prael gekeerd in nederlaeg, dat hy syne oogen slae op den gevangen Jesus.’ - Voorts kunnen wij de altijd gelijkmatige

{==447==} {>>pagina-aanduiding<<}
inrigting dezer meditatien niet beter doen kennen, dan door de volgende plaats uit het voorberigt voor onze lezers af te schrijven: ‘Naer een kort begin (exordium) gebruyken wy in elke meditatie eene kleyne aenspraek tot Jesus, hem syne genade afsmeekende, om het deel van syn lyden, hetwelk wy zullen aenraeken, met vrugt te overdenken, en daeruyt te trekken de zedeles, dewelke wy hebben vastgestelt te zullen voorhouden. Dus weétende wat stof er zal verhandelt worden, zyn de Aenhoorders of Leézers beter bereyd, om alles gemakkelyker en dieper in hun geheugen in te drukken. Wy hebben deéze meditatien ingerigt by wyze van saemenspraek tusschen den Heyland Jesus en de Ziel, om door het beantwoórden der vraegen, opwerpselen en verschooningen, de waerheyd in eenen helderen dag te stellen, en den zondaer duydelyker van syne doolingen en misdaeden te overtuygen. Daerom gebruyken wy altoos, de ziel aenspreékende, den tweeden perjoon in singulari. Hiertoe zyn wy ook aengepord geweest doór een loffelyk gebruyk, hetwelk eertyds wierd gepleégen in eenige steden van Vrankryk, en nu nog heerscht in verscheyde oorden in Duytsland, alwaer in zommige kerken twee predikanten geplaetst zyn regt - over elkanderen, den eenen vraegende en opwerpende, den anderen beantwoórdende; waer doór men kragtiglyker de aendagt der aenhoorders opwekt.’ Dit weinige zij omtrent den vorm en aanleg dezer meditatien genoeg, daar het ons oogmerk minder is, dezelve als een werk van godsdienstige leering en stichting, of als proeven van geestelijke welsprekendheid, aan te kondigen en te beoordeelen, dan wel om die als voorbeelden van een zuiveren en beschaafden Vlaamschen prosastijl aan onze lezeren bekend te maken. Wij onthouden ons derhalve van alle aanmerkingen zoo omtrent den vorm als inhoud, ten aanzien van
den laatsten ons vergenoegende met de verklaring, dat overal eene zuivere zedekunde en beginselen van echte godsdienstigheid gepredikt worden, zoodat niet ligt iemand, die in het lezen van goede leerredenen smaak vindt, deze stukken zonder genoegen en stichting zal doorbladeren.
Wat dan meer bijzonder hét voorname oogpunt aangaat, waaruit wij deze meditatien aan onze lezers wilden voorstellen, dezelve zijn uit dat oogpunt hoogst merkwaardig, voor

{==448==} {>>pagina-aanduiding<<}
zoo verre daaruit, volgens getuigenis van deskundigen, de tegenwoordige Vlaamsche taal en de daarin aangenomene beschaafde prosastijl in derzelver volle zuiverheid kunnen gekend worden. Ook verklaart de Schrijver zelf in zijn voorberigt, zich van eene regelmaetige Vlaemsche tael bedient te hebben, om dit edel zielvoedsel, wel bereyd, in eenen zuyveren toestel op te disschen. Wij hechten aan die getuigenis en verklaring te meer geloof, omdat de Heer de bast, blijkens zijn te voren aangekondigd werk, buiten twijfel tot de geleerdste taalkenners in de zuidelijke provincien behoort, en wij nog geen opstel in de Vlaamsche taal onder het oog kregen, waarin wij zoo groote overeenkomst met de echt Nederlandsche aantroffen. De Vlaamsche tongval doet zich daarin voor, als, wel is waar, in sommige opzigten minder beschaafd, dan de aangenomene schrijftaal in de noordelijke provincien des rijks, en zoo in spelling als andere grammaticale bijzonderheden en regelen, met name ook in de woordschikking, van dezelve afwijkende; maar wij zien nogtans duidelijk, dat de Vlamingers hunne taal in geenen deele verwaarloosden, en voor de instandhouding van haren rijkdom en hare wezenlijkste eigenschappen zorg droegen. Het getal der basterdwoorden is niet noemenswaardig; de geslachten der zelfstandige naamwoorden vinden wij doorgaans zorgvuldig bewaard; de spelling, hoezeer ook in vele opzigten van de onze verschillende en, naar wij meenen, minder beschaafd, echter niet geheel weifelende, maar aan zekere regelen verbonden; den eigenen aard onzer woordvorming doorgaans in acht genomen; met één woord, wij erkennen daarin gereedelijk, wat het wezenlijkste aangaat, dezelfde taal, als waarvan wij ons bedienen. De meeste afwijking, niet slechts van ons gebruik, maar ook, zoo wij ons niet geheel bedriegen, van het eigenaardige der Nederlandsche taal, vertoont zich in de
woordschikking, welke te veel naar die der Fransche is ingerigt. Het zal, vertrouwen wij, onzen lezeren niet onaangenaam zijn, dat wij de voorgestelde bijzonderheden door eenige voorbeelden nader voor hen in het licht stellen.
Wat dan vooreerst de spelling aangaat, wij vinden het uitheemsche letterteeken y doorgaans gebruikt, niet enkel om, gelijk vooral in de vijftiende en zestiende eeuw in zwang raakte, de plaats der enkele i, of in den tweeklank ei, of in lettergrepen niet op eenen medeklinker stuitende, waar de

{==449==} {>>pagina-aanduiding<<}
oude en oorspronkelijke uitspraak de lange i deed hooren, maar ook om die der dubbele i in lettergrepen te vervangen, welke, uit hoofde van hare stuiting op eenen medeklinker, volgens diezelfde uitspraak, de verdubbeling dier vokaal vereischten, en waarin men zich reeds vroeg en standvastig van het onder ons algemeen aangenomene letterteeken ij bediende. Ook de verlenging van a en u door achtervoeging der e schijnt, naar uitwijzing van dit werk, tot de eigenschappen der Vlaamsche spelling te behooren. Desgelijks ontmoeten wij daarin eene meer algemeene verdubbeling der vokaal tot aanwijzing van den langen klank, dan sedert eenige jaren bij ons in gebruik is; waardoor dan ook de onderscheiding der hard- en zacht-lange e en o minder duidelijk in het oog loopt, dan bij de spelling, welke onder ons is aangenomen. Dat echter die onderscheiding, op een wezenlijk en in Vlaanderen evenzeer als ergens elders hoorbaar verschil van klank berustende, aldaar in de spelling niet geheel verwaarloosd wordt, blijkt uit de plaatsing van een streepje boven de tweede é of ó in verscheidene woorden, en wel ('t geen velen met ons vreemd zal voorkomen) in zulke, die den zachtlangen klank der genoemde vokalen doen hooren. Dus b.v. vinden wij leéven, voór, met een streepje boven de tweede e en o, maar integendeel leeren, oogwit, zonder een dergelijk teeken geschreven. - De z komt, als de zachte letter, meermalen voor in woorden, waar wij dezelve mede gebruiken, als zoet, zorg, zijn, werkwoord; maar in zij, zijne enz., die volgens onze uitspraak, welke wij meenen
dat de gemeenlandsche heeten mag, insgelijks zacht klinken, wordt bestendig de s gebruikt. - Van de ch vindt men, waar de scherpere klank gehoord wordt, zelden gebruik gemaakt, maar daarvoor meestal g gespeld, als agter, dogter, dugten, zugten; alleen wordt het telwoord acht met ch geschreven, gelijk dezelve mede in vereeniging met de s, beide als begin- en sluitletter, en in zich en lichaem voorkomt. - Als eene afwijking van de gewone en van ouds gebruikelijke spelling verdient ook nog met een woord te worden opgemerkt het schrijven van vreede, vraeck, gevrongen, vroeging voor wreede, wraak, gewrongen, wroeging.
Ook in andere gramaticale bijzonderheden doet zich eene grootere of kleinere afwijking van onder ons aangenomene regelen en vormen, of ook eenige onregelmatigheid voor. Zoo

{==450==} {>>pagina-aanduiding<<}
vinden wij nog dikwerf verouderde vormen in gebruik, b.v. het ongelijkvloeijend deelwoord geplegen voor gepleegd. Elders ontmoeten wij wykte voor week van wijken, beweegd voor bewogen, welk laatste, blijkens de voorbeelden, daarvan door huydecoper in zijne Proeve van Taal- en Dichtkunde, Iste D. bl. 273-278, bijgebragt, te voren niet ongemeen was. - Ook in verscheidene, met voorzetsels zamengestelde werkwoorden worden die voorzetsels onafscheidbaar gebruikt, waar zij, bij ons, altijd scheidbaar voorkomen. Zoo vinden wij b.v. aenbeden voor aangebeden, aensogt voor aangezocht, aenhoord voor aangehoord, aenzien dit voor zie dit aan. Het laatstgenoemde voorbeeld vertoont ons nog eene andere afwijking in de achtervoeging der n, welke wij mede in den eersten persoon der aantoonende of bijvoegende wijze in het enkelvoud aantreffen, als ik zien, ik staen, ik misdoen. - Het gebruik verder van dan achter den vergrootenden trap is, blijkens dit werk, den Vlamingers niet vreemd, maar echter niet zoo standvastig bij hen aangenomen, of wij vinden daarvoor ook meermalen als geschreven. - Dan onder alle grammaticale afwijkingen is er geene, welke den Noord-Nederlander sterker moet in het oog loopen, dan het voegen der n achter de lidwoorden, bijvoegelijke naamwoorden en betrekkelijke voornaamwoorden, bij derzelver vereeniging met of betrekking tot een zelfstandig naamwoord van het mannelijke geslacht, hetzij dit in den eersten of in den vierden naamval voorkome. Wij zullen een paar voorbeelden tot opheldering bijbrengen. Op bl. IX van het
voorberigt noemt de Heer de bast eenige schrijvers, uit welke hij iets ontleend heeft, en onder deze ook antonisten, en laat daarop volgen: ‘welken laetsten onder de goede Vlaemsche predikanten, die in onze tael zeer zeldzaem zijn, volgens mijn oordeel, verre den uytmuntendsten is.’ En terstond in den aanvang van het werk zelve, bl. 13 en 14, lezen wij: ‘Terwijl den Vader uyt het hoogste der hemelen het teeken geeft tot den strijd, maekt den Zaligmaeker zich bereyd tot syne zwaere onderneémingen.’ - De standvastigheid, waarmede wij de bedoelde achtervoeging het geheele werk door ontmoeten, bewijst duidelijk, dat het in de Vlaamsche taal als regel is aangenomen, dat de n niet het kenmerk is van zekeren naamval, maar van het mannelijk geslacht der zelfstandige naamwoorden in het enkelvoud. De Vlamingers

{==451==} {>>pagina-aanduiding<<}
kunnen zeker tot verdediging van dezen regel vele voorbeelden uit de oudheid, vooral uit de zestiende en zeventiende eeuw, bijbrengen; maar wij houden het nogtans daarvoor, dat die regel met het Nederlandsche taaleigen strijdig is, en aan een ingeslopen misbruik zijnen oorsprong te danken heeft. Doch het zou ons te verte leiden, indien wij dit breeder uiteenzetten en door voldoende bewijzen staven wilden. Liever gaan wij over, om onze lezers nog opmerkzaam te maken op de afwijkingen van het eigenaardige der Nederlandsche woordvoeging, welke, door eene te groote schikking naar het Fransche taaleigen, blijkens dit werk, in de Vlaamsche taal zijn doorgedrongen. Ziet hier eenige voorbeelden uit vele ter bevestiging van het gezegde.
Op bl. 125 van het Iste Deel zegt de Schrijver, naar zijne gewoonte de mediteérende Ziel aansprekende, tot dezelve, onder anderen, het volgende: ‘Onder zoo menige vremde zonden, met dewelke gy u hebt besmet, uwen lasterenden mond heeft gescheurt de faem van uwen evenmensch’ - voor: heeft uw lasterende mond enz., en een weinig verder op dezelfde bladzijde lezen wij: ‘Uwe dertelheden, dewelke zoo in uwe kleeding, als in uw gedrag uytscheenen, hebben ontsteéken het vuer van onzuyvere lusten in de teere herten der eenvoudige’ enz. voor: hebben het vuur van onzuivere lusten ontsteken enz. - Een ander voorbeeld doet zich voor in de volgende woorden op bl. 298: ‘Den oogenblik, die ziet vloeyen haere eerste traenen, ziet deéze ook afgedroogt worden door de beloofte van den Verlosser’ - voor: die hare eerste tranen ziet vloeijen. - Geheel Fransch is mede de volgende woordschikking en wijze van uitdrukking op bl. 375 en 376: ‘Met blindheyd geslaegen, alle syne gepeyzen en ontwerpen waeren doolingen; slaef der zinnen, syn verstand was uytgedoofd, en hy had zich gelyk gemaekt aen de redelooze dieren.’ - Hetzelfde geldt omtrent hetgeen wij lezen op bl. 30 van het IIde Deel: ‘dat het is eene waerheyd, dat God magtig is uyt steenen Abraham kinderen te verwekken, word heden bevestigt’ enz. voor: dat het eene waarheid is. Wat eindelijk het gebruik zelve der woorden en hunne beteekenis aangaat, men vindt ook in dezen genoegzame overeenkomst, om de Vlaamsche taal voor dezelfde met de Hollandsche te erkennen, maar te gelijk zoo veel verschil, dat men den invloed der langdurige

{==452==} {>>pagina-aanduiding<<}
afscheiding der zuidelijke en noordelijke gewesten van Nederland daarin mede duidelijk ontwaar wordt. Van daar dat de Vlaamsche taal in dit opzigt zich veel nader gehouden heeft aan die, welke in het begin der zeventiende eeuw in zwang was, dan de Hollandsche of Noord-Nederlandsche. Blijken hiervan draagt onder anderen het gebruik van het woord geweerdigen voor het bij ons gebruikelijke verwaardigen; van bewaarheden in den zin van bevestigen, verzekeren, welk woord bij hooft en andere schrijvers der zeventiende eeuw meermalen voorkomt; van de uitdrukkingen liever hebben voor liever willen, zich iets laten voorstaan voor iets meenen en verscheidene andere, insgelijks bij schrijvers der zeventiende eeuw niet ongemeen. Ook treft men in dit werk een aantal woorden aan, welke, hoezeer ook voor de Noord-Nederlanders niet onverstaanbaar, echter in hunne ooren vreemd moeten klinken, als eigendom voor eigenschap, slagtofferen, als bedrijvend werkwoord gebruikt, koorden voor met koorden binden, opwerpen voor tegenwerpen, onderblijven voor achterblijven, het adjectivum zondarig, vervolgens voor gevolgelijk en vele andere.
Ten besluite van dit verslag zal het, vertrouw ik, den lezeren niet onaangenaam zijn, dat ik hier nog eene meer uitvoerige proeve van den stijl en schrijftrant, in dit werk heerschende, laat volgen. Ik kieze daartoe een gedeelte van de zesde meditatie uit het Iste Deel, over Matth. XXVI:45: Ziet de uer is gekomen, dat den Zoón des menschen in de handen der zondaeren zal gelevert worden, waarvan de zedeles op de dood betrekking heeft. Ziet hier de bedoelde plaats, en daarin een bewijs, dat de redenaar zich, waar dit pas geeft, tot den toon der welsprekendheid weet te verheffen.
‘Myne ziel, hoe zyt gy verblind? Ziet gy niet de afbeelding van de dood in alles, hetwelk u omringt? In de aerde, dewelke, als gy haer betreéd, haeren schoot schynt te openen, om u in dezelve te begraeven? In de grafplaetsen, dewelke u vermaenen, dat gy stof der aerde zyt, dat alles eenen rook en ydelheyd is, dat gy van alle uwe grootheden alleenelyk zult agterlaeten eenen naem, die niet zal geschreeven zyn als op d' assche van uw graf, dat er op de wereld niets gestaedig is, als eene gestaedige wisselvalligheyd van alle schepselen? Ziet gy niet de afbeélding van de dood in uw eygen lichaem zelf, hetwelk gy onder-
{==453==} {>>pagina-aanduiding<<}
vind dagelyks te verzwakken, wiens geesten gy gevoelt te bezwyken, onderworpen aen geduerige veranderingen en kwellingen, voorteekenen van de dood? Leert u niet de ondervinding, dat 'er niemand vry is den laetsten tol der natuer te moeten betaelen? De gedenk-schriften, dewelke verhaelen de daeden van zoo veéle duyzende, die in de voorgaende eeuwen geleéft hebben, eyndigen sy niet met te zeggen, dat zy altemael gestorven zyn? Wat zyn geworden zoo veéle magtige ryken, welkers gedagtenis door de geschied-boeken onder de menschen word bewaert? Wat zyn geworden de volkeren, dewelke dezelve bewoonden, en de keyzers en koningen, dewelke daer het oppergezag voerden? Wat zyn geworden die berugte ryken van Assyriën, van Babyloniën, van de Meden en Perzen, van Macedoniën? Wat zyn geworden zoo veele al-oude volksregeéringen, dewelke doór haer wys beleyd scheenen eeuwig te zullen staen? Wat zijn geworden d' eerzugtige Romeynen, die doór hun gezag en doór het geweld der waepenen de geheele aerde deéden zidderen en onder hunne dwingelandy verzugten? Deéze ryken zyn verdweénen, de volkeren zyn gestorven met de keyzers, koningen en opper-bestierders die over hun heerschten? Wat zyn geworden zoo veéle menschen, die gy hebt gekent, en die zoo
veéle ampten op het tooneel der wereld hebben bekleed? Sy zyn gestorven, gy hebt den eenen voór, en den anderen naer zien scheyden uyt deéze wereld, en gy zult wel haest hetzelve lot ondergaen. Ecce quam nihil est homo, ziet den niet van den mensch. Het is dan te vergeéfs, dat men zoud willen opwerpen het oneyndig onderscheyd, hetwelk de misleydende wereld zoud willen stellen tusschen de ryke en tusschen de andere stervelingen. De onverbiddelyke dood spaert niemand, sy werpt alles ter neder, sy verwoest alles, sy maekt alles gelyk. De blinkende ryksstaffen der magtigste keyzers en koningen zyn by haer niets meer als de knellende ketenen der verworpenste slaeven. Ja, sy ontsiet nog de verheventheyd der groote, nog de welspreékendheyd der redenaers. De rykdommen konnen haer niet omkoopen, nog de wellusten haer verlokken; nog klagten, nog smeekingen, nog traenen konnen haer tot deernis verwekken.’






{==454==} {>>pagina-aanduiding<<}

De Veldslag bij Waterloo en Dichtproeven, door Vincent Loosjes. Te Haarlem, bij A. Loosjes, Pz. 1817. In gr. 8vo. VI en 135 Bl. f 2-8-:

De veldslag bij Waterloo, de grootste gebeurtenis der nieuwere tijden, het keerpunt van volks- en despotendwingelandij, het begin (zoo wij hopen) eener nieuwe, betere orde van zaken, waarin staatkunde niet meer tegen geregtigheid, vrijheid niet meer tegen orde, noch ondergeschiktheid tegen de regten des burgers zal kampen, de zegevierende worsteling van het rijk des lichts tegen dat der duisternis, die in éénen dag voor Europa de schande van twintig jaren heeft uitgewischt, het schoone tegenbeeld van Chaeronea, Pharsalië, Philippi, Fleurus en Austerlitz, - dezen wilde de Heer vincent loosjes bezingen. Een heerlijk onderwerp gewis voor den Dichter, waarin hij, zoo ooit, zich op de vleugelen van gevoel en verbeelding tot de benijdenswaardigste hoogte kan verheffen, en niet slechts de dierbaarste belangen der menschheid omvatten, maar ook, zoo ver het den sterveling gegeven is, een klein gedeelte van den sluijer kan opligten, die de wegen Gods voor de menschen verbergt. Deze strijd toch was meer, dan eene gewone menschenslagting voor Vorsten door Vorsten. En nogtans het was eene slagting, wier wederga de lange lijst van moordtooneelen naauwelijks immer vertoond heeft, aangevuurd door alle hartstogten, die de menschelijke borst doen gloeijen, belangrijk door kanswisselingen, door onverwachte uitkomsten, schilderachtig zelfs in het eenvoudig verslag des Pruissischen Veldheers, bijna dichterlijk in het verhaal onzes Geschiedschrijvers. Nog eens: welk een onderwerp voor den Dichter!
Uit zoo vele oogpunten, die allen ineensmelten in het groote denkbeeld: Dit heeft God gedaan, en het is een wonder in onze oogen, - kan men dezen veldslag beschouwen. De Heer loosjes heeft verkozen, zich tot het bloot geschiedkundige te bepalen, en den Historieschrijver op den voet te volgen. Hij gevoelt zelf, (zie zijne voorrede) dit wat te veel gedaan te hebben. Inderdaad, het smart ons, dat wij deze eerste proeve van den zoon eens

{==455==} {>>pagina-aanduiding<<}
mans, die ware verdiensten omtrent onzen Zangberg heeft, niet gunstig kunnen beoordeelen. Niet slechts is er genoegzaam geheel geene vinding in het stuk, maar, het éénige, 't welk dat gebrek - hoezeer nog flaauwelijk - zou kunnen vergoeden, de dichterlijke uitdrukking, het os magna soniturum, 't geen hier, zoo immer, te pas kwam, ook deze missen wij hier bijkans geheel. Op vele, zeer vele plaatsen is het proza, zwakker dan scheltema's tafereel, 't welk slechts Geschiedenis is. Men vergelijke!

Loosjes, bl. 23.


Het Leger mist zijn hoofd, en, met verhaaste schreden, 
Rept, wie nog vlieden kan, in allerijl de leden; 
Angst dringt hen op elkaar, men tent noch band noch tucht, 
En zoekt het lijfsbehoud in een verwarde vlugt. 
Dra wordt de straatweg te eng voor dezen vloed van menschen, 
Die, wijl zij hunnen Vorst, hun lot, zich zelv' verwenschen, 
Wijl kille doodschrik 't fel beklemd gemoed bestormt, 
Met paarden, krijgstuig en geschut een' bajert vormt. 
Te laat! het strafzwaard blinkt in 's overwinnaars handen, 
De wraak is in zijn oog vol hevigheid aan 't branden: 
Zij volgt hen op den voet, zij achterhaalt hen reeds, 
En koelt een' lust, getergd door twintig jaren leeds. 
't Vereende Heer rukt voort; het kent geen hinderpalen; 
't Herkrijgt verloren kracht bij 't roemrijkst zegepralen; 
Het nadert vol gejuich, dat rijst uit 's harten grond, 
De Landhoef, prijkend met den naam van 't Schoon Verbond. 


Scheltema, bl. 177.

‘Nu zakte der Franschen hevigheid zoo log, als zij eerst luchtig scheen; de aftogt veranderde in eene vlugt; het leger ontbond zich, en alles geleek aan eenen doorbrekenden vloed. De kanonniers verlaten de stukken; de paarden worden afgesneden van de karren, en elk redt zich op het beste, zonder om te zien, wat of wien men vertreedt. Het ijlen dikt den drang: elk dringt naar den straatweg, en hier wordt alles opgestapeld; wagens, geschut, paarden en menschen. - Deze hoop wordt gevolgd van woedende overwinnaars; geen kogel mist; geen slag wordt afgewend; wat valt, is dood; de stapels lijken op Hougoumont worden

{==456==} {>>pagina-aanduiding<<}
met nieuwe vermeerderd, en daar de krachten des overwinnaars op het punt zijn van te bezwijken, gevoelt elk zich als met een nieuw leven gesterkt. Nu is er ook slechts één gevoel: voorheen was het zucht voor zelfbehoud; nu is het straf en wraak op de Franschen.’
Wie is hier Dichter? wie Prozaschrijver? Bij den een' is het individuéle schildering, bij den ander' algemeene beschrijving. En waarlijk, bij het onmiddellijk volgende, vooral bij scheltema's tafereel van het slagveld, (bl. 183) zou de Heer loosjes niet winnen.
De Lezer geloove niet, dat wij met opzet eene der zwakste plaatsen des gedichts hebben uitgekozen. Het geheele stuk is op dien toon, naauwelijks hoog genoeg voor het leerdicht. Daarenboven bezit het niet eens de verdienste van eenen feitama cum suis, - de verdienste der vloeibaarheid. Vele verzen zijn hard; en wij moeten een gebrek doen opmerken, hetwelk echter de Heer loosjes ook met andere, in ons oog grootere, Dichters gemeen heeft, de tegen elkander horting der t en d, zoo als bl. 1. reg. 1.

Der Vaadren heldendeugd, die nijd noch wrok durft doemen. 

Reg. 4.

Zij de aangenaamste pligt voor 't dankbaar Nageslacht. 

Waarlijk! wij voor ons zouden liever de ei op de ij gerijmd zien, dan deze botsing van harde medeklinkers.
Hoe duister is, bl. 9. reg. 5. van onderen:

Dat monster rukt op eens de mom, die niets mogt baten, 
Van zijn' bebloeden muil; en Neêrlands vrije Staten, 
Dien aangeslibden grond van 't Fransche rijksgebied, 
Wenscht zijne klaauw terug, of dat die keer in 't niet. 

Een leeuw- of tijgerklaauw vlamt wel op wild, maar niet op aardkluiten!
Beide eigenschappen, hardheid en duisterheid, vereenigt bl. 2. vs. 13.

De Viersprong, hoe betwist, wijl immer 't noodtij klom.

{==457==} {>>pagina-aanduiding<<}

De Dichter wilde aan onze Nederlandsche, zoo miskende, helden regt doen. Dit is goed en loffelijk: maar waarom moest dit geschieden door een' ongepasten steek onder water op de Pruissen? (Bl. 10. reg. 9, 10.) Zij weken, ja; maar duizenden en tienduizenden dooden getuigden, hoe zij vochten. Ons kwamen de Engelschen ook te hulp.
Zelfs eene grove taalfout heeft ons getroffen: (Bl. 11. reg. 6 van ond.) ‘door wie, waar word' bezweken.’ Bezwijken is een onzijdig, en heeft dus geen lijdelijk werkwoord. Anders is deze schildering der uitwerking van brunswijk's dood op zijne helden nog eene der beste plaatsen van het gedicht. Slechts merken wij aan, dat een held, die voor overmagt wijkt, al wijkt hij als xenophon, moreau of brunswijk-oels (namelijk in 1809), toch niet gezegd kan worden te staan gelijk een ceder.
Dan, genoeg; wij willen liefst geene aanmerkingen meer maken, noch bij blucher's proza-aanspraak tot wellington vertoeven, wien, te midden van het vuur des gevechts, terwijl zijn hart hoog klopte door de zege, de Dichter in den mond legt: ontsteek vrij legervuren. Wij gaan tot een ander onderwerp over.
De goede Genius van den Heer loosjes gaf hem in, om achter dezen Veldslag van Waterloo ook andere Dichtproeven te leveren. En waarlijk, hierin is hij ten deele gelukkiger geslaagd. Het losse, kunstelooze, grappige kleedt hem beter. En, schoon hij nog wel geen anacreon is, durven wij hem toch gerust aanraden, met dezen voortaan de helden vaarwel te zeggen, want hercules en de Atriden willen van hem niet bezongen zijn. In de allegorische vertelling en zedeprint munt hij daarentegen meest uit. Dus zijn b.v. De groote Mast en De slechte Vond, twee verhalen, regt aanvallig en gepast, en De Dronkaard, zedeprint in den trant van huigens, eene allergelukkigste navolging van dien inderdaad oorspronkelijken trant. Wij doen onzen Lezeren met de mededeeling gewis vermaak. (Men bedenke, dat het opgegevene eindrijmen zijn.)

Hij is een almansdweil; een zoeker van den dood; 
Een volle maan bij dag; bij kan en glazen groot; 
Een straat-komeet; een held, die nooit den moed laat zakken; 
Een levend wijnvat; zwaar beladen, zonder pakken; 

{==458==} {>>pagina-aanduiding<<}

Een handlaar op Schiedam; een wandlaar zonder doel; 
Steeds dorstig als een eend, voor al wat droog is koel; 
Een snoek bij tijd en wijl, die in den wijn wil leven; 
Bejaard een schuddebol, wiens stramme leden beven; 
Zijn hemel is de kroeg, een leêge flesch zijn hel; 
In alles even traag, schijnt hij in alles snel; 
Een priktol voor de jeugd; karbonkels zijn zijne oogen; 
En schoon hij kletst in 't sop, nog vreest hij voor 't verdroogen; 
Een steen des aanstoots voor arbeidzaamheid en vlijt; 
Een koning, die zijn kracht aan loutre bessen wijdt; 
Een ridder met kortjan, beroemd in 't bekken snijden, 
Die meest zich zelven straft, door andren te kastijden; 
Een zeug in menschenschijn, maar na zijn' dood min goed; 
Een wentelaar in slijk, besproeid met Bacchus bloed; 
Een kreuple dauser bij het klinken van de snaren, 
Die in de kroeg logeert, om eigen haard te sparen; 
Een waggelende paal in kaats en kollefbaan; 
Een steeds laverend schip, nooit vreezend voor vergaan; 
Een dier, dat zich in 't vuur, wat tijd of smart moog' leeren, 
Een' salamander waant, maar eindlijk zal verteren. 

Daarentegen is het vertelsel: Ieder Vogel zingt, zoo als hij gebekt is, flaauw, zal door vele Lezers niet begrepen worden, en is, als ze 't uitvinden, der moeite niet waard. - De twee Bloemen bevat niets dan algemeene waarheden, onder een beeld, dat wat al te veel reeds gebruikt is. - Het Leven is een droom, draagt een afgezaagd, doch valsch denkbeeld voor. - De vertaling van kotzebue's Gezelschapslied is wat stijf; doch de Parodie vergoedt dit, en doet des Dichters verstand en hart eere aan. - Het Drinklied doet ons haast berouw hebben over onze boven geplaatste vergelijking met anacreon.
Zie daar dus zoo wel goed als slecht bij elkander, zoo als doorgaans op de wereld! Naar welke zijde de evenaar overhelle, zal de Lezer nu wel zelf opmaken. Indien wij den Heere loosjes een' goeden raad mogten geven, zou het deze zijn: het talent voor de losse stukjes in de Poëzij, vooral voor het satirieke, hetgeen hij waarlijk bezit, bij uitsluiting van andere, hoogere genres, te beschaven en te volmaken; hij zou ons dan waarschijnlijk eenmaal op een' (in alle opzigten) min gemengden bundel kunnen onthalen.


{==459==} {>>pagina-aanduiding<<}

Louize aan Elize, of zusterlijke Raad aan Meisjes en Vrouwen. Naar het Hoogduitsch. Te Groningen, bij J. Römelingh. 1817. In kl. 8vo. 115 Bl. f :-15-:

Een zeer goed boekje, hetwelk een goed meisje gaarne en met wezenlijk nut lezen zal. Het bevat brieven van eene oude moederlijke vriendin aan een veertienjarig meisje, tot haar huwelijk, ja tot dat zij reeds moeder was. Het vele goede wordt op een' goeden toon gezegd; en gelukkig het meisje, wie zulk eene moederlijke vriendin dat alles zegt met deelneming en hartelijkheid, en dat het met deelneming en hartelijkheid hooren wil! De Schrijfster, die dit werkje aan hare achttienjarige vriendinnen opdraagt, schreef alleen voor achtingwaardige; de ijdele ligtzinnige, de reeds nagenoeg verdorvene, neme de moeite niet, het boekje in te zien; aan de zoodanige zal het zoo min vermaak geven, als verbetering werken. Maar het goede meisje is het welkom, en geeft het stof tot nadenken. Het is niet geheel eigene vinding; veel, zegt het voorberigt, is ontleend uit menig goed boek; en dit is ook goed, want hier vooral zou het nieuwe het oude niet verbeteren. Het spreekt van zelve, daar het boekje zoo heel veel bevat, dat al het ware en goede hier niet uitvoerig beredeneerd, noch door voorbeelden kan opgehelderd zijn. Dan, onze meisjes en jonge vrouwen behoeven ook zoo heel veel niet te lezen; en een goed meisje heeft in haar hart een' zoo goeden schat, dat haar enkele wenken genoeg zijn. Wij kunnen dit werkje alzoo van goede harte aanprijzen.

Nieuwe Verhalen voor de Jeugd, ter vorming van het zedelijk gevoel, naar het Engelsch van Maria Edgeworth en het Hoogduitsch van Ernst Hold. Met Platen. Te Rotterdam, bij J. Hendriksen. (Zonder jaargetal.) In kl. 8vo. 166 Bl. f :-13-:

De straf, die op de luiheid en het ledigloopen zeer natuurlijk volgt, benevens de rijke zegen, die de arbeidzaamheid beloont, worden in het eerste verhaal met sprekende kleuren geschetst. Het tweede, getiteld: het verjaardagsgeschenk,

{==460==} {>>pagina-aanduiding<<}
heeft een volstrekt bedorven humeurtje, van een jong, aanzienlijk meisje, ter hoofdpersoon. Het derde: de armbanden, schetst de bekeering van een onbezonnen, driftig en eerzuchtig meisje, in een vrouwelijk opvoedingsinstituut; en het vierde: de appelboom, is de historie van eene verleiding tot appeldieverij in eene jongensschool.
Wij moeten de onnatuurlijkheid en gemeenheid laken, die, de eerste over 't algemeen, de laatste hier en daar, in deze verhalen heerscht. De houding der onderscheidene kinderen is excentriek, en de verhalen hebben niets vloeijends. Het eerste is het beste; maar de koele, verachtende toon, waarop in den aanvang van het tweede eene moeder met haar dochtertje over verjaardagen, gelijk de vader over een verjaargeschenk aan nichtje, spreekt, is noch de bij kinderen te pas komende, noch menschelijke. De bizarre wijze, waarop Mathilde haar humeurtje openbaart, zal wel in de kinderwereld nooit vertoond zijn, zoo min als het dienstboden-verhoor in de zaal, waar een aanzienlijk gezelschap vergaderd is, in een fatsoenlijk huis. - In het derde verhaal zien wij wel opborrelingen van een beter gevoel bij haar, die, als bekeerde, eene der hoofdpersonen is; maar geene ware verandering van hart, waartoe het middel door de Institutrice ook slecht gekozen is. - In het laatste verhaal duwt een ondermeester eenen leerling maar zonder omslag in 't zwarte gat; beveelt den anderen morgen, nadat de kinderen knielend gebeden hadden en weder opgerezen waren, met op de tafel te slaan, stilte; valt woedend op een' der jongens aan, dien hij onbarmhartig slaan wil, en staat op het plaatje, naast den met de roede gereedstaanden Instituteur Oswald, met welgevallen zijn snuifje te nemen.
Wij kunnen van dit boekje, waarin de verkeerde karakters de grootste rollen spelen, geene vorming van het zedelijk gevoel der kinderen verwachten; te meer, daar de uitvoering overal stootend is. - De uitgever heeft van den staat van het onderwijs in ons land weinig kennis gehad, of er zich niet aan gestoord; anders had hij zeker geene aanspeling op de infame straf met de roede opgedischt, en geenen zoodanigen ondermeester, als wij aanwezen, la en optreden. Deze omstandigheid maakte, dat het ons nog al speet, dat er geen jaargetal op den titel stond; want wij zouden toch om de aardigheid gaarne eens gezien hebben, hoe nieuw deze verhalen waren.
De plaatjes zijn beneden alle kritiek.





{==461==} {>>pagina-aanduiding<<}

Boekbeschouwing.

Leerredenen over verschillende Onderwerpen. Door Ewaldus Kist, Predikant te Dordrecht. IIIde Deel. Te Dordrecht, bij A. Blussé en Zoon. 1817. In gr. 8vo. XXVIII, 357 Bl. f 2-4-:

In 1802 en 1803 had de Heer kist, in twee deelen, eenige Leerredenen uitgegeven over verschillende onderwerpen, en met dankbare erkentenis voor den bijval, welken zij gevonden hebben, besloot zijn Weleerw. er nog twee deelen bij te voegen, van welke dit het eerste is.
Het bevat een twaalftal Leerredenen, die zich door verscheidenheid van onderwerp, door klaarheid, orde, warm gevoel, door ware populariteit, en door vloeibaarheid van stijl, eenen iegelijk ter lezing aanbevelen. In eenen tijd, waarin in ons vaderland zoo veel gedacht en gearbeid wordt ter bevordering der ware kunst van prediken, is elke bijdrage tot de theorie van dezelve, door eenen daartoe bevoegden man geleverd, welkom; en wij vonden daarom niet ongaarne in de voorrede voor dezen bundel iets, hetwelk, bij wijze van aanwijzing, waarom de Redenaar bij deze en gene teksten zoo en niet anders gehandeld heeft, zulk eene bijdrage oplevert. Het behelst zoo wel algemeene theoretische beginselen, als waarschuwingen voor misbruiken, welke inzonderheid den jongeren Prediker, die nog veel geslingerd wordt, zeer nuttig kunnen worden; weshalve wij inzonderheid dezen de lezing der voorrede aanbevelen.
De eerste Leerrede, uitgesproken toen de verdrukking onder buonaparte tot het hoogste toppunt gestegen was, handelt over het verblijdende en troostrijke voor den mensch, dat er een God is. Tekst: Ps. XIV:1. De dwaas zegt in zijn harte: daar is geen God. Na

{==462==} {>>pagina-aanduiding<<}
eene zeer juiste opgaaf, wie die dwaas, en wat dat spreken in zijn harte is, gaat de Leeraar over, om het bij uitnemendheid verblijdende enz. aan te toonen, eenige tegenbedenkingen op te lossen, en het gebruik aan te wijzen, hetwelk van deze leer moet gemaakt worden. Die waarheid: daar is een God, is gewigtig voor het verstand, bevredigend-voor het hart, en geruststellend onder alles, wat ons bejegenen kan. De inhoud van het tweede deel kwam, naar ons gevoel, minder te pas. De mensch, toch, die overweldigd is door de blijde overtuiging: daar is een God, komt aan zulke bedenkingen, als hier geopperd worden, niet toe. Zij vooronderstellen eene koele redenering, die zich met dat gevoel niet verdraagt. Wij verzoeken den Heere kist, zelf eens in overweging te nemen, of dit tweede deel er niet wat koud in komt, en of 't niet beter zoude geweest zijn, b.v. eerst het standpunt aan te wijzen, waarop de mensch, die zich in Gods aanwezen zal kunnen verheugen, staan moet, en den hoorder of lezer op hetzelve te brengen. De aangevoerde bedenkingen, toch, komen uit gedeeltelijke onreinheid van hart voort, en hadden bij deze gelegenheid zeer wel kunnen ontzenuwd worden. De besturingen zijn drie: wij moeten, dat er een God is, als eene groote stof van blijdschap achten - dit toonen, door dadelijk met verheuging ons van zijn aanzijn tot ons heil te bedienen - en het denkbeeld: daar is een God, te baat nemen, om ons daarmede onder alles te troosten en op te beuren.
De tweede Leerrede toont aan de natuur en de uitnemende grootheid van het voorregt, een kind van God te zijn. Eigenlijk wilde de Redenaar aanwijzen, wat, daar God in het Evangelie wordt voorgesteld als Vader van alle menschen, het kindschap der geloovigen dan bijzonders in hebbe? - En hiermede verdedigt hij in de voorrede de onevenredige lengte van het eerste deel, hetwelk de natuur aanwijst van het voorregt, kinderen van God genaamd te worden; terwijl het tweede de uitnemende grootheid van hetzelve,

{==463==} {>>pagina-aanduiding<<}
en dus de groote liefde des Vaders in het geven daarvan, betoogt, en het derde den invloed leert kennen, welken het een en ander op hart en gedrag moet hebben. - Het kindschap der geloovigen ten aanzien van God verschilt van dat der menschen in 't algemeen, en in natuur en in gevolgen. Alle menschen zijn kinderen van God, omdat Hij hun oorsprong is; maar de geloovigen zijn daarenboven naar den geest uit God geboren, der Goddelijke nature deelachtig. Het kindschap Gods in 't algemeen kan de menschen niet behouden; dat der geloovigen dezen wel. Dit kindschap is een groot voorregt, omdat het zoo vereerend, zoo veilig en zoo zalig is, een kind van God te zijn. Het moet in hen, die nog geene kinderen van God zijn, de werkzame begeerte verwekken, om het ook te worden; en het moet de kinderen van God aanvuren, om aan de groote liefde van hunnen Vader, en aan hunne naauwe betrekking tot Hem, te beantwoorden. Deze uitnemend schoone Leerrede, die wij niet alleen met genoegen lazen, maar die ons door en door trof, heeft ten tekst 1 Joh. III:1a. Ziet, hoe groote liefde, enz.
De derde en vierde Leerredenen zijn over onze pligten omtrent dwalenden in den Godsdienst. In de voorrede betuigt de Eerw. kist zijnen afkeer tegen allerlei liefdeloosheid in dezen; en dat hij door dezen afkeer was gedrongen, ook deze twee Leerredenen in den bundel te plaatsen. De eerste heeft ten tekst de gelijkenis van den barmhartigen Samaritaan, Luc. X:30-37, en behandelt den pligt, om dwalenden als onze naasten te beschouwen, en hun onze liefde te betoonen. Het eerste deel verklaart de gelijkenis in verband; en bij die gelegenheid merkt de Prediker aan, dat de Zaligmaker den wetgeleerden, op deszelfs vraag: Meester! wat doende, zal ik het eeuwig leven beërven? op betrachting der liefde tot God en den naasten gewezen hebbe; niet, dat Hij daarmede het Pharizésche stelsel van dien tijd, waardoor men zijne regtvaardiging voor God in de betrachting der wet zocht, eenigzins

{==464==} {>>pagina-aanduiding<<}
wilde begunstigen. ‘Ten bewijze,’ dus vaart de Redenaar voort, ‘van het tegendeel verstrekke nu alleen maar zijne, tegen dit stelsel juist ingerigte, gelijkenis van den Pharizeër en den tollenaar. Dan, daar Hij, voordat Hij geleden had, de leer van onze regtvaardiging voor God uit genade, om zijn lijden en sterven, zóó niet kon voordragen, als Hij naderhand, gekruist en verhoogd zijnde, door zijne Apostelen liet doen, zoo vergenoegde Hij zich, toen ter tijd, de menschen hunne verbazende te kortkomingen in de betrachting van die wet, en even daardoor hunne behoefte aan genade en aan eenen Verlosser, te doen gevoelen, en langs dien weg hunnen hoogmoed te genezen.’ - Wij moeten den schranderen kist vragen: zochten de Pharizeërs waarlijk hunne regtvaardiging bij God in de betrachting van die wet, waarvan hier gesproken wordt: de wet der liefde tot God en tot den naasten; of in uiterlijke kerkwetten en plegtigheden? en staat dus die wetsbetrachting, welke de Pharizeër in de gelijkenis tot zijne regtvaardiging bijbrengt, gelijk met de betrachting van de pas genoemde wet, welke en de Zaligmaker uitdrukkelijk ter voorwaarde des eeuwigen levens stelt, en van welke de wetgeleerde zeer wel wist, dat zij volbragt moest worden, maar door hem niet volbragt werd; terwijl toch de Pharizeër in de gelijkenis meer deed, dan hij naar de wet verpligt was? Wij ontkennen hiermede onze regtvaardiging uit genade, om de verdienste van Jezus zoendood, in geenen deele; maar kunnen het niet bijbelsch vinden, dat deze zoo van onze heiliging afgescheiden worde voorgesteld, daar het toch onloochenbaar is, dat hij, die niet tot de liefde jegens God en den naasten komt, de geen is, bij wien het oogmerk van Jezus dood niet bereikt wordt. - De gewigtige hoofdleer, die de Zaligmaker in de gelijkenis van den barmhartigen Samaritaan
heeft willen geven, boven reeds genoemd, wordt in het tweede deel dezer Leerrede toepasselijk overdacht. De Heer kist maakt te regt onderscheid tusschen liefde omtrent andersden-
{==465==} {>>pagina-aanduiding<<}
kenden in den Godsdienst, en tusschen onverschilligheid omtrent de waarheid en den Godsdienst in 't gemeen; en het woord, daarover gezegd, is in onzen tijd wel een woord op zijn pas. Ook mag men, behoudens de liefde tot de dwalenden, eene naauwere betrekking op geloofsgenooten gevoelen. Deze periode eindigt aldus: ‘Maar hoe velen treft men onder ons Hervormden aan, die altijd meer tot andere Genootschappen overhellen, en derzelver denkwijzen begunstigen! Welaan, indien zij zich met derzelver gevoelens meer vereenigen kunnen, dat zij dan openlijk toetreden tot hunne gemeenschap; maar dat men niet nalate, voor die genen, met welke men belijdt één geloof en ééne hope te hebben, met trouw en ijver bezield te zijn.’ Hoe! - moesten wij natuurlijk denken - hebben dan de Hervormden met andere Christenen niet één geloof (want het kan hier toch slechts op het ter zaligheid noodzakelijke aankomen) en ééne hope? - Ook deed het ons leed, dat wij in de volgende periode de Christelijke belijders buiten de Hervormde kerk zagen voorkomen als dwalende sekten onder het Christendom; eene uitdrukking, die toch - hoe veel er ook gezegd moge worden ter vergoelijking van dezelve - in onze tijden, in welke men overeenstemt, dat afwijking in bijzondere meeningen - gesteld ook, dat iemand konde en mogt zeggen, dat hij alleen de ware bezat - den naam van dwaling niet verdient, zeer vreemd voorkomt.
De vierde Leerrede, naar Luc. IX:51-56, schetst den pligt, die te betrachten is, wanneer belijders van andere Godsdiensten eerst hunne pligten omtrent ons vertreden, en van hunne zijde eenen bitteren, vervolgzieken geest aan den dag leggen. In de inleiding heet het onder anderen: ‘Dat andersgevoelenden vrij ten allen tijde onze kerken intreden, en hooren, hoe hier geen godsdiensttwist gestookt, geen godsdiensthaat en vervolging ingeboezemd, maar liefde, bescheidenheid, zachtmoedigheid en ontferming gepredikt worden.’ Wij

{==466==} {>>pagina-aanduiding<<}
wenschen van harte, dat dit in alle kerken van het Hervormd Genootschap door alle Leeraren geschiede, en ook elke zijdelingsche poging en bedoeling verre zij van eenen iegelijk hunner! - Het eerste deel der Leerrede licht den tekst toe; het tweede ontwikkelt den pligt, die omtrent hatelijke en vervolgzieke andersdenkenden betracht moet worden. - In den aanvang van dit tweede deel wordt aangemerkt, dat zoodanige hatelijke gezindheid tusschen andersdenkenden onderling niet vreemd is op deze wereld. De Joden ondervonden haar van de Samaritanen, de Christenen van Joden en Heidenen beide, de Hervormers en Hervormden van hen, die den met bijvoegselen en dwalingen bezetten Godsdienst bleven toegedaan. - ‘En nog, M.T.!’ dus vaart de Redenaar voort, ‘kan het onze opmerking ontslippen, dat er, tot schande van de tegenwoordige eeuw, bij sommige Roomschgezinden, en ook zelfs bij sommige van de, van ons verschillende, Protestanten, nog eene zekere partijdigheid heerscht tegen ons Hervormden? Moet daarvan niet het stug en ingetrokken gedrag van sommigen omtrent ons, moet daarvan niet de wijze, waarop men zich wel eens in 't openbaar uitlaat over ons en onze leer, moeten daarvan niet de verdraaijingen onzer leerstellingen getuigen? Zijn daarvan niet de menigvuldige woelingen tegen den Hervormden Godsdienst gedurende de laatste jaren sprekende bewijzen geweest? - Ik zou hiervan niet gewagen, M.H.! wijl de liefde liever alle dingen bedekt, indien dit niet noodig ware, om de zaak in billijkheid te beoordeelen, en indien ik niet voorhad, om zoo straks van het gebrek, dat met opzigt tot dit stuk ook bij ons Hervormden plaats heeft, even duidelijk en onbewimpeld te spreken.’ Wij geven den Heere kist en den bescheidenen lezer in overweging, of het aanroeren van deze teêre punten meer nut dan nadeel in hebbe. Van spreken komt toch altijd wederspreken; en waar zoude het eindigen, wanneer
eens volgende vragen openlijk moesten afgedaan worden: waarin bestaan de ver-
{==467==} {>>pagina-aanduiding<<}
draaijingen, die de overige Protestantsche partijen de leerstellingen der Hervormden aandoen? - welke zijn de menigvuldige woelingen tegen den Hervormden Godsdienst gedurende de laatste jaren? - en, zoo ze bestaan hebben, welke aanleidingen hebben de Hervormden zelve daartoe gegeven, en geven ze nog? - Vervolgens, echter, wordt dan ook gesproken van het liefdeloos gedrag, waaraan Hervormden zich ten aanzien van andersdenkenden wel hebben schuldig gemaakt en nog schuldig maken. ‘Bij sommigen;’ heet het onder anderen, ‘ontstaat dit ook, gelijk bij Jacobus en Johannes, uit een prijsselijk beginsel van liefde tot Jêzus; zij beminnen hunnen Heer te zeer, zij hebben een te diep besef van zijne heerlijkheid, dan dat zij dwalenden(!) verdragen kunnen, die Hem door hunne vernederende gevoelens onteeren(!!!) enz.’ En zoo iets in gedrukte preken, die toch ook uit andere Kerkgenootschappen lezers verwachten!
De vijfde Leerrede heeft ten opschrift: De Goddelijke Voorzienigheid beschaamt dikwijls op eene traffende wijze onze vooruitloopende zorgen. Tekst: Marc. XVI:3, 4. De steen voor het graf van Jezus, die reeds afgewenteld was, terwijl de vrouwen, die naar het graf gingen, nog bezorgd waren, wie hem voor haar afwentelen zoude, is het beeld der zorgen, die de Voorzienigheid reeds voorgekomen is, terwijl ze ons nog drukken. Aangaande deze manier van tekst kiezen en behandelen laat de Eerw. kist zich in de voorrede zeer schrander en voldoenend uit, als zijnde dezelve tusschenbeiden eens zeer nuttig.
De zesde Leerrede is: David een uitmuntend voorbeeld van ware boetvaardigheid, naar Ps. LI. De tekst wordt niet eerst vers voor vers verklaard, maar de hoofdzaak, die er in ligt, er uit getrokken; voorts de geheele Psalm aan het betoog daarvan dienstbaar gemaakt, en, zoo veel daartoe noodig is, verklaard. Het eerste deel behelst drie voorafgezondene aanmerkingen. De eerste verklaart het opschrift uit de geschiedenis; de

{==468==} {>>pagina-aanduiding<<}
tweede heeft ten onderwerp de twee slotverzen des Psalms; de derde raakt den stijl. - Het tweede deel stelt Davids opregte boetvaardigheid, zoo als die in dezen Psalm zigtbaar is, voor. De boetvaardigheid zelve wordt aangewezen, vooreerst in hare bronnen, namelijk kennis van zijne zonde, en geloof; ten tweede in hare bijzonderheden zelve: berouw, zondenbelijdenis, gebed om vergeving, om verbetering, om herstelling van rust en vreugde; ten derde in de kenteekenen harer opregtheid, daarin vooreerst bestaande, dat hij niet spreken kon tot roem van God en tot nut van anderen, voordat God hem zelf de lippen geopend had, en ten tweede in den ernstigen toon, die door den geheelen Psalm heerscht. Het derde deel is het toepasselijke. Na deze opgaaf van den inhoud dezer preek, en de daarin heerschende orde, zal wel niemand twijfelen, of deze behandeling des Bijbels is den Heere kist zeer wel toebetrouwd.
Zevende Leerrede: Het groot gedrag van Barnabas en Paulus, onder de vergoding zoo wel, als onder smaad en vervolging. Hand. XIV:11-20. Deel I wordt de gevaarlijke verzoeking, waarin zij door de handelwijze der Lystriërs gebragt werden, voorgesteld; II. de aandacht gevestigd op het groot gedrag der Apostelen in die verzoeking, en III. de uitwerkingen aangewezen, die deze grootheid der Apostelen op ons moet hebben. Hoe krachtig de Eerw. kist ook de verzoeking, zich als Goden te laten aanbidden, die voor de Apostelen in het gedrag der Lystriërs lag, schetse, wij kunnen deze verzoeking zoo groot niet vinden. De leer, die zij voordroegen, geprezen, zichzelven om dier leer en om des verrigten wonders wille als menschen geëerd te zien met eene hooge mate van eerbiedenis, dit had de Apostelen, menschelijk beschouwd, kunnen doen vergeten, dat zij Christus en niet zichzelven prediken, en dat zij de eer voor hunne talenten aan God geven, en niet voor zichzelven behouden moesten (iets, hetwelk Christenleeraars zoo dikwerf vergeten). Maar wij kunnen

{==469==} {>>pagina-aanduiding<<}
niet wel gelooven, dat de verzoeking, zich als eenen God te laten aanbidden, ooit voor eenig Christenmensch zeer groot zoude kunnen worden, omdat deze zaak te zeer buiten de grenzen van het kennelijk begeerlijke ligt en te in 't oog loopend ongerijmd is; en, moeten wij iemand, die genoeg van verstand en gevoel vervreemd ware, om zich daarin te vermaken, al zeer, zeer laag stellen, hoe kunnen wij Apostelen van Jezus Christus ons, als een oogenblik door de begeerte naar aanbidding bekoord, voorstellen? Uit de latere mishandeling had grooter verzoeking voor hen kunnen ontstaan, wanneer zij niet reeds door de kracht van het Evangelie, in weerwil der menschelijke gevoeligheid voor smarten, boven de verzoeking verheven waren geweest. Ons komt voor, dat men het lijden der Apostelen nimmer als gemeene verzoekingen behoorde voor te stellen, maar altijd derzelver gedrag onder het lijden als sprekend bewijs, hoe voor den mensch, die door den geest van Jezus de wereld overwint, de verzoeking ophoudt verzoeking te zijn, integendeel zaligheid voor hem wordt.
De achtste Leerrede beschouwt den mensch als voortreffelijk schepsel van God, naar Ps. VIII:6. I. Een kort overzigt van dezen Psalm, te gelijk ter opheldering der tekstwoorden. II. Behandeling van het onderwerp zelve. De mensch is, vooreerst, in zijn ligchaam boven de dieren verheven; ten tweede, in zijne zielsvermogens een weinig minder dan de Engelen; in de derde plaats, geschapen tot het gewigtigst einde; ten vierde, heer der aarde; ten vijfde, kind der Voorzienigheid; en eindelijk, verlost door Gods Zoon. - Deze preek voldeed ons uit den geheelen bundel het minste. Wij hadden, naar den eisch des verhevenen onderwerps, wel wat meer verheffing van stijl willen zien. Ook zijn de twee eerste punten van II meer spelend dan logisch gezet. Immers de mensch munt, naar zijne ziel, boven de dieren uit, gelijk hij, naar zijn grof zinnelijk ligchaam, beneden de Engelen staat. Het ware wel te pas gekomen, te gewagen van 's menschen aan-
{==470==} {>>pagina-aanduiding<<}
leg, om God te erkennen, die bij geen dier, hoe verstandig anderzins, gevonden wordt, en de Rede is; zoodat ook zij, die het meest er toe overhellen mogten, door deze lijn van afscheiding teruggehouden, niet in staat zijn, den mensch met de dieren onder ééne klasse te brengen. Doorgaans - merkten wij reeds meermalen bij onszelven op, en ook hier - wordt de leer van 's menschen voortreffelijkheid zwakker bewerkt, dan die van zijn verderf. Weinig vindt men vermeld aangaande de zedelijke kracht, die na zijne herstelling door Jezus in hem woont, om zich boven het zinnelijke te verheffen, lijden en genot te versmaden, enz. Waarom dezen vleugel van het gebouw der leere van den mensch niet even goed uitgebouwd, als den eersten? - III. Het toepasselijk deel.
Negende Leerrede. Eene luisterrijke handhaving van de eer van Gods deugden tegen het gemor der Israëlieten en het ongeloof van Mozes en Aaron. Num. XX:2-12. Dezelve loopt even geleidelijk als de anderen, en bevat eene juiste aanmerking aangaande het water, dat der rots ontvloeide, en die de spotters met de wonderen kan teregtwijzen.
Tiende Leerrede. De magteloosheid van alle menschen tegen God, als den onafhankelijken Opperheer der wereld. Dan. IV:35. Schoone aanwijzing van het doeltreffende der Goddelijke leidingen bij het Joodsche volk, juist in de Babylonische ballingschap. - Het thema wordt zeer schoon en geleidelijk gestaafd, ook door aanhaling der jongste algemeene rampen, en krachtig toegepast.
De elfde Leerrede is geheel zedekundig, over de kwaadsprekendheid. Tekst: Jac. IV:11. De natuur der kwaadsprekendheid wordt zeer juist, door alzijdige beschouwing van die ondeugd, ook naar hare onderscheidene trappen, opgegeven, hare onzedelijkheld en schadelijkheid, ook voor den kwaadspreker zelven, ontvouwd.
De twaalfde Leerrede loopt over 's Heilands gesprek

{==471==} {>>pagina-aanduiding<<}
met de Sadduceërs over de opstanding der dooden, Luc. XX:27-38. Het voldingende van 's Heilands antwoord aan de Sadduceërs wordt aangetoond, en vervolgens bijeengezameld, wat de Heiland te dezer gelegenheid aangaande het toekomend leven leerde. Het spreekt van zelve, dat een Prediker als de Heer kist van dit gesprek alle mogelijke partij getrokken heeft; weshalve wij, zonder verdere opgaaf der bewerking noodig te achten, deze preek, benevens de overigen in dezen bundel, het godsdienstig publiek zelve ter lezing aanbevelen, en hetzelve alle stichting en besturing daarvan als vrucht beloven. - Wie niet tot het Genootschap van den Eerw. kist behoort, zie slechts de plaatsen, waar, gelijk wij deden opmerken, een zekere geest doorstraalt, met Christelijke liefde voorbij, en verwerpe het overige goede niet om eenige weinige vlekken!

Sermons par feu Mr. J.G.Ch. de la Saussaye, Chevalier de l'Ordre du Lion Belgique, Chapelain du Roi, et Pasteur de l'Eglise Wallonne de la Haye. A la Haye et à Amsterdam, chez les Freres van Cleef. 1817. gr. 8vo. XXIV, 446 pag. f 4-:-:

Onder de voortreffelijkste predikanten der Walsche kerk in ons land behoorde voorzeker de Heer de la saussaye, die een' hundel leerredenen heeft uitgegeven, in 1810, bij Changuion en den Hengst, en van wien, na deszelfs dood, door zijn' zoon, deze nieuwe bundel in het licht is gebragt en aan onzen Koning opgedragen. Zijn schoon karakter en zijne groote verdiensten, als Christenleeraar en herder zijner gemeente, zijn naar waarheid geschetst geworden in eene leerrede van deszelfs ambtgenoot delprat, uitgesproken den 6den April 1817. Dank hebbe de uitgever, dat hij dit stuk vooraan geplaatst heeft! En, schoon wij in het zekere onderrigt zijn, dat er eenige onnaauwkeurighe-
{==472==} {>>pagina-aanduiding<<}
den in de interpunctie, ja zelfs eenige uitlatingen in hetzelve plaats hebben, doordien de druk en de correctie door den Auteur zelv' niet bezorgd zijn, zouden wij het echter, zoo als het is, niet gaarne gemist hebben; ja wij bekennen, door het kiesche en eenvoudigroerende van den stijl zoo wel, als door het edele en treffende van het opgehangene tafereel, zoo zeer te zijn getroffen geweest, dat wij, bij de eerste lectuur, die onnaauwkeurigheden en uitlatingen naauwelijks hebben opgemerkt.
Deze leerredenen, dan, behooren, zoo als in het gemelde stuk met grond wordt opgegeven, niet tot dezulke, welke men populair gewoon is te noemen. De beroemde de la saussaye was een man, volmaakt geschikt voor eene gemeente, zoo als, in 't algemeen, die van den Haag was, toen hij er beroepen werd, en zoo als die eenigermate nog is, bestaande, voor het grootste gedeelte, uit de hoogste en opgeklaardste klassen der maatschappij. Hij bezat zijne taal in eene uitstekende volmaaktheid, en zijne leerredenen verdienen, in dit opzigt, als modellen te worden aangeprezen. Dan, niet alleen de zuivere, keurige en eenvoudige, maar tevens krachtige en schoone stijl, maar ook de zeer verstandige en oordeelkundige behandeling der stoffen, kenmerken eenen meester in zijn vak. Dit zouden wij kunnen aantoonen, indien wij alle de leerredenen wilden doorloopen. Dan, daar dit ons te uitvoerig zou doen worden, en ook bij schriften van een' man, wiens roem reeds lang gevestigd is, overbodig zou zijn, zullen wij ons vergenoegen, met den inhoud der leerredenen, in dezen bundel vervat, op te geven, en daarna eene derzelven eenigzins van naderbij te beschouwen.
Veertien in getal zijn deze leerredenen. Voor de eerste derzelven is gedrukt het gewoon voorgebed des Leeraars, en voor de twaalfde zijn voorgebed voor de lijdenspredikatiën; beide overwaardig, om bij deze gelegenheid in druk te verschijnen. Ziet hier, voorts, ti-
{==473==} {>>pagina-aanduiding<<}
tels en inhoud der leerredenen zelve. I. Dat de Godsdienst het eenige noodzakelijke is, Luk. X:42a. II. Over de voortreffelijkheid van den Godsdienst, Jerem. IX:24. III. De voordeelen der godzaligheid, Spreuk. III:13-18. IV. Het karakter van een braaf man, of omschrijving van Psalm XV. V. Over de noodzakelijkheid van den ijver, Openb. III:19b. VI. De ware ijver, onderscheiden van den ijver zonder kennis, Rom. X:2. VII en VIII. Over het wezenlijk onderscheid van goed en kwaad, Jes. V:20. IX. De vaderlandsliefde, Psalm CXXII:6b. X. De rampen en de kortheid des levens, Psalm XC:10. XI. Het lijden van Jezus een bewijs van de Goddelijkheid van zijne zending, enz. Luk. XXIV:26a. XII. Jezus zich ten doode overgevende, Matth. XXVI:47-54. XIII. Jezus naar Pilatus geleid, Joan. XVIII:28-38. XIV. Het karakter van den bekeerden en met Jezus gekruisten boosdoener, Luk. XXIII:39-43.
Om uit deze verschillende leerredenen er ééne te kiezen, bepalen wij ons bij de elfde, tot grondslag hebbende deze woorden: Moest de Christus niet deze dingen lijden? - De inleiding is treffende en uitstekend gepast. Zij schetst een volmaakt goed man, naar het denkbeeld van Plato; als een man, die, beroofd van alle de wereldsche voorregten, zelfs den naam van een braaf man niet hebbe, maar gerekend worde de slechtste der menschen te zijn, zonder ooit de minste onregtvaardigheid te hebben bedreven; als een man, wiens deugd op de moeijelijkste proeven gesteld worde, zonder te bezwijken, en die, gegeeseld, gemarteld, in boeijen geslagen, en eindelijk gekruisigd, met een' vasten tred, tot den dood toe, de paden der geregtigheid bewandelt. - Dit schoone tafereel schijnt door een' profeet, als 't ware, opgehangen, en is althans in Jezus verwezenlijkt. Uit hetzelve wordt gelegenheid genomen, om het lijden van Jezus uit een allerbelangrijkst oogpunt voor te stellen, als hebbende, behalve deszelfs hoofdoogmerk, de verlossing van zondaren gediend om de

{==474==} {>>pagina-aanduiding<<}
Goddelijkheid van zijne zending te bewijzen, en om de grootste kracht aan zijne leer te geven. Deze beide stukken worden ieder afzonderlijk, op de oordeelkundigste en overtuigendste wijze, ontvouwd. Ziet hier, kortelijk, het beloop van het eerste stuk. Jezus was niet alleen een wijze, die bedoelde zijne eeuw te verlichten; Hij was een gezant des Hemels, wiens gezegden als Godspraken moesten gelden. Om dit te bewijzen, was het niet genoeg, dat Hij onbesproken van wandel en zuiver van leer ware. Hij moest en zichzelven als Godsgezant voordragen, en met wonderwerken toonen, dat die hooge waardigheid Hem toekwam. Dit beide heeft Jezus gedaan, en zijn lijden heeft zoo wel de geloofwaardigheid van zijne getuigenis, als de wezenlijkheid zijner wonderen aan den dag gelegd. De grooten der wereld zouden gaarne gezien hebben, dat Jezus in al den glans van aardsche glorie ware verschenen. Dan, hierdoor zou men, met reden, hebben kunnen twijfelen aan de Goddelijkheid zijner zending, en Hem bij die oude wetgevers en stichters der staten hebben kunnen vergelijken, welke, om zich des te beter te doen eerbiedigen en gehoorzamen, nu eens zeiden uit Godenbloed gesproten te zijn, dan weder voorgaven, geheime zamenkomsten en gesprekken met de Godheid te hebben. - Bij den lijdenden Jezus vervallen alle soortgelijke vermoedens. De opregtheid van zijne getuigenis kan niet in twijfel worden getrokken, dewijl Hij, door hetgeen Hij van zichzelven getuigd had, het voorwerp werd van haat en nijd, met smaad overladen en ten dood gebragt. Wil men, voor een oogenblik, vooronderstellen, dat het voorgeven van Jezus ongegrond ware, men zal ten minste toestemmen, dat Hij innig bij zichzelven overtuigd heeft moeten zijn, dat hetzelve gegrond was. Wil men, dat Hij, door eene bezwaarlijk te begrijpene geestdrijverij vervoerd, zich ingebeeld hebbe een Godsgezant en met den Goddelijken geest vervuld te zijn, hoe zal men, echter, kunnen zeggen, dat Hij, toch,
zich even zeer bedriegen kon omtrent die Goddelijke

{==475==} {>>pagina-aanduiding<<}
kracht, welke Hij zich toeëigende, en door welke Hij de verbazendste wonderen verrigtede? - Ja, zijne diepe nederigheid en zijn lijden zetten aan deze wonderen eene bijzondere echtheid bij. Hadde Jezus met koninklijke pracht zijne wonderen verrigt, hoe veel zouden zij, voor de nakomelingschap, van hunne bewijskracht verloren hebben! Nu zijn zij door Jezus in zijne nederigheid en onder het oog zijner vijanden gedaan, en hebben de proef doorgestaan van het strengste onderzoek. Wat meer is, Jezus wordt gevat en geregtelijk veroordeeld; maar het nageslacht herziet het proces, en regtvaardigt den veroordeelden. Zoo worden dan de wonderen van Jezus de zekerste daadzaken, die de geschiedenis kan opleveren! - Wat het tweede stuk betreft, hier wordt aangetoond, dat de staat van vernedering en van lijden bij Jezus gediend heeft, om aan het voorbeeld, dat Hij gegeven heeft, al deszelfs volmaaktheid bij te zetten. Ware Jezus in een' blinkenden staat geweest, zijn voorbeeld zou zoo algemeen nuttig niet hebben kunnen zijn. Zou men zijne gematigdheid, zijne belangeloosheid, zijne losheid van de wereld, zijne nederigheid hebben kunnen prijzen, indien Hij op een' troon geplaatst ware geweest? Welke bewijzen zou Hij hebben kunnen geven van zijne gelatenheid en lijdzaamheid, indien Hij aan geene wederwaardigheid ware onderworpen geweest? Hoe zou men van zijne zachtheid, van zijne toegevendheid, van zijne verdraagzaamheid hebben kunnen gewagen, indien zijn wil geene tegenkantingen ontmoet hadde? Welke beleedigingen, eindelijk, zou Hij hebben kunnen vergeven, bijaldien Hij geene vijanden gehad hadde? - Wij vinden, daarenboven, in Jezus lijden eene krachtige aansporing tot de deugd. Indien Jezus geen deelgenoot geweest ware der menschelijke rampen, dan zouden zijne bevelen minder kracht op ons hebben. Zijn voorbeeld heeft meerder kracht, dan zijne magt om te bevelen alleen immer konde hebben. Het brengt zijne zedeleer in werking, en doet ons in Jezus zien, hoe

{==476==} {>>pagina-aanduiding<<}
edel, hoe schoon, hoe aanbevelenswaardig dezelve is. - Voorts wordt dit uitgewerkte stuk met korten en gepasten aandrang besloten, tot bevestiging in het geloof en tot heiligmaking.
Wat dunkt u, Lezer? Is dit niet verstandig prediken, en de eer van onzen Godsdienst, voor het oog van de grooten der wereld zelve, mannelijk handhaven? - Waardige Leeraar! Gij, die zoo veel nuts stichtede bij de eerste klassen der maatschappij gedurende uw leven, mogen uwe uitgegevene leerredenen nog veel nuts stichten na uwen dood!




Voorbereidend Onderrigt voor het Onderwijs in de Bijbelsche Geschiedenissen. Door Jan van Eyk, Predikant te Loosduinen. Te Amsterdam, bij A.B. Saakes. 1817. In kl. 8vo. 36 Bl. f :-4-:

Eenvoudigheid en volledigheid prijzen deze handleiding aan. Wij vinden hier 12 zeer korte leer- of leeslesjes. De 3 eerste lesjes geven een kort overzigt over geheel de Bijbelgeschiedenis, eene verdeeling derzelve in 5 tijdvakken, met aanwijzing der hoofdgebeurtenissen in ieder tijdvak, en moeten van buiten geleerd worden, hetwelk omtrent de overigen zoo zeer niet vereischt wordt. Het kort overzigt wordt nu, in 5 lesjes, omtrent ieder bijzonder tijdvak eenigzins uitgebreid. Het opmerkelijke in den loop dezer gebeurtenissen, en de redenen, waarom God dezelve aldus heeft bestuurd, en hoe dat alles beschreven is in den Bijbel, opdat wij God onzen Schepper en Jezus onzen Zaligmaker regt zouden kennen, en opdat wij in den Heer Jezus zouden gelooven en zalig worden, wordt in de overigen behandeld. Nu volgt eene aanwijzing, met kapittel en vers, waar de voornaamste geschiedenissen in den Bijbel te vinden zijn, zijnde dezelve in de opgegevene tijdvakken geordend; en is deze aanwijzing voor meer en min gevorderden onderscheiden, en bevat dezelve ein-
{==477==} {>>pagina-aanduiding<<}
delijk een wenk aangaande het noodige onderrigt van hetgeen omtrent de geschiedenis, zoo der Joodsche als Christelijke kerk, eenigermate althans, behoort te worden aangestipt. De Eerw. van eyk heeft, meenen wij, zich door dit eenvoudig boekje zeer verdienstelijk gemaakt bij menigen onderwijzer.

Belangrijke Waarnemingen omtrent het Slaapwandelen, of het Droomleven, zonder den invloed van het Magnetismus. Uitgegeven door C.W. Hufeland, Koninklijk-Pruissische Staatsraad, Lijfarts enz. Uit het Hoogduitsch. Te Dordrecht, bij A. Blussé en Zoon. 1817. In gr. 8vo. IV en 189 Bl. f 1-16-:

Deze waarnemingen, vertaald uit het Journal der praktischen Heilkunde van hufeland und harles, 1817, zijn zeker belangrijk, en eene gewigtige bijdrage tot de kennis van het Magnetismus, en als natuurverschijnsel, en als geneesmiddel. Men zoude het werkje in twee afdeelingen kunnen splitsen. In de eerste worden ons eenige waarnemingen van den Lyonschen Geneesheer pététin en van den Geneesheer renard te Mentz medegedeeld, betreffende de verplaatsing der zinnen, vooral naar de hartkolk, maar ook van het gehoor en gezigt naar andere deelen des ligchaams, in hysterische catalepsis, gepaard gaande met eenige verschijnselen van helderzien, of, zoo als hufeland met regt het verschijnsel noemt, droomzien. Dit merkwaardig verschijnsel, door pététin het eerst waargenomen, werd door hem toegeschreven aan eene soort van dierlijke electriciteit, dewijl hetzelve met de electrieke verschijnselen in sommige bijzonderheden eenige overeenkomst heeft. De Heer renard heeft te Mentz, herhaalde malen, hetzelfde toeval,in dezelfde ziekte, waargenomen, en deelt ons tevens eenige waarnemingen mede van de beroemde dumas, pinel en ande-
{==478==} {>>pagina-aanduiding<<}
ren, tot hetzelfde onderwerp betrekking hebbende. Aan de echtheid en naauwkeurigheid van het verhaal behoeven wij niet te twijfelen; en het zal daarom der moeite wel waardig zijn, zoo onze vaderlandsche artsen hunne aandacht, in deze zeldzame ziekte, op dit vreemde toeval vestigen. Hoe men toch ten aanzien van het dierlijk Magnetismus moge denken, dit is zeker, dat men uit die gevallen, waar het slaapwandelen en dergelijke verschijnselen zonder invloed der kunst ontstaan zijn, het meeste licht, ter opheldering
van dit duister stuk, kan trekken, vooral zoo deze zuivere natuurtooneelen door onbevooroordeelde oogen beschouwd worden.
In de tweede plaats levert ons dit boekje de historie van een' aanmerkelijk hoogen graad van helderzien en zinverrukking, insgelijks zonder kunst ontstaan; een verhaal, waarop men, met allen grond, het gezegde van boileau zou kunnen toepassen, dat het ware niet altijd waarschijnlijk is. De namen van klein en van hufeland waarborgen ook hier de echtheid der geschetste tafereelen, en in het verhaal zelve schijnen duidelijke trekken van waarheid door, al ligt er op enkele deelen merkbaar de vurige gloed der verbeelding en verrukking. Het geheele verhaal is een duidelijk bewijs, hoe sterk de voorstellingen der magnetisch slapenden, hoe sterk hunne verbeelding werkt, en hoe gevaarlijk dit voor hen worden kan. Een meisje, door opstopping der maandstonden, aan verschrikkelijke krampen lijdende, droomt, in haren magnetischen slaap, dat de 11de Augustus haar noodlottig zijn zal, en dat klein en een zeker derde, vereenigd op haar werkende, alleen haar kunnen redden, mits evenwel beiden het ondernemen, zonder er door haar toe verzocht te zijn, en met alle inspanning hunner krachten. Dit was genoegzaam om haar de hevigste angsten en toevallen te bezorgen, tot dat zij beide Heeren bij haar zag; die toevallen telkens te doen vernieuwen, als zij een van beiden in zijnen ijver zag verslaauwen, en om haar

{==479==} {>>pagina-aanduiding<<}
op den 11den Augustus op den oever des doods te brengen, ja zelfs nog eens naderhand, uit wrevel, omdat klein geen vertrouwen genoeg had gesteld in hare waarheidsliefde. Toen deed echter eene geduchte dosis opium haar het in den magnetischen slaap voorspelde gevaarlijk oogenblik gerust doorslapen. Een geruststellend bewijs, dat vermogende geneesmiddelen op die excentrische wezens, even als op elk ander mensch, werken.
Eenige korte waarnemingen van dien zelfden Geneesheer, het Magnetismus en deszelfs verkeerde aanwending betreffende, vullen de laatste bladzijden van dit werkje nuttig aan.





Verslag over het Amsterdamsch geöctroijeerd Kunst-cement, aan zijne Excellentie den Minister van Binnenlandsche Zaken, door de eerste Klasse van het Koninklijk-Nederlandsche Instituut van Wetenschappen, Letterkunde en Schoone Kunsten. Ingeleverd den 4den Julij 1816. Te Amsterdam, bij Pieper en Ipenbuur. In gr. 4to. 55 Bl. f 1-10-:

Dit Verslag, met de Bijlagen, daartoe behoorende, wordt voorafgegaan door het Koninklijk Besluit van 14 Dec. 1816, bij hetwelk het Amsterdamsch geöctroijeerd Kunst-cement den volledigsten triomf behaalt op het mededingend Dordsch Tras, reeds aan ieder bekend uit meer dan één nieuwspapier, en wordt gevolgd door het uittreksel uit het Verslag, op hoogen last almede in Staats- en Nederlandsche Courant, en ook in den Algemeenen Konst- en Letterbode, afgedrukt, en alzoo sinds een' geruimen tijd reeds in ieders handen. Deze uitgave geschiedt nu ook op bevel van Z.M. Wij moeten de lezing van het uitvoerig Verslag in deszelfs geheel een' iederen belanghebbenden aanprijzen, en weten waarlijk niet, wat men, zoo ten aanzien van

{==480==} {>>pagina-aanduiding<<}
den aard der proefnemingen, omzigtige naauwkeurigheid en volstrekte onpartijdigheid, als van den voor het geöctroijeerd Cement zoo gunstigen uitslag, meer zou kunnen eischen. Ten aanzien van eene proefneming in het groot, laten Bijlage A (zijnde Procesverbaal wegens opzettelijke inspectien en opneming der met dit Cement vervaardigde metselwerken van de vijf groote defensive Inundatiesluizen tusschen de Lek en den Biesbos) en B (zijnde soortgelijk van bijzondere waarnemingen bij het aanleggen en opmetselen der fonderingsvloeren van den diepen pompput tot de stoommachine voor het te stichten drooge dok aan het Nieuwe Diep) almede niets meer te wenschen overig. De aard van deze stukken gedoogt voor onze Letteroefeningen geen uitvoeriger berigt; men leze en oordeele!




Drie Verhandelingen over den Zelfmoord, uitgesproken in de Maatschappij van Verdiensten, ter spreuke voerende: Felix Meritis, te Amsterdam; door J.W. Statius Muller, Leeraar bij de Evang. Luth. Gemeente te Amsterdam, en Lid van de Holl. Maatschappij der Wetenschappen te Haarlem. Te Amsterdam, bij J. van der Hey. 1817. In gr. 8vo. VIII en 163 Bl. f 2-4-:

Drie Verhandelingen over een zeer aangelegen onderwerp, vooral in de nieuwere tijden. De Zelfmoord toch is thans in de Hoofdsteden (vooral vóór eenige jaren) tot eene ongemeene en waarlijk verontrustende hoogte geklommen. Een ontzettend voorbeeld van dien aard gaf den geleerden Schrijver aanleiding tot het opzettelijk bearbeiden dier stoffe in drie spreekbeurten bij Felix Meritis, in 1814, 1815 en 1816; wier eerste, en verreweg uitgebreidste, (door vele voorbeelden bij den druk vermeerderd) over de geschiedenis en de oorzaken, de tweede over het zedelijke van den Zelf-
{==481==} {>>pagina-aanduiding<<}
moord, en de derde over de middelen daartegen handelt. Eene zeer natuurlijke verdeeling. Ook kunnen wij met ruimte zeggen, dat wij in geene taal over dit onderwerp iets beters en volledigers kennen, (zelfs niet dumas, sur le Suicide) daar het niet alleen, ter veraangenaming, althans verlevendiging, van het zielkundig betoog over de oorzaken des Zelfmoords, met eene menigte treffende Anecdoten voorzien is, maar ook in dat betoog zelve, door schrandere nasporingen, door menschenkennis en een ruim overzigt des onderwerps, uitmunt. In de tweede Verhandeling zijn de tegenbedenkingen, vooral van rousseau, die ter staving van het geoorloofde der eigene vernieling van ons ligchaam dienen moeten, geenszins verzwegen noch krachteloos voorgesteld, maar ook volkomen beantwoord en wederlegd. En de middelen, in de derde Verhandeling aangewezen, komen ons te doelmatiger voor, daar de Heer statius muller moeds genoeg gehad heeft, het wijsgeerig vooroordeel trots te bieden, 't welk, onder het mom van menschenliefde, gelijk het alle ondeugden vergoelijkt en een' glimp geeft, dus ook den Zelfmoordenaar op dezelfde wijze als hem, die aan de wetten van Natuur en Maatschappij voldoet, laat begraven, en (och arm!)
te teêr van ziel is, om, tot welzijn der maatschappij, de nagedachtenis, of, misschien, om de overgeblevenen, van den Zelfmoordenaar aan te tasten. Volkomen overtuigend weêrlegt de Schtijver dit dwaze medelijden, en dringt op infamie voor de lijken der deserteurs uit den levensstrijd. - Doch, om ons gunstig gevoelen over dit werkje te staven, zal het noodig zijn, het een weinig van nabij te bezien.
In de beschouwing der geschiedenis van den Zelfmoord komt eene uitgebreide belezenheid voor. Met reden merkt de geleerde Schrijver (bl. 10) op, dat dezelve oudtijds bij geen Volk minder, dan bij de Joden, gepleegd is; gelijk ook in latere, ook in onze tijden dit Volk van allen het meest daarvan afkeerig is. Slechts

{==482==} {>>pagina-aanduiding<<}
omtrent den tijd des laatsten Oorlogs met de Romeinen schijnt de wanhoop de Joden tot razenden Zelfmoord, zelfs in massa, te hebben vervoerd. Voorts geleidt ons de Schrijver door Griekenland, Rome, het oude Duitschland, de Oost, Aziatische landen, en hier en daar in Amerika, waar de Zelfmoord in eere, en als 't ware eene aanstekende ziekte was, even als nog in Engeland. Verschillend is de gemoedsgesteldheid bij de Zelfmoordenaars; nog meer uiteenloopend zijn de beweeggronden, die hen aanzetten tot het zwarte bedrijf. Het ligchaamsgestel is daarvan veeltijds de oorzaak; en dit kan men als uitzinnigheid of ziekte beschouwen, wier slagtoffers minder schuldig zijn. Nog rijker is de bron van Zelfmoord, die uit de hartstogten ontspringt, vooral uit liefde, eer- en wraakzucht. Verzadiging des levens, bij ongelukkige rijken, ontbloot van werkzaamheid (dit laatste doet de Schrijver niet genoeg uitkomen), verdriet, zware verliezen, vrees voor de toekomst (als de menschen, zoo als het te regt heet, uitzinnig genoeg zijn, om zich van het leven te berooven, uit vrées van te sterven), voor schande, jammer over de rampen des Vaderlands, berouw, inspanning van den geest, bijgeloof en dweepzucht, speelzucht, onanie, dronkenschap (in den hoogsten graad), en zelfs (hetgeen men gerust tot de dweepzucht had kunnen betrekken) hoop op een beter leven, geven aanleiding tot de zucht, om zich met éénen slag van alle de ellenden te verlossen. Het verwondert ons eenigzins, hier geen enkel woord te zien nopens de bekende wijsgeerige alleenspraak van hamlet, die de oorzaken opgeeft, waarom de menschen, uit godsdienstige gronden, of liever uit vrees voor de hel, hun leven ontzien. Op bl. 62 staat, dat
de Zelfmoord veelal het gevolg is van eene verkeerde opvoeding, en van een onderwijs in den Godsdienst, hetwelk, in stede van het verstand te hulp te komen, hetzelve nog meer verwart, en, in plaats van eene zuivere Zedeleer, als den grondslag van den Godsdienst, voor te dragen, verborgenheden wil door-
{==483==} {>>pagina-aanduiding<<}
gronden, en dingen verklaren, die de Rede niet begrijpen kan. De Zedeleer is niet de grondslag van den Godsdienst, maar wel de Godsdienst van de Zedeleer. Eene moraal zonder God is een onding. Men zegge niet, dat dit, met eerbied gesproken, de gronden der zedelijkheid aan de willekeur van een Opperwezen blootgeeft: want een Hoogste Wezen zonder zedelijkheid, een Duivel aan het roer der wereld, is de dolste onzin, die naauwelijks bij de ruwste Wilden is uitgebroeid. Een God, in den hoogsten zin des woords, en een goede God zijn synonyma. Zelfs de Heidenen moesten, wanneer zij zich hunnen jupiter, of vischnoe, of hoe hunne Oppergoden ook heeten mogen, als zoodanig dachten, alle de snoode bedrijven, die zij hun anders toekenden, wel van hun denkbeeld aftrekken; en de verleider van danaë werd, in het gebed, Deus optimus maximus. Er bestaat dus, eigenlijk, geen Godsdienst zonder zedelijkheid: maar, helaas! men wil wel zedelijkheid zonder Godsdienst stellen. Doch waar dwalen wij heen, bij eene gewis slechts onoverdachte uitdrukking! Keeren wij weder tot de Verhandelingen van den Heer statius muller.
De tweede derzelven loopt over het gewigtige vraagstuk: Kan de Zelfmoord verdedigd worden? De gronden, door de Stoïcijnen, door montesquieu (in de Lettres Persannes), door frederik den grooten, vooral door rousseau, daarvoor ingebragt, worden beknoptelijk aangevoerd en overwogen, doch - te ligt bevonden op de weegschaal der onbedorvene Rede. De Zelfmoord is eene tegennatuurlijke daad. Het staat den mensch niet vrij, zijn' post te verlaten, omdat hij niet kan weten, tot welke einden hem de Veldheer daarop geplaatst heeft, en hoeveel nut hij daarop nog doen kan. De Zelfmoord is, zelfs bij de onderstelling, dat men regt op zijn leven heeft, eene dwaasheid. De vrijbrief, dien men daardoor elken booswicht in handen geeft, om zich aan de straf zijner euveldaden te onttrekken, is voor de Maatschappij ten hoogste ge-
{==484==} {>>pagina-aanduiding<<}
vaarlijk, dus gewis niet door den hoogsten Regter onderteekend. Het leven is zoo kwaad niet, als de mensch slechts goed is; en, in allen gevalle, duurt het leven niet eeuwig; men wordt eenmaal afgeroepen, en kan dan met vreugd en vertrouwen den Heer van ons noodlot genaken. Men kan nooit zeggen, dat men door den Zelfmoord niemand (al ware 't alleen door zijn voorbeeld) benadeelt. En, eindelijk, is dezelve geene heldhaftige daad, maar altijd een bewijs van zwakheid, althans van ongeduld en onstandvastigheid.
De laatste Verhandeling loopt over de middelen tegen den Zelfmoord. Deze zijn tweevoudig. De Staat en ieder enkel lid der Maatschappij kan die aanwenden. De Staat - en hier tast muller het euvel in den wortel aan - de Staat moet dien althans negatief tegenwerken, door met geene drukkende belastingen den middelstand en gemeenen man te verpletten. ‘Terugkoming van het stelsel, om de noodwendigste behoeften des levens, als de rijkste bron van inkomsten, naar evenredigheid het meest te belasten,’ wordt volstrekt gevorderd, zoo men eene rijke bron van ellende, en daardoor van Zelfmoord, wil stoppen. Inderdaad is het onbegrijpelijk, hoe, onder een vaderlijk bestuur, zulk een jammerlijk beginsel - niet uit de vorige dwingelandij overgehouden, maar - op nieuw ingevoerd is, (of het landelijk of stedelijk is, maakt hierin geen onderscheid;) een beginsel, waardoor, onder schijn van gelijkheid, de schreeuwendste ongelijkheid regeert, waardoor, vooral in buitendien reeds dure tijden, de eerlijke en nijvere vader des huisgezins, die den Staat een aantal kinderen schenkt, tot wanhoop gebragt wordt, daar hij zes- of zevenmaal meer moet opbrengen, dan de schatrijke ongehuwde vrek of wellusteling, wien deze belasting niets deert. Neen! zoo lang deze heillooze belasting (wier afschaffing onder het Fransche bestuur eene ware weldaad voor de gemeene klasse was, die veel kwaads vergoedde, en waarvan het zuidelijk Nederland vrij is) niet is ingetrokken, verwachte men

{==485==} {>>pagina-aanduiding<<}
geene welvaart voor den burgerstand, dan in buitengemeen goedkoope tijden. Waarom niet liever de weelde drievoudig belast? - Ook anderen goeden raad, der behartiginge waardig, geeft onze Schrijver, ter wering van den druk, die op de werkzame klasseirust, (bl. 138.) Meer regtstreeks tegen den Zelfmoord, echter, dient de publiciteit (de bekendmaking door de Overheid, met bijvoeging der omstandigheden, en, zoo veel mogelijk, der oorzaken en bewerkers) en de infamie, waarvan wij reeds boven spraken. Muller beroept zich daarbij op het voorbeeld van Athene, van Thebe, op den raad van plato en aristoteles (die toch ook Wijsgeeren mogten heeten!) ter staving van zijn gevoelen, om openbare schande aan den Zelfmoord te hechten. - Veelvuldig zijn de middelen, waardoor ieder lid der Maatschappij, in zijnen bijzonderen kring, den Zelfmoord kan weren, voornamelijk de opvoeding, het letten op ongelukkige lijders, die dezen weg heen willen, (zeer levendig voorgesteld, bl. 156, 157.) de voorzorg hen nimmer alleen te laten, geneeskundige hulp, en eindelijk, zoo dweeperij moeder der kwaal is, het onttrekken van alle voedsel aan dezelve en het geven van behoorlijke verstrooijing.
Men ziet uit dit alles, hoe belangrijk de behandeling dezer gewigtige stof is. Het weinige, 't geen wij aan te merken hadden, is al gaande weg in dit verslag ingevlochten. Wij voegen er dus enkel bij, dat geene druksouten - althans niet van belang - dit werk ontsieren, 't welk in een' duidelijken, nu en dan sierlijken, stijl is geschreven.

Galerie historique des Contemporains, ou nouvelle Biographie, dans laquelle se trouvent réunis les hommes morts ou vivans de toutes les nations, qui se sont sait remarquer à la fin du 18e. siècle, et au commencement de celui-ci, par leurs écrits, leurs actions, leurs talens, leurs vertus ou leurs crimes. 8 gros Vol. in 18o, divisés en 16 parties. T. I. A - BEL. 448 pages. T. II. BEL - BRU. 470 pages. T. III. part. 1. BRU - CAU. 232 pages.

Ziehier een nieuw, belangrijk werk, over de Geschiedenis van onzen tijd, binnen ons Rijk verschenen, doch hoogst-
{==486==} {>>pagina-aanduiding<<}
waarschijnlijk niet enkel door Nederlanders bearbeid. Voornamelijk toch zijn het Franschen, die hier ten tooneele verschijnen, (het is waar, dat Frankrijk in Europa de laatste jaren de grootste, hoewel niet altijd de schoonste, rol heeft gespeeld) en wel op eene wijze geschilderd, die ons doet vermoeden, dat zulks ook door Franschen, en wel van zekere klasse, geschied zij. Ook komen de Schrijvers in hun voorberigt er voor uit, dat zij zekere Biographie van de Heeren michaud, waarschijnlijk in den geest der Ultra-Royalisten gesteld, afkeuren en verbeteren willen; terwijl zij echter hunne letterkundige Artikelen goed en nuttig vinden, en weinig daarbij te voegen hebben. - Zij voegen er bij, dat eene levensbeschrijving ‘slechts een getrouw verslag van daadzaken moet behelzen, en vooral niet op den bodem van het hart neêrdalen, om daar misdadigers te zoeken; dat hare oordeelvellingen slechts moeten afkeuren, wat strijdig is tegen de algemeene zedewet, en die der Maatschappijen; dat zij van allen personélen haat en partijgeest moet vrij zijn: want het tegendeel kon ten gevolge hebben, den staat in partijen te verdeelen, wantrouwen en den geest van tegenstand te vereeuwigen, en, wat Frankrijk betreft, de groote meerderheid der Natie, wier gevoelens en belangen met diegenen overeenkomen, welke men zoekt te verbannen, slechts heil te doen zien in eene verandering van den staat der Maatschappij.’ - Wie hoort hier niet duidelijk den balling van 1815?
In dezen geest zijn dan ook de meeste staatkundige en militaire Artikelen, tot nu toe, gesteld. Wel is waar, het is moeijelijk, over een' nog slechts tot een vierde gevorderden arbeid, waarin de meeste en gewigtigste personen van onzen tijd nog ontbreken, (buonaparte wordt verwezen naar den naam napoleon) reeds een stellig oordeel te vellen: doch dit blijkt ten minste zeker, dat de geest, waarin dit werk geschreven is, de nieuwere Fransche is; dat is: verkleefdheid aan de omwenteling, (met uitzondering van haren ergsten gruweltijd in 1793 en 1794) aan het Fransche veroveringsstelsel, aan de legers en hunne overwinningen, en eindelijk aan hetgeen de partij, die napoleon in 1815 terugriep, waarschijnlijk bedoelde, een zeker mengsel van het oude Republicanisme en de Vorstelijke waardigheid, met uitsluiting van den Huize bourbon, en voldoening der

{==487==} {>>pagina-aanduiding<<}
misnoegde legers. Het is ons ondoenlijk, alle, of ook slechts de voornaamste plaatsen op te sommen, waar dit vrij duidelijk gespeld staat (want men bedenke, dat het werk, op twee kolommen met eene kleine letter gedrukt, zeer veel bevat): maar ééne plaats kunnen wij niet voorbijgaan, waar de verrader ney, met wiens naam elk eerlijk hart het denkbeeld van ondankbaarheid en trouwbreuk verbindt, genoemd wordt ‘l'illustre et malheureux Maréchal, dont les services, le nom et le déplorable fin, se sont identifiés dans le souvenir et la reconnaissance des Français’!!! Arme Fransche Natie, indien het zoo met u staat! Maar ook ongelukkig Europa in dat geval, zoo gij van uwe beschermers aan de grenzen beroofd wordt! - Alle Artikelen, waarin de snaar van den opstand tegen den Koning in Maart 1815 geroerd wordt, zijn ten stelligste in den geest van dien opstand, hoewel niet volkomen in dien van buonaparte, (zie b.v. de Artikelen angoulême, artois, berri, enz.) Het zoogenoemde Meiveld is eene assemblée éminemment nationale; het overschot van Waterloo, la glorieuse armée de la Loire, enz. Wij zeggen dit niet, alsof wij de Fransche Regering, vooral de Fransche Prinsen, hunne vertrouwelingen en driftige aanhangers, in allen deele in 't gelijk wilden stellen; het om wraak roepend bloed der Protestanten, slagtoffers van Koningsgezinde dweepers, zou ons dit reeds verbieden: maar het duidt toch eene onverschoonlijke eenzijdigheid aan, alle de rampen van Frankrijk in 1815 aan het Koninklijk Bestuur, hetwelk zich thans zoo uitnemend door daden regtvaardigt, te wijten, en de huichelaars, die in de eene week den Koning trouwe zwoeren, om hem in de andere week te verlaten en te verraden, als de ware
helden en welmeenende vrienden des Vaderlands voor te stellen. Voor het overige zal men, schoon hier vele onbekende, en buiten Frankrijk weinig belangwekkende, namen en personen voorkomen, nogtans eene menigte zeer gewigtige, en voor den Geschiedschrijver onmisbare, bijzonderheden en trekken vinden, vooral wat den tijd der Fransche Omwenteling betreft; en wij moeten de Schrijvers het regt doen van te erkennen, dat zij op meer dan ééne plaats het willekeurig Bestuur met verdiende verontwaardiging ten toon stellen, en de mannen des bloeds van 1793, b.v. billaud varennes, vooral niet verschoonen.

{==488==} {>>pagina-aanduiding<<}

Daar de latere Fransche Geschiedenis vrij wat minder rijk is in Geletterden dan in Staatkundigen, zoo is de beoordeeling van dezen ook schraal uitgevallen. Trouwens, dit was misschien de schuld van het toeval, hetwelk dezer dagen weinig doorluchtige Schrijvers in A en B heeft geplaatst. De partijgeest benadeelt hier weder de kritiek. De voortreffelijke Geschiedenis van den Veldtogt des jaars 1814, door a. de beauchamp, wordt gelaakt, omdat ‘de Schrijver den roem zijner landgenooten bekladt, en hem aan dien des vreemdelings opoffert.’ (T. I. p. 380.) In het geschil over de vraag, of het Tooneelspel (Drame) in de Letterkunde kan geduld worden? volgt men de oude regtzinnige leer, en noemt het, Art. beaumarchais, T. I. p. 398, (wel niet geheel ten onregte) ‘un genre dont les affligeans succès ont puissamment contribué à faire perdre en France le goût de la bonne comédie.’ De zedelooze stukken van beaumarchais vooral, waarop deze aanmerking in eene dubbele mate past, worden met eene loffelijke gestrengheid uitgelucht, in weerwil van den hier en daar wegslependen stijl. Maar wat zullen wij zeggen van de volgende wonderspreuk, bij gelegenheid der beoordeeling van lucien buonaparte's Gedicht Charlemagne, in ottava rima of Italiaansche stanza's geschreven? ‘En effet, lucien buonaparte ne paraît pas avoir senti combien il est difficile de saire des innovations heureuses dans la poësie d'une langue dans laquelle ont écrit racine, boileau et voltaire. Le génie de ces grands hommes, justes appréciateurs des beautés admirables du dante, du tasse et de l'arioste, n'eût pas manqué
d'introduire dans le noble langage Français le rhythme Italien, auquel les personnes familiarisées avec d'autres littératures ont tant de peine à s'accoutumer, et dont l'excessive monotonie, produite par le retour continuel des mêmes chutes, ne saurait s'accorder, en aucune manière, avec la dignité du poême épique, telle qu' homère, virgile, milton et voltaire l'ont conçue, et telle que l'Europe toute entière, l'italie exceptée, la conçoit encore.’ - Hoe! de Franschman, met zijne eentoonige Alexandrijnen, durft aan de telkens afwisselende coupletten der Italianen monotonie verwijten? Dat gaat verre! En hebben homerus, virgilius, mil-
{==489==} {>>pagina-aanduiding<<}
ton en voltaire dan in ééne voetmaat gedicht? Of verschillen zij niet onderling even zeer, als met de Italianen?
Doch welk eene aangename gewaarwording gaf het ons, te midden dezer of schrale, of niet boven veel berisping verhevene letterkundige Artikelen, eenigen te vinden betrekkelijk ons Vaderland, zoo schoon, met zoo veel oordeel, waarheidsliefde, kennis van zaken en naauwkeurigheid gesteld, dat wij de Verzamelaars van dit Woordenboek geluk wenschen, eenen man gevonden te hebben, die iets voor de Franschen geleverd heeft, en nog, zoo wij hopen, verder zal leveren, 't geen zij nog niet bezitten: echte kennis van onze Letterkunde. Deze man is de Heer g. van lennep, thans Mede-Redacteur der Algemeene Nederlandsche Courant te Brussel, die zijne veelvuldige kundigheden en goeden Franschen stijl dus ten nutte van zijn Vaderland, en deszelfs roem bij buitenlanders, besteedt. Reeds in het eerste Deel verdienen de Artikelen bekker (elizabeth) en bellamy, door naauwkeurige waardering dier bijna gelijktijdige ijsbrekers in den Roman en de Poëzij, opmerking. (Door een' misslag is de Willem Levend in tijdsorde vóór Sara Burgerhart gezet.) Doch vooral in het tweede zijn de Artikelen bilderdijk, blanken, en in het derde brugmans, meesterstukken door uitvoerige naauwkeurigheid, vooral dat van den eersten, Hollands Puikdichter, wien het van belang is, aan buitenlanders te doen kennen. Wij hebben in de 8 bladzijden, (16 klein gedrukte kolommen) welke hetzelve bevatten, niets dan waarheid, namelijk beredeneerden lof van den Dichter, optelling zijner menigvuldige werken, maar berisping zijner ongepaste uitvallen tegen de door hem vertaalde of nagevolgde, alsmede tegen andere groote Schrijvers, gevonden. Een paar misvattingen, echter, vergunne ons de steller te verbeteren.
Bilderdijk is niet in 1799, maar in 1806 uit zijne ballingschap teruggekomen; en de Vaderlandsche Oranjezucht is niet van 1815, wanneer dezelve kleine verdienste zou hebben gehad, maar van 1805 (zekerlijk eene drukfout). Onder het Artikel blanken lezen wij een uitgewerkt verslag van het leven en de werkzaamheden eens mans, dien de Schrijver te regt ‘een' der nuttigste burgers van een land als Holland noemt, waarvan voltaire niet reden (naar huat) gezegd heeft: God schiep de wereld, maar de menschen Holland.’ In onze taal bestaat er zulk een verslag

{==490==} {>>pagina-aanduiding<<}
nog niet; en, leed het ons bestek, wij zouden gaarne daarvan een uittreksel mededeelen. Zelfs b. bosch, de Representant-Dichter, is niet vergeten; doch grootere lof en meerdere uitgebreidheid is natuurlijk aan den voortreffelijken jeronimo de bosch toegewijd: 's mans kenschetsende trekken, hartstogtelijke zucht voor de letteren, en zachtheid van inborst, die niets ademde dan vrede en liefde, worden vooral niet vergeten. De Heeren van brienen van ramerus (bij misstelling kamerus gespeld) en jan ten brink, mannen van zeer uiteenloopende verdiensten, zijn almede kortelijk gekenschetst. Of dit laatste Artikel van den Heer van lennep zij, is ons niet volkomen gebleken: hij is anders zoo afkeerig van staatkundige polemiek, dat de tegenbedenkingen tegen ten brink's betoog van het regt om napoleon te verdrijven, en deszelfs Fransche Tirannij, minder van onzen Landgenoot, dan van een' der overige Redacteurs schijnen te zijn, wier geest wij reeds kennen. (Door eene kluchtige drukfout staat er bij de aanhaling der Fransche Tirannij: te gebruin der schokelen.) Wij zullen nog slechts met een woord melden, dat het werk al gaande weg vooral niet verflaauwt in het opnemen van verdienstelijke Hollanders. Dus heeft men in het IIIden Deels 1ste Stuk de Artikels brugmans (vooral uitstekend), brunings, (christiaan en koenraad lodewijk) de bije, buys, buyskes, canneman, en van de capellen. Wij bevelen dus dit werk zeer aan onze Landgenooten, die daarin veel gewigtigs over een aantal Nederlanders zullen vinden, wier leven en lof nergens elders vermeld zijn, en die wij hopen, dat, naar de gewoonte onzes lands, ook nog in lange
het doodenoffer eener lofrede niet zullen ontvangen.
Zie hier een klein gedeelte uit het Artikel bilderdijk, na de opsomming van 's mans menigvuldige werken, (tot in 1808.) ‘Welke verwonderlijke vruchtbaarheid! welke onuitputtelijke dichtader! en wanneer men bedenkt, dat deze talrijké voortbrengselen, verre van het gewrocht der heillooze gemakkelijkheid van een' of anderen scudery te zijn, meestal even zeer door gedachten als uitdrukkingen uitmunten, zoo moet men erkennen, dat dit verschijnsel geene weêrgade ontmoet dan bij den verbazenden man, waarop Frankrijk, wat de algemeenheid zijner kundigheden

{==491==} {>>pagina-aanduiding<<}
en de buigzame verscheidenheid van zijn talent betreft, met billijke fierheid mag bogen (voltaire). Het is noodig, hier eene algemeene aanmerking te maken op bilderdijk's veelvuldige vertalingen. Het werk des oorspronkelijken Dichters, dien hij op zich neemt over te brengen, dient hem doorgaans slechts tot thema: hij volgt het, zoo lang deszelfs gang hem behaagt; hij verlaat het, zoo dra deze hem niet meer bevalt; hij neemt er van weg, voegt er bij, stelt iets anders in de plaats, en zijne vertaling, of liever navolging, is over 't algemeen iets, dat geheel verschilt van den tekst; en toch heeft deze overzetting naar zijne wijze dit buitengewone, dat zij niet alleen haar voorbeeld evenaart, maar het somtijds zelfs overtreft. Alle zijne vertalingen hebben eene natuurlijkheid, eene bevalligheid en kracht, die men zelden aantreft in werken van dezen aard, waarin doorgaans eene stijfheid en gedwongenheid heerscht, die de vrucht is van den onderscheiden' geest der talen, en de zwarigheden om even krachtige woorden te vinden. Kan deze manier al niet voor modél dienen, men kan haar toch de groote verdienste niet ontzeggen, dat zij den lezer behaagt, roert en wegsleept door het vermogen en - zoo die uitdrukking geoorloofd zij - door het despotismus van zijn talent. En dit is het hoofddoel der ware poëzij: zonder hetzelve bestaat er geene.’
Wij verlangen zeer, voor de eer onzer vaderlandsche Letterkunde bij onze zuidelijke landgenooten en den buitenlander, dat dit werk spoedig voortgezet worde, waarvan wij hier een verslag gaven, wel breed genoeg voor ons bestek, doch vooral niet te ruim voor den rijkdom en de verscheidenheid van den inhoud.





Redevoering van Cornelis Fransen van Eck, over het aanbevelenswaardige van de beoefening der Nederlandsche Letterkunde. Gehouden den 16 van Louwmaand 1817. ter aanvaarding van het Hoogleeraarambt in de Nederlandsche Taal- en Letterkunde, aan de doorluchtige Schole der Stad Deventer. Te Deventer, bij J.H. de Lange. 1817. In gr. 8vo. 59 Bl.

Indien wij eene inwijdingsredevoering, inzonderheid bij eenen

{==492==} {>>pagina-aanduiding<<}
nieuw-opgerigten leerstoel, als eene openbare inleiding tot de lessen mogen beschouwen, dan beveelt zich het onderwerp van van eck terstond door zijne eenvoudigheid aan. Ditzelfde passen wij, na de lectuur, zonder aarzelen, toe op de behandeling. De man, trouwens, is sedert lang bekend, als een waardig hoog- en volksleeraar, als een helderdenkend en welsprekend man, over wiens beroeping ook tot dezen nieuwen post niet ligt iemand ontevreden zal kunnen zijn. Het voorgesteld betoog wordt gebouwd op de innerlijke voortreffelijkheid der Nederlandsche Letterkunde, zoo van wege de taal zelve, als de voortbrengselen, daarin vervaardigd; op het gezag van aanzienlijke en beroemde mannen; op het groote nut, hetwelk zij aan alle geleerde standen in ons vaderland, ja aan alle Nederlanders aanbrengt. En vindt de redenaar hier stof, om zijne kennis, oordeel en smaak rijkelijk aan den dag te leggen. Bijna alwat bij ons heeft uitgemunt, wordt aangehaald, gemonsterd, en in vergelijking gebragt met voortreffelijke vreemden zoo wel, als in verband beschouwd met tijden en omstandigheden. In één woord, wij durven dit stuk aan elken liefhebber onzer fraaije taal- en letterkunde, ter lezing, aanbevelen. En, gelijk wij dit gaarne doen, zoo kunnen wij niet nalaten, onze spijt te kennen te geven, dat wij niet reeds vooraf gelegenheid hebben gehad, aan den schoonen stijl en bevalligen smaak des Utrechtschen hoogleeraars in hetzelfde vak onze hulde toe te brengen.






Redevoering bij de viering van het vijfentwintigjarig bestaan van het Departement Leeuwarden, der Maatschappij: Tot Nut van 't Algemeen, op den 30 Julij 1817. uitgesproken door W.H. Suringar. Te Leeuwarden, bij J.W. Brouwer. 1817. In gr. 8vo. 68 Bl. f :-16-:

En doel en gezegend gevolg der Maatschappij zijn reeds zoo algemeen bekend en erkend, dat geene lofrede meer noodig is; en echter is het opwekken van de geestdrift bij derzelver leden en begunstigers, en het inboezemen van belangstelling bij het algemeen, gedurig al weder nieuwe behoefte. De gedenkdag voor het Leeuwarder Departement was aldaar eene tot dat einde zeer geschikte gelegenheid, en het werk

{==493==} {>>pagina-aanduiding<<}
viel in zeer goede handen. Zoo wel de Gezangen, voor een zangkoor en voor kinderen, door den Heer g. van de wal vervaardigd, als de Redevoering zelve van den Heer suringar, dragen onze volle goedkeuring weg; en bepaalt zich deze nagenoeg bij uitsluiting tot het eigen Departement. De kleine beginselen - eene enkele gedachte van een enkel eenvoudig Leeraar gaf aan geheel de Maatschappij den oorsprong; en in Vriesland was ook het begin maar gering. Dan, overvloedig is thans de uitwerking: de vergaderingen, zoo in zichzelve als om derzelver vruchten, allervoortreffelijkst, - een verbeterd onderwijs, - opleiding van en tot schoolmeesters, - eene uitgebreide Leesbibliotheek - en belooning van menschlievende daden. De Redenaar houdt het juiste midden tusschen stuitenden lof van eigene verdiensten en het overdreven nederig zwijgen, waar het spreken nut kan doen; doet tevens dankbaar hulde aan nog levenden en reeds overledenen, aan wie het gevoel van groote verpligting te dezer gelegenheid van zelve verlevendigd werd; stemt vooral ook tot dankbaarheid aan het Albestuur, de bron van alles goeds, en zal natuurlijk te Leeuwarden krachtig opgewekt hebben tot volharding en vernieuwden lust, en elders tot eenen edelen naijver, ook nu bij de lezing, aansporen. Het opstel is zonder praal en in eenen goeden geest, beschaafd, ordelijk en bevattelijk. Der schoone sekse, die zoo veel tot den bloei des Departements, door deelneming en belangstelling, bijdraagt, geschiedt pligtmatige hulde.

Over de Magt der Vorsten op de Kerk in hunne Staten, door M.N. Rioust. Uit het Fransch vertaald. Te 's Gravenhage, bij de Erven J. Allart. 1817. XII en 100 bl. f :-18-:

De Schrijver van dit stuk was weleer Aalmoezenier bij den ongelukkigen Koning van Frankrijk, lodewijk XVI. De aanleiding tot zijn schrijven meldt hij, in zijn Voorberigt, aldus: ‘De meesten der Katholieke Kerken zijn zonder oppersten Herder, (Bisschop.) - De Vorsten van Europa bleven (lang) besluiteloos ten aanzien der middelen, om dezen staat van weduwschap te doen ophouden. - Afgemat, door het bijna onbepaald uitstellen van het verdrag des Duitschen

{==494==} {>>pagina-aanduiding<<}
Rijks met den Paus, hebben verscheiden Protestantsche Vorsten in Duitschland de verstandige partij gekozen, om de in hunne Staten opengevallene kerkelijke waardigheden te vervullen, en reeds hebben de Keizer van Oostenrijk en de Koning van Napels aan de Bisschoppen hunner Kerken verboden, zich (wat het onderzoek en de inwijding betreft) tot den Paus te vervoegen, die slechts één hunner is. De regten der Vorsten hernemen dus hun gezag: de overdrevene aanmatigingen van de hersenschimmige magt, die sedert eeuwen het geloof aan het rijk der vooroordeelen, en de rede zelve aan de dwingelandij der vrees dienstbaar maakten, zullen dus weder op hare regte waarde worden gesteld. Het zou niet genoegzaam zijn, zich hierin te verheugen; men moet bewijzen, dat, ten aanzien van dit punt van leer, de wenschder welgezinden een algemeen aangenomen wensch is; en dit is het oogmerk van dit geschrift.’
Ziet hier deszelfs inhoud. Inleiding. Over het gedrogtelijke stelsel van eene wereldlijke en geestelijke oppermagt, van elkander onderscheiden. Afdeeling 1. Oorsprong van de magt der Vorsten op de Kerk in hunne Staten. 2. Geweldenarijen der Paussen en hunne willekeur. 3. Gelijkheid van regten en magt der Bisschoppen onderling, zonder onderscheiding of voorrang. 4. Tijdperk van het stelsel van den Pauselijken voorrang; middelen, met standvastigheid gebezigd, om het te vestigen. - Besluit.
De Koninklijke magt is (volgens den Schrijver) van onmiddellijk Goddelijke instelling, en de Hoogepriesterlijke waardigheid was daarmede verbonden. Mozes ontving en oefende beiden; en aaron stond onder zijne bevelen. Dezelfde magt berustte bij saul, david, salomo, uzzia, cyrus en alle de Koningen der oudheid; ook bij die van Rome, en, in later tijd, bij deszelfs Keizers. Jezus leerde, aan hen te geven, wat hun toekwam; zijne Apostelen insgelijks. Konstantijn de groote en zijne opvolgers andhaafden hun regt: de Paussen waren hun onderworpen. Zoo ook aan karel den grooten. Doch, onder zijn' zwakken zoon, lodewijk, verhief zich de Pauselijke heerschzucht, die zich, in de opgevolgde duistere eeuwen, in het meesterschap over hunne meesters vestigde. Hildebrand maakte het Hoofd der R. Kerk onafhankelijk van de burgerlijke magt, trok de aanstelling van alle Bis-
{==495==} {>>pagina-aanduiding<<}
schoppen alomme aan zich, en onderwierp zich de gansche Geestelijkheid. Sedert kende het willekeurig kerkelijk gezag geene palen. Keizers en Koningen werden, zoo ras zij het den Opperpriester maar niet naar genoegen maakten, met den ban geslagen en diep vernederd. Alwat men slechts bedenken kon, om dit rijk van overheersching duurzaam te maken, werd bij der hand genomen en vastgesteld. Daartoe dienden Bedelmonniken, Inquisitie, Kruistogten, Tienden, schatpenning van Sint Pieter, Hoofdgelden, Vrijstellingen, Aflaten, verborgen werkzaamheden, verbod van Echtscheiding, ongehuwde staat der Priesteren, enz. De Godsdienst werd verzinnelijkt; domheid en dweepzucht werden gekweekt; aan alle vrij onderzoek werd de bodem ingeslagen. Plegtigheden
vervingen gebeden, Heiligen en beelden God zelf. Overal werd blinde onderwerping aan den eenigen algemeenen Priesterkoning geleerd, van wien de Koningen slechts Vassalen waren, die hij, als het hem behaagde, van hunne troonen kon schoppen, om er anderen op te zetten: en, waren er, die zich durfden handhaven, tegen de zoodanigen kwam de leer te stade, dat men eenen ketter, evenveel op welke wijze, dooden mag, en daardoor altijd der Kerke eenen dienst bewijst. Wij houden ze niet voor doodslagers, (zeide urbanus II) die met den ban geslagenen om het leven brengen. Die leer werd vooral door de Jezuiten verspreid, en wapende den arm van eenen clement, barriere, chatel, ravaillac, damien, jaurigni, balthazar gerards enz. In Frankrijk vooral heeft die vreesselijke magt der Paussen steeds vele beroerten en menig bloedtooneel verwekt. Zij randde een philips den schoonen en hendrik IV aan; Koningen, die de bewondering en liefde der Volken zijn geweest. De geschillen over de Pragmatique Sanctie veroorzaakten er, eene eeuw lang, eenen worstelstrijd tusschen de Paussen en Koningen, die, onder frans I, met het Concordaat eindigde. Al deze magt der Paussen was geusurpeerd. De Apostelen van jezus christus en de hun opgevolgde Bisschoppen waren allen elkander gelijk, zonder eenige meerderheid des eenen boven den anderen. Dit was overeenkomstig met hunnes Meesters voorschrift en verordeningen. Het gezag, dat zich de Roomsche Bisschop daarna heeft aangematigd, is door de Kerkvergaderingen en Oudvaders wedersproken. Het komt hem volstrektelijk niet toe. En hoe toch heeft hij het

{==496==} {>>pagina-aanduiding<<}
zich dan verkregen? Dit kan men hier uit de Geschiedenis aangewezen zien. Ons bestek gedoogt niet, ook hierin, gelijk tot dus ver, den gang des Schrijvers te doen opmerken. Genoeg: Romes Bisschop werd, langs allerhande snoode en listige wegen, tegen het Evangelie zoo wel, als tegen het regt, eerste of opper-Bisschop, omdat Rome de eerste stad der wereld was. Maar Rome is Rome niet meer, en het gezag van Romes Bisschop behoort binnen zijne grenzen terug gebragt te worden. Dat voortaan de Vorst benoeme, de Aartsbisschop inwijde, en de Vorst den gewijden in zijn Bisdom stelle. Kant men zich daartegen, en onderwerpt men zich daarna, men vertrouwe die onderwerping niet. Rome onderwierp zich nooit, dan om te verkloeken. Het sliep nimmer. Reikt gij den Paus eene hand, hij slaat ze in boeijen; ontvangt gij hem wél, hij maakt zich meester in uw huis; en zelfs de godvruchtige gift eischt hij vervolgens, als schatting. Bisschoppen zijn geestelijke Stedehouders der Vorsten tot de kerkelijke zaken, zoo als ondergeschikte wereldlijke Overheden het zijn tot de burgerlijke. Aan de Vorsten komt het toe, de kerkelijke wetten te herstellen, de Kerk te beschermen, voor het behoud des geloofs te waken, het kerkbestuur te regelen, enz. - Deze leer van hun onverjaarbaar regt werd door Keizer jozef II hernienwd. De hervorming, welke hij, in overeenkomst daarmede, in zijne Staten invoerde, beangste de kerkvoogden. Pius VI ondersteunde hunne hebzuchtige vorderingen, en verlangde een mondgesprek met den Monarch. Hij kwam te Weenen; maar vertrok weder vandaar, zonder dat in de Keizerlijke verordeningen iets veranderd werd. Hij schreef daarna aan jozef; maar deze bleef onverzettelijk. - Ondertusschen hebben de Vorsten toch niets te bevelen over het geloof zelf en de meening, maar alleen over de kerken en het kerkbestuur. Zoo behoort het ook in Frankrijk te zijn. De burgerlijke en kerkelijke wetboeken behooren overal in
overeenstemming gebragt te worden. De tegenwoordige tijd is geschikt, om aan de geschillen tusschen Paus en Vorsten voor altijd een einde te maken, enz.
Ziet daar den voornamen inhoud en het beloop van dit belangrijk geschrift, dat, in den schoonen vorm der Fransche welsprekendheid gegoten, en met al het vuur en de vrijmoedigheid, welke men van eene Protestantsche pen zou heb-
{==497==} {>>pagina-aanduiding<<}
ben mogen verwachten, geschreven, over het geheel, door bondigheid van redenen en bewijzen, wegsleept. Alleen tegen het betoog in de eerste afdeeling zou vrij wat zijn in te brengen. - Ettelijke aanteekeningen, achteraan gevoegd, dienen tot nadere staving, opheldering enz. - De Vertaler, die ons dit stukje, als eersteling, ter proeve van zijnen letterarbeid in dit vak aanbiedt, mag met de in hetzelve grijs gewordenen wedijveren, en heeft zich meesterlijk gekweten.





Kort Overzigt van den voormaligen Handel der Nederlanders van Azië in Azië; zijnde een Vervolg van Java. Door H.D. Campagne. In 's Gravenhage en Amsterdam, bij de Gebroeders van Cleef. In gr. 8vo. 258 Bl. f 2-4-:

Een werkje van eenen blijkbaar niet onkundigen, met wezenlijke zucht voor het Vaderland bezielden man, die bovenal voor den vrijen handel ijvert. Hij legt, gelijk zoo vele verlichte en onbekrompen denkende Staatshuishoudkundigen en Staatslieden, het stelsel van adam smith, ter vergunning der meestmogelijke vrijheid van koophandel, ten grondstage, wraakt dus alle monopolie hoegenaamd, prijst overal de milde beginselen der Engelschen aan omtrent hunnen eigenen handel, (die echter verbazend afsteken bij de vijandelijke houding, waarin zij zich door verbodswetten, de akte van zeevaart, drukkende belastingen op uit- en invoer, en het bezetten van vaste plaatsen op de gewigtigste handelspunten, ten aanzien van andere Natien stellen) en schrijft aan die beginselen grootendeels den tegenwoordigen bloei des Engelschen handels in de Oost, gelijk aan het monopolie der O.I.C. het verloop en verval van den onzen toe. Vrijmoedig is zijne taal; en men kan uit het gezegde wel zien, dat hij het oud-Hollandsche gevoelen wegens geringe belastingen op, en genoegzaam geen verbod van in- en uitvoer is toegedaan, hetwelk in 1816 bezweken is; iets, waarover de Duitschers zich even zeer beklagen, als wij over het verbodsstelsel der Engelschen. (Zie onder anderen bl. 21 en verv.) Het mercantiele zoo wel als koloniale stelsel wordt nu kortelijk ontwikkeld, en ten aanzien van het eerste aangetoond, dat de handel met eigene voortbrengselen altijd de hechtste grond is

{==498==} {>>pagina-aanduiding<<}
van nationalen rijkdom; daarop volgt die met de Kolonien, doch alleen met het meerdere (surplus) derzelven: geene gedwongene leveringen, geen alleenhandel; deze knakt slechts het welvaren der Volkplanting nutteloos: men heeft dan het door en door valsche beginsel van weinig en duur, liever dan goedkoop en veel te verkoopen, hetwelk natuurlijk eenige weinigen verrijken en velen verarmen moet, terwijl het laatste stelsel (dat van den vrijen handel) onder velen welvaart en overvloed verspreidt. Ten gevolge dezer grondstellingen, kan de Schrijver ook niet gunstig denken over het monopolie in specerijen, door onze Voorvaderen, en door zoo velen in Europa, als eene der grondzuilen van onzen rijkdom beschouwd. Echter drukt hij zich hierover meer of min twijselachtig uit, (bl. 118) Maar met nadruk schildert hij het deerlijk verval van onzen handel op Perzië, - zoo voordeelig, omdat men er vele kostbaarheden tegen uit Japan gehaalde goederen inruilde; - de nadeelen van het verlies van Cochin op de Malabaarsche kust, en daarmede van den gewigtigen handel in de beste peper, (daar wij thans op die kust niet één kantoor meer hebben.) Suratte is op de geheele westkust van Hindostan nog de éénige haven, die voor ons openstaat. (Doch wij meenen, dat, gelijk Ceilon voor Java, dus ook Bombay voor Suratte een doorn in 't vleesch is, vooral wanneer nu, volgens de laatste berigten, Poenah en het geheele land van den Peischwa zich in Engelsche handen bevindt.) Op Kormandel bezitten wij, volgens den Schrijver, nog Paliacatte,
Palicol en Jagernaikpoeram; deze kust is om de O.I. katoenen lijnwaden van belang. In Bengalen hadden wij voorheen de gewigtige stad Patna, met den groei van de beste opium; eene plaats, die, als van geen belang zijnde, in 1790 tegen 500 kisten opium of amfioen 's jaars aan de Engelschen werd afgestaan, die in dezen handel, te voren een monopolie, door hen vrijgegeven, sedert eene goudmijn gevonden hebben. Ook hebben zij onzen handel op Malacca geknakt en schier vernietigd door den aankoop van Poulo-Pinang, of Prins Wales-eiland, liggende in de straat tusschen Sumatra en Malacca, vanwaar een zeer groote handel, vooral op China, gedreven wordt. Malacca is aan ons dus teruggegeven, maar als een uitgedroogd en bijna verstorven ligchaam. Het zal de grootste moeite vereischen, den handel daarheen weder eenigermate op te wakkeren. Een

{==499==} {>>pagina-aanduiding<<}
woord, der behartiginge waardig, wordt hier gezegd van den naijver tusschen Batavia en Malacca, door de Engelschen niet nagevolgd, daar bij hen Bombay, Madras en Calcutta zonder jaloerschheid te gelijker tijd het hoofd opgestoken hebben.
Zie daar de westersche handel, of die op landen ten westen van Java gelegen. Ongetwijfeld behooren daartoe ook Pedir, Queda, Sumatra en Banca, welke wij niet begrijpen kunnen, dat de Schrijver onder den oosterschen handel begrepen heeft. Daarentegen maakt hij zich met een enkel woord af van den gewigtigen specerijhandel op Amboina, Banda, en van de overige Moluksche eilanden; en, 't geen nog vreemder is, van den handel op Japan, dit weleer zoo gewigtig gedeelte van dien van Indië, zwijgt hij geheelenal. Is dezelve dan misschien geheel te niet? Hebben ons de Engelschen dáár ook, gelijk in de markt op China, verdrongen? Wij herinneren ons echter niet, van eenigen wettigen afstand diens handels, of van een' stap der Japansche Regering te dien aanzien, iets te hebben vernomen. Van veel belang is het tegen Cochin ingeruilde Banca; een eiland, rijk aan tin, hetwelk in den handel op China dient, en zelve (zie bl. 155) de sleutel is van den Chineschen handel. Het is te hopen, dat wij daarvan behoorlijk partij zullen trekken. De Schrijver, hoezeer een vijand van alle monopolie, verdedigt, uit hoofde der bijzondere omstandigheden, het voorregt der vernietigde Nederlandsch Chinesche Maatschappij. Een zeer merkwaardig gezegde van een' er voornaamste Chinesche kooplieden moeten wij hier aanvoeren: ‘Nu Holland weder Holland en vrij is, heb ik geene vreeze: zij zijn te wél bekend, als de eerste aller Natien, en niet in staat, om hunne verbindtenissen te schenden.’ Roemrijke getuigenis! doch in de gevolgen tot hiertoe van weinig
vrucht. Men zie het jaar op jaar vervallend en ten ondergang snellend Leiden, welks fabrijken door den Chineschen handel, zoo die slechts iets van den ouden luister had, zouden kunnen opgeholpen worden.
Hoewel de Schrijver reeds een werkje over Java geschreven had, vertoeft hij echter ook hier, langer dan bij eene der reeds genoemde plaatsen, bij die hoofdbezitting der Nederlanders in Indië, welke hij beschouwt: 1.) ten aanzien van Godsdienst en beschaving, 2.) van finantien, handel, Marine en scheepsbouw; en eindelijk werpt hij een' vlugtigen

{==500==} {>>pagina-aanduiding<<}
blik op onze verlorene bezittingen in de Oost: de Kaap, Ceilon, Cochin en Bernagoor in Bengalen, wier ongemeen gewigt met een woord aangetoond wordt. Ten slotte komen als bijlagen een Extract uit de Capitulatie met Schah abas van Perzië (1675), berekeningen wegens den handel op Suratte, en vrijbrieven van Indijche Vorsten uit de zeventiende eeuw.
Nog eens: dit werkje verdient de aandacht, niet alleen des gewonen Lezers die toch een kort, populair en niet omslagtig voorgedragen denkbeeld dient te hebben van den tegenwoordigen staat onzer Oostersche bezittingen, maar ook die van den handelaar, die niet denken moet, dat hij zijne speculatien nog naar de onde sleur kunne inrigten. Maar de Schrijver had zich toch hier en daar wel wat kunnen bekorten, wat minder in declamatien uitweiden, herhalingen mijden (b.v. bl. 118 en 210, waar het gestelde wegens den specerijhandel tweemaal, bijna met dezelfde woorden, wordt voorgedragen); vooral denke hij aan het spreekwoord: schoenmaker, houd u bij uwe leest! want het zou hem moeijelijk te bewijzen vallen, dat de Christenwereld zich bepaaldelijk en uitsluitend aan de bergleerrede van jezus en de eenvoudige voorschriften zijner Apostelen, vooral van johannes en jacobus, (dus niet of toch minder van petrus en paulus?) moet houden; zie bl. 173. Ook hebben waarlijk niet alle Godsdiensten, zoo als hij volgens payne beweert, ten oogmerk, om de menschen beter te doen worden dan zij natuurlijk zijn. Kent de Schrijver dan geene eerdiensten, die menschenoffers, wellust, zelfs onnatuurlijke misdaden, prediken?
De stijl des werks is zeer wel, en verheft zich hier en daar zelfs hooger, dan in de meeste boeken van dien aard het geval is.

Avontuurlijke en wonderbare Veldtogt van eenen jongen Kozakken-officier. Naar het Hoogduitsch. Te Amsterdam, bij C.L. Schleijer. 1817. In gr. 8vo. 140 Bl. f 1-16-:

Men heeft uit de onderscheidene oorlogen onderscheidene romaneske verhalen, die dan daardoor, dat zij ten minste met

{==501==} {>>pagina-aanduiding<<}
eene grootere ware gebeurtenis, die des oorlogs, in verband staan, eenige aanspraak op geloof, als waarachtig voorval, maken. Wij kunnen niet zeggen, dat zoodanige vinding, om aan het verhaalde waarschijnlijkheid te geven, onaardig is; en wien het nu, wanneer hij zich in eenen goeden roman vermaakt, hinderen mogt, dat hij telkens denken moet: dit schoon tafereel van getrouwheid, edelmoedigheid enz. is toch niet uit de werkelijke wereld, waarin misschien dergelijke niet te vinden zijn, dien blijft, bij het lezen van zoodanig iets, dat met eene wereldbekende gebeurtenis in verband staat, altijd nog de hoop overig, dat het in waarheid bestaan hebbe. En waarom zoude men niet verwachten kunnen, dat te midden der gruwelen van den oorlog ook edele daden gebeurden? In de wereld is immers alles gemengd; en op het tooneel des krijgs, waar de mensch zonder lang bedenken zijne inborst laat werken, is ook de meeste gelegenheid tot zulke bedrijven.
Het voor ons liggend werkje is, wat de stof aangaat, ontleend uit den veldtogt der Russen tegen napoleon, en het verhaal zoude zeer wel meer dan roman kunnen zijn.
Aan den Don woonde de jonge michaël soronsky, bij wiens ouders eene nicht, cathinka, in huis was, dochter van eenen Heer van watelef uit Moskou, die haar, na den dood zijner vrouwe, geheel aan de zuster van deze, moeder van michaël, had overgelaten. De jonge lieden verbonden zich aan elkander door de heiligste wederzijdsche beloften. Dan, een jonge Graaf van gomerowno, wiens ouders in Moskou leefden, vernachtte toevallig bij de ouders van michaël, en werd op cathinka verliefd. Hij was rijk, en de Heer van watelef slechts een gewoon edelman; op deze omstandigheid bouwde hij zijne hoop.
De Heer van watelef en de familie soronsky schreven elkander weinig. De laatste twijfelde niet in 't minste aan de toestemming van den eersten in het huwelijk van cathinka met michaël, en verzuimde, de verloving aan hem te melden. Deze omstandigheid veroorzaakte, dat, gomerowno ondertusschen bij van watelef om cathinka aangehouden hebbende, deze zijne toestemming gaf, mits cathinka nog vrij ware. Hij reist dus naar soronsky, hoort, wat er gebeurd is, en uit de omstandig-
{==502==} {>>pagina-aanduiding<<}
heid, dat men hem in cathinka's verloving met michaël in 't geheel niet gekend heeft, ontstaat een hevig ongenoegen, 't geen ten gevolge heeft, dat van watelef zijne dochter mede naar Moskou terug neemt.
Hier kan cathinka de nadere verkeering met de familie gomerowno niet ontgaan, en wordt door dezelve uitmuntend behandeld. Hare drie broeders deelen in hare fmart. Geen rijkdom van het huis gomerowno, geene overreding, geene vriendelijke behandeling kunnen cathinka voor den jongen Graaf gewinnen of aan michaël ontrouw maken.
De Franschen waren reeds tot op het Russische grondgebied voortgerukt. michaël's ouders leggen een bezoek in de nabuurschap af, en middelerwijl reist michaël naar Moskou, om cathinka te redden. Eene ondernomene ontvoering uit haar vaders huis mislukt, en maakt de zaak slechts erger. Soronsky was zijnen zoon naar Moskou achterna gereisd, en, hem onderweg ontmoetende, rust hij hem ten oorlog uit, aan welken de jongeling thans met hevigheid deelneming begeert. Gomerowno was reeds lang naar het leger.
Toen Moskou reeds brandde, raakte michaël, verkleed, er binnen; maar cathinka was met de Gravin gomerowno gevlugt. Ook van watelef was weg. Van de huishoudster, die hij in den kelder van het ledigstaande huis vond, verneemt hij, dat van watelef gezegd had, dat zijne dochter met gomerowno getrouwd was. Nu wil hij, alles verloren hebbende, ook zijn leven op het spel zetten, en komt zoo, met veel moeite, bij zijne divisie aan.
Winzingerode was de eerste, die Moskou weder binnentrok, en michaël in diens gevolg. Met moeite redt hij er zich echter wederom uit, en vindt iwan, vertrouwdsten broeder van cathinka, die het niet gelooven wil, dat zijne zuster getrouwd is, maar het gomerowno zelv', dien hij binnen kort hoopt te ontmoeten, vragen, en michaël berigt zenden wil Uit eenen brief van zijnen vader maakt hij intusschen deze noodlottige uitkomst ook op. Iwan hoort de bevestiging uit den mond van gomerowno zelv', en maakt juist geene haast, dit aan michaël te melden. Maar hij heeft toevallig gelegenheid, hem uit de handen der Franschen te redden; en nu berigt hij hem het noodlottig nieuws.

{==503==} {>>pagina-aanduiding<<}
Kort daarop hoort michaël van den Vorst kutusow, dat de Graaf, gevaarlijk gewond, huiswaarts is gevoerd.
Nicolaas, de jongste broeder van iwan, ontmoet michaël, en meldt hem, dat iwan gesneuveld is. Michaël verzoekt hem, naar den toestand van gomerowno te vernemen. Middelerwijl redt michaël eene Fransche tooneelspeelster, die hij voor cathinka hield, uit de handen van Kozakken, en houdt haar, niettegenstaande deze dwaling, onder zijne bescherming, tot dat zij in een hospitaal te Moskou sterft.
Michaël verneemt, dat cathinka op gomerowno's landgoed is, en dat de jonge Graaf begint te beteren. Na een gevecht met de Franschen, heeft het 't aanzien, dat michaël gesneuveld is.
Ondertusschen kwijnde cathinka ook, en werd door de moeder van den jongen Graaf uitmuntend behandeld, die haar, hoe kiesch ook, evenwel tot het huwelijk met haren paul zocht te bewegen. Te vergeefs. Eindelijk zal deze, na zijn herstel, weder naar het leger vertrekken; en bij het aandoenlijk asscheidstooneel wil de jonge Graaf van cathinka verder niets, dan dat zij hem zeggen zal, of zij hem zoude kunnen beminnen, zoo michaël er niet ware? Zij zegt: ja! maar heeft hiervan spoedig berouw. Watelef vernieuwt het gerucht, dat cathinka met paul getrouwd is.
Een bediende van den jongen Graaf brengt in het huis van deszelfs ouders tijding, dat hij, doodelijk gewond, te Moskou ten huize van den Heer van watelef lag. Zij reizen met cathinka terstond naar deze stad. Een snaphaankogel had paul het linker oog en een gedeelte van het neusbeen weggenomen. Men trekt alle mogelijke partij van zijnen medelijdenswaardigen toestand, om cathinka te vermurwen. Zij neemt standvastigheid voor. Thans wordt van de geschiedenis met de tooneelspeelster, waar de Doctor van wist, gebruik gemaakt, om cathinka van michaël af te trekken. Dan, zij gevoelt, dat dit laster is. Ondertusschen krijgt zij heimelijk eenen brief van haren voedstervader, aan wien watelef het gewaande huwelijk van zijne dochter had geschreven, waarin hij haar verwijtingen doet. Hierdoor krijgt een vroeger plan vastheid; en zij gelast den bediende, die den brief bragt, haar te wachten, de-
{==504==} {>>pagina-aanduiding<<}
wijl zij, zoodra de maan opkwam, met hem naar den Don wilde vlugten.
Zij laat een briefje achter, en ontvlugt; maar, om vervolging te ontwijken, niet naar den Don. Zij besluit naar het leger te gaan, en michaël op te zoeken. Inkeerende bij eene weduwe, die haren man in den slag aan de Moskowa had verloren, ontdekt zij zich, koopt van haar alle kleederen en wapenen van den overledenen, die zij ter uitrusting noodig had, en vertrekt met tien man uit het dorp naar den Dnieper. Onderweg ontmoet zij twee Kozakken, die in den slag bij michaël geweest zijn, en meenen, dat zij hem dood van zijn paard hebben zien vallen. Cathinka verneemt dus michaël's gewaanden dood, stijgt van het paard, en blijft, terwijl de anderen voortrijden, bij de beide Kozakken. Cathinka dringt hen, met haar terug te keeren, om te onderzoeken, of michaël waarlijk dood is. Zij openbaart zich aan hen, en zij zijn gewonnen. De een wordt naar het huis van soronsky gezonden; de ander blijft bij haar.
De slervende jonge Graaf, die de edelste gevoelens openbaart, begeert, dat, zoo ooit cathinka wedergevonden en met michaël in het huwelijk verbonden worde, zijne ouders haar als hun kind zullen aannemen. Watelef laat zich, onder deze omstandigheden, overhalen, om het huwelijk dan toe te staan.
De Graaf en Gravin gomerowno gaan ten bezoek naar de familie soronsky, alwaar middelerwijl de Kozak aankomt, meldende dat michaël misschien niet gesneuveld, en cathinka naar hem aan 't zoeken is.
De Franschen hadden, op hunne vlugt, hunne krijgsgevangenen in een Russisch dorp in de kerk opgesloten. Bij hunne verdere vlugt lieten zij éénen terug; dit was michaël, maar die zijne eene hand verloren had. Cathinka komt met haren Kozak in hetzelfde dorp, en vindt alzoo haren michaël weder.
Wij hebben dit verhaal met zeer veel genoegen gelezen. De, meest edele, wél volgehoudene karakters en de getrouwe liefde, die er in geschetst worden, maken het aantrekkelijk. Wee den genen, die het dáárom voor eenen roman verklaart, omdat er zulk eene liefde in wordt voorgesteld!


{==505==} {>>pagina-aanduiding<<}

De Gevallen van Rudolph Reybridge, of Schetsen van hedendaagsche Karakters, Zeden en wijze van Opvoeding. Uit het Engelsch van W. Linley. Met Platen. IIIde en laatste Deel. Te Haarlem, bij F. Bohn. In gr. 8vo. 220 Bl. f 2-18-:

Zijn de vorige deelen van dit werk met belangstelling en welgevallen gelezen, ook de eindelijke ontwikkeling moet algemeenen bijval vinden; wij voor het minst geven alsnu den Schrijver gaarne den lof, dat hij zijn plan meesterlijk heeft uitgewerkt; en de naam van den Schrijver van Rudolph Reybridge zal bij ieder werk, dat ons verder van hem mogt ter hand komen, vooraf reeds de verzekering zijn, dat wij iets zeer aangenaams en nuttigs zullen lezen. De held des verhaals, altijd even opregt, edelmoedig, braaf en mannelijk gevoelig, heeft in dit deel nog wel eene en andere moeijelijke beproeving, en de Lezer wordt nog wel meermalen over hem ongerust; maar eindelijk wordt de knoop ontbonden, en komt hij, door de besturende leiding eener altijd waakzame Voorzienigheid, tot dien hoogen stand en eer, en dien hoogen trap van aardsch geluk, als de Lezer, die onmisbaar al vroeg zijn vriend werd, hem maar kan toewenschen; terwijl zijn menigvuldig vroeger ongeluk in ieder opzigt tot die zaligheid voorbereiding was. Dit wordt ons nu wel niet alzoo voorgecijferd; maar, zich de gebeurtenissen herinnerende, wordt het den nadenkenden duidelijk, gelijk ook, dat hem zijne vroegere edelmoedigheid en menschlievende hulp mede in ieder opzigt kennelijk vergolden wordt.
‘Door eene verwonderlijke tusschenkomst, strekte Hij (de Algoede) zijne beschermende hand uit; voor eene korte poos liet Hij wel de deugd verdrukken en de ondeugd zegevieren; doch wat zullen de stoutste twijfelaars van deze uitkomst zeggen? Dat hier de kleingeestige Epicurist, aan zinnelijkheid verslaafd, de Voorzienigheid, zoo hij durft, belagche! Laat hier de verlichte, vrijdenkende wijsgeer, die met een trotsch voorhoofd beweert, dat de Almagt wel voor de geslachten, maar niet voor de enkelen zorgt, het zigtbare wereldbestuur ontkennen. Laten zij, wanneer zij moed hebben, hunnen Afgod, het Geval, hier

{==506==} {>>pagina-aanduiding<<}
op den troon zetten; en kinderen zullen hen uitlagchen, wanneer zij hooren, dat Geval het gebed des beweldadigden verhoorde, en den weldoener uit de handen van bedriegers en booswichten redde, door iemand, die hen niet kende, die naauwelijks immer iets van hen gehoord had, maar die tot dat einde uit de golven gespaard werd. Neen! neen! dat gevoel van onuitsprekelijke dankbaarheid, hetwelk uit eene zoo uitstekende weldaad van het Opperwezen voortvloeit, dat gevoel, hetwelk op uwer aller gelaatstrekken schittert, getuigt, dat Hij bestaat, en een belooner is dergenen, die Hem zoeken. - Ja! riep de Graaf, terwijl hooge, godsdienstige geestdrift in zijne oogen schitterde, - ja! Hij heeft ons welgedaan, boven onze vurigste, hoogste verwachting. Maar waar is zijn beste zegen? waar is mijn dierbare zoon? o! Hij kome aan mijn hart! Dat hart, door godsdienstig gevoel gesterkt, zal nu op zijn gezigt niet meer breken. Waar is hij, fitzallen, het ware kind mijner zoo duur beminde? - Aan uwe borst! gilde rudolph, en lag sprakeloos in de armen zijns vaders. Ook ardendale was het onmogelijk, iets verder te uiten: in een gevoel, hetwelk geene pen kan beschrijven, geene tong kan uitdrukken, omhelsden en weenden zij met elkander, en snikten; terwijl denham, in aanbidding verloren, op zijne knien zonk, en aan de bronader des levens het reinste dankoffer toebragt, door geene woorden verzwakt. Neen! ook wij wagen het niet, deze schilderij uit te werken; het gordijn valle neder, en het hart onzer Lezeren voltooije de luchtige trekken!’
Deze groote waarheid wordt dan door dit verzierd verhaal wel niet bewezen, maar opgehelderd. Gelukkig de Lezer, die, met het verhaal niet te vreden, maar door hetzelve tot opmerkzaamheid en gevoel gescherpt, dit dierbare in de geschiedenis der wereld en van zijn leven tastbaar opmerkt, en dan ook zeker, immers genoegzaam voor zijn geloof en beoefening, bevestigd vindt!





{==507==} {>>pagina-aanduiding<<}

De Zoon uit Jamaika, of de vaderlijke Beproeving, Tooneelspel, gevolgd naar den West-Indier van A. von Kotzebue, door M.G. Engelman. Te Amsterdam, bij de Wed. H. van Kesteren en Zoon. 1817. In kl. 8vo. 142 Bl. f :-16-:

Die Zoon uit Jamaika is een zonderling heer; hij is met de Europesche zeden onbekend, en door die onkunde nagenoeg den eersten dag van zijn arrivement de dupe van het ellendigst gespuis, en echter is de schatrijke jongen een troetelkind des geluks; want nog dien zelfden dag erlangt hij vader en schoonvader, schoonbroeder en schoonzuster, vrienden, en eene regt beminnelijke bruid, allen van den echt goeden stempel; en wij gunnen hem dit alles hartelijk, omdat hij het waarlijk verdient. Het stuk wordt verlevendigd en het genoegen verhoogd door de teleurstelling en eindelijke gevoelige straf van een oud, afgrijselijk, rimpelig, gierig en daarbij schijnheilig wijf. - Bij de lezing voldeed ons het verdichtsel, en het zal ook wel op het tooneel voldoen.

De Familie Bendheim; in leerrijke Gesprekken voor de Jeugd. Door K. Hahn, Rektor der Koninklijke Garnizoensschool te Berlijn. Uit het Hoogduitsch vertaald. II Deelen. Met Platen. Te Amsterdam, bij H. Timmer. 1817. In kl. 8vo. Te zamen 363 Bl. f 2-10-:

Onder de onderhoudende en leerzame geschriften voor kinderen verdient dit werkje buiten twijsel eene eervolle plaats. De Schrijver weet regt goed in den kindertoon en onderhoudend te verhalen, en kiest zijne onderwerpen zoodanig, dat lees- en leerlust aanhoudend geprikkeld worden; en de heilzaamste lessen, om de doorgaande en niet ongewone gebreken der kinderen tegen te gaan, zijn overal in den loop der gesprekken natuurlijk en doelmatig ingevlochten. Eerst wordt men hier bekend gemaakt met de lieve Familie, op een plaatje tegenover den titel afgebeeld, waarin de waardige grootvader doorgaans de verhaler is, nu en dan door een of ander vriend afgewisseld. Dan volgt eene geschiedenis, bij geschikte aanleiding, uit des grootvaders leven, welke de kinderen voelen doet, hoe veel er in de wereld door eene kleinigheid kan worden veroorzaakt onder de God delijke lei-
{==508==} {>>pagina-aanduiding<<}
ding, en dat men alzoo niets beschouwen moet zonder Gods bestuur en invloed. Een reisje naar eene naburige kermis geeft velerlei, en veel leerzaams; het wordt in drie afdeelingen verhaald, en is met geschiedenisjes en allerlei voorvallen doorweven. De voordeelen der leerzaamheid, een gesprek, dat daarop volgt, is door aanwijzing en voorbeelden, die wél gekozen zijn, bijzonder leerzaam. De geschiedenis van de vlugt, het gevaar en de redding van den Engelschen Pretendent, karel eduard, besluit het eerste deeltje. Het tweede bepaalt zich meerendeels tot de natuurlijke geschiedenis, gelijk de vermelding der opschriften reeds voelen doet: De Vischvangst, - De Wondermenschen, - De Katten, De Broeder- en Zusterliefde, (zeker ter afwisseling hier ingevoegd) - De Steur, en hoe die gevangen wordt. Men ziet alzoo, dat dit werkje een allerlei is, en zal zich bij het naslaan, wat hier al voorkomt, in deze rubrieken niet aangewezen, daar nog meer van
overtuigen. Maar het is een onderhoudend en leerzaam allerlei, dat door leergierige kinderen zeker meer dan eenmaal met vermaak gelezen wordt. - De vertaling heeft ook niets, dat ons bijzonder hinderde.

De nieuwe Kindervreugd, of Alphabetische Verzameling van Ambachten, Beroepen, Bedrijven, Neringen, Handteringen, enz. voorgesteld door 24 Plaatjes in steendruk, enz. Te Amsterdam, bij van Arum en Kraaijenbrink. In 12mo. 52 Bl. f :-14-:

Deze proeve van plaatjes in steendruk is zeker voor verbetering vatbaar. Bij ieder plaatje hebben wij vierderlei soort van letter, en de bijschriften en versjes zijn, zoo als zij zijn, voor kindertjes, die men dan een a.b.c. boek geeft, wel niet onder, maar toch ook niet boven de markt. Men kan alzoo het boekje zoo als vele andere, gebruiken. Eene en andere spel- of taalfout moge bij eenen herdruk verbeterd worden. Het kind, gewoon ink- voor inkt-verkooper te lezen, heeft naderhand moeite, zich dit te ontwennen; en wij leeren het ook maar liefst ten eerste, dat kuip vrouwelijk is. Hetgeen dit boekje moet aanprijzen, is, dat de op de prentjes bedoelde voorwerpen, ook voor het kleinste kind, dadelijk kenbaar zijn.

No. IX. bl. 385. reg. 23. staat: Amycaldo, lees: Amyraldo.





{==509==} {>>pagina-aanduiding<<}

Boekbeschouwing.

De Godsdienstleer van den Bijbel, uit het standpunt van onze geestelijke behoeften beschouwd; door J.L. Ewald. Iste Deel. Uit het Hoogduitsch vertaald, door G.C. Spaan, Predikant te Heerjansdam en Kijfhoek. Te Dordrecht, bij A. Blussé en Zoon. 1817. In gr. 8vo. XVI en 327 Bl. f 2-16-:

Dit werk, waarvan het eerste deel in het licht is verschenen, beveelt zich aan, en door den roem des Schrijvers, en door het belang des onderwerps, en door den langdurigen arbeid, aan hetzelve besteed. Wie kent ewald niet, uit wiens vruchtbare pen vele schriften in de Hoogduitsche taal zijn voortgevloeid en in onze moedertaal overgebragt, welke met groote graagte gelezen worden? Het onderwerp van het tegenwoordige is allerbelangrijkst; zijnde de Godsdienstleer des Bijbels, beschouwd met betrekking tot onze geestelijke behoeften. De tijd, aan de bewerking besteed, is bijzonder merkwaardig. De Schrijver betuigt zelf, in het begin zijner voorrede, dat dit geschrift de slotsom is van meer dan vijftien jaren nadenkens: en, schoon hij er bijvoegt, dat dit niemand voor hetzelve moet innemen, is het, echter, zeer geschikt ter aanbeveling, vooral daar de Schrijver een man is, dien men, niet zonder grond, wel eens van oppervlakkigheid beschuldigd heeft. - Er is, behalve het zoo even opgemerkte, nog iets, hetwelk dit werk van meest al de overige schriften van ewald onderscheidt, namelijk eene afgetrokkene voordragt, een eenigzins wijsgeerige toon, en menigvuldige kunstwoorden, ontleend uit de scholen der vermaardste wijsgeeren van Duitschland, kant, fichte en schelling; en hieraan, zegt de Vertaler met reden, is ons lezend publiek niet algemeen gewoon. Met leedwezen

{==510==} {>>pagina-aanduiding<<}
merken wij dit zeer hinderend gebrek in het onderhavige werk op; schoon wij er tevens met den Vertaler bijvoegen, dat het voornamelijk in het begin plaats heeft, terwijl in het vervolg de stijl duidelijker wordt.
Om onzen Lezer over het oogmerk en den aard van dit werk te doen oordeelen, zullen wij, hoofdzakelijk, uit de voorrede des Schrijvers, de aanleiding tot hetzelve opgeven. Reeds op de Akademie had men hem ingeprent, dat hij het hoe van alles moest zoeken te begrijpen en te verklaren, het trachten begrijpelijk te maken, of, indien dit niet gelukte, het verwerpen. Hierdoor zocht hij, alwat in den Bijbel voor hem onbegrijpelijk was, weg te redeneren; en, weldra ondervindende, dat dit niet gemakkelijk ging, verwierp hij te eenemale den Bijbel, ten minste als Goddelijke openbaring. Hij zocht voorts zorgvuldig naar eene wijsgeerte, die hem voldeed. Dit ging eenigen tijd goed. Doch velerlei noodlottige omstandigheden deden hem eene behoefte gevoelen naar iets verheveners en heiligers. Zijne wijsgeerte werd hem een riet, dat spoedig brak. Door de schriften van hess, lavater en anderen weder op den Bijbel opmerkzaam geworden, begon hij dezen op nieuw door te lezen, en denzelven bijzonder met zijne onvoldane geestelijke behoeften te vergelijken: en van dien tijd af vond hij den Bijbel geheel anders; hij gevoelde meer en meer, dat dezelve juist voor 's menschen geestelijke behoeften berekend was, en dit heeft hij in zijn doorwrocht werk zoodanig aangetoond, dat het, vooral in onzen tijd, der overpeinzinge van ieder' waarheidminnaar overwaardig is.
Overeenkomstig dit zeer gewigtig oogmerk, nu, gaan vooraf eenige wenken, betreffende de onafhankelijkheid der godsdienstige denkbeelden van alle wijsgeerige stelsels. Dan volgt eene inleiding, waarin en over onze geestelijke behoeften gehandeld wordt, (zijnde voornamelijk eene nadere kennis van God, als Schepper en Weldoener van het Heelal, verzekering van de vergeving onzer zonden, en troost in rampen) en over de

{==511==} {>>pagina-aanduiding<<}
mogelijkheid eener Goddelijke openbaring, en over de verschillende zoogenoemde openbaringen, welke allen getoetst worden, maar voor die der Christenen, als alleen voldoende, moeten wijken.
Van bl. 168 af begint het werk zelve, over de heilige schriften der Christenen, en bevat, tot het einde van dit deel, de vier volgende afdeelingen: 1o. De algemeene geschiedenis der menschen. 2o. De geschiedenis der Israëlietische stamvaders. 3o. De geschiedenis des Israelietischen volks tot op den dood van Mozes. 4o. De geschiedenis van dit volk onder deszelfs krijgsoversten, helden en koningen. In iedere derzelven wordt, volgens eene geleidelijke orde, onderzocht, wat men vinden kan in deze Bijbelboeken, betreffende de geestelijke behoeften der menschen; en achter iedere zoo wel, als achter de inleiding, zijn nadere aanmerkingen, ter opheldering of staving van het aangevoerde.
Over het algemeen beschouwen wij dit werk, als het verstand, het hart en der geleerdheid des Schrijvers zeer veel eer aandoende, en bijzonder geschikt ter bevestiging van de waarheid en van het uitstekend nut des Bijbels. Wij danken den Vertaler, dat hij begonnen heeft, hetzelve ons in het Nederduitsch, en zelfs beter te leveren, dan het in 't oorspronkelijke is uitgekomen, dewijl hij, blijkens zijn voorberigt, bl. 5, vele onnaauwkeurigheden in de aanhalingen heeft verholpen. Er zullen, denkelijk, nog twee deelen volgen, tot wier bewerking wij den eerwaardigen spaan de noodige kracht en aanmoediging toewenschen: en wij vertrouwen, dat in dezelven minder drukfeilen en verbeteringen noodig zullen zijn aan te duiden, dan er zich in dit deel bevinden.







{==512==} {>>pagina-aanduiding<<}

Rigt zich ons leven naar onze vrijheid, of naar eene hoogere bestemming? - Drie Leerredenen, bij den aanvang des jaars 1816, in Bremen gehouden, door J.H.B. Dräseke. Uit het Hoogduitsch vertaald door C. van Epen, Leeraar der Hervormden te Veendam. Te Groningen, bij J. Römelingh. 1818. In gr. 8vo. 92 Bl. f :-16-:

Grooten lof geeft de Eerw. Vertaler in zijn voorberigt aan dit geschrift van den Heer dräseke. Hij verwondert zich, dat men nog geen ander van dezen Schrijver in onze taal heeft overgebragt, en vertrouwt daarom, aan ons publiek geen' onaangenamen dienst te bewijzen, door de vertaling van het tegenwoordige. De Heer dräseke treedt dus thans, voor de eerste male, voor ons publiek op; en het is daarom van belang, dat wij van dit geschrift een eenigzins uitvoeriger verslag geven, vooral daar het onderwerp gewigtig, en de lof des Vertalers, die ons eerlang andere van des Autheurs schriften belooft, hoog gestemd is. Kwijten wij ons dan hier van onzen pligt' zoo volledig, als de aard onzes Maandwerks slechts eenigzins toelaat!
Het doet ons leed, dat wij niet zoo gunstig over dit letterwerk kunnen oordeelen, als de Heer Vertaler gedaan heeft. Als godgeleerd-wijsgeerige Verhandeling voldoet het ons in geenerlei opzigt, daar het het allereerst en alleronontbeerlijkst vereischte van alle zulke Verhandeling mist, - juistheid en klaarheid van uitdrukking, en naauwkeurige onderscheiding van zaken, zonder welke men nooit verwarring van denkbeelden voorkomen, en tot een ondubbelzinnig resultaat zijner navorschingen geraken kan. Zelfs het eigenlijk onderwerp of hoofddoel der Verhandelinge wordt nergens bepaald opgegeven. De vraag op den titel: Rigt zich ons leven naar onze vrijheid, of naar eene hoogere bestemming?

{==513==} {>>pagina-aanduiding<<}
zal ons dit melden; maar zij is duister. Wat verstaat de Schrijver door ons leven? Men kan er slechts naar raden, en verwacht te vergeefs, dat men, in het hoofd der Verhandeling zelve, deswege opheldering erlangen zal. Men moet al een goed deel van het geschrift gelezen hebben, eer men zich overreden kan, dat ons leven hier beiden te gelijk, en onzen levensloop, onze lotgevallen, onzen voor- en tegenspoed enz., en ons zedelijk leven, ons doen en laten, beteekent, en dat de Schrijver in het algemeen onderzoeken wilde, zoo wel of ons zoogenoemd lot in de wereld, als of ons zedelijk bestuur van onszelven afhange, dan of wij, ten aanzien van het een en het ander, onder den invloed of het bedwang eener hoogere magt staan. Ondertusschen schemert, onder het lezen, alles voor de oogen, omdat aanhoudend over twee zoo onderscheidene en ongelijkslachtige dingen te gelijk gesproken, en, hetgeen van slechts één van beiden waar is, telkens, als van beiden geldend, voorgedragen wordt, en daardoor gedurig valsche besluiten worden opgemaakt, tot dat de Schrijver, op het slot, door al het tegenstrijdige, dat in zijne voordragt heerscht, zelf verbijsterd, zich niet te redden weet, dan door de belijdenis, dat hij dat tegenstrijdige niet weet overeen te brengen. - Doch ziet hier, Lezers! het beloop van het geheele geschrift.
Een mensch kan geen ding aannemen, zoo het hem uit den Hemel niet gegeven zij. Deze woorden van joannes den Dooper (joan. III:27.) dienen tot tekst der eerste Leerrede. Zij worden aldus geparaphraseerd: ‘Geen mensch kan verder gaan, dan hij moet; de eindpalen zijn gestoken; de middelen zijn geschonken; de krachten zijn gewogen; de roeping laat zich hooren; wij treden in het leven, en ons deel wordt ons van den Heere gegeven.’ De verdere uitbreiding hiervan komt neêr op het volgende: ‘Den mensch komt niets, geheel niets toe van hetgeen hij vermag, of bezit. Het is alles gave van God. - In hem leven wij, bewegen wij ons, en zijn wij. Zelfs datgeen, dat

{==514==} {>>pagina-aanduiding<<}
zich het meest als ons werk vertoont, - waarin op het allervrijst, eigendommelijk en onmiskenbaar ons wezen werkzaam is, is eene gave van boven. Wij zijn uit onszelven niet bekwaam iets te denken. Alle onze bekwaamheid is uit God. Hij werkt in ons het willen en het werken naar zijn welbehagen.’ - Dit vindt, volgens den Eerw. Redenaar, zijnen drievoudigen grond in ons Christelijk geloof, in ons nadenken, en in onze ervaring, gelijk hij vervolgens poogt te staven; waarna hij besluit: ‘Is dit zoo, en kan het niet anders zijn; hoe heilig wordt dan, daardoor, alles, wat betrekking op ons heeft! hoe dierbaar alles, wat ons aangenaam is! hoe ligt alles, wat ons wordt opgelegd! hoe klaar alles, wat ons ontmoet! hoe zacht alles, wat ons smart! hoe welkom alles, wat ons verwacht!’ En in de uitbreiding dezer zes bijzonderheden bestaat de toepassing.
In de tweede Leerrede maakt zich de Schrijver de volgende bedenkingen: 1. Bestemt de Hemel mijn lot, dan is ook mijne vrijheid slechts een verleidend droombeeld. Ik ben slechts werktuig in eene vreemde hand. 2. Doet de Hemel alles, dan is mijne werkzaamheid ook overtollig: ik heb dan de handen slechts in den schoot te leggen. 3. Beschikt de Hemel alleen alles, dan is mijn toestand voor verbetering, van mijnen kant, geheel onvatbaar: ik kan dan, als ik ongelukkig ben, wel beklaagd, maar niet berispt worden. - Hij wil de twee laatste bedenkingen eerst beantwoorden, en spaart de eerste voor de derde Leerrede. - Schoon de mensch niets kan aannemen, dan hetgeen hem gegeven wordt, ontkent hij echter, dat de mensch zelf daarbij niets zou behoeven te doen, of niets zou kunnen; maar houdt het integendeel vastelijk daarvoor, dat er, aan de zijde des menschen, iets zeer wezenlijks gevorderd wordt, indien hem zal toegedeeld worden, wat de Hemel hem heeft toegedacht: en nu bepaalt hij, bij overbrenging van zijnen tekst, (joan. III:35) zijn thema aldus: De Vader heeft de kinderen lief, en geeft alles in hunne

{==515==} {>>pagina-aanduiding<<}
hand; en bewerkt dit vervolgens aldus: God doet aan alle zijne schepselen wel; maar, treden wij in geene nadere betrekking, dan die van schepselen, tot Hem, - worden wij geene kinderen des Vaders, medegenooten van zijnen geest en zin, dan ontvangen wij niet alles, wat wij hebben konden. Slechts als wij kinderen worden, ontgaat ons van de goederen des Vaders niets. Kinderen zijn erfgenamen: alles, wat hun immer toebehooren en toekomen kan, komt in hunne opene, reine, vlijtige, vormende hand. De opene hand is de tot ontvangen gereede, en beduidt den openen zin, de tot ontvangen bereide ziel. Wat reine en vlijtige hand zij, verstaat zich van zelf. Door vormende hand meent de Schrijver die des genen, die ledige woestijnen tot bebouwden grond maakt, moerassen en wouden in lustwaranden herschept, de diepten der wetenschappen peilt, enz. enz.; maar vooral, die allereerst, en laatst, en eeuwig bezig is met de hervorming van zichzelven, met vreezen en beven zijne zijne zaligheid zoekt, enz. Dit alles wordt breed uiteengezet, en telkens toepasselijk besloten met de vragen, of de toehoorder nu ook de opene, reine, vlijtige, vormende hand hebbe. - Men mag hier vragen: indien de mensch zoo geheel niets van zichzelven, alles uit den Hemel hebbe, als de Schrijver beweerd heeft; indien hij in zichzelf zoo volstrekt onbekwaam zij om iets te denken of te doen, en indien zelfs de besluiten van zijnen wil (gelijk het op bl. 15 heet) gaven van boven zijn, - of dan ook het kind van God te worden, en de opene, reine,
vlijtige en vormende hand te hebben, niet geheel van God zij, en den mensch zelven daar niets van toekome? En, zoo ja, of dan de Redenaar wel iets van zijne tweede en derde bedenking hebbe opgeheven? Zoo neen: of hij dan zijne leer, dat alles geheel alleen van God komt, en de mensch zelf geheel niets vermag, zoo als hij die heeft voorgedragen, niet even zeer overdreven hebbe, als die, dat God altijd alles, zonder eenige uitzondering, zijnen kinderen in de hand geeft?

{==516==} {>>pagina-aanduiding<<}

Laat ons zien, hoe hij zijne eerste bedenking nu, in de derde Leerrede, oplosse. Hier dient hem tot tekst joan. III:34, naar luther's vertaling: God geeft den geest niet met mate; hetgeen bij hem zegt: God is, in de bedeeling des geestes, aan geene maat gebonden; Hij is volkomen vrij, den eenen op een' nederen (lageren), den anderen op een' hoogeren trap te stellen. Maar (vraagt de Schrijver) kan men, als het met de zaak zoo gelegen is, dan nog van een wil des menschen spreken? Is het menschelijk geslacht alzoo als besloten door eene hoogere magt, waar blijft dan de waarde van zelfstandige wezens? of, hoe bestaat zulk eene gebondenheid nog met onze vermeende (?) vrijheid? Ziet daar op nieuw de bedenking! ‘Vóór alle dingen (zegt de Heer dräseke) moeten wij hier onderzoeken, of beiden werkelijk bestaan, zoo wel dat, wat wij onze gebondenheid (bepaaldheid) noemen, als dat, wat wij onze vrijheid heeten. Vooreerst, hoe is het met onze gebondenheid (of bepaaldheid door eene hoogere magt) gelegen? Is zij misleiding, of bestaat zij inderdaad? Tweederlei dingen kunnen wij onwedersprekelijk niet loochenen. Wij zelve zijn daar op eene wijze en in eene gedaante, die wij niet bestemd hebben. De dingen om ons heen zijn daar in eene betrekking tot ons, en met eenen invloed op ons, die wij niet verordend hebben.’ Dit beiden wordt nu uitgebreid. Ons is niet gevraagd, of wij bestaan wilden: wij ontvingen onze geest- en ligchaamsvermogens, onzen aanleg, onze neigingen, onze krachten, ons temperament enz., zonder dat wij daaromtrent eenige keus hadden; en altijd moet ons dat woord voor den geest zijn: heeft niet de pottenbakker magt, om uit hetzelfde leem te
maken het eene vat ter eere, het andere ter oneere? - Ten aanzien der dingen om ons heen: de wereld vertoont zich aan ons op zulke wijze, de natuur staat tot ons in zulke betrekking, de omstandigheden betreffen ons, werken op ons, spelen met ons en vormen ons zoo, als wij geen vermogen heb-
{==517==} {>>pagina-aanduiding<<}
ben, om te verhinderen. Wij ontvangen van dit alles de indrukselen reeds vroeger, dan wij weten, in onze onnoozele kindschheid, ja zelfs reeds vóór onze intrede in de wereld, - zachter, dan wij bemerken, door invloed van hemelstreek, luchtsgesteldheid, volksaard, staatsinrigting, woonplaats, geest der taal, staat van beschaving onzer eeuw enz., - meer, dan wij denken: in de diepte van ons wezen dringt zich de buiten-wereld magtig in. Dikwijls is het slechts één aanblik, één voorval, ééne omstandigheid, één stap, één zamenloop van zaken, die over den geheelen aanleg onzer belangen, over de gansche ontwikkeling van ons lot, over de geheele stemming van ons gemoed, ja over ons tijdelijk en eeuwig heil het lot werpt. - Eindelijk, de dingen buiten ons werken op ons ook anders, dan wij willen; en het menschelijk leven verschijnt ons dus als een weefsel, dat ons stil, maar onweêrstaanlijk, omspint, of gelijk een raderwerk, door eene verborgene veêr bewogen, of gelijk een bal, door eene onzigtbare hand geworpen. Het bevestigt zich alzoo, gelijk de Heer tot mozes zeide: ‘welken ik genadig ben, dien ben ik genadig, en wiens ik mij ontferme, diens ontferm ik mij.’ Maar is het dan alzoo met de zaak gelegen, (zegt de Heer dräseke) wat beschuldigt God ons dan? enz. Stil, o stil! (gaat hij voort) laat ons niet
overhaasten. Wij kunnen onze gebondenheid niet loochenen; maar wijmoeten ook onze (zedelijke) vrijheid als even zoo zeker aannemen. Voor dezelve spreekt ons geloof, ons bewustzijn, onze ervaring. - Het Christendom behandelt ons als zedelijk vrijen in zijne leeringen, geboden en beloften. - Wij hebben bewustheid, dat een ondubbelzinnige en onomkoopbare zin voor regt en onregt in onze ziel leeft; dat zich eene kracht, die kiest en verwerpt, in ons beweegt; en wij gevoelen verwijt over kwaad, genoegen over goed. Wij zijn dus vrij. Hetzelfde besluit wordt ook uit de ervaring afgeleid. Wij wikken, wegen, aarzelen, twijfelen enz., eer wij gewigtige besluiten nemen. Dit getuigt van vrijheid.

{==518==} {>>pagina-aanduiding<<}
Vrijheid is ook onze onderstelling in ons gansch verkeer met onze medemenschen. Alle voorstel tot verbetering, alle onderwijs, alle vermaning, belooning en straf berusten daarop. Wij kennen zulken, die onze verhevenheid boven den natuurdwang heerlijk bewezen hebben, enz. - Zij bestaan dan nevens elkander, onze gebondenheid en vrijheid: maar hoe bestaan zij te zamen? - Hoort nu, Lezers! en verwondert u! De Schrijver antwoordt: Ik weet het niet. Maar, is dat een antwoord? vraagt hij; en hervat daarop: Het is een antwoord, en wel het éénige, dat van een' stofbewoner aan zijne natuurgenooten kan gegeven worden. Zoudt gij (vervolgt hij) desniettegenstaande bereid zijn mij te vragen: hoe kan men dan, als men het niet begrijpt, het bestaan van onze vrijheid met onze gebondenheid aannemen en vasthouden? dan antwoord ik: dat bestaan is daadzaak, en, bij gevolg, laat het zich, redelijkerwijze, niet loochenen. Het is er mede, als met de verbindtenis van ligchaam en ziel, des diers en des engels, in ons wezen. Ook deze moeten wij erkennen, ofschoon wij onvermogend zijn, die te verklaren: zij is eene verborgenheid, en zal eene verborgenheid blijven, zoo lang wij hier beneden rondzwerven. En is dat antwoord genoegzaam? (is de eindelijke vraag.) Ja, (zegt de Schrijver) voor den kinderzin is het dat: hebt slechts kinderlijken ootmoed, kinderlijk vertrouwen, kinderlijke hoop! En met de uitbreiding hiervan loopt het stuk af. Wie zich nu hierbij kan nederleggen, doe het! Wij kunnen het niet, en merken aan, dat, zoo de Schrijver, in zijn onderzoek, vaneengescheiden had, hetgeen hij heeft te zamengevoegd (gelijk wij reeds hebben aangemerkt), en zoo hij niet belemmerd geweest ware door den invloed van kerkleer en eenmaal aangenomene bepalingen van schriftuitlegging, het hemzelven
waarschijnlijk niet zoo moeijelijk zou zijn voorgekomen, te verklaren, hoe onze gebondenheid en vrijheid te zamen bestaan, en hij geene tegenstrijdigheid, welke altijd eene geopenbaarde onwaarheid is, eene verborgenheid ge-
{==519==} {>>pagina-aanduiding<<}
noemd, of die met eene onbegrijpelijkheid gelijk gesteld, en, als zoodanig, als bestaanbaar en aannemelijk voorgedragen zou hebben. Wij zeggen dit te meer, omdat wij ginds en elders wederom den schranderen man, die de zaken diep en grondig inziet, en meesterlijk zijne gedachten weet te ontwikkelen en uit te drukken, opmerken.
Wat zijn stijl betreft: wij aarzelen niet, dien, in vele opzigten, schoon te heeten; doch, als voorbeeld van echte kanselwelsprekendheid, zouden wij dien, met den Vertaler, niet onbedingd durven voordragen. Hij is ons daartoe, hier en daar, te weelderig, te hoog, en, voor het gros der Christenschaar, voor welke toch vooral gepredikt behoort te worden, niet eenvoudig en duidelijk genoeg. Wat kan, bij voorbeeld, dit gros wel denken bij eene plaats, als deze? (op bl. 18.) ‘Wij kunnen niets alleen; het moet van hooger hand ons toekomen, wat wij noodig hebben. Wij zouden even daarom onze verhouding tot den Schepper en zijne schepping zeer verkeerdelijk bepalen, indien wij ons wilden aanmatigen, ons een zonnerang toe te schrijven. Ieder wereldstelsel behoeft slechts ééne zon, en heeft er ook slechts ééne. Zoo hebben ook de ontelbare heren der geesten slechts één middelpunt, van hetwelk een ieder zijn licht en zijne warmte ontvangt. En daarmede is onze stand bepaald,’ enz.
Ten aanzien der gebeden van den Heer dräseke kunnen wij mede met den Vertaler niet instemmen. Zij zijn ons te gekunsteld. Dat zeggen tot God: ‘wij rusten aan uw vaderhart,’ met dat gedurig herhalen: ‘wat gevoelt ons hart niet aan uw hart,’ gevalt ons even min, als dat: ‘een volk kan niets aannemen, zoo het uit den Hemel niet aan hetzelve gegeven worde, daarom smeeken wij U voor ons volk, - eene stad kan niets aannemen enz., daarom bidden wij U, dat Gij onze stad wilt behoeden, - eene gemeente kan niets aannemen enz., daarom bidden wij U, zegen de kerken in dit gebied,’ en 't geen er meer volgt. Wij zouden veeleer jonge predikers tegen de navolging hier-
{==520==} {>>pagina-aanduiding<<}
van vermanen, dan er hen toe opwekken. Terwijl de toehoorders op de kunst van zulke gebeden letten, bidden zij niet in geest en waarheid mede, maar bewonderen slechts den redenaar, - quod absit!





Leerrede ter gedachtenis van de groote verdiensten der Nederlandsche Vaderen, betrekkelijk het werk der Kerkhervorming, uitgesproken den 9 van slagtmaand 1817. door A. Ypey, Hoogleeraar in de Godgeleerdheid, en Akademiepredikant te Groningen. Te Groningen, bij R.J. Schierbeek. 1817. In gr. 8vo. 82 Bl. f :-16-:

Men stelle dit opstel in geenen gelijken rang met het (wij zouden bijna zeggen talloos) aantal van gehoudene leerredenen op het laatste Hervormingsfeest, wanneer het gevaar kon loopen van te worden over het hoofd gezien, daar, hoe veel goeds men ook in handen kreeg, men toch eindelijk van al dat goede zelfs verzadigd wordt; maar reeds de titel vordert voor deze leerrede uitzondering, hoezeer dezelve geen gewag maakt van de Aanmerkingen, die, alhoewel met eene kleinere letter gedrukt, veel meer ruimte beslaan dan de tekst, en, alle tot den lof onzer Nederlandsche Vaderen gerigt, met groote vlijt bewerkt en verzameld zijn, gelijk men dat van dezen Hoogleeraar verwachten kan, en zekerlijk goed doen aan een vaderlandsch hart; te meer, daar het deel van deze Nederlandsche Vaderen aan het belangrijk werk der Hervorming, ook bij vele Nederlanders, wat al te zeer in het vergeetboek was. Aan het aanwijzen van deze verdiensten en het handhaven van dezen onzen roem is geheel de leerrede, welke Deuter. X:14 en 15 ten tekst heeft, toegewijd. En ten aanzien van de gelukkige verbetering der hooge en lagere scholen, en door de uitvinding der boekdrukkunst, en tot de herstelling der wetenschappen, en ten aanzien van

{==521==} {>>pagina-aanduiding<<}
een meer helder inzigt van de Evangelieleer en zucht eener kerkverbetering, betoogt de geleerde man, dat de Nederlanders luther en zijne medehervormers lange vooruit waren: zijn betoog is, onzes inziens, voldingend; gelijk ook de meer bijzondere lof van Groningen, in dit opzigt, niet alleen in eenen Groninger Hoogleeraar zeer wel te dragen, maar ook inderdaad regtmatig is; en wij ook geenszins genegen zijn, den grooten Rotterdammer de hem hier toegekende verdiensten in het allerminst te betwisten. Wat dezen erasmus betreft, de Hoogleeraar betoont zich gevoelig over het verschillend oogpunt, waarin wij dien voortreffelijken man beschouwden, bij de beoordeeling van des Professors Beknopte Geschiedenis van de Hervorming enz. (in onze Letteroeff. van het vorig jaar, bl. 629 en volg.) daar wij zijne groote verdiensten meer als ter voorbereiding van het groote werk, waarover het Eeuwfeest was, wilden beschouwd hebben; en het smart ons, dat zijn Hooggel. zich over den toon, waarin die aanmerking gesteld is, beklaagt. Maar liever, dan dat wij die recensie (van eene andere hand) nu zouden ophalen, willen wij het noli me tangere van den Groninger Hoogleeraar ditmaal ontzien, en, ten blijke, hoe gaarne ook wij den verdienstelijken erasmus huldigen, zonder eenige aanmerking het volgende uit deze leerrede afschrijven:
‘Maar, hoe heeft erasmus dat licht verspreid? Heeft hij de oogen geopend van alle Christenen, die om hem heen waren? het hart gevormd van allen, die zich onder zijn bereik bevonden? Neen, dit was niet het oogmerk van God, die hem verwekt had. In erasmus vereenigden zich de echte eigenschappen van eenen Godsdiensthervormer, niet voor al het volk, maar alleen voor de leeraars des volks. Deze moesten door stille overtuiging voor de waarheid eerst gewonnen worden, zoude het licht der waarheid, als eene zon, de stralen op het volk doen vallen, en in gemeenten de erkentenis der waarheid eenen reinen ingang doen vinden. Vandaar, dat erasmus, in het prediken der waarheid,

{==522==} {>>pagina-aanduiding<<}
nooit de hartstogten trachtte te roeren, maar, met eene zachte bedaardheid van geest, slechts tot de harten sprak van leeraars en geleerden. Bij dezelve wilde hij de vonken van godsdienstgevoel opwekken, bij hen de sluimerende vrijheid tot eigen onderzoek der godsdienstleer in werking brengen, en eene onweêrstaanbare zucht doen geboren worden, om gezamenlijk het volk te verlichten, te verbeteren, te heiligen. Leeraren en geleerden, door vooroordeel verblind, was hij een heelmeester. Hun, die door wanbegrippen verduisterd waren in het verstand, was hij een leidsman van de oorden des lichts. Hun hart, door het bijgeloof vol angst, bragt hij tot rust. Hun geweten, aan de leerbepalingen der kerk met banden geketend eener harde slavernij, wrong zich, door de kracht zijner overreding gesterkt, volkomen los, en in ééns zag het zich hersteld in de vrijheid van denken en spreken.
Erasmus, derhalve, was de voorlichter, niet van het volk, maar van de leeraars des volks. Onmiddellijk had het volk niets, of althans zeer weinig, aan hem te danken. Ook zijne schriften waren vervaardigd, niet in de taal des volks, maar in die der geleerden. Middellijk, daarentegen, was het volk, door de openbare leeraars van den godsdienst, en door andere geleerden, die in de landtaal schreven, alles aan hem verschuldigd. Hij opende den leeraren een helder inzien in het Evangelie, en de leeraars deelden den schat der wijsheid, welken zij er uit ontleenden, mede aan hunne gemeenten.
Zoo, mijne broeders! heeft zich de zaak toegedragen. Zoude er immer eene algemeene hervorming der kerk tot stand komen, dan moest zij dus begonnen worden. Eerst moest er één eenig man opstaan, met bekwaamheden begunstigd, die niemand bezat, om de leeraars te onderwijzen; één eenig man moest er opstaan, van wien zij allen gezamenlijk niet alleen de waarheid leerden, maar van wien zij allen met elkaêr ook de waarheid uit één en hetzelfde standpunt onder het

{==523==} {>>pagina-aanduiding<<}
oog kregen; een standpunt, waarin dezelve zich het meest beminnelijk deed worden. Eén eenig man moest er opstaan, die hun allen dezelfde lessen gaf, en onder deze wel als eene hoofdles aanprees, dat zij toch vooral zelve de waarheid met het onpartijdigst onderzoek aan alle zijden mogten beschouwen, beproeven, beoordeelen. Dit laatste is het echt kenmerkende van het protestantisme, dat door erasmus het eerst door leer en voorbeeld werd aanbevolen. Zoo hadden dan de hervormers der zestiende eeuw éénen gemeenschappelijken meester; en die was erasmus. Voor hem had de wijze Voorzienigheid de talenten bespaard, welke er vereischt werden in éénen man, die de eerste, die een algemeene hervormer der kerke voor derzelver leeraars zijn moest, opdat deze eenmaal bijzondere hervormers mogten zijn voor het volk.
Dat dan Saksen, en met regt ook, roeme op zijnen luther! Nederland mag op zijnen erasmus eenen roem dragen, die nog grooter, die ongelijk grooter is. Erasmus ging voor; luther volgde,’ enz.
Dit klein geschrift wekt zoodanige herinneringen aan de uitnemende verdiensten van een aantal Nederlanders, vóór en in het bedoelde tijdvak, op, dat wij het voor den Nederlander onmisbaar rekenen; terwijl wij de Geschiedenis der Nederlandsche Hervormde Kerk, door den Schrijver en den Heer dermout, die zeker te dezen aanzien ook nog rijke bijdragen zal leveren, met verlangen te gemoet zien.
Een aantal leerredenen bij het Eeuwfeest hebben zich wederom bij ons opeengehoopt; met een kort verslag van dezelve mogen onze lezers zich te vreden houden, daar ons ruimte ontbreekt, en zulks in het eerstvolgende No. verwachten.






{==524==} {>>pagina-aanduiding<<}

Aanspraken, Rapport en Redevoering op de tweede algemeene Vergadering der Leden van het Rotterdamsche Bijbelgenootschap, den 18 Nov. 1816. Te Rotterdam, bij J. van Baalen. 1817. In gr. 8vo. 90 Bl. f :-16-:

Aanspraken, enz. den 8 Dec. 1817. Bij denzelfden. 1818. 86 Bl. f :-15-:

De aanspraak geschiedde beide de jaren door den Heer s. van hoogstraten, en werd telkens door een kort en doelmatig gebed gevolgd; het rapport betreft deels de algemeene vergadering te Amsterdam, deels de afdeeling des Bijbelgenootschaps te Rotterdam gevestigd; terwijl de uitvoerige naamlijst der leden en bestuurders, zoo dezer afdeeling in het algemeen, als der bijzondere Bijbelvereenigingen in de verschillende wijken, mede voor ieder jaar gegeven wordt. Men ziet uit het een en ander den bloeijenden toestand en werkzamen ijver der Rotterdamsche Bijbelvrienden, en wenscht bij de lezing, dat zoodanig voorbeeld vele navolgers moge vinden.
De redevoering, in 1816 door den Eerw. messchaert gehouden, is allezins lezenswaardig. Dezelve doet het Bijbelgenootschap kennen: I. Als geschikt tot stuiting of overwinning van het kwaad, hetwelk aan onzen leeftijd eigenis. (Ongeloof, bijgeloof, en de ondeugden en zedeloosheid onzer eeuw. Vrijmoedig, ernstig, maar met wijze gematigdheid, worden hier ware woorden gezegd, zoo als zij geenen onpartijdigen kunnen hinderen.) II. Als een krachtig middel tot voortzetting en uitbreiding van het goede, hetwelk wij in onze dagen zien, en waarop wij mogen hopen. (De herstelde vrede en rust onder de volken; iedere inrigting tot volksverlichting; verlichte godsdienstigheid; vereeniging der gescheurde Christenheid, en uitbreiding van het Christendom.)

{==525==} {>>pagina-aanduiding<<}

In 1817 sprak de Eerw. de jongh in denzelfden beschaafden, hartelijken toon, ter overtuiging en opwekking. Hij betoogt: I. Dat de onderneming des Bijbelgenootschaps de goedkeuring wegdraagt van God en J.C. (De werkzaamheid is de verspreiding van den Bijbel; maar het doel, den mensch te doen worden, wat hij, volgens de leer van den Bijbel, worden kan en moet. Dit wordt ontwikkeld, en aangetoond, dat het niet iets denkbeeldigs is, maar het plan en de belofte van God, en dat de mogelijkheid daarenboven blijkt uit den aard der Bijbelleer.) II. Dat het gekozene middel doelmatig is, en het werk, dat onze hand vindt om te doen. (Hier wordt het gewone gezegd, maar verstandig en goed, en kortelijk gewenkt op den aanvankelijken zegen, als bewijs der goedkeuring van God.) III. Eindelijk volgt eene hartelijke en bemoedigende opwekking.
Beide de redevoeringen zijn in ons oog doelmatig, welbewerkt, en de uitgave derzelven kan aan de onderneming niet dan voordeelig zijn.






Het voortdurend nut der enting met koepokstof, tegen de nog heerschende vooroordeelen, aan waarnemingen getoetst en gehandhaafd, door Dr. H. van den Bosch, te Rotterdam, in eenen Brief aan Dr. J.B. Crol, te Dordrecht. Te Rotterdam, bij P. van der Meer. 1817. In gr. 8vo. 15 Bl. f :-4-:

Over het beveiligend vermogen der Koepokken tegen de Kinderpokken, door E.J. Thomassen a Thuesink, A.L.M., Med. et Phil. Doct., Hoogleeraar in de Geneeskundige Faculteit te Groningen, enz. enz. Te Groningen, bij W. van Boekeren. 1818. In gr. 8vo. 22 Bl. f :-5-:

Beide deze, wel kleine, doch niettemin ze er belang-
{==526==} {>>pagina-aanduiding<<}
rijke, stukjes moeten strekken ter bestrijding dier zwarigheden, welke men nieuwelings tegen het beveiligend vermogen der koepokken heeft opgeworpen, en waartoe de laatste epidemiën te Rotterdam en Amsterdam aanleiding hebben gegeven. De Schrijver van No. 1, een man, die, als geneeskundig waarnemer, een onbepaald vertrouwen verdient, betuigt, dat hem, tot dusverre, slechts één voorwerp is voorgekomen, hetwelk, na een' regelmatigen afloop der koepokinenting, door ware kinderziekte is aangetast geworden. Alle overige, door hem waargenomen, hadden valsche. Met regt waarschuwt hij echter tegen de op eene slordige wijze verrigte koep okinenting, en toont tevens aan, welke fouten men hier vooral te vermijden hebbe. - Van belang is de nadeelige invloed van het schurftuitslag op de behoorlijke ontwikkeling en voortgang der koepokinenting. Bij de geringere klasse is dat uitslag vrij gemeen: wie weet, hoe dikwijls het valsche pokken heeft te weeg gebragt? Rec. moet hier bijvoegen, dat klierziekten niet minder nadeelig zijn. De stof, uit klierachtige voorwerpen genomen, geeft bijna nooit ware koepokken; en de beste stof verloopt, en geeft ligt valsche, als men er zulke gestellen mede inent.
No. 2 heeft een' man tot schrijver, wiens naam, ook buiten ons vaderland, een' welverdienden roem heeft. En wanneer dan zulk een man tot de uiterste omzigtigheid in het doen der inenting vermaant; wanneer hij, uit zijne rijke ervaring, beweert, dat de koepok, als eene plaatselijke aandoening in het geheele gestel, den aanleg tot de kinderpokken niet wegneemt, ten zij er teekenen van algemeene aandoening zijn aanwezig geweest; wanneer hij daarom aanraadt, vóór den afloop der inenting, door overenting aan andere deelen, zich van de algemeene werking te overtuigen: dan zoude men bijna twijfelen aan den op den duur goeden uitslag van dit behoedmiddel; dan wordt men overtuigd, dat het werk der inenting met geene te groote voorzigtigheid kan worden gedaan. Gelukkig, ondertusschen,

{==527==} {>>pagina-aanduiding<<}
dat, zoo als velen meenen ondervonden te hebben en thuessink ook niet onwaarschijnlijk vindt, minder goede koepokken nog altijd een beveiligend vermogen behouden.
Ook thuessink verzekert, geene ware kinderpokken bij gevaccineerden te hebben waargenomen, en bevestigt alzoo de voorbehoedende kracht van dit heilzaam middel door zijn regtmatig verkregen gezag.




Nieuwe Handleiding tot de Aardrijkskunde, gedeeltelijk gevolgd naar Cannabich's Lehrbuch, en verder uit de beste Berigten en bijzondere Mededeelingen, vooral betrekkelijk ons Vaderland, verzameld, en zamengesteld door J. van Wijk, Roelandsz. Met Kaarten. Iste Deel. Te Zutphen, bij H.C.A. Thieme. 1818. In gr. 8vo. XX en 308 Bl. f 3-12-:

Met groot regt begon de vaderlandsche Schrijver van het nu aangekondigde boekdeel zijn Voorberigt met te zeggen: ‘Dat een werk van dezen aard eene wezenlijke behoefte is, zal wel geen betoog noodig hebben.’ Hij immers, die de hedendaagsche staatkundige Aardrijksbeschrijving wilde beoefenen uit eenen hubner, bussching en anderen hunner tijdgenooten, zou zich deerlijk te loor gesteld vinden, en moeten toestemmen, dat hun arbeid te dezen niet meer te gebruiken is. Volmondig prijzen wij dus en erkennen dankbaar de verdiensten van onzen Landgenoot van wijk, die ondernomen heeft, ons eene Nieuwe Handleiding tot eene zoo belangrijke wetenschap, als de kennis der Aarde is, te leveren. Als meer toch, dan Vertaler van cannabich's Lehrbuch, treedt hij op bij deszelfs Nederduitsche uitgave. In het oorspronkelijk werk ontbrak het aan eene opgave der middelen van Volksbestaan, aan eene juiste verdeeling, en

{==528==} {>>pagina-aanduiding<<}
andere bijzonderheden, die tot eene Aardrijksbeschrijving vereischt worden; welk een en ander van wijk aanvulde uit de Geographische Ephemeriden van bertuch. Inzonderheid trok ons Vaderland 's mans aandacht, waaraan cannabich, gelijk anderen onzer Hoogduitsche naburen en Geographisten, geen regt gedaan had, het zij uit onkunde, het zij omdat men te ligt van uit de hoogte, hetgene laag is en van kleene uitgestrektheid, overziet. Wij verblijden ons intusschen, dat van wijk inzonderheid te dezen zich de moeite der verbetering getroost, en, hoezeer met bekorting (gelijk zijn ontwerp vereischte) eenen waardiger Leidsman en Voorganger, onzen van kampen, doorgaans gevolgd is, boven den geheel onnaauwkeurigen cannabich; terwijl wij ook niet miskennen, wat van wijk, als eene vrucht van eigen nader onderzoek, omtrent de Nederlanden heeft bijgevoegd en veranderd. Kortom, wierd eerlang een tweede druk van het bij ons hooggeschatte werk van van kampen ter perse gelegd, dan vertrouwen wij, omtrent ons Vaderland eene geheele Aardrijkskundige Beschrijving te zullen bezitten, overwaardig om in andere Europesche talen overgebragt te worden, ter voorlichting van uitheemschen, sedert jaren gewoon, dit plekje gronds, door Frankrijk eenmaal ingezwolgen, te miskennen (*). Maar keeren

{==529==} {>>pagina-aanduiding<<}
wij terug ter beoordeeling van het boekdeeltje, dat als een eersteling, welken twee anderen volgen zullen, voor ons verschijnt, en regt heeft op onze aanprijzing.
Om deszelfs inhoud te leeren kennen, achten wij deze korte opgave voldoende: Een algemeen overzigt van de Aardrijkskunde, die zich in Wis-, Natuur- en Staatkundige laat onderscheiden, en de noodige aanwijzing der hoofdpunten dezer zoo uitgebreide wetenschap, zijn genoegzaam uiteengezet en behandeld in de Inleiding. Eene beschrijving van Europa, als werelddeel, volgt daarop: en daalt vervolgens de Schrijver van dit algemeene af tot de bijzondere Rijken van Europa, van welke in dit eerste Deel de beschrijving voorkomt van Portugal, Spanje, Frankrijk, Grootbrittanje en Ierland, benevens de Nederlanden. Aan rijkdom van stoffe en verscheidenheid van zaken, dit gevoelt elk Lezer, die niet geheel een vreemdeling is op den bol, dien hij bewoont, ontbreekt het dus niet in dit boek, met eene kleene letter gedrukt; en achten wij hetzelve, zoo wegens de kortheid van stijl, als menigerlei soort van beschrijvingen, voor geen uittreksel berekend. Trouwens, wie ook verlangt dit van ons, die, niet geheel onbekend met eenen hubner, bussching en andere werken van dezen stempel, gemakkelijk inziet, wat ligter hier te zoeken en te vinden, dan wel voor ons aan te duiden valt. Want, ondanks alle wisseling op de Aarde, het wis- en natuurkundige van hare kennis onderging geene verandering. En wederom ondanks alles, wat de tijd, of menschelijke staatkunde, opgebouwd of

{==530==} {>>pagina-aanduiding<<}
vernield, en ook vervormd heeft, Europa en hare gebergten, zeeën, landen, rivieren, meren, eilanden, schiereilanden, engten, straten enz., zelfs duizenden van steden, plaatsen en dorpen, bleven of geheel of nagenoeg dezelfde, die zij vóór vijftig of meer jaren geweest zîjn; althans ten aanzien der betrekkelijke ligging, middelen van bestaan, luchtgesteltenis, voortbrengselen van den grond, en wat dies meer zij. Zelfs terwijl bij den jongsten Vrede, over het geheel, de Rijken en Staten van Europa binnen de vorige aloude grenzen omschreven zijn, vindt gij dezelfde nagenoeg op de wereldkaart weder; en is de landverdeeling, die onze Schrijver geeft van Portugal, Spanje en Ierland, niet verschillende van die wij in onzen hubner aantreffen. Ook valt de verandering ten aanzien van het Vaderland in XVIII Provinciën, dan toch in het Zuider- en Noorder-deel onderscheiden, niet moeijelijk op te merken voor die ervaren is in de oude Aardrijkskunde van onzen grond, en de vergelijking met de nieuwere afdeeling bij van kampen inziet. Alleen bevroeden wij niet, waarom van wijk, met opzigt tot Grootbrittanje, dat, evenzeer als Portugal en Spanje, in zijnen ouden stand bleef, afgeweken zij van de vroegere verdeeling, die Engeland in VII voormalige Rijken onderscheidde, en onder elk van dezen de 40 Graafschappen, of Shires, plaatste, door van wijk in ééne
reeks vermeld. Het valt toch, onzes inziens, gemakkelijker voor den Aardrijkskundigen, zich een Land voor te stellen onder grootere afdeelingen, die hij zich herinnert, dan zoo hij de snippers van een aantal Graafschappen in zijne verbeelding moet zamenvoegen naar derzelver betrekkelijke ligging. Ja, het tusschendenkbeeld der hoofdnamen (schoon niet meer wezenlijk bestaande in de staatkundige inrigting) achten wij voor eenen leerling dienstig, om de kleenere onderdeelen te helpen rangschikken in zijn geheugen. Wij voor ons gelooven dus mede, dat van wijk te onregte zijnen Hoogduitschen voorganger gevolgd is, met Frankrijk in des-
{==531==} {>>pagina-aanduiding<<}
zelfs 86 Departementen (*) te verdeelen, en de namen der twaalf voormalige Landvoogdijen,
Isle de France, het Orleannésche enz., geheel te verzwijgen. Want, behalve de aangevoerde redenen, van orde en gemak ontleend, die toch geldig zijn in eene wetenschap, waarin geheugen en vertegenwoordiging van het land de voornaamste rol hebben, achten wij de kennis van Frankrijks aloude verdeeling onmisbaar voor den beoefenaar der Geschiedenis. Immers, wat zou dezen de naauwkeurigste kennis baten der tegenwoordige 86 Departementen, wanneer hij, in reisbeschrijvingen, verhalen enz. der laatstverloopene en vroegere eeuwen, van Dauphiné en Provence, van Bretagne, Languedoc en de overige nu vervallen Landvoogdijen leest, wier ligging hij op verre na niet ramen kan? Ja, indien nog de Bourgogne en Champagne (door onzen Schrijver gedacht op bl. 65) in waarde zijn, zoo hier als elders, bij de tafelvreugd der aanzienlijken; wie, vragen wij, zal, met behulp alleen van cannabich's Lehrbuch, zoo als het daar ligt, in staat zijn, het Land dier Wijnen (in Frankrijk) uit te vinden? Kortom, is het uitgemaakt, dat staatkunde, en wisselvalligheid der on-
{==532==} {>>pagina-aanduiding<<}
dermaansche zaken, Rijken en Landen nu dus, dan wederom anders verdeelt en splitst, of zamenvoegt tot een maatschappelijk geheel, men heeft evenzeer in het Gemeenebest der Letteren daartegen te zorgen, ‘dat niet de Geschiedenis duister worde door het verminken van een harer oogen, de Aardrijkskunde, geschikt om haar het tooneel der gebeurtenissen te doen kennen.’ Hoezeer wij dus verlangd hadden, dat van wijk, omtrent Engeland, maar vooral ten aanzien van Frankrijk, de Graafschappen, of Shires, en Departementen, onder het rubriek der
oudere namen gerangschikt had, vermeenen wij tevens, dat hij, eenigzins althans, dit verzuim in staat is te vergoeden, door bij de uitgave van een volgend Deel ‘eene tafel van vergelijking te voegen van de nieuwe met de oudere landverdeeling,’ ter inlassching namelijk in dit eerste Deel.
Voorzeker, zoo wij ten doel hadden, met onzen schrijver, het veld door te loopen, dat hij alreede heeft afgelegd, wij zouden hier en ginds van hem verschillen, en overvloed van stoffe vinden tot twijfelingen omtrent de zekerheid veler opgaven, die naauwelijks te beslissen valt, en waaromtrent bij den eenen dit, bij eenen ander' dat gezag altoos het meeste geldt. Maar, behalve onzen afkeer van noodeloos redetwisten, en nog meer van vitterije, verbiedt ons bestek, uitvoeriger te zijn; en zullen wij liever hieronder (*) eenige

{==533==} {>>pagina-aanduiding<<}
weinige aanmerkingen mededeelen, van wier gegrondheid wij meenen overtuigd te zijn, en die, ofschoon van kleen be-
{==534==} {>>pagina-aanduiding<<}
lang, ter proeve dienen mogen van onze zucht, om den Schrijver opmerkzaam te maken op eenige onnaauwkeurigheden, in zijn werk overgebleven.
Overigens, hoezeer voor de lektuur eigenaardig een boek over de Aardrijkskunde eenigzins dor en droog zij, en meer geschikt is, om nagezien, dan wel gelezen te worden van het begin tot het einde, mangelt het hier evenwel aan nuttig onderhoud niet; en, terwijl bondigheid en klaarheid van stijl geene geringe verdienste zijn, waarop wij in dusdanigen arbeid meer belang stellen dan op keurige zuiverheid van taal, mogen wij ook dezen lof aan de Handleiding van van wijk met volle regt toekennen.
Eindelijk, wij waren het bij onszelven niet geheel eens, hoe wij omtrent de volledigheid oordeelen moesten van dezen arbeid, waarbij de zedigheid van deszelfs titel ons in verwarring bragt. Immers, als Handleiding tot de Aardrijkskunde beschouwd, is ons een bestek van drie Deelen, en de bewerking van het eerste, ruim genoeg uitvoerig: maar, aan

{==535==} {>>pagina-aanduiding<<}
den anderen kant, en hoe volledig ook de beschrijving der Nederlanden zij, nogtans ondervonden wij, dat daaraan zelfs de vermelding ontbreke van min vermaarde dorpen, wier namen in de uitgave van hubner door bachiene (1758) te vinden zijn. Doch, hoe het hiermede zij, hartelijk verlangen wij naar de voortzetting van dit onmisbaar werk, en vleijen ons, dat dezelve niet zal behoeven achter te blijven wegens eenig gebrek van aanmoediginge van den kant onzer Landgenooten.
Wat de Kaarten betreft, die de Schrijver ons op den titel toezegt, en waarvan die der Nederlanden als eene proeve bij dit Deel gevoegd werd, wij gelooven juist niet, dat daaraan behoefte was; en, wanneer wij de reeds genoemde Landkaart vergelijken met die achter het werk van van kampen gevoegd is, dan vreezen wij, dat deze bij van wijk voor de andere in netheid van bewerking moet onderdoen, en verlangen dus voor de overigen eenigzins een schooner druk.








Paul's Brieven, in 1815, van de Velden van Waterloo en Quatre-Bras tot Parijs, geschreven aan zijne Vrienden. Uit het Engelsch vertaald, door N. Messchaert. Te Dordrecht, bij A. Blussé en Zoon. 1817. In gr. 8vo. VIII en 440 Bl. f 3-12-:

Een zeer onderhoudend, welgeschreven werk! wel niet vrij van zekere uitvoerigheid; wel geheel doortrokken met den Britschen (meer Schotschen, nogtans, dan Engelsch) geest; maar die geest is toch meestal zoo goedaardig, zoo luimig, dat wij in zijn gezelschap genoegelijke uren hebben gesleten. Walter scott is de Schrijver, bekend vooral door zijne gedichten in den oud-Schotschen geest, vooral the Lady of the Lake; een Dichter, dien sommigen, met Lord byron en campbell, thans voor een' der drie Britsche Puikdichters houden, hoewel anderen hem verre beneden de beide anderen stellen, en althans van zijn dichtstuk op den slag van Waterloo zeggen: dat zijn roem op het slagveld van Waterloo is begraven. Het is hem dan beter in proza gelukt, dien reuzenstrijd te beschrijven: want inderdaad, wij plaatsen zijn verslag van denzelven en de voorasgaande ge-
{==536==} {>>pagina-aanduiding<<}
vechten, in duidelijkheid en belangwekkende voordragt, naast dat van onzen Landgenoot scheltema; en dat is veel gezegd. Hier komt zekerlijk de Schot geducht boven; en men zou haast zeggen, alsof de Hooglanders, althans zeker de Britten, den slag alléén gewonnen hadden. Zelfs spreekt hij zeer onaardig van de Nederlanders, alsof die, zoo te Quatre-Bras als Waterloo, (dat hier onze Kroonprins, ja wellington zelf getuige!) den rug hadden laten zien; laat zelfs, bl. 123, den moed eens Engelschen Officiers in de schoenen zakken op het denkbeeld, hoe gering het gedeelte der magt was, dat eigenlijk aan Brittanje behoorde, (de Britten hebben dus waarlijk niet
alles alléén gedaan!) en doet den Spaanschen Gezant (bl. 126) een zeer vuilaardig antwoord aan onzen dapperen Erfprins geven; een antwoord, zelfs een Fransch Bulletin niet onwaardig. Nu, de Vertaler heeft hier en bij andere gelegenheden getoond, dat hij een Hollander is, en den in dit stuk doodonkundigen (of onedelen?) vreemdeling goed te regt gewezen. Maar, deze erfsmet der Britten daargelaten, zoo behelst dit boek zeer veel wetenswaardigs. Het is in den lossen, gemeenzamen briefstijl vervaardigd, ten einde aan vijf (ware of verdichte) personen, des Schrijvers Zuster, zijnen Neef den Majoor, zijnen Neef pieter, den Schildknaap te.... (zekeren Schotschen Laird), en zekeren Predikant, huisselijke, krijgskundige, staatkundige, staatshuishoû-, alsmede landbouwkundige en godsdienstige berigten mede te deelen. Men ziet, hoe veel afwisseling van onderwerpen dit plan aanbiedt. Zeer kort en gebrekkig is echter in den eersten brief de schets van den huisselijken toestand en bouworde in Zuid-Nederland. Het is of de Schrijver in Vlaanderen niets dan ouderwetsche gebouwen gezien heeft. Een daarop volgende brief, aan den Majoor, deelt een kort verslag mede van het bekende ongeval der Engelschen te Bergen-op-Zoom, in Maart 1814, waarvan men onlangs, uit eene Fransche hand, juistere ophelderingen heeft bekomen. De lezing dezer twee brieven boezemde ons geen groot denkbeeld van het werk in; doch de derde en vierde, aan Neef pieter, zijn van meer belang: zij geven een vrij goed denkbeeld van den staat der partijen in Frankrijk, en de oorzaken der terugkomst van Elba's balling. Thans zijn die oorzaken wel meest bekend; doch het was geene geringe verdienste, de-
{==537==} {>>pagina-aanduiding<<}
zelve in Julij 1815, toen nog het vuur
onder de bedriegelijke asch smeulde, zoo goed en onzijdig uiteen te zetten. Één karakteristieke trek van den Franschen geest diene ter proeve. ‘Burke zegt ergens, dat de Koning van Frankrijk, wanneer hij hersteld werd, zes uren van den dag te paard behoorde door te brengen. Ik meen, voegt hij er bij, dit letterlijk. De persoonlijke zwakheden van den goeden ouden man, die geroepen was om deze doornen kroon te dragen, stelden die vereischte werkzaamheid buiten het mogelijke. Maar de gegrondheid der stelling is niettemin duidelijk gebleken.’ Nu volgt eene reeks brieven (de belangrijksten des werks) aan den Majoor, over de krijgsverrigtingen van den veldtogt in 1815. Hij prijst, over 't algemeen, buonaparte's schikkingen; zelfs het algemeen afgekeurde heen- en wedertrekken, zonder vrucht, van een gedeelte der benden van ney, op den 16den Junij; met scherpe berisping van dezen, om zijne taal, tegen zijn' Veldheer gevoerd, (bl. 115.) Dit komt ons, met den Vertaler, ongepast voor; schoon wij er, met dezen, juist zoo veel volkshoogmoed niet in kunnen ontdekken. Voortreffelijk door ongemeene klaarheid is de beschrijving van het slagveld bij Mont St. Jean, (in het begin van den achtsten brief, bl. 116. Eigenlijk moest de veldslag naar laatstgemelde dorp heeten.) Onder de krijgsanekdoten, hier met milde hand gezaaid, zullen wij een paar van verschillenden aard overnemen. Terwijl- de Britsche lijfgarde als achterhoede optrok van het dappere 95ste Regiment, dat juist een' verschrikkelijken aanval der Franschen manmoedig doorstond, riepen zij aan dezen toe: Bravo, vijfennegentigers! zeept hen maar ter dege in: wij zullen hen wel scheren! - Onder de bon-mots van wellington is het volgende geheel in den geest der Ouden, van eenen
leonidas of scipio: Sta vast, 95ste! wij moeten niet gellagen worden: wat zouden zij in Engeland zeggen? - Een Aide-de-camp des Hertogs, die eene boodschap van gewigt elders had overgebragt, wordt in het terugkeeren door de longen geschoten, maar rijdt eerst nog op naar den Veldheer, overhandigt hem het antwoord, en sterst. - Over 't geheel zien wij wellington hier in een licht, dat hem als Mensch en als Veldheer bij uitstek beminnelijk toont, en den naam van grootsten Veldheer onzer dagen wel doet verdienen. Men zie b.v.

{==538==} {>>pagina-aanduiding<<}
bl. 149. Waarom is scott ook omtrent andere Volken niet zoo regtvaardig! Dit zou zijn werk in waarde doen verdubbelen. - De meening, alsof buonaparte de Pruisen voor het korps van grouchy had aangezien, wordt voor onwaar verklaard; doch beweerd, dat de Ex-keizer de Pruisen onmiddellijk door grouchy gevolgd waande. Een belagchelijk misverstand hebben wij op bl. 166 ontdekt. Men weet, dat de Pruisen, in navolging en op de wijze van het Engelsche: God save the King! hun lied hebben: Heil dir im Siegeskranz! Dit nu hoorende spelen, verbeeldden zich de Engelschen heilig, dat de Pruisen het volkslied te hunner eere opdreunden, en beantwoordden zulks met drie hoezees! Trouwens, de dwaling was verschoonlijk: het zou ons even zoo gaan, indien wij buitenslands Wilhelmus hoorden blazen. - Er wordt in dit geheele verslag geen of althans een schraal verslag gedaan van den Prins van Oranje: niets van zijne wonde. - De negende brief, aan zijne Zuster, is van een' min belangrijken aard; hij loopt over het slagveld zelve, en de overblijfselen, vooral van gesnenvelde Franschen. Dit loopt wat in 't uitvoerige: men deelt zelfs eenige versjes mede, gevonden in den zak dier krijgslieden, enz. - De tiende brief heeft den toestand des landbouws en der staatkundige denkwijze in België, of Zuid-Nederland, ten onder werpe. Zeer goed en belangrijk zijn de denkbeelden (bl. 198-200) over inlijving, ronding of ineensmelting der Volken naar aardrijkskundige bepalingen. - In plaatse van den oproerigen Gentschen Kerkvoogd, (die ongelukkig eene Eeuw of zes te laat is gekomen) had scott, in de eerste uitgave, Bisschop van Luik gezet. -
Vanwaar mag toch Mr. scott het hebben, dat de voornaamste zetel der Regering uit den Hage naar Brussel zou worden overgebragt? Dit zal wel meer een wenschen dan een dadelijk geloof van een' of anderen Brabander zijn geweest. (Bij deze gelegenheid zegt men dan toch een enkel woord tot lof van Neêrlands Veldheer heer en troepen.) De grove beeldendienst in Braband, voor een' verstandigen Roomschgezinde zelfs zoo hinderlijk, wordt naar verdiensten ten toon gesteld. - De elfde brief, mede aan den Schildknaap, begint nu den togt des Reizigers naar Parijs, vooral merkwaardig door de schildering der plaatsen op den weg der vereenigde legers, onmiddellijk na derzelver doortogt. Het gedrag der Britten en Pruisen wordt daarin,

{==539==} {>>pagina-aanduiding<<}
zeer ten voordeele der eerstgemelden, (waartoe ook de Nederlanders, Hanoveranen en Brunswijkers behooren) vergeleken Doch wij zagen met bevreemding den Schrijver van de afgedankte bezetting van Condê gewagen, die hij zelf wil ontmoet hebben. Immers wij meenen wel te weten, dat die vesting, voor welke een tijdlang (nog in Augustus en September) een gedeelte onzer uitgetrokkene jongelingschap van de Hoogescholen in 't veld lag, wel de witte vlag uitgestoken, maar zich niet overgegeven heeft. Had men haar slechts tot die overgave, gelijk de Pruisen zoo vele andere vestingen, gedwongen! Misschien zou Nederland dan nog eenen voormuur te meer bezitten, en niet beven op het denkbeeld van de ontruiming des Franschen gebieds door de vereenigde legers, terwijl de geest der Franschen over 't algemeen nog zoo vijandig is; gelijk onlangs in zeker Parijsch tijdschrift, ongemoeid, eene marketentster werd ingevoerd, die beloofde de Fransche soldaten wel voor niet te willen bedienen, maar, wanneer eens de dag der overwinning aanbrak, de vijanden of vreemdelingen dubbel te zullen doen betalen! De wrok, nu diep in 't hart gesmoord, zal dan ligt te feller uitbarsten; en wie staat eer aan dien schok bloot, dan Nederland? - Niet onaardig is, op bl. 223-229, de vergelijking tusschen de Fransche en Engelsche landschappen en manier van landbouw; en de beschrijving van het kasteel van Chantilly, het erve der condé's, thans en vóór dertig jaren, vertoont een beeld van deerlijke verwoesting. - De twaalfde brief is weder aan paul's Zuster gerigt: natuurlijk; hij bevat eene levendige en onderhoudende schets van
Parijs, gekruid met zeer gepaste aanmerkingen over vermaarde punten dier wereldstad, haren ouden, nieuweren en nieuwsten staat, onder de Koningen, de Republiek, den Keizer, en de - Barbaren, gelijk de Franschen hen gelieven te noemen. In vijfentwintig jaren heeft dus Frankrijk dezelfde lotwisselingen ondergaan als Rome in twaalf Eeuwen! - Vele bijzonderheden zijn zeer lezenswaardig, als bijdragen tot den tegenwoordigen toestand, de tegenwoordige denkwijze van den Parijzenaar, waaromtrent reichardt's en kotzebue's brieven reeds Eeuwen oud schijnen te zijn. Vooral maken wij den Lezer oplettend op de schets van het Musseum, door scott omtrent zes weken vóór de wegneming der geroosde

{==540==} {>>pagina-aanduiding<<}
meesterstukken gezien. Slechts blucher was aan 't opruimen geweest, en had de thans beleefde Franschjes bij hunne bedenkingen met een duchtig Halts Maul! den mond gesneerd. Op de vraag, of Pruissen al deszelfs schilderijen heeft terug bekomen, kan men met een' ouden Schotschen bediende antwoorden, toen zijn Heer hem vroeg, of hij, bij het verlaten van het huis eens vriends, wel al zijne kleederen had ingepakt: ‘Ten minste, om UE. te dienen.’ - Scott betoogt zeer wel, dat die opeenstapeling van de heerlijkste gewrochten der kunst geenszins dat nut had, welk sommigen zich voorstellen, en dat dezelve veel meer gevaar leden, (bl. 291 en verv.) - De veertiende brief (weder aan den Majoor) schildert de laatste, stuiptrekkende oogenblikken van het voor drie maanden herstelde Keizerrijk. De twisten der Wetgevers over eene Constitutie, terwijl de Bondgenooten voor de poort stonden, en de stappen van dezen ter bemagtiginge van Parijs, worden met eene uitvoerigheid beschreven, die ter aanvulling kan dienen van 't geen daaromtrent scheltema korter heeft. Carnot zou de versterking van geheel Parijs op den prijs van 200 millioenen en eenen arbeid van drie jaren geschat hebben; 't welk nogtans door 60,000 man goede troepen, en een' volgehouden aanval van 24 uren, kan worden nutteloos gemaakt, (bl. 309.) In Augustus 1815 waren er achtmaal honderdduizend man vreemde troepen in Parijs, (bl. 321.) De veelvuldige en prachtige wapenschouwingen der Bondgenooten lokten slechts een zeer klein getal Fransche aanschouwers, (bl. 340.) - Doch wij kunnen niet alles aanstippen. Het zij genoeg, met een enkel woord te wijzen op de schoone bedenkingen over den staat
van den Godsdienst in Frankrijk, (bl. 345 en verv.) waar ongeloof en bijgeloof elkander, bij diepe onkunde van het zuivere Christendom, de zege betwisten. De hoop des Schrijvers, dat de Koning zelf de Protestanten in het Zuiden voor verdere beleedigingen zou beschermen, is gelukkig vervuld geworden. (Over 't algemeen heeft lodewijk XVIII alle de wenschen van walter scott bevredigd; zie bl. 395 en verv.) Twee kleine onnaauwkeurigheden moeten wij in dit beredeneerd verslag doen opmerken: Niet het Directoire, maar robespierre verklaarde, in eene plegtige afkondiging, dat Frankrijk het bestaan van een Opperwezen erkende, - en: de organieke wet van eerdienst, in 1802 door buonaparte

{==541==} {>>pagina-aanduiding<<}
voor de Protestanten ingevoerd, was niet de eerste openbare daad van toegeeflijkheid, die zij sedert de herroeping van het Edict van Nantes hadden ontvangen: reeds de goede lodewijk XVI had hun een' zoogenoemden Etat Civil bezorgd, Deze brief (de vijftiende), aan eenen Predikant gerigt, heeft ons, inzonderheid door eene keurige menschkundige opmerking bij het slot, getroffen. In Frankrijk heerschen meer ondeugden en grooter zedebederf, in Engeland meer misdaden en ongeregeldheden. De reden is deze: de Franschman handelt meer naar gevoel, 't welk hem dikwijls van het spoor leidt, maar altijd eene zekere gepastheid en welvoegelijkheid herinnert; - de Brit géneert zich niet door vormen, maar handelt naar beginselen, waarom hij ook in volksberoerten minder een tijger wordt dan de Franschman; maar hij verscheurt ook ligter dien breidel, en is dan tot alles in staat. Ook op bl. 398 vindt men eene schrandere vergelijking tusschen de manier, hoe men de Engelschen en Franschen moet leiden. De laatsten kan men het best begoochelen door nieuwigheden, waarvan zij niets gehoord hebben, zoo als het Meiveld, opgehaald uit de tijden van karel den Grooten. Had willem III in 1688 een' ouden Saksischen Wittenagemot willen oproepen, de Engelschen, die van zaken en niet van woorden houden, zouden gevraagd hebben, ‘of de Prins van Oranje zijn verstand verloren had, dan of hij Nederduitsch sprak.’ - Als de groote school der ondeugd, als het broeinest van zedeloosheid, wanhoop, oproer, en alle de
gruwelen der Omwenteling, wordt het door sommigen nog geroemde Palais Royal bestempeld, en aan de zorg der Regering ter uitroeijing aanbevolen, zoo zij wenscht het zedebederf palen te stellen, (bl. 362.) Tot de kenschetsing der partijen in Frankrijk behoort ook de minbekende trek, dat ‘zelfs de krijgslieden en Keizersgezinden niet zoo afkeerig zijn van de Engelschen, als de adel en de zuivere Koningsgezinden.’ De gronden van paul voor dit verschijnsel voldoen ons niet, en zouden nog meer omtrent de andere partijen gelden. Wij gelooven dus, dat alleen domme middeleeuwsche Godsdtensthaat, of even domme haat tegen de Engelsche vrijheid, dezen zonderlingen afkeer kan voortbrengen - zoo niet, hetgeen nog waarschijnlijker is, de Schrijver hier van de dichterlijke figuur pars pro toto gebruik heeft gemaakt. - Scott beweert, ten aanzien der zoogenoemde

{==542==} {>>pagina-aanduiding<<}
Liberalen, dat zij wel een' Koning uit het Huis der bourbons wilden nemen, maar daartoe den Hertog van Orleans wenschten. ‘Zij zouden gaarne een stukje suiker gehad hebben bij het heilzame geneesmiddel, dat hun door de Engelsche en Pruissische bajonetten werd opgedrongen; en zij verlangen nog naar iets, hetwelk hun een schijnbaar voorwendsel kan geven om te zeggen, dat hun eigen gedrag niet geheel onbestaanbaar, of hunne muiterij geheel vruchteloos was geweest.’ - Dan genoeg! Voor de geschiedenis des onvergetelijken jaars 1815 is dit boek van veel belang; het leest zeer aangenaam, en is door de bekwame hand des Vertalers van gibbon overgebragt. Op enkele kleine feilen zullen wij niet stilstaan. Het verhaal van hetgeen napoleon buonaparte gedaan en gezegd heeft op 18 Junij 1815, opgemaakt uit de verklaringen van j.b. decoster, die hem op dien dag als gids heeft gediend, hier als aanhangsel geplaatst, is juist van geen groot belang. De verdediging van Hougoumont, daarentegen, dient ter aanvulling van het deswege in het werk geplaatste verhaal van den slag bij Waterloo. Uit het derde aanhangsel ziet men, dat de Maarschalk grouchy, niettegenstaande den raad zijner Onderbevelhebberen, volhield met de Pruissische achterhoede tot Wavre te vervolgen. Ware hij buonaparte komen versterken, (hij had 45,000 man) zoo had de kans geheel anders kunnen keeren, die nu, door 's Hemels goedheid en eene reeks van schijnbare toevalligheden, ten behoeve van orde, regt en menschelijke welvaart is beslist. - Walter scott toont zijne zucht voor de poëzij, door het invlechten eener menigte grootere en kleinere verzen in zijn geschiedverhaal.




Gedichten van Cornelis Loots, Ridder der Orde van den Nederlandschen Leeuw, en Lid van het Koningklijk Instituut. IVde of laatste Deel. Te Amsterdam, bij J. van der Hey. 1818. In gr. 8vo. 238 Bl. f 4-4-:

Het is ons zoo hier en daar voorgekomen, dat de beoordeeling van het derde deel, in onze Letteroefeningen, eenigzins ongunstig geacht werd. Dit bedroeft ons: want, behalve dat het tegen onze meening inloopt, toont het, of dat

{==543==} {>>pagina-aanduiding<<}
men uit den aard genegen is, meer op het kwade dan op het goede te hechten, (eene ongelukkige neiging!) of dat men geen regt begrip van de geheele zaak heeft. Wij hebben ons gunstig gevoelen omtrent het dichtpenseel van den Heer loots terstond duidelijk uitgesproken, en die uitspraak daarna niet ingetrokken, maar veeleer bij elke nienwe gelegenheid bevestigd. Doch, nu weet onze Lezer, op welke hoogte de kunstenaar sta: het is onze taak, voortaan, niet, dit bij herhaling uit te bazuinen, en, bij elk welgeslaagd voortbrengsel van des Dichters geest, uit te roepen: Hoe schoon! Hoe heerlijk! Hoe goddelijk! Dat zou eene zeer onvruchtbare en vervelende manier van recenséren zijn. Ja, al geschiedde het ook op de geschiktste wijze, met ontleding en aantooning van al het waarlijk fraaije, zoo ontstond, echter, op deze wijze wel eene lofrede, maar geene beoordeeling, geene leerzame kritiek, gelijk ze inzonderheid de dichtkunst behoeft, en altijd behoeven zal, zoo lang de dichters.... dichters zijn, wier achtbaar hoofd zelf, op zijne hooge, verhevene vlugt, tusschenbeiden insluimert. - Dit hebben wij noodig geacht vooraf te zeggen, niet slechts ten dienste van deze gelegenheid, maar ook van vroegere en latere. Niemand, misschien, wordt meerdere malen verkeerd, partijdig en hatelijk beoordeeld, dan de beoordeelaar zelf, over wien men zoo gaarne klaagt.
De drie eerste, uitvoerige stukken, in dezen bundel voorkomende, zijn: een lofdicht op huig de groot, en: De Dood van egmond en hoorne, het eerste met goud, het laatste met zilver bekroond, door de Hollandsche Maatschappij van fraaije Kunsten en Wetenschappen; benevens het beroemde stuk: De Hollandsche Taal. Deze allen zijn, bij derzelver eerste verschijning, reeds behandeld; en het komt ons min noodzakelijk voor, nogmaals terug te komen op gedichten, omtrent wier hooge verdienste genoemde Maatschappij en het Publiek reeds lang uitspraak hebben gedaan. Het spreekt van zelve, dat zij dezen bundel niet dan tot sieraad kunnen strekken. Wie er meer van weten wil, die sla de vroegere beoordeelingen na.
Hierop volgen twee stukken, die wij in ons overzigt eenigermate wenschen zaam te vatten, als bij eene gelijke gelegenheid, tot een zelfde oogmerk vervaardigd - prijsuitdeeling namelijk, het eerste in dezer Stads Teekenakademie, het

{==544==} {>>pagina-aanduiding<<}
ander in de Maatschappij Felix Meritis, dat in 1812, dit in 1806. Natuurlijk moeten beiden min of meer over dezelfde schijven loopen. Van een' dichter, die zijn gevoel, en den indruk der omstandigheden, meer dan een redenaar gehoor geeft, is dit inzonderheid te wachten. Onze Zanger, nogtans, heeft telkenmale een bijzonder en ander onderwerp gekozen, dat aan zijne gedachten ook een' eigen loop geeft. Dat des eersten stuks (waarbij vrouwen tegenwoordig waren) is: Het Schoone; dat des laatsten: De voortreffelijkheid van den Mensch in de beoefening der schoone Kunsten; dit in coupletten van tien korte regels, het ander in Alexandrijnen, maar door twee, drie lierzangen van onderscheidene maat afgewisseld.
Elk van beiden heeft zijne eigenaardige verdiensten. Het Schoone is een regt dichterlijk thema. Maar, elk gevoelt terstond, dat het niet gemakkelijk is, zulk een eenvoudig denkbeeld uit te breiden tot eene lengte en breedte, een geheel spreekuur vervullende. Er is, ja, wel een zamenraapsel te maken van alle de voorwerpen, waaromtrent de heerschappij van het schoone verkeert, en den velerlei lof, of berisping, die natuur en geschiedenis aan hetzelve toekennen. Maar, wie ziet niet, dat verveling, voor voldoening, het gevolg van zulk eene rapsodie zou zijn? Dan, over den aard en het wezen van het schoone te spreken - wie heeft dit zelfs in ongebonden stijl ooit beproefd, en is er schoon (niet fraai, maar slechts rein en onbeklad) afgekomen? Onze Dichter verkiest een' zekeren middelweg, dien de redenaar, althans de verhandelaar, niet zou kunnen kiezen. Hij zegt, dat het schoone niet te beschrijven is; en dit, als 't ware, willende doen zien, doet hij intusschen allerlei poging, om u dat schoone bevattelijk te maken. Bij de onmogelijkheid om de zaak onder woorden te brengen, kleedt hij ze in beelden, in versieringen, in ik weet niet wat. Waarbij dan hij zelf eenigermate te vergelijken is met een' roeijer of zwemmer, die tegen een' geweldigen stroom heeft op te worstelen, zoodat het water schuimt en bruist, ja der zonne in stuivend nat en bellen de aardigste spelingen vergunt. Komt men er al niet veel verder door, men vermaakt zich ten minste, en voelt zijne borst voor het genot van het schoone verruimd. Aldus gestadig voortwerkende, valt hij eerst in een lierzangetje tot lof der dichtkunst (aardig als eene zins-
{==545==} {>>pagina-aanduiding<<}
verrukking ingekleed, die hem derzelver geboorte uit het schoone doet bijwonen); en, naauwelijks weer tot zichzelven gekomen, vaart hij reeds wederom op, en de beeldhouwkunst - doch neen, dit is slechts een aanloop - de schilderkunst lokt en boeit zijnen zang, die op de bekrooning harer
lievelingen uitloopt. Het slot behelst eene fraai ingekleede dankzegging enz. aan de tegenwoordigen, gelijk de korte inleiding eene aardige toespraak was geweest aan hen, die gewoonlijk het gebezigde spreekgestoelte betreden.
De Voortreffelijkheid van den Mensch enz. heeft eene ruimere stof. Dit dichtstuk loopt ook, inderdaad, geleidelijker en gemakkelijker af. Zeker zullen zeer vele lezers hetzelve de voorkeur geven; ja, wij moeten het bekennen, veelal behaagde onszelven het gezigt meer, waarbij de boot den voortsnellenden stroom, langs bevallige kronkelingen, met matig gewoel, gewillig volgt, dan waar het zoo zeer geweldig toegaat. Allergelukkigst komt ons, inzonderheid, het denkbeeld voor, om eerst 's menschen grootheid als beheerscher der natuur te schetsen, alsof daarin zijn eigenlijke adel gelegen ware, maar terstoud met schaamte van dat denkbeeld terug te komen, en te zeggen: neen! kunst, (beschaafd en beschavend gevoel en genie) de geheele rei der kunsten is onze ware roem en troost. Nu krijgen poëzij, muzijk, (die in het vorige stuk ongelukkig moest voorbijgegaan worden, omdat deze onzigtbare zuster.... zoo geheel anders schoon is) en vooral schilderkunst, elk weer hare beurt. De laatste natuurlijk (want het is haar feest, dat de andere twee slechts helpen vieren) het leste en beste. Hier weidt de Dichter inzonderheid breed uit. Uitvoerig is, onder anderen, zijne beschrijving der schilderij, (liever, zijne eigene teekening) den Zondvloed voorstellende. Alleen het slot doet niet al de werking, welke het kon en moest doen. Ware de gebeurtenis, naar het algemeene oordeel, eene fabel, en noach werkelijk een wreedaard, die de menigte willens liet omkomen, meer zou 's Dichters taal afdoen: Neen! mor niet! laat geen' klaagtoon hooren, enz. Voor het overige begint vanhier een zeer schoone overgang tot het slot, eene korte herhaling en zamenvatting van den lof der schilderkunst. Het volgende couplet zal den kunstkeurigen welligt niet geheel behagen:

{==546==} {>>pagina-aanduiding<<}


Verhef haar, die, op aardlaars vlerken, 
H ar vlugt met zonnestralen dekt; 
Aanschouw en loof de wonderwerken, 
Door de almagt van 't penseel verwekt; 
Bewonder zijn vermetel pogen, 
Om, met den schrik en wraak omtogen, 
Te straffen met gekunsteld wee; 
Om, door een mengeling van kleuren, 
De zenuwen der ziel te scheuren, 
Te stormen in der driften zee. 

schoon anderen het misschien voor een der schoonsten houden. De Lezer moge het aan zijn eigen oordeel, of dit aan het vers, beproeven. Wij onderstrepen niets.
De Godsdienst. Het moge eene stoute onderneming zijn, denzelven te bezingen, onze Dichter is hierin wél geslaagd. Het is waar, niet iedereen heeft hetzelfde standpunt als hij. Die den Godsdienst als eene vrucht der Openbaring beschouwt, reeds in het Paradijs met de eerste kweeking aangevangen; hij vooral, bij wien eigenlijk geen Godsdienst dan Christendom bestaat, dat onder de Joden slechts anders en meer was ingekleed, terwijl de Heidensche Godendienst loutere dwaling, verbastering, ja Duivelendienst moet genoemd worden; hij, voorzeker, zal smaak noch zin in het gedicht vinden, tenzij hij, waarlijk verlicht en verdraagzaam, zich in het standpunt van een' ander weet te verplaatsen. Loots houdt den Godsdienst voor eene behoefte van verstand en hart, of liever van den ganschen mensch; behoefte, die zich vertoont, zoodra de beschaving den eersten, ruwen bolster der dierlijkheid heeft verbroken. Over deze behoefte, over de waarde van den Godsdienst, over deszelfs eeuwigheid, en de wijze, waarop hij zich in het gebed uit, ja ook over het nuttige, dat de mensch niet méér van God wete, dan hij dadelijk weet of weten kan, wordt zeer veel voortreffelijks, in voortreffelijke verzen, gezegd. Niet onnatuurlijk is ook de overgang vanhier tot de gedachte: hoe verschillend ook, overal dient men God waarlijk; ja, het is Zijn wil, dat dit op velerlei wijze geschiede. Dan, hoe heerlijk het beeld zij van den veelkleurigen stralenbondel, dien de Godheid uitschoot, toen Zij licht over de aarde en over den menschelijken geest sprak - o hoe veel waars omtrent deze

{==547==} {>>pagina-aanduiding<<}
stof ook gezegd en betoogd wordt - de Dichter wordt hier (althans velen zullen het daarvoor houden) leeraar van het indifferentismus; een kwade naam, die de verdraagzaamheid zelve somtijds in een' doodelijken reuk heeft gebragt. Bovendien komen nu bijzondere, als persoonlijke, gevoelens en gewaarwordingen voor den dag, die tot het onderwerp niet onafscheidelijk behooren - waar de woorden het niet zeggen, schijnen de beelden het aan te duiden - en dit maakt, dat elk zoo veel te minder of meer met het stuk opheeft, als dit een en ander meer of min met zijne eigene denkbeelden overeenstemt. Doch, indien einde goed alles goed waarheid bevat, dan zal ieder wel te vreden van de lectuur scheiden, daar eene heerlijke Ode aan God (schoon in den geest des geheels) alles besluit. Dit is, kortelijk, het berigt, dat wij omtrent dit stuk te geven hebben, waarin een aantal heerlijke plaatsen de leemten, die er mogen zijn, gemakkelijk bedekken. Op bl. 150 komt het kwade, door den tempeldienst gesticht, er wat onverwacht en raauw in. Op bl. 154 loopen die leêge bommen enz., naar ons gevoel, wat te zeer in 't gemeenzame. Doch, gaan wij over tot de kleine stukjes!
Hoe te vreden ook over de stukken, tot hiertoe behandeld, de volgenden herinneren ons al wederom, dat de dichter toch eigenlijk aan geene mate des tijds behoort gebonden te worden, en dat een lied, eene uitstorting des gevoels, al wat in geestdrift gesproken wordt, uit zijnen aard kort moet zijn. Één enkele diamant van matige grootte is meer waard, dan een geheele ring, met eene menigte van kleintjes bezet.
Het Oogstlied aan St. Jacob is zulk een juweel. De vruchtbare zomer van 1817, na den vroegeren ongelukkigen, gaf hetzelve zijn aanzijn; en ieder juichte het toe, die het leerde kennen. De Heer epkema, Rector te Middelburg, heeft het fraaije stuk met eene schoone Latijnsche vertaling vereerd, die hier nevens hetzelve gedrukt, en iederen liefhebber, van oude zoo wel als nieuwe letterkunde, gewis welkom is, als eene aangename proef, wat onze landgenoot nog in beiden vermag. Gaarne schreven wij een deel over; maar de keuze is bijna onmogelijk, en ook het Hollandsche aan velen bekend, het Latijn voor velen onverstaanbaar. Ten bewijze dan liever, dat op het volmaaktste menschenwerk nog altijd eene vlek te vinden is, zeggen wij, dat de koorn-
{==548==} {>>pagina-aanduiding<<}
zee, stroomen moetende, telkens in drie medeklinkers een zeer oneffen' bodem vindt.
De Vreugdezang over den zelfden Oogst van 1817 strekt ten betooge, dat de dichtader van loots rijk genoeg is, om een zelfde onderwerp twee malen meesterlijk te behandelen, zonder dat iemand over eenzelvigheid klage. Dit stuk, op den Schouwburg voorgelezen, is niet zoo bekend geworden, maar bezit, inderdaad, ook groote verdiensten. Het begint met een donker tafereel des voorafgaanden noods, waarop de heldere schilderij des volgenden overvloeds dan zoo veel te vrolijker afsteekt; terwijl de lof des Konings, wiens wijs beleid en zorg reeds vroeger herwaarts komen deed, wat nog elders had gebloeid, tevens wordt vermeld, en alles eindigt met de schoonste uitzigten voor Amstels korenmarkt. Wij laten een paar coupletten volgen:

Welaan, klinkt hoog, o vreugdegalmen! 
O blijdschap! stroom in zangen uit! 
Vermeng u met de herdersfluit, 
En met het zacht geruisch der halmen: 
Geen schaarschheid volgt nu d'overvloed; 
Geen rund, in vette wei gevoed, 
Is 't mager hier tot spijs beschoren: (*) 
O neen! in d' oogst, thans opgegaan, 
Is al 't geleden leed verloren, 
Als 't druppeltje in den oceaan. 
 
De hongerschreeuw der muiterbende 
Verdwijnt nu voor gespeel en dans, 
En 't vlechten van den bloemenkrans 
Om 't span, dat steêwaarts heen zich wendde, 
Dat op de vracht van d' eerstling boogt, 
Het moê gebukte hoofd verhoogt, 
En draaft op maat van vrengdgeschallen, 
En wordt verwelkomd met zijn vracht, 
Als eens de vloot, in Leydens wallen, 
Die voedsel en verlossing bragt. 

{==549==} {>>pagina-aanduiding<<}

En nu, ontplooi 't gelaat van rimpels, 
O Amstelstad! juich blij te moê, 
U stroomt de volle rijkdom toe, 
Hij dartelt in de ontrolde wimpels, 
Die, zwierende over 't ruim der zee, 
Zich needrig strijken op uw reê, 
En offren u den oogst der landen, 
Van Belt en Weixelstroom bespoeld, 
En waar in 't Noord', om donkre stranden, 
De witte zeegolf schuimt en woelt. 

Jammer, dat met dit al het brood nog zoo duur is, en de Amstelstad voor zichzelve, bij aanhoudendheid, zoo arm blijft, dat hare goede ingezetenen, die toch meestal geene korenkoopers zijn, haar met allerlei zware opbrengst den mond moeten openhouden!
Jeugd. Ook een schoon vers. Regt jeugdig, vol vuur en kracht. Wij kunnen bij ieder stuk niet stilstaan; maar het verdient, naar ons inzien, den naam van lierzang, wanneer men, met dien naam te mild noch te karig, inzonderheid op den geest en de vlugt let, die zich in hetzelve doen kennen.
Volkslied. Eene voortreffelijke navolging van het bekende Wilhelmuslied. Indien er eene muzijk bij vervaardigd ware, even zoo gelijk en ongelijk aan de oude wijs als deze woorden, even zoo overeenkomstig met de vorderingen van onzen tijd, door beide kunsten gemaakt, zekerlijk zou het met uitstekend genoegen, ja vaderlandsche stichting en zalving, zijn gehoord en gezongen.
De Vaderlijke Dwang. In een aantal coupletten vaart de Dichter hevig uit tegen zoodanige vaders, die, zonder op de keuze en het hart hunner kinderen te letten, naar willekeur liefdebanden scheuren, en huwelijksbanden voor dezelven knoopen. De man heeft gelijk, als die oude pilaarbijters het zoo erg maken; maar het is tusschenbeiden nog al eene vieze kwestie, wie eigenlijk regt heeft, en wij voor ons moeijen ons liefst niet met eens anders huisselijke zaken.
Graflied. Eene bevallige navolging van een Hoogduitsch stukje.
Grafschrift voor mijne Echtgenoote, e. helmers:

Hier rust elizabeth! te weinig nog beweend, 
Al schreide ik, tot ik wierd vereend (vergaard?) met haar gebeent': 

{==550==} {>>pagina-aanduiding<<}

Als ega, haar gelijk, toen liefde ons mogt omstrenglen, 
Daalde ik in waarde, en zij steeg tot den rang der englen. 

Afscheid. Eene moedelooze bui uit 1799. Die zonen van apol doen toch alles mooi! Dat moet een regt aangenaam huisgezin zijn, waar zelfs het geschrei en gejank en gekibbel der kleinen een bevallig concert vormt. Ach, dat ik apollo ware! Die knapen daar in den tuin zouden mij zoo niet hinderen.
Bemoediging. Mannentaal! Zoo hooren wij het graag uit 1798.
Eenige heel kleine stukjes, van welken dat op vondel's afbeeldsel, als knaap, en dat op de Maatschappij Tot Nut van 't Algemeen ons zeer behagen.
Bij het openbaar Examen der Blinden. Zeer schoon en treffend. Het bestaat uit een voor-, twee tusschen- en een slotzang, den kinderen zelv' in den mond gelegd.
Bij de sluiting van het Tooneel, Utile et amusant. Geestig, oorspronkelijk en bevallig!
Drie aardige verjaarverzen, van welken het laatste al vrij koddig.
Nog een paar gelegenheidsstukken; en hier herhalen wij met nadruk: het laatste al vrij koddig! Zullen wij het hekeldicht noemen? Het heeft niet het knorrige, aan dit genre eigen. Niet Heracliet, maar Democriet schijnt de stift gevoerd te hebben. De man geeft slechts zoo wat steken onder water, of eigenlijk onder wijn. Ziehier hetzelve, voor zoo verre het, namelijk, eene algemeene strekking heeft:

't Is eene overoude wet, 
Bacchus heest haar ingezet, 
En de bolle God van 't eten, 
(Nooit heb ik zijn' naam geweten) 
Heeft een' eed er op gedaan, 
Dat zij eeuwig zou bestaan. 
 
Van die wet is 't hoogst gebod, 
Dat bij elken keer van 't lot, 
Bij elk' omzwaai van de tijden, 
't Zij ze ons grieven of verblijden, 
Telkens met een zee van wijn 
't Nieuwe zou bevochtigd zijn. 

{==551==} {>>pagina-aanduiding<<}

Alle onze oude bestevaârs 
Maakten, want de druif was schaarsch, 
Maakten, uit des brouwers bronnen, 
Van hunn' buiken ronde tonnen; 
Zwelgden bier, bij brood en kaas, 
Dat de steen groeide in de blaas. 
 
Wij, hun kroost, van aard meer fijn, 
Volgen hen, maar drinken wijn: 
Wij, wat of er moog' gebeuren, 
Vieren feesten uit den treuren; 
En, voor steen en voor graveel, 
Is de podegra ons deel. 
 
Staat het lieve vaderland, 
Door den twist, in vollen brand, 
Toch, bij al het warrend woelen, 
Houdt men maaltijd in den Doelen, 
En ontgloeit, met elken dronk, 
Feller nog de tweedragtsvonk. 
 
Keert een held, van kling beroofd, 
T'huiswaarts, met de kous op 't hoofd; 
Komt hij binnen zonder schepen, 
Die zijn vijand meê ging slepen, 
Wat voegt hier, tot zijn onthaal, 
Beter dan een vriendenmaal? 
 
Is het vaderland verkocht 
Aan een Korsikaansch gedrogt, 
Bij de leevring moet men drinken; 
Feesten vieren, 't glas doen klinken: 
Als het hoofd door duisling draait, 
Is 't geweten ligtst gepaaid. 
 
Erft een wettig vorst de kroon, 
Feesten dartlen om zijn' troon; 
Haters, die in afgunst blaken, 
Dansen, dat hun knieën kraken; 
Spreken, drinkend', van zijn faam, 
't Hart vol van zijns vijands naam. 

{==552==} {>>pagina-aanduiding<<}

Alles, wat er ook mag zijn, 
Gaat bij eten en bij wijn; 
Zelfs het trouwen en het sterven, 
En het doopen, en het erven: 
Geen geloofsbelijdenis, 
Zonder feest, hoe arm het is. 
 
En zou 't wislen van het jaar, 
Dat wij allen, door elkaâr, 
Veertig, vijftig maal beleven, 
Dan geen stof tot feestzang geven? 
Kan er nieuwe zonneschijn 
Zonder wijnbesprenging zijn? 
 
Dus volbrengen wij de wet, 
Door God Bacchus ingezet; 
En wij durven drinkend naadren 
Tot de schimmen onzer vaadren; 
Maar die slokkers dronken hop, 
En hunn' kindren druivensop. 

Verhuislied. Ook al in luimigen, welgeslaagden trant.
Onder de nog volgenden zullen de Huwelijksbeletselen misschien het meest doen lagchen; terwijl het Grafschrift te Amstelveen ligtelijk nog tranen lokt.
Over het geheel bewonderen wij niet minder luim, geest en vrolijkheid, dan vernuft, gevoel en kracht van taal in onzen Dichter, schoon hij regts en links wel eens uit den band springt, en zijne spreuk in allen opzigte schijnt te wezen: een kniesoor, die daarop ziet! Wij bedanken hem voor menig genoegelijk oogenblik, - voor menige verheffing ook van onzen geest en moed, - voor veel stichting, bij slechts weinig ergernis. Indien eene wilde roos zulke geuren spreidt, (dus dachten wij dikwijls) wat mogen, wat moeten wij dan niet van hen verwachten, die, met Grieksche en Roomsche kunst gekweekt, bij den tegenwoordigen staat onzer letterkunde, als in eenen wel bewaakten, wel onderhouden' tuin kunnen tieren en bloeijen? - Doch thans niet meer. Misschien komen onze Letteroefeningen, bij zekere gelegenheid, nog wel op het geheele werk terug.
's Dichters even welgelijkend als welbewerkt Portret versiert het werk.





{==553==} {>>pagina-aanduiding<<}

Overdenkingen, bij gelegenheid van twee maandelijksche Bedestonden, gehouden in het Zendelinggenootschap te Amsterdam, door P. Chevallier. Te Amsterdam, bij P. den Hengst en Zoon. 1818. In gr. 8vo. 31 Bl. f :-8-:

De Heer chevallier betuigt in zijn kort voorberigt, dat hij deze Overdenkingen alleen op dringend verzoek zijner vrienden in het licht geeft. En wij moeten deze betuiging allezins billijken, daar het even zeker is, dat dusdanige stukken eigenlijk voor het groote publiek, buiten eenige betrekking tot de gelegenheid, niet vervaardigd worden, als wij gemakkelijk begrijpen kunnen, dat deelnemende toehoorders wenschten dezelven nog eenmaal te mogen lezen. De eerste der twee beschouwingen inzonderheid, na de mededeeling van eenen brief en berigt uit Batavia, dat aldaar een Hulpgenootschap was opgerigt, enz. zal waarschijnlijk groote uitwerking hebben gedaan. De Spreker betoogt inzonderheid, dat miskenning van Jezus en den Bijbel achteruitgang in ware verlichting is; dat het Christendom geenszins als eene sekte of een zamenstel van zekere begrippen moet aangemerkt worden, en dat geen naam of zaak de menschenliefde meer aanprijst. Vooral het middelste is zijn voorname punt, en hij behandelt dit met eene naïveteit, maar ook met eene volheid van overtuiging, met eene geestdrift, die moet wegslepen. Het grootste deel zijner stellingen en bewijzen geven wij gaarne toe. Maar het is ons voorgekomen, dat andere, om openbaar in druk uitgegeven te worden, wel eenige nadere bepaling of helderder toelichting, in één woord, grondiger bewerking, hadden gevorderd. Over het geheel, nogtans, ligt een waas van zachtmoedigheid, verdraagzaamheid en liefde, dat allen weldenkenden behagen moet. - Het andere stuk heeft eigenlijk twee deelen, wier eerste is eene invoering, bekendmaking en aanprijzing der herziene en vermeerderde Gezangen voor het Genootschap, het laatste eene dankbare verheffing van de voortgangen der Evangelieprediking in Zuiden en Noorden. Beide zijn fraai in hunne soort, en doen zien, hoe veel de Spreker met de geheele zaak opheeft. Niet, dat eenig Christen met de uitbreiding van ware Godsdienst. en Evangeliekennis
minder zou ophebben. Maar

{==554==} {>>pagina-aanduiding<<}
men weet, dat de een mistrouwender is dan de ander ten opzigte van het ware, inwendige, praktikale, inderdaad zaligmakende. Wij bidden van harte, dat alle duisternis in dezen meer en meer overga tot de gelukkigste overtuiging, en hierop volgende, krachtdadige zamenwerking van alle geloovigen; ten einde de aarde waarlijk vol worde van de kennis des Heeren. Misschien ware het, ter bevordering van dit algemeene, in éénen geest en zin, wenschelijk geweest, dat in de Liederen, die ons anders, voor zoo veel hier voorkomende, wel bevallen, zoodanige eenigzins mysterieuze leerpunten, als de Godheid van Christus, in dat zelfde half donker gelaten werden, waarin ze de Bijbel, over het geheel, plaatst; zoodat men, hieromtrent wat meer- of minder aannemende, het gezang even hartelijk kon medezingen. - De loffelijke Schrijver vergeeft ons zeker gaarne deze kleine wenken, het zij ze hem of het Genootschap betreffen.




Leerrede, gehouden tot aanprijzing der Koepokinenting, door G. Benthem Reddingius, Th. Dr. en Predikant te Assen. Te Assen, bij C. van Gorcum. 1817. In gr. 8vo. VI, 28 Bl. f :-8-:

Behoort de Koepokinenting tot die heerlijke uitvindingen, die, bij velen, tegenstand vinden in bijgeloovige bedenkingen - schoon de Heer reddingius, in het voorberigt, Drenthe ten aanzien van het tegendeel prijst; is derhalve de invloed des Leeraars tusschenbeiden noodig, om het algemeen van die verkeerde denkwijs af te brengen; en is het niet zeer gemakkelijk, over zoodanig onderwerp alzijdig, overtuigend en onderhoudend te prediken: dan verdient, om deze oorzaken, de Leerrede, waarin dit gedaan wordt, openlijke vermelding. Bij die van den Eerw. reddingius is dit het geval. 2 Kon. V:9-14 is de tekst, en de genezing van naäman wordt in alle opzigten op de Koepokinenting toegepast. Dit is ongezocht en nadrukkelijk geschied; wordende alle bedenkingen tegen deze kunstbewerking bondig wederlegd. Wij wenschen, dat deze Leerrede vallen moge in de handen van velen, die nog met vooroordeelen tegen het behoud van hunne kinderen - want zoo mag men immers de ingenomenheid tegen een bewezen behoedmiddel noemen - zijn bezet.


{==555==} {>>pagina-aanduiding<<}

Het zwervende Meisje, door Miss Fanny Burney. IIde en IIIde of laatste Deel. Naar den tweeden Engelschen Druk. Met Platen. Te Haarlem, bij F. Bohn. 1817-18. In gr. 8vo. Te zamen 766 Bl. f 6-12-:

Wij hebben het eerste deel dezes werks in het vorig jaar niet ongunstig aangemeld; echter namen wij deze twee lijvige boekdeelen niet zonder schrik in handen, en bevonden dan ook, dat deze goede wijn, waaronder dit werk door vertaler en voorredenaar gerangschikt werd, bijzonder verwaterd is. Wij hebben ons echter tot de lezing gedwongen; alhoewel het ons niet mogelijk was, dit anders dan bij tusschenpoozen te doen, daar onze nieuwsgierigheid en belangstelling met genoegzaam gespannen blijven kon, bij het bij uitstek lang gerekt verhaal van zoo veel armhartigheid. Gedurende geheel het zware tweede deel, en nog wel honderd bladzijden van het derde, erlangen wij omtrent de hoofdpersone hoegenaamd geene opheldering; zij blijft al zwervende, vernederd en mishandeld, ja aanhoudend getrapt, en dat op eene zoo kleingeestige wijze, dat wij de mogelijkheid van zoo iets en de verachtelijke laagheid ons onmogelijk alzoo, immers zoo algemeen, kunnen voorstellen, vooral in den beschaafderen kring en stand, waarin de schrijfster goedvindt haar te laten omzwerven; en hetgeen onze deelneming in die anders beminnelijke persone van tijd tot tijd aanmerkelijk bekoelde, is hare volstrekte hardnekkige weigering tot het stellen van eenig vertrouwen in de zoodanigen, van wier opregte gezindheid en vermogen om haar te beschermen zij zelve, zoo wel als ieder lezer, moet overtuigd zijn; de geheel onbegrijpelijke terugstooting van iedere, haar op de kieschste wijze aangebodene, ondersteuning, ook dán zelfs, wanneer men die, haars ondanks, haar in de handen bragt, en de voortduring van hare vrijwillige vernedering en armoede, welke hare edelmoedige vrienden en hoogachters bitter grieven moest; terwijl zij zich zeer veel meerdere onaangenaamheid op den hals haalt, dan zij immer te vreezen had, zelfs al ware die hulp toe te schrijven geweest aan minder edelmoedige beginselen. Indien de bedoeling is, haar te dezen aanzien voor te stellen als voorbeeld van grootheid van ziel en
vrouwelijke kieschheid, wordt het overdrevene gevorderd, en kan geene harer zusteren haar in soortgelijke omstandigheden volgen; en de edelmoedigste man mag nooit eener hulpelooze en achtingwaar-
{==556==} {>>pagina-aanduiding<<}
dige jeugdige schoonheid eenige hulp of bijstand verleenen, want dan zou hij hare kieschheid kwetsen en haar karakter bederven. Het is toch geheel anders in de wezenlijke wereld, dan in de wereld van dezen roman; gelijk het, Gode zij dank! ook nog al eenigzins anders is bij de behandeling van eene ongelukkige. Ook kunnen wij niet zien, bij de eindelijke ontwikkeling, dat hare redenen van geheimhouding zoo dringende waren, dat zij haar geheim volstrekt aan niemand vertrouwen kon; daar zekerlijk het geval wel moeijelijk was, maar deze moeijelijkheid eenen welgekozen vertrouwde, hoedanig meer dan een zich harer zou hebben aangetrokken, van zelve tot de stiptste geheimhouding, bij het beproeven van hulpmiddelen, zou hebben gedrongen. Hoe ongelukkig het belangrijke mishandelde meisje dan ook was, en hoe veel achting wij ook hebben voor hare zedigheid, talenten en beproefde zuiverheid, zoo beschouwden wij haar reeds vóór, en ook nu nog ná de ontknooping, als een klein zottinnetje, waaraan het ons spijt dat wij zoo veel tijds verkwist hebben, als waartoe het nagaan van hare, op deze wijze verhaalde, geschiedenis ons dwong. Toen wij dan eindelijk eenige opheldering erlangden, werden wij regt boos, dat wij al wederom opgehouden werden, en het zwervend meisie nog eenen geruimen tijd moesten volgen door bergen en dalen, in bosschen, bij wilddieven en smokkelaars, en eindelijk al wederom bij het schuim der fatsoenlijke Engelsche natie; en ook het genoegen, dat wij ons hadden voorgesteld, bij de eindelijke ontknooping, door de welverdiende tentoonstelling der vele dwazen en onedelmoedigen, die de lieve meid zoo lang hadden gepijnigd, werd ons onthouden, daar de schrijfster, bij al hare langdradigheid, goedvindt, daarvan weinig of niets te berigten.
Trouwens, zij had ook het geduld harer lezeren reeds genoeg gevergd!
Wij willen in het vervolg een weinig voorzigtiger zijn, en bij verzierde verhalen, in soortgelijken toon gestemd, en die men zoo lang men goedvindt rekken kan, het slot afwachten. Hadden wij dit ook nu gedaan, dan konden wij in weinige regels opgeven, wat men nu, tot zijne redelijke kosten, in drie dikke boekdeelen lezen kan, immers in zoo verre dit den lezer belangrijk was. Wij zeggen nu niets van den afloop en geheel de fictie, opdat de lezers en lezeressen, die het vervolg nemen moesten, daardoor niet gestremd worden in het éénig genot nog, dat zij hebben kunnen voor hunne weggeworpene guldens; en wij hopen, dat hunne nieuwsgierigheid meer gespannen blijven zal, dan de onze was.
Het jammert ons, dat, daar de smaak in verdichte verhalen nog zoo algemeen schijnt, dat men zich van de uitgave van een werk, als dit, voordeel belooft, men dan niet verkiest te zorgen, dat men tevens iets leerzaams geeft, voor verstand en hart eenig voedsel, of voor 't minst zoodanig kunstwerk, dat men zonder verveling lezen kan.





{==557==} {>>pagina-aanduiding<<}

Boekbeschouwing.

Zevende zestal Leerredenen, door J.H. van der Palm. Te Leyden, bij D. du Mortier en Zoon. 1817. In gr. 8vo. 216 Bl. f 1-12-:

Dit zestal wordt geopend door eene Leerrede, uitgesproken op den laatsten Zondag des jaars 1816, over Pred. IX:10. In de inleiding ontvangen wij heilzame en gegronde wenken, aangaande de wijze, waarop wij het boek des Predikers te beschouwen hebben. Vervolgens wordt de letterlijke zin van de vermaning, in den tekst vervat, ontleed; de gedachte des doods, naar aanleiding van die vermaning, beschouwd, als eene krachtige aansporing behelzende, om den tijd des levens, tot het beantwoorden aan onze aardsche verpligtingen, vlijtig te besteden; en eindelijk, die zelfde doodsbetrachting aangetoond te zijn het gezegend middel, om niet alleen met ijver, maar ook met volkomenheid, met opgewektheid des gemoeds, en met den zuiversten zin, onzen aardschen pligt te vervullen. - In deze Leerrede wordt een keurig overzigt gegeven van de onderscheidene werkzaamheden, die wij in dit leven allen, of die sommigen onzer te volbrengen hebben, en de gedachten, die bij eenen iegelijk, ten aanzien van deze werkzaamheden, moeten ontstaan, wanneer hij aan zijnen dood denkt, treffend geschetst; gelijk wij dan ook geheel ongezocht worden bekend gemaakt met de stemming des gemoeds, die, ons moetende helpen bij het welbesteden van onzen leeftijd, uit de gedachte aan den dood geboren wordt. - De uitdrukking, bl. 16, akker Gods, voor kerkhof, (Hoogd, Gottesacker) is ons niet, als in onze taal gebruikelijk, bekend.
De Hoogleeraar, erkend meester in het uitputten van

{==558==} {>>pagina-aanduiding<<}
den zin eener bijbelsche uitdrukking, toont zich als zoodanigen, gelijk in de eerste Leerrede van dezen bundel, zoo ook in de tweede, over Hebr. XII:2b. Het verheven licht wordt aangetoond, waarin Jezus door de verklaring, van Hem in den tekst gegeven, dat Hij de schande veracht heeft, wordt geplaatst; uit de geschiedenis van zijn lijden wordt de waarheid van deze verklaring afgeleid; en ten laatste de gezindheden aangetoond, die bij ons moeten worden opgewekt, door de bewustheid, dat Jezus om onzentwille de schande heeft veracht. - Wat is schande verachten? Wanneer mag men het? wanneer niet? Zegt het bij Jezus alleen dit, dat Hij de schande van den kruisdood, wel overtuigd van zijne onschuld, niets gerekend heeft? - Ten aanzien van alle deze vragen was bepaling noodig, en ten aanzien van Jezus misvatting mogelijk, die de kracht der uitdrukking zoude ontzenuwd hebben. Voor de eene is door den Hoogleeraar gezorgd, en tegen de laatste voorzien. - De gezindheden, die bij ons uit de bewustheid, dat Jezus om onzentwille de schande heeft veracht, moeten voortvloeijen, geeft van der palm op, voornamelijk te zijn: geloof in Jezus, als den Verlosser der wereld; erkentenis der noodzakelijkheid van Jezus, als den Verlosser der wereld; en opwekking tot gehoorzaamheld aan Jezus, als den Verlosser der wereld. Maar deze gezindheden mengen zich in elke geloovige beschouwing van Jezus leven en lijden, en, naar ons gevoel, vloeiden zij geenszins voornamelijk uit de betuiging in den tekst voort, die van eene andere zijde, vruchtbaar in bijzondere heilige gezindheden, had kunnen voorgesteld worden. Wij behoeven niet te zeggen, dat de Hoogleeraar verband tusschen de door hem opgegevene gezindheden en den tekst heeft aangewezen, hetgeen er wezenlijk ook is; maar het kwam ons toch voor, alsof hij, om bij het leerstellige te blijven, eenige moeite gedaan, en het natuurlijk beloop der toepassing aan dit
doel had opgeofferd.
Wij willen den Lezer eene der plaatsen uit deze

{==559==} {>>pagina-aanduiding<<}
preek, die ons bijzonder trof, niet onthouden. ‘Maar nu komt Hij (Jezus) in de magt zijner vijanden; wordt door hen gebonden en voor den regterstoel gesleept; wordt heftig aangeklaagd; wordt beschimpt en beleedigd, dat men den verachtelijksten booswicht niet erger dan Hem behandelen kan. Was het nu niet de tijd, om die wonderkracht te toonen, indien Hij ze waarlijk bezat? Was het nu niet de tijd, om zich te handhaven in dat gezag, van welks aanmatiging men Hem beschuldigde? Hij deed het niet! De Gezant van God, van wien men zeide, dat hij stormen door zijn woord deed stillen en dooden opwekte, laat zich vatten, en knevelen, en slaan, en sleuren, en is weerloos - gelijk de misdaad, die hare rol heeft uitgespeeld! In wat licht verscheen Hij daar? Ach! ontveinzen wij het niet: de bedrieger, de volksverleider, die de menigte heeft weten te begoochelen, maar, nu hij voor het oog van zijnen regter staat, verlaten door zijne medestanders, geene van zijne kunstenarijen meer in het werk kan stellen, - is het niet aldus, dat Hij zich voordoet? En Gij, heerlijke, hemelsche Jezus! deze schande hebt Gij veracht!’
De derde Leerrede stelt, naar Joh. XXI:15-19, voor: de herstelling van Petrus in zijne Apostolische waardigheid. Bij gelegenheid der ontvouwing van den zin des gespreks, van de wijsheid en liefde, door Jezus in hetzelve aan den dag gelegd, worden belangrijke ophelderingen medegedeeld; b.v. aangaande de waarschijnlijke stemming van Petrus, waardoor hij misschien werd aangezet, zijn visschers handwerk weder te beginnen. Doelmatig - opdat het wondervermogen van Jezus voor bespotting bewaard blijve - vonden wij ook de aanmerking, dat Jezus de visschen en het brood, die de Apostelen aan strand vonden, als een gewoon visschers strandontbijt, door den eenen of anderen kustbewoner had laten gereed maken.
Vierde Leerrede: Gods liefde en trouw. Eenvoudige tekst: Ps. XXV:10. Heerlijke Preek! zoo wel wat aan-
{==560==} {>>pagina-aanduiding<<}
gaat de aanwijzing van de eigenaardigheid en kracht van Davids woorden, als de ontvouwing van de verhevene waarheid, die er in light opgesloten, en de noodzakelijkheid der bepaling, die de Dichter er bijvoegt.
Uit Ps. CXIX:105 wordt de voortreffelijkheid van de openbaring des Ouden Verbonds betoogd, in de vijfde Leerrede. Welk eene afdaling in Davids hart, ten einde uit de omstandigheden, waarin hij zich bevond, tot de noodzakelijkheid van een woord Gods voor hem en voor allen te besluiten! Zoo is de overgang natuurlijk tot de beschouwing van de voortreffelijkheid der openbaring des O.V., welks schriften gedeeltelijk ten tijde van David bestonden en voor hem het woord des Heeren waren, en tot de opwekking aan hen, die onder het N.V. leven, om de openbaring van het Oude toch ook op hoogen prijs te stellen.
De laatste Leerrede dezes bundels behandelt de opwekking van Tabitha, Hand. IX:36-42. Wij verbeelden ons, bij de voorstelling van den Hoogleeraar, overgevoerd te zijn in de opperzale, waar het lijk van Tabitha lag; wij vinden ons verplaatst onder de armen, die hare weldadigheid verhalen, beschrijven, en haren dood betreuren. Wij hebben volstrekt geene ruimte meer voor eenige zwarigheid, al ware die al eens in ons opgekomen, zoo ras wij de betamelijkheid en gepastheid van dit wonder door van der palm hebben hooren ontvouwen. Maar wanneer wij den Hoogleeraar de twijfeling, door het ongeloof geopperd, of Tabitha wel waarlijk gestorven, of zij niet eene schijndoode was, voor geens antwoords waardig hooren erklaren, op grond dat zij, die het eind der kranke zagen naderen, enz. de zaak toch wat meer van nabij zullen geweten hebben dan wij, op zoo vele eeuwen afstands, en, hielden deze haar voor gestorven, zij dan voor onnoozel en onkundig, tegen alle rede aan, moeten gehouden worden: dan vinden wij deze verdediging tegen het ongeloof noch juist, noch de regte. Immers, volgens al wat er van bekend is, bestaat er, buiten de

{==561==} {>>pagina-aanduiding<<}
verrotting, nog geen volstrekt zeker kenteeken, waaraan een waarlijk gestorvene van eenen schijndoode kan onderscheiden worden; zoodat daarom de aanwezigen - te meer, daar men in die tijden misschien aan de mogelijkheid van eenen schijndood niet eens dacht - zich zeer wel hadden kunnen vergissen, en allezins onkundig zijn, zonder daarom onnoozel te moeten heeten. Daarentegen, al wierd nu eens het uiterste toegestemd, dat hier een schijndood had plaats gehad, zoude daarom het wonder zoo veel minder zijn? - ten minste is tot nog te geen stellig middel uitgevonden, om eene schijndoode in het leven te doen terugkeeren; veel minder, dat men dit zoude vermogen te bewerkstelligen door een woord sprekens, en zoo verzekerd zijn van de uitwerking, dat men, gelijk Petrus, wagen zoude het opstaan te gebieden.
Mogen de scharen, die zich vergasten aan de Leerredenen van dezen beroemden gewijden Redenaar, het niet laten berusten bij het met smaak aanhooren of lezen van dezelve, maar ook doortrokken worden met den ernst en de waarheid, die in dezelve heerscht!




Disputatio inauguralis de altera Pauli ad Corinthios epistola, et observanda in illa Apostoli indole et oratione, quam - pro gradu doctoratus - publico examini submittit Hermannus Joannes Royaards, Rheno-Trajectinus. Trajecti ad Rhenum, ex officina J. Altheer. 8vo. maj.

De jeugdige Schrijver dezer weluitgewerkte Verhandelinge is de Zoon van den beroemden Utrechtschen Hoogleeraar royaards. Op raad, eerst van zijnen Vader, en naderhand van andere Leermeestens, nam hij voor, om het een of ander stuk als eene proeve zijner akademische vorderingen te bewerken. Hiertoe koos hij den tweeden Brief van Paulus aan de Korinthiërs. Hij

{==562==} {>>pagina-aanduiding<<}
las en herlas denzelven meermalen, ten einde geheel indes Schrijvers leeftijd en wijze van denken, van gevoelen, van zeggen in te dringen. Hij teekende terstond alles op, wat hij het meest geschikt tot opheldering des Briefs oordeelde. Voorts raadpleegde hij geene andere Uitleggers, voordat hij zichzelven, door dus te werk te gaan, eenigermate althans, voldaan had. - Dit is, voorzeker, de kortste en de gemakkelijkste weg niet, om het een of ander stuk des Bijbels te bewerken; maar het is toch de éénige ware weg voor hem, die, met genoegzame kunde en verstand begaafd, uit zijne eigene oogen zien kan en wil, en iets voor den dag wil brengen, dat allezins der moeite waardig is om het licht te zien.
Het hoofdoogmerk dezer Verhandelinge is, om het karakter van Paulus en zijne wijze van zeggen te schetsen. Hiertoe scheen een Brief zeer geschikt, waarin men zijn hart het meest gewoon is te openen; bijzonder deze tweede Brief aan de Korinthiërs, dewijl de Apostel in geen anderen zijne gevoelens en gemoedsaandoeningen meer heeft uitgestort. Echter heeft de Her royaards de kritiek en oordeelkunde niet ter zijde gesteld, maar overal, waar het te pas kwam, aangewend.
Behalve de Inleiding, over Korinthe en de Korinthische Christengemeente in het algemeen, is de Verhandeling zelve in drie Hoofddeelen gedeeld. Het eerste handelt over den Brief zelven, over welks aard, vorm en inhoud de gevoelens, meer dan bij eenig ander geschrift van Paulus, uiteenloopen. In deze afdeeling wordt eerst bijzonder de innerlijke gesteldheid der Korinthische kerk, ten tijde van het schrijven dezes Briefs, opgegeven; en de slotsom van al het te dien einde bijgebragte is, dat de Korinthische Christenen, schoon gedeeltelijk door sektenzucht gedreven en bedorven van zeden, echter zeer veel hadden, dat lof verdiende. - De tijd, waarin deze Brief geschreven is, wordt als waarschijnlijk opgegeen het 56ste jaar,

{==563==} {>>pagina-aanduiding<<}
naar de Dionysiaansche tijdrekening. De plaats, alwaar Paulus denzelven schreef, was Philippi, in Macedonië. Het oogmerk dezes Zendbriefs aan de Korinthische Christenen was, hunne gevoelens en zeden te verbeteren. De aandoeningen des Schrijvers waren deels die van vreugde over het goede en lofwaardige, dat hij van die Geme nte wist, deels die van droefheid over hetgeen hij in dezelve te misprijzen vond. Wat den vorm betreft, de Heer royaards houdt zich, om gewigtige redenen, aan het oude gevoelen, dat het een doorloopende Brief is, op een' en denzelfden tijd, maar met verschillende aandoeningen, geschreven; en, overeenkomstig dit eenvoudig, natuurlijk en alleraannemenswaardigst denkbeeld, wordt voorts de geheele inhoud geleidelijk opgegeven.
Het tweede Hoofddeel loopt over het karakter van Paulus, hetwelk in den Brief doorstraalt; zijnde, vastheid van grondbeginsels en oogmerken; zedigheid, met een juist gevoel zijner waardigheid gepaard; driftigheid van aard, met zachtzinnigheid en liefde jegens anderen verbonden; groote ijver, door niet minder groot verstand bestuurd. Ten slotte worden eenige aanmerkingen bijgevoegd: over de schonne overeenkomst en harmonie der verschillende hoedanigheden in Paulus, uit zijn karakter te begrijpen, en die den waarlijk grooten man kenmerkten; over Gods wijsheid in het uitkiezen van zulk een' man tot verkondiger van het Evangelie, vooral onder de Korinthiërs; over de kracht van den Christelijken Godsdienst in het ontwikkelen en besturen van dat karakter; en eindelijk over het belang der beschouwing van hetzelve in de verklaring des Briefs.
De derde en laatste Afdeeling handelt over den stijl van Paulus in dezen Brief. Na de verschillende gevoelens hieromtrent te hebben opgegeven, wordt die stijl geschetst: als eenvoudig en kunsteloos-schoon; als innemand en aangenaam; als deftig, levendig en verheven, en dus als natuurlijk-welsprekend.
Zie daar, Lezer, een dor geraamte, uit hetwelk gij,

{==564==} {>>pagina-aanduiding<<}
echter, genoegzaam zult kunnen opmaken, dat het geheele stuk, in deszelfs inrigting en zamenstelling, den voortreffelijksten aanleg kenmerkt, en wat men van iemand te verwachten hebbe, die, reeds in zijne jeugd en bij het einde zijner akademische loopbaan, den Bijbel op de gelukkigste wijze tonnt te kunnen behandelen.




Disputatio inauguralis de commutatione, quam, Constantino M. auctore, societas subist Christiana, quam - pro gradu doctoratus - publico examini submittit Nicolaus Christianus Kist, Boemelia-Gelrus. Trajecti ad Rhenum, ex officina J. Altheer. 8vo. maj.

Als een pendant op de voorgaande Verhandeling, laten wij terstond volgen die van den Heer kist, (Neef van den Heer royaards) die zijn stuk den volgenden dag aan Utrechts Hoogeschool in het openbaar verdedigd, en, even als hij, getoond heeft, de doctorale waardigheid in de Godgeleerdheid ten volle te verdienen.
Het onderwerp is zeer verschillend van het voorgaande, en betreft een allergewigtigst tijdstip in de Kerkelijke Geschiedenis: de verandering, welke de Christelijke Godsdienst ondergaan heeft door konstantijn den grooten. Dit onderwerp wordt geschiedkundig behandeld, dewijl, zoo als de Schrijver, in zijne Voorrede, te regt opmerkt, er een naauw en onafscheidelijk verband bestaat tusschen de Kerkelijke en Algemeene Geschiedenis; een verband, hetwelk niet moet uit het oog verloren worden.
In eene gepaste Inleiding wordt alles kort, hoofdzakelijk en zeer oordeelkundig voorgedragen, wat en den toestand des Romeinschen rijks, en die der Christenen betreft, vóór konstantijn. De Verhandeling zelve loopt in drie deelen zeer natuurlijk af.

{==565==} {>>pagina-aanduiding<<}

In het eerste deel spreekt de Schrijver over de gewigtige verandering zelve, die de Christelijke Godsdienst onderging, daar dezelve, door konstantijn den grooten, de publieke Godsdienst des rijks werd. Hij begint met konstantijn's afkomst, opvoeding, karakter en zeden. Zoon van Keizer constantius zijnde, ontving konstantijn grootendeels, gelijk deze, eene militaire opvoeding; maar, in zijnen lateren leeftijd, leide hij zich op de letteren toe. Hij was rijzig van gestalte, dapper, zeer verstandig, driftig, maar tevens zachtzinnig van aard; schoon, door zijne verregaande driften, meer dan eens tot wreedheden vervoerd; doorgaans zeer menschlievend, en uitstekend matig; eindelijk, tot bijgeloof toe, godsdienstig. Voorts, van de redenen sprekende, die hem noopten, den Christelijken Godsdienst als den openbaren aan te nemen, zoekt de Heer kist dezelve zoo wel in den toenmaligen toestand van zaken, als in de inborst, de opvoeding en de zeden des Keizers. Trouwens, zoodanig was de toestand van den Christelijken Godsdienst, dat dezelve voor de gewigtigste veranderingen volkomen rijp was geworden. Er was een tweestrijd tusschen den ouden en den nieuwen Godsdienst te wachten. De Keizer moest dezen óf onderdrukken, óf openlijk handhaven. Van het eerste werd hij door zijne inborst en door voorzigtigheid teruggehouden. Dat hij, door een wondergezigt van een kruis in den hemel en eenen daarop volgenden Goddelijken droom getroffen, den Godsdienst van Jezus zou omhelsd hebben; dit vertelsel, het eerst, zoo men wil, door den Kerkvader eusebius uit den mond van konstantijn opgeteekend, wordt, met genoegzame gronden, verworpen. Echter wordt dit, als hoogstwaarschijnlijk, aangenomen, dat het een of ander natuurverschijnsel konstantijn's verbeelding heeft gaande gemaakt, daar hij reeds in zijn hart tot den Godsdienst des
Gekruisten overhelde, en tot bijgeloof zeer geneigd was. Althans, dat hij slechts in schijn en uit

{==566==} {>>pagina-aanduiding<<}
slimheid den Christelijken Godsdienst beleden en voorgestaan zou hebben, zoo als sommigen beweren, dit toont de Heer kist, op de overtuigendste wijze, niet aannemelijk te zijn. Konstantijn, toch, werd door zijnen Vader, die van den Christelijken Godsdienst niet afkeerig was, en vooral door zijne godvruchtige Moeder, al vroeg met deszelfs grondbeginselen bekend gemaakt. Door zijnen stervenden Vader nog verder tot achting en liefde voor dien Godsdienst aangespoord, nam hij voorts overal Christenen bij zich, en werd door hen meer en meer voor het Christendom ingenomen. Hier kwam bij de op handen zijnde oorlog tegen maxentius: en het voorbeeld zijns Vaders, die den God der Christenen voor zichzelven had geëerd, en die hem hierdoor gelukkiger scheen geweest te zijn, dan de overige Keizers door den dienst van vele Goden, maakte hem op dien beteren Godsdienst nog meer opmerkzaam. Zijne neiging tot denzelven werd, dus, door het bovengemelde vooronderstelde natuurverschijnsel nog meer versterkt. Schoon niet geheel los van zijne oude godsdienstige banden, zocht hij, vervolgens, de Christelijke leer meer van nabij te kennen. Zijne wandaden, waaruit blijkt, dat die leer nog geene genoegzame kracht op zijn gemoed had, bragten zelfs het hare toe, om hem dien Godsdienst dierbaar te maken, in welken alleen hij die zielerust vinden kon, die voor hem elders niet te vinden was. Voorts, dat hij eerst bij het einde zijns levens begeerde gedoopt te worden, dit moet men aan de toenmalige denkbeelden over de kracht des doops, om alle de zonden uit te wisschen, toeschrijven.
Wij hebben ons, met opzet, bij dit gedeelte wat langer opgehouden, om uit dit staaltje te doen zien, met welk een welwikkend oordeel en hoe gelukkig onze jeugdige Schrijver zijn stuk, zelfs daar de meeste moeijelijkheden waren, bearbeid heeft. - Op dat gedeelte volgt een geschiedkundig overzigt van 't geen

{==567==} {>>pagina-aanduiding<<}
konstantijn gedaan heeft, om den Christelijken Godsdienst openlijk in te voeren.
Het tweede deel handelt over den invloed, welken die verandering op de Christelijke Kerk gehad heeft. Zij heeft aan dezelve rust verzorgd, haar meer doen uitbreiden, en haar meer glans en uiterlijke waardigheid bijgezet. Zij heeft alle gedeelten derzelve meer te zaamgevoegd. Zij heeft, eindelijk, een' naauwer' band gelegd tusschen Kerk en Staat.
Het derde of laatste deel bevat de regte wijze, om deze verandering te beoordeelen. De Christelijke Godsdienst heeft daaruit groote voordeelen bekomen, dewijl deszelfs toestand veilig en zeker werd. Echter heeft deze uiterlijke vrede gelegenheid van binnen gegeven tot tweespalt en oneenigheden, en tot meerder zedebederf. Ten slotte toont de Schrijver aan, dat, bijaldien die verandering niet voorgevallen ware, er treurige tijden voor de Christenen te wachten zouden geweest zijn; dat hun Godsdienst bezwaarlijk door zoo velen der voornaamste en verlichtste Romeinen zou zijn aangenomen geworden; dat, eindelijk, die volken, die reeds ten tijde van konstantijn het Romeinsche rijk begonnen te bedreigen en naderhand overstroomden, zich minder genegen zouden getoond hebben om dien Godsdienst te omhelzen.
Bij deze opgave hebben wij niets te voegen, dan dat wij ook deze Verhandeling met een uitstekend genoegen gelezen hebben. Gelukkig onze Eeuw en ons Vaderland, waarin wij reeds door Jongelingen de Kerkelijke Geschiedenis zoo wel, als den Bijbel, zoo zien behandelen, dat onze Godsdienst op hen roem mag dragen, en zich, even als het Vaderland, het grootste nut van hen beloven kan!







{==568==} {>>pagina-aanduiding<<}

De ondervinding van vroegeren en lateren tijd een vaste grond van hope op den zegen des Heeren over de pogingen van het Zendelinggenootschap ter uitbreiding van het Evangelie; eene Redevoering, gehouden in de Algemeene Vergadering des Genootschaps te Rotterdam, den 17 van Hooimaand 1817, door deszelfs Medebestuurder G. van Kooten, Predikant te Dordrecht. Te Dordrecht, bij P. van Braam. 1817. In gr. 8vo. 38 Bl. f :-8-:

Wij geven dezer doelmatige, welbewerkte Redevoeringe gaarne den lof van menschkundig gesteld te zijn, met warmte en hartelijkheid; en zij is tevens voldoend bewijs, dat de Dordrechtsche Gemeente inderdaad door de treurige verzwakking des gezigts van dezen eenvoudig-welsprekenden, waardigen man, bij den publieken dienst althans, geene schade lijdt. Naar aanleiding van marc. XVI:20 wordt hier eerst aangewezen, wat de Apostelen en wat de Heer dan deed, bij de prediking zijner eerste Gezanten. De volgende tijdvakken gaat de Leeraar voorbij; dit veld was te wijd. ‘Ook vrees ik,’ zegt hij, ‘dat, te gelijk met het goede, zoo veel kwaads, zoo veel menschelijke zwakheid en dwaasheid, zoo veel partijzucht en boosheid aan ons oog zich zoude vertoonen, dat het ons berouwen zoude, dit alles van nieuws te hebben aan den dag gebragt!’ Hij bepaalt zich dan tot de tegenwoordige tijden: wat deden de menschen? en hoe wrocht de Heer mede? Bij dit laatste vraagt hij: ‘Ook door teekenen en wonderen?’ en antwoordt: ‘Ja, ook door teekenen en wonderen, wel niet van dezelfde soort als bij de eerste stichting van het Christendom, maar toch teekenen en wonderen van gelijke waarde!’ En als zoodanige noemt hij: Europa's jongste verlossing; de Bijbelgenootschappen; het H. Verbond. ‘Nog zou ik kunnen gewagen,’ gaat hij voort, ‘van de af-
{==569==} {>>pagina-aanduiding<<}
schaffing des verfoeijelijken slavenhandels, sedert eeuwen de schandvlek van het Christendom, de hinderpaal van het Evangelie! Nog zou ik kunnen vermelden de vaderlijke zorg van den besten der Keizeren voor de Israëlietische Christenen! Maar het gevoel van onze harten is alreede te hoog gespannen,’ enz. Op hetzelfde voetspoor met de eerste Gezanten van Jezus blijven voortwandelen, is de welbewerkte toepassing. Onder de vele Redevoeringen, bij zoodanige gelegenheid uitgegeven, is zeker deze eene dervoortreffelijkste.




Aanspraak, Redevoering en Verslag van den staat en de werkzaamheden van het Nederlandsche Bijbelgenootschap in den jare 1816, gedaan op de Algemeene Vergadering van hetzelve in het voormalig Staats-Vlaanderen, gehouden te IJzendijke, den 13 Aug. 1817. Te Middelburg, bij S. van Benthem. 1817. In gr. 8vo. 76 Bl. f : -12-:

De Aanspraak van den Voorzitter hennequin (Lid der Prov. Staten van Zeeland, enz.) prijst eenvoudig het Boek bij uitnemendheid en alzoo het Bijbelgenootschap aan, en doet de waarde gevoelen der beginselen, van welke de staatkunde der aanzienlijkste en magtigste Vorsten in ons werelddeel thans uitgaat. - De Eerw. dresselhuis (Pred. te Hoofdplaat) stelt in zijne Redevoering het ondersteunen der Bijbelgenootschappen als een volstrekte eisch der menschenliefde voor, en trekt menschkundig partij van de hulpvaardige menschenliefde, zoo uitmuntend bij ligchamelijk gebrek en nood door de inwoners der streek, waarin hij sprak, hunnen natuurgenooten bewezen; betoogende dan het uitreiken van het brood des levens als eene even zeer, ja nog meer menschlievende daad. In het tweede deel lost hij eenige geopperde bedenkingen op, als: het on-
{==570==} {>>pagina-aanduiding<<}
gekende wordt het meest geerbiedigd; ligt men den sluijer op, zoo vermindert de eerbied, ja verdwijnt eindelijk geheel. De Bijbel zou een onverstaanbaar boek zijn. Den Bijbel in aller handen te geven, kan nadeelig zijn voor de inwendige rust, en het ongeloof in de hand werken. De Geschiedenis leert, tot hoeveel oneenigheid en bloedstorting de verspreiding van het Christendom aanleiding gaf. - Na hem gaf de Eerw. van basselaar, Pred. te Biervliet, het op den titel vermeld Verslag, hetwelk vrij uitvoerig, maar echter welgesteld en belangrijk is, en, hoezeer de werkzaamheden aldaar nog in de beginselen waren, de belangstelling ook in die afdeeling van het voormalig Staats-Vlaanderen opwekken moet. - Geheel dit stukje is lezenswaardig.




Redevoering ter aanbeveling van het Bijbelgenootschap, voorafgegaan van een kort Verslag aangaande hetzelve, door J.L. Nijhoff, Predikant en Secretaris van het Bijbelgenootschap te Gouda. Te Gouda, bij Verblaauw en van Bentum. 1818. In gr. 8vo. 40 Bl. f :-6-:

Het Verslag is slechts korte herinnering, en vooronderstelt de hoorders reeds genoegzaam bekend met de inrigting en haar doel; het is als voorwerk der Redevoering ingevlochten, welke jo. XVII:3. Dit is het eeuwige leven, dat zij U kennen, den eenigen waarachtigen God, en Jezus Christus, dien Gij gezonden hebt, ten tekst heeft. Maar de Rede zelve doet het vernuft en den smaak van den Eerw. nijhoff grootelijks eer aan, en draagt allezins blijken, dat zij geput werd uit het hart. Hij gaat van de vooronderstelling uit: ‘men kenne in het geheel nog geenen Bijbel, hoorde er niets van,’ en wekt het gevoel van behoefte op, dat men dan als redelijk mensch gevoelen zou; toevallig vinde men dan het oude boek, dat alles bevredigt; maar hoe smar-
{==571==} {>>pagina-aanduiding<<}
telijk is dan het gevoel: het is eene kunstig verdichte fabel, helaas! hoe natuurlijk dan echter de wensch, dat men zoo mogt droomen, en dien droom houden voor wezenlijkheid; hoe natuurlijk de wensch van den menschenvriend, dat allen zoo mogten droomen! Maar nu wordt ons gezegd, en wij worden overtuigd, het is alles waar en wezenlijk; welk eene vreugde en welk een drang! Nog meer: men wordt overtuigd, het is nog meer, het is Goddelijke waarheid; (men voele den klimax) welk eene heilige verpligting nu! Bij geheel de ontwikkeling sleept de Redenaar ons mede; en, daar hij voor Christenen sprak, die ingevolge hunne belijdenis niet anders kunnen gevoelen of denken, is zijn betoog boven iedere uitzondering. Maar de Spreker vooronderstelt echter nog bedenkingen, die hij aanstipt, zóó echter, dat hij tevens op de oplossing wenkt. Dan, hij stemt edelmoedig toe, men kon er nog andere hebben, misschien wel dezulke, die hij noch iemand kon oplossen; maar hoopt, door het van hem aangevoerde hangt reeds de
schaal in evenwigt, en dan geve het verzoek, het dringend verzoek, dat hij aanwijst, van de menschheid, van vele duizenden immers, het overwigt. Roerend is eindelijk het verzoek van hemzelven, dat hij aanbindt met het bekoorlijk denkbeeld: 't Is daarin, dat zich de Christenheid vereenigt.







Reize door een gedeelte van Duitschland, Zwitserland, Italië en het Zuiden van Frankrijk naar Parijs. Herinneringen uit de gedenkwaardige jaren 1813, 1814 en 1815. Naar het Hoogduitsch van J.G.C. Kiesewetter, Hoogleeraar in de Wijsbegeerte te Berlijn. Iste en IIde Deel. Te Leeuwarden, bij Steenbergen van Goor. 1817. In gr. 8vo. Te zamen 668 Bl. f 6-4-:

Naar het Hoogduitsch. Dit zegt zekerlijk niet letterlijk vertaald; maar hoe ver de overzetter van het

{==572==} {>>pagina-aanduiding<<}
oorspronkelijke zij afgeweken, wordt niet gemeld. Een kort Voorberigt van den Nederduitschen Uitgever, dat is van den uitgever dezer Nederduitsche navolging, bevat enkel lofspraak over het werk, welke, van zulk eene hand, al ligt gewantrouwd zou kunnen worden, en het vertier meer zou kunnen schaden, dan bevoordeelen. Dan, na beide deze deelen gelezen te hebben, kunnen wij zeggen, dat de Heer steenbergen van goor niets te veel gezegd heeft, en nemen het geheele voorberigt van hem over. ‘Zoo ooit (dus luidt het) een reisverhaal belangrijk en onderhoudend verdient genoemd te worden, het is onbetwistbaar dat van den Berlijnschen Hoogleeraar kiesewetter. Het tijdvak, waarin hij zijne reis deed, was rijk in merkwaardige gebeurtenissen; de landen, welken hij bezocht, waren (immers grootendeels) het tooneel van die gebeurtenissen, en de betrekkingen, in welke hij tot vele voorname personen stond, die in de groote katastrophe van Europa gewigtige rollen speelden, stelden hem in staat, om veel te zien en veel te vernemen, wat anderen reizigers welligt verborgen zou zijn gebleven. Eene menigte tot dus verre onbekende daadzaken, uit de gedenkwaardige jaren 1813-1815, leveren hiervan bewijzen op. Voorts is des Schrijvers stijl allezins boeijende, en zijne wijze van zien en opmerken de echt-wijsgeerige.’ Wij kunnen hier bijvoegen, dat de Vertaler, of Navolger, zich uitstekend van zijnen pligt gekweten heeft, en ook zijn stijl en taal schoon en zuiver zijn. Voorts zijn letter en papier van de beste soort, en op de correctie valt schaars iets aan te merken.
De Heer kiesewetter reisde van Berlijn naar Baden bij Rastadt, om aldaar, in het gebruik van 't warme bad, herstel eener ondermijnde gezondheid te zoeken, en, het niet vindende, vandaar naar Genua, om er het zeebad te beproeven. Hij vertoefde op beide plaatsen een' genoegzamen tijd, en, dankbaar voor de weldaden, hem door de Godin thetis bewezen,

{==573==} {>>pagina-aanduiding<<}
verliet hij de laatstgemelde stad, en toog naar Parijs. Zijn verhaal is, naar den tegenwoordigen smaak, in brieven bevat, waarvan het eerste deel er drieëntwintig, het tweede achttien behelst. Een derde en laatste deel zal de overigen leveren.
De reis gaat van Berlijn, over Wittenberg, op Leipzig, en vandaar, over het slagveld van Lutzen, op Naumburg, Eckartsberge, Weimar, Erfurt, Gotha, Eisenach, Fulda, Gelnhausen, Hanau, Frankfort, Darmstadt, Heidelberg en Rastadt op Baden. Schoon nu vroegere reizigers ons met dezen weg en de opgenoemde plaatsen al vrij bekend gemaakt hebben, laat zich echter dit verhaal met genoegen lezen. Elk reiziger toch heeft zijne wijze van zien en opmerken, en de een meldt weder geheel andere bijzonderheden, dan de ander. Ook weten weinigen zich zoo meesterlijk van de pen te bedienen, als de Heer kiesewetter, of alles met zulke belangrijke aanmerkingen over personen en zaken te doorweven, als hij. Daarenboven heeft hij dit vooruit, dat hij vele bijzonderheden verhaalt, wegens hetgeen in of nabij de plaatsen, welke hij doortrekt, in de laatste jaren is voorgevallen, of hij zich van vroegeren tijd herinnert, en die niet zoo algemeen bekend zijn. Dit is inzonderheid betrekkelijk tot de berigten, welke men hier leest, wegens het beleg van Wittenberg en het innemen van Leipzig, beiden in 1813, en door den Schrijver, in het gevolg van den Graaf van wittgenstein, niet zonder eigen gevaar, bijgewoond, en wegens de veldslagen bij Lutzen, Jena en Averstädt. Ook ontmoet men hier eene menigte kleinere narigten wegens de Keizers alexander en napoleon, den Koning van Pruissen en zijne vereeuwigde Gemalin, den Hertog van Brunswijk, de Generaals van
wittgenstein en mollendorff, het Hof van Weimar, den beruchten dahlberg, frederik den Grooten, enz. Luther's voormalig Pathmos, of het kasteel Wartburg, bij Eisenach, wordt, in den vierden brief, omstandig

{==574==} {>>pagina-aanduiding<<}
beschreven, en, in den achtsten en negenden, ontvangt men breed berigt wegens Baden, deszelfs warme bronnen, den Groothertog, deszelfs bestuur, enz. en, op het slot, iets wegens napoleon's geheime minnarijen.
Met den tienden brief vangt het verhaal van des Schrijvers reize naar Genua aan. Zij loopt, door het Kinzingerthal, over Offenburg, Hornberg, Villingen, door het Scharzwald, over Donaueschingen, op Schafhauzen, waar de beroemde waterval bezocht en uitmuntend beschreven wordt. Van Schafhauzen reist de Professor, over Eglisau, Bulach en Klothen, naar Zurich, hetwelk zijne beschrijving erlangt, - voorts vandaar, over Klooster-Wettingen, Baden, Lenzburg, Morgenthal, Kirschberg en Hindelbank, naar Bern, hetwelk men genoegelijk met hem doorwandelt, en vanwaar men met hem, over het slagveld, waarop, in 1476, karel de Stoute sneuvelde, en over Peterlingen, Milden, enz. naar Vevay, aan het Meer van Geneve, reist. Nu verzelt men hem verder, door het Walliserland, waar men de rampzalige Cretins ontmoet, naar Brieg, aan den voet van den Simplon, na, onder weg, den beroemden waterval, de Pisscvache, bezocht te hebben. Thans trekken wij den Simplon met hem over, en de togt is des te aangenamer, omdat hij ons onderhoudt over hetgeen hij, bij een' vroeger' overtogt, in 1804, toen de weg nog niet voltooid was, alhier zag en ondervond; en daar hij dit verhaal met dat eener aangename ontmoeting afwisselt, en ons oplettend maakt op alles, wat wij hier zien, en er zeer gegronde aanmerkingen over maakt, is de togt inderdaad zeer vermakelijk. Nu zijn wij met hem in Piemont, en wel te Domo
d'Ossola; doch, na slechts één nachtverblijf, reizen wij met hem naar Milaan. Welke heerlijke wegen! Wij kunnen het Lago Maggiore niet voorbij, zonder gevoel van leedwezen, dat hij met ons de Borromésche Eilanden niet bezoeken kan; doch hij troost ons daarover, door het verhaal van zijn

{==575==} {>>pagina-aanduiding<<}
bezoek van de Isola bella en Isola Madre, elf jaren vroeger; en nu zetten wij de reis met hem voort, van Arona, over Sesto, Casina, enz. naar de Hertoglijke hoofdstad; terwijl hij ons den weg kort met aangename vertellingen, en wij, op de reis, vreemde ontmoetingen hebben. Hij geleidt ons door Milaan: wij hooren er met hem de galante mis; wij bezoeken er de Domkerk, beschouwen er het praalgraf van den H. Borroméo, enz. Vervolgens bezigtigen wij met hem de kapel van Maria del morti, het paleis van den Onderkoning, zijn zomerverblijf, de Villa Bonaparte, de kerk van St. Ambrosius, de Ambrosiaansche Bibliotheek, (*) het voormalig Dominikaner Klooster, en daarin het beroemd Avondmaal van leonardo da vinci, - verder de werkplaats der Heeren raphaël, die dit Avondmaal in Mosaïk bragten, de Universiteit, of het paleis der wetenschappen en kunsten, met deszelfs schilderijen, de Aréna, welke met die van Verona, en met het Colosseum te Rome vergeleken wordt, en eindelijk de Schouwburgen, de Barakken en het Hospitaal. Nu trekken wij naar Genua op, en bezigtigen, in het doortrekken, het merkwaardige te Pavia. Daar wij ons te Genua zeer lang ophouden, hebben wij er gelegenheid, om niet alleen de stad, in hare ligging, straten, pleinen,
gebouwen enz., maar ook in alles, wat zij opmerkelijks bevat, en voorts niet slechts de Genuezen, derzelver kleeding, huizing, omgang, gebruiken, zeden, vermaken enz., maar ook de zich daar onthoudende vreemdelingen, te leeren kennen. Wij bezoeken er de Baden, (dit spreekt van zelf) de Kerken, de Schouwburgen, het Lyceum, de Akademie, het Instituut voor Doofstommen, enz. Wij wonen er openbare feesten, begrafenissen, en den plegtigen intogt van de Koningin (van Sardinië) bij, en hooren en

{==576==} {>>pagina-aanduiding<<}
zien er dagelijks veel, hetwelk er ons verblijf veraangenaamt. Terwijl wij ons tot de afreis gereed maken, geraakt onze geleider aan het vertellen, en verhaalt ons eerst het gevaar, waarin hij zich eens bevond, toen hij, te water, (op den Donau) van Regensburg naar Weenen voer, en hem, op dien togt, een vreesselijke storm beliep; daarna geeft hij ons berigt van zijne reis van Martinach, in het Waadland, naar het dal van Chamouny, en zijn bezoek van den Montanvert en de IJszee; en eindelijk deelt hij ons het verslag mede van zijn bezoek van den Vesuvius, gedurende deszelfs uitbersting in den jare 1804. Overal schetst hij ons hier ontzettende natuurtooneelen, welke wij met siddering aanstaren, terwijl wij de bekwaamheid des verhalers bewonderen. Doch nu vertrekken wij met hem, over Campo Marone en Novi, naar Alessandria, en vandaar, over Arona en Asti, naar Turin, waar wij weder al het bezienswaardige bezigtigen, en den Schouwburg bezoeken. Wij vervolgen voorts onze reis, over Rivoli enz., naar den Mont-Cenis, dien wij overtrekken; en nu rijden wij, over Aiguebelle en Montmeillant, naar Chamberi, waar wij ons echter niet ophouden, maar ons, over Pont de Beauvoisin en Bourgoin, naar Lion voortspoeden. In deze oude stad, de eerste, na Parijs, van geheel Frankrijk, houden wij ons natuurlijk een tijdlang op. Onze leidsman verhaalt ons, wat daarin, in de laatste vijfentwintig jaren, omging, en wat zij leed in den storm der omwentelinge, waardoor het getal harer inwoners van 150,000 op 100,000 verminderde. Het spreekt van zelf, dat wij
ook hier alles in oogenschouw nemen, wat voor den vreemdeling belangrijk is; doch wij haken, nu wij in Frankrijk zijn, zoo zeer naar Parijs, dat wij van Lion maar niets verder zeggen zullen, en onze reis vervolgen. Zij gaat over Macon, Chalons sur Saone, Autun, Avallon, Auxerre, Sens en Charenton; en ziet daar ons in de groote stad zelf. En wat zullen wij nu van haar zeggen? Onze geleider is in haar te huis: want hij bezoekt haar nu voor de

{==577==} {>>pagina-aanduiding<<}
derde maal. Men zal dus wel gelooven, dat hij weet, wat er te zien is, en ons overal rondvoert: en, schoon wij al zoo menigmaal van Parijs hoorden vertellen, en ons dus zeer veel geenszins vreemd is, hooren wij het echter al weder gaarne uit den mond van den man, dien wij nu verzellen, omdat (want onze Lezer zal, door ons breed verslag, toch wel niet vergeten zijn, dat wij slechts op onze kamer, in een boek, de reis mede doen) hij zoo regt slag van verhalen heeft, en ons het meeste nog al onder een ander gezigtpunt, en in eene, sedert de laatste omwenteling, veranderde gedaante, voorstelt, en het ons ook aan geen nieuws laat ontbreken. En nu, Lezers! met deze verzekering kunnen wij u ernstig nopen, om u zelf het boek aan te schaffen, en met den Schrijver door en om Parijs te wandelen, en er het merkwaardige op te nemen. Hij zal u eerst met eenige herinneringen uit den slag van Belle Alliance, en daarna met eene keurige vegelijking van Parijs en Londen, naar derzelver uitwendig voorkomen, bezig houden. Gij zult vervolgens met hem het Veld van Mars bezigtigen, dan eene groote avondwandeling met hem doen, gedenkwaardige plaatsen, en vooral de Boulevards, bezoeken; terwijl hij u gedurig met belangrijke verhalen zal onderhouden, en wij u zoo wel ernstige als vrolijke aandoeningen beloven. Nu zult gij met hem de Bruggen, de plaats van de Bastille en den kolossalen Olifant, de Tuileriën en de Louvre bezien, waarbij hij u van de Koninklijke Kasteelen te Londen berigt zal geven. Dan begeeft gij u met hem naar het Paleis Luxemburg en het Paleis Bourbon, en beschouwt er de Kamers, waarin het Wetgevend Ligchaam vergadert, welke hij met die van het Hooger- en Lagerhuis te
Londen in vergelijking brengt. Voorts bezoekt gij met hem het Volksseest te St. Cloud en den Tuin Tivoli, die voor Parijs is, wat de Vauxhall is voor Londen, en hoort, ten slotte, eene vergelijking van deze beiden, en van de openbare vermakelijkheden, zoo van het Franksche als Engelsche volk, waarbij het laatste

{==578==} {>>pagina-aanduiding<<}
verre achterstaat, en waarbij geweten dient, dat de Reiziger, 's jaars te voren, ook Londen bezocht heeft, en dus met kennis van aken spreekt. - Een staal van de schrijfwijze gedoogt, tot ons leedwezen, ons bestek nu niet te geven. Men wachte het, zoo mogelijk, bij de aankondiging van het laatste deel.




Bijdragen tot de Huishouding van Staat in het Koningrijk der Nederlanden, verzameld ten dienste der Staten Generaal, door Gijsbert Karel, Grave Van Hogendorp. II Deelen. In 's Gravenhage, bij de Erven J. Allart. 1818. In gr. 8vo. 324 en 316 Bl. f 6-:-:

Een werk, voor welks uitgave het Nederlandsch publiek den Hoog Ed. Schrijver duur verpligt is, en hetwelk allen behooren te lezen, die zich eene grondige kennis wenschen te verkrijgen van de gewigtigste belangen onzes vereenigden Koningrijks. In hetzelve wordt gehandeld van den staat van 's lands schuld en finantiën, van deszelfs inkomsten en uitgaven, van deszelfs handel, scheepvaart, visscherijen, fabrijken, land- en veebouw enz., van hetgeen deszelfs belangen bevordert en benadeelt, van de verhouding tusschen deszelfs Noordelijke en Zuidelijke gewesten, van derzelver zoogenoemd verschillend belang, en den vermeenden strijd tusschen handelaars en fabrikanten, enz. enz. Men kan hieruit den rijkdom van den inhoud opmaken, welken wij nu nader zullen doen kennen, ons daarbij van alle bijzondere beoordeeling onthoudende, doch alleen in 't algemeen zeggende, dat de Heer van hogendorp blijkt moeite noch kosten ontzien te hebben, om zich van alles wél te onderrigten, en dat hij de zaken uit vele onderscheidene oogpunten beschouwt, en het hoofdzakelijke van hetgeen hij beweert, naar onze inzage, zoo volstrekt voldongen heeft, dat alleen

{==579==} {>>pagina-aanduiding<<}
hoofdigheid, belang, of onkunde en vooroordeel, van hem schijnen te kunnen verschillen. - Doch ter zake!
In het eerste deel ontmoeten wij eerst Uittreksels uit eene Memorie, geschreven in April 1816, en wel derzelver eerste, derde en vierde hoofdstukken; zijnde het tweede en vijfde achterwege gelaten, omdat zij geene betrekking hadden tot de huishouding van den staat. De opschriften der hier geleverde hoofdstukken zijn: Nationale Schuld, Finantiën, en Algemeene Welvaart.
Eerste hoofdstuk: Nationale Schuld. Deze wordt in vergelijking gebragt met die van Engeland en van Noord-Amerika, als de twee voornaamste handelstaten; en blijkt, dat de Nederlandsche schuld ruim vijf en een half per Ct. van de Engelsche bedraagt, en met die van Noord-Amerika nagenoeg gelijk staat, waaruit besloten wordt, dat de last voor ons lang niet ondragelijk is. Vervolgens worden onze nationale bezittingen met onze schuld vergeleken; en het resultaat is, dat debet en credit ten minste met elkander balanceren, en dat het aandeel der Zuidelijke gewesten (Noordelijke staat er, door eene, niet aangewezene, schrijf- of drukfout) aan de gemeen gemaakte schuld eer overtroffen wordt door derzelver aandeel aan de gemeen gemaakte bezittingen.
Derde hoofdstuk: Finantiën. Hier wordt berigt gegeven van hetgeen, in 1814, zoo in de Z. als N. gewesten, gedaan werd tot regeling der finantiën, van derzelver reeds veel verbeterden staat, toen napoleon landde, van de wijze, waarop de oorlogslasten werden gevonden, zonder de nationale schuld te vermeerderen, van het Syndicaat, de uitbreiding der Amortisatiekas enz., en voorts het vooruitzigt geopend der vermindering van lasten, in 1816 begroot op tweeentachtig millioenen, doch welke vervolgens schenen niet boven zeventig millioenen gesteld te kunnen worden. Dit wordt breed beredeneerd, niet zonder gewigtige aanmerkingen tusschenbeiden, en aanwijzing, hoe

{==580==} {>>pagina-aanduiding<<}
veel zwaarder de Noordelijke gewesten, in menig opzigt, belast zijn boven de Zuidelijke, en hoe noodzakelijk het is, de weelde meer te bezwaren en den geringeren stand te verligten. Het besluit is: het nationaal krediet is gevestigd, en de vereeniging van alle de deelen des rijks, door gemeene baten en lasten, voltooid.
Vierde hoofdstuk: Algemeene Welvaart. Dit hoofdstuk vangt aan van het berigt, wat gedaan is, en verder gedaan wordt, tot het vaststellen en organiseren der regering, het vormen van het leger en de landmilitie, en het herstellen der Marine, door welk alles ons aanzien buitenslands gerezen is. Voorts wordt gewaagd van het verbeterd openbaar onderwijs, het herstel der algemeene nijverheid, en de middelen, reeds gebezigd en verder te bezigen, om de algemeene welvaart te bevorderen. Door deze middelen (merkt de Heer van hogendorp op) zou de algemeene nijverheid zichzelve kunnen redden, zoo haar geene struikelblokken werden in den weg gelegd. Deze zijn zware belastingen, welke, helaas! onvermijdelijk zijn. Nu volgen aanmerkingen over de directe en indirecte; belastingen, en de wijze van derzelver heffing, - over de inkomende en uitgaande regten, en over het, in vele opzigten, hersenschimmige van het zoo ver getrokken verschil van belang tusschen de Z. en N. gewesten. Ziet hier nu het beloop van het vervolg: Zware lasten op den koophandel zijn hoogst schadelijk; en zoodanige lasten zijn die, welke de regten van andere volken, vooral naburigen, te boven gaan. In de Z. gewesten zijn vreemde waren zwaar belast, als zij in mededinging komen met soortgelijke inlandsche waren. Hetzelfde heeft ook plaats gehad in de N. gewesten; maar men is daar, door schade, wijs geworden, en erkent er thans algemeen de noodzakelijkheid en het nut van matige uitgaande en inkomende regten. In de Z. gewesten is men nog in de kindsche jaren der politieke oeconomie. Men ondervindt er de bittere vruchten

{==581==} {>>pagina-aanduiding<<}
van in den sluikhandel, die er het onvermijdelijk gevolg van is, en waarover men daar zelf luide klagten aanheft. Het is onmogelijk, dien sluikhandel op den duur te beletten. Engeland heeft het, met opzigt tot de Thee, onder pitt, beproefd, en is genoodzaakt geweest het op te geven. Napoleon heeft er den geheelen koophandel aan opgeofferd, zonder te slagen. Overigens ijvert men in Engeland nog voor het oude stelsel, waaraan men ten onregte zijnen voorspoed toeschrijft; doch men begint er thans de verkeerdheid van in te zien, tot een' vrijen handel over te hellen, en heeft reeds, op dien voet, een handelsverdrag met Amerika gesloten. Uitweiding over de tegenwoordige verlegenheid van Engeland, en het éénig redmiddel voor hetzelve, door zijn stelsel te verlaten. Frankrijk komt van hetzelve terug; ook Amerika, dat er veel door geleden heeft, en waarmede het te wenschen is, dat Nederland ook eene nadere overeenkomst zal treffen, voor beiden voordeelig. Aanmerkingen over hetzelfde stelsel, ten aanzien van Spanje, - van Rusland, waar het nooit opgang zal maken, - van Pruissen, waar het volstrekt met het gemeen belang strijdt, - van Oostenrijk, dat het verlaten moet, zoo het in zijne pogingen, tot herstel van algemeene nijverheid, slagen wil, - van Hamburg, dat rijk en aanzienlijk is geworden door den vrijen handel, en welks voorbeeld nuttig is geweest voor andere Duitsche staten; terwijl men reeds werkt tot de vrije vaart op den Rijn, en het Congres te Weenen, op aandrang van Engeland, de beginselen van zulk eene vaart heeft aangenomen. Wat verder ons eigen land betreft: In de N. gewesten is de twist tusschen koophandel en sabrijken ten einde. Om den vrede, in de Z. gewesten, voor te bereiden, wordt derzelver tegenwoordige staat
overwogen, ten aanzien van den landbouw, die er verder gebragt is, dan in eenig land van Europa, - de delfstoffen, - de fabrijken, - den handel. - Braband en Vlaanderen leveren het schoonste vlas, en linnens, overal gezocht. Zij hebben geene opbeuring noodig, en verlangen slechts een vrij vertier. Henegouwen en de Maas-gewesten hebben hunne ijzermijnen, bosschen en koolgroeven, hunne ijzergieterijen, fabrijken van wapenen, messen, spijkers, gereedschappen voor den landbouw, enz. Wat zij jaarlijks leveren; aan hoe vele handen zij werk verschafsen, enz. De lakenweverijen van Vervters, meest uit vreem-
{==582==} {>>pagina-aanduiding<<}
de wol vervaardigd, en mede alom zoo getrokken, dat zij niets, dan een' vrijen handel behoeven. Katoenweverijen in Vlaanderen, door het continenteel systema opgekomen. Zij beroemen zich, zoo goed en goedkoop te werken, als de Engelschen; maar beklagen zich over den invoer der nog lagere Oost-Indische lijnwaden, welke zoo voordeelig zijn voor de katoendrukkerijen, die met alle vreemden wedijveren. - Hoe aanzienlijk de handel der Z. gewesten, in slechts twee jaren, reeds geworden is. Uitvoer van landvruchten, fabrijkwaren, vreemde goederen. Invoer. Hunne welvaart zal toenemen, mits de handel vrij blijve. Het schadelijke van deszelfs stremming, door eenigen uit- of invoer te verbieden, of zwaar te belasten. Dit willen echter eenige opkomende fabrijken van minder belang. Men kan haar geen gehoor geven, zonder het algemeen belang te kwetsen. Er zijn andere middelen, om ze op te beuren. Welke die zijn. Hebben zij daaraan niet genoeg, dan zijn zij nadeelig. Dit toegepast op de ijzerwerken, de katoenweverijen enz. Men ontveinst niet, dat aan sommige fabrijken, die uit het continenteel systema haar aanwezen gekregen hebben, een zelfde lot wacht, als aan de raffinaderijen uit bietwortel bejegend is. Intusschen zijn de omstandigheden en belangen der Z. gewesten, door derzelver vereeniging met de N., niet verergerd. Waren zij een
afzonderlijke staat geworden, zij zouden zeker het stelsel van verbod en hooge regten hebben aangenomen, waarvan men de gevolgen voorspellen kan. Zij worden aangewezen uit het voorbeeld van Engeland, ten aanzien der wol, die, eertijds onder de beste van Europa, door het verbod van derzelver uitvoer (gelijk getoond wordt) thans zoo slecht is geworden, dat alle fijne wol van buiten komen moet. Dan, de Z. en N. gewesten maken nu te zamen één Koningrijk. Welke staatkundige huishouding is voor hetzelve de geschiktste. Dit wordt overwogen; doch wij kunnen deswege in geene opgaaf van bijzonderheden treden. Het verstaat zich van zelf, dat het antwoord geen ander zijn kan, dan dat alles berusten moet op vrijheid van handel, matige regten enz., wier noodzakelijkheid, door dit geheele hoofdstuk heen, ten krachtigste betoogd en in het helderst licht gesteld wordt. En hier hebben wij nu nog maar 148 bladzijden van het boekdeel. Thans volgen aanteekeningen op de begrooting der staatsschulden van 1817 van schier

{==583==} {>>pagina-aanduiding<<}
evenveel omvang, en waarvan wij min uitvoerig kunnen spreken. Deze aanmerkingen werden geschreven in November 1816, vooral om van dienst te zijn bij de overweging der begrooting van 1818; want voor die van 1817 was de zaak reeds te ver gevorderd. Zij gaan, ten aanzien van den ont vang, 1. over de directe belastingen. a. de grondbelasting. b. het personeel en mobilair, en deuren en vensters. Deze dient verminderd te worden. c. de patenten. Zij behoorden de geringste klassen niet zoo zeer te bezwaren.
2. Indirecte belastingen. Over de wijze van heffing. De wetten eischen revisie. Het reglementaire. Heffing bij den oorsprong. Over abonnementen. Koffij-, thee- en tabaksgeld. Haardstedengeld. Belasting op het zout, de zeep, het buiten- en binnenlandsch gedestilleerd, de bieren, den azijn, den inlandschen wijnbouw. Registratie, Zegel en Hypotheekregten. Regt van Successie. Goud- en Zilver-werken. Inkomende en uitgaande regten. Hierover wordt breed gehandeld, en inzonderheid over de vraag: moet men het fabrijkwezen voorstaan? Het antwoord is ja. - Kan dit geschieden zonder afbreuk van andere takken van nationale welvaart? Wederom ja. - Hoe kunnen alle takken, inzonderheid het fabrijkwezen, aangemoedigd worden? Door bescherming van een' vrijen handel. Weêrlegging van hetgeen daartegen wordt ingebragt. Wat sommige fabrijken bij vrijen handel winnen, in het breede opgehelderd door het voorbeeld van den scheepsbouw met alle zijne hulpfabrijken. Aanmerkingen over de voordragt van hooge regten op den handel: 1. Op de katoen. Belang van den handel daarin. De katoenfabrikeurs willen dien door hooge regten belemmerd hebben: de katoendrukkerijen, met al wat daarvan ashangt, eischen het tegendeel; ook zou vooral de gemeene man er zeer door benadeeld worden. 2. Op het ijzer. Belang van dit artikel, dat niet bezwaard kan worden, zonder alle prijzen op te jagen, en algemeene duurte te veroorzaken. Welke de gevolgen daarvan zouden zijn? - Hoe dan de fabrijken te helpen? Door premiën, die gelijk staan met de gevorderde regten. Het land kan die uitgaaf dragen, zonder iets te verliezen. Men kan er echter een regt van consumtie op de koffij voor heffen, of in 't algemeen de belastingen op het gebruik van koloniale waren voor verzwaren. - Over de heffing der regten op in-, uit- en doorvoer, en de dubbele administratie

{==584==} {>>pagina-aanduiding<<}
daarvan, - over het onvrij territoir, over het transit, de entrepôts, het schadelijk oponthoud van den handel, door de bepaling, dat alle inkomende en uitgaande goederen moeten onderzocht worden, - over het lastgeld en het bezwaren van vreemde schepen boven eigene, welks algemeenmaking zeer verderfelijk zijn zou. Aanmerkelijke getuigenissen van Engelsche en Fransche Schrijvers deswege.
3. Diversche baten. A. Inkomsten. Hieronder zijn ruim vijf millioenen gesteld, welke tot het gewoon inkomen niet gebragt kunnen worden. Dat inkomen is dus maar achtenzestig millioenen. De uitgaven behooren daar beneden te blijven. B. Uitgaven. Hiervan worden overwogen de Bureau kosten. Die van het hoog bestuur bedragen alleen ruim drie millioenen. Deze last is voor vele vermindering vatbaar, vooral wanneer men nader bij de grondwet blijft, en de Ministeriën, hetgeen provinciaal, stedelijk of dorpelijk is, niet aan zich trekken, gelijk, uit gewoonte, misslag, slenter, nog al te veel onder ons plaats heest, en uitloopt op het Fransch despotisme en het verderf van 's lands welvaart. Hier volgt een uittreksel uit de grondwet, VI Hoofdst. 2de Afd., van de magt der Staten Provinciaal; 3de Afd., van de plaatselijke Besturen: IX Hoofdst., van den Waterstaat. Hieruit blijkt, van hoe veel werks zich de Ministerieele departementen kunnen ontslaan. Voorts wordt aanwijzing van bijzonderheden gedaan, waardoor de Ministeriën van Finantie en Justitie ontlast konden worden, - over de omslagtige en noodelooze comptabiliteit gehandeld, en het nadeel opgemerkt voor de opvoeding van vele jonge lieden, die te vroeg op de bureaux geplaatst worden.
Onvoorziene Uitgaven. Hiervan wordt aangewezen, dat deze som doorgaans te hoog gesteld wordt, en aanzienlijken afslag toelaat.
Nationale Schuld. Over hare vermeerdering door de schuld der Z. gewesten, waarna zij geconstateerd en slechts voor vermindering vatbaar zijn zal, door de tweederlei amortisatie, 1. van de jaarlijksche inloting van, plus minus, vijf millioenen uitgestelde schuld tot werkelijke, 2. door den gedurigen inkoop van werkelijke en uitgestelde schuld, uit de fondsen daartoe aangewezen, welke vermeerderd kunnen worden, en het bezwaar van 's lands renten, met versnelden voortgang, kunnen verminderen. - Over ons aandeel in de

{==585==} {>>pagina-aanduiding<<}
Russische schuld, ten bedrage van vijfentwintig millioenen, waarvan jaarlijks anderhalf millioen wordt betaald, en die dus, in een zeker aantal jaren, afloopt. - Over de lijfrenten, die nog spoediger zullen ophouden tot bezwaar te strekken. - Over de Intressen der Cautiën, beloopende driehonderd-en-vijfenzeventigduizend gulden, en welke, hoewel een altoosdurende post blijvende, kunnen ophouden een last te zijn. - De nationale schuld kan dus gedurig verminderen, en de amortisatiekas gestijfd worden, waardoor de fondsen moeten rijzen, en waartoe eene spoediger betaling van renten (van welke wij nu reeds genot hebben) kan medewerken.
Kosten op de heffing. Zij zijn tot hiertoe niet geheel bekend, omdat zij niet duidelijk genoeg op de begrooting gebragt zijn, zoo als nogtans behoorde. Zij kunnen wel zoo hoog loopen, dat het beter ware, de geheele heffing achterwege te laten. Op de Goud- en Zilver- werken bedraagt zij negenendertig per Ct. De kosten der heffing, die almede opgebragt moeten worden, verzwaren de lasten, welke de nijverheid drukken; waarom hier alle mogelijke zuinigheid van belang is.
Oorlog. De lasten daarvan over 1815, 1816 en 1817 hebben zevenentachtig millioenen bedragen. Er is hoop, dat de staat van oorlog, welke in Europa sedert lang de natuurlijke geweest is, eens een staat van vrede zal worden, zoo niet van nu af, ten minste na eenigen tijd. Dan zullen deze lasten verminderen. Wij zullen nog lang de zware kosten van het aanleggen van nieuwe vestingen te dragen hebben; doch ook, als deze voltooid zullen zijn, zullen gene ophouden. Zoo is het ook met het voorzien dier vestingen van het noodige gelegen.
Armenwezen. Alleen voor de Z. gewesten heeft het land hier last van, thans van te zamen honderdtien-duizend vijfhonderd gulden. In de N. provinciën zijn die kosten stedelijk. - Algemeen overzigt van de armen. Zij zijn, sedert de laatste jaren, zeer toegenomen. Nadeel daarvan voor den staat en de ingezetenen. De staat behoort, met alle inspanning van krachten, tegen dit kwaad te ijveren. De middelen daartoe zijn bevordering van nijverheid en gematigde belastingen. Aanwijzing en overweging van andere middelen, te veelvuldig, dan dat wij er bijzonder gewag van kunnen maken.

{==586==} {>>pagina-aanduiding<<}

Koloniën. De begrooting daarvoor bedraagt in dit jaar (1817) nog ruim twaalf ton. In het vorig jaar was zij ruim vijfentwintig ton. Deze last zal eindelijk vervallen, en in bate veranderen. Vanwaar thans de last komt, en wat men voor de toekomst mag verwachten. Welke voordeelen de Koloniën reeds geven, door den uitvoer naar en invoer uit dezelven, door de scheepvaart, de menigte, die er naar toe trekt, en de fortuinen, die vandaar herwaarts komen. - Vooroordeelen deswege in de Z. gewesten, gevoed door de schriften van onkundigen.
Een bestuit van nog vijftien bladzijden, waarin niet slechts het verhandelde kort aangewezen, maar hier en daar ook nog uitgebreid of nader aangedrongen wordt.
Drie Naschriften: 1. wegens nadere debatten in het Engelsch Parlement over de nadeelen van het mercantile stelsel; 2. wegens de klagten in Frankrijk over het groot aantal bureaux en ambtenaren; 3. wegens den verhoogden prijs der steenkolen van de Z. provinciën, ingevolge van de hooge belasting op de Engelsche.
Eindelijk nog een aantal Bijlagen tot de Memorie, geschreven in April 1816, en drie Tabellen; alles dienende tot nadere opheldering of bevestiging.
Na dit breed verslag van het eerste deel des werks van den Heere van hogendorp geschreven te hebben, komt ons het tweede deel ter hand, van welks inhoud wij nu meenen met eene veel kortere opgaaf te kunnen volstaan, waarom wij ze hier laten volgen.
Het eerste en voornaamste stuk, hier geleverd, bestaat in Aanteekeningen op eene Reis door de Z. Nederlanden, in den zomer van 1817. Zij werden aangevangen geschreven te worden te Gorcum, op den 15den Julij, en vervolgens voortgezet te Breda, Antwerpen, Gent, Namen, Luik en Aken, vanwaar de laatste aanteekening gedateerd is op den 3den October. In dezelven vindt men niet alleen stedelijke berigten van de opgenoemde en andere plaatsen, door den Hoog Ed. Reiziger bezocht, zoo als Lier, Brussel, Brugge, Ostende, met hetgeen in dezelven merkwaardigs voorkomt, maar ook van hetgeen men in de ommestreken, en op den geheelen reisweg, opmerkelijks ontmoet, zoo als in het bijzonder in het land van Waas en het Luiksche en Namensche. De narigeen betreffen niet slechts de gelegenheid der plaat-
{==587==} {>>pagina-aanduiding<<}
sen, - hetgeen er van gebouwen of kunst voornamelijk te zien is, - welke goede inrigtingen men hier en daar aantreft; maar veel meer, wat er het voornaam bedrijf is, welke welvaart of welk verval er plaats heeft, enz. Dan (gelijk men vooruit natuurlijk onderstelt) men wordt hier vooral nu naauwkeurig bekend gemaakt met den tegenwoordigen staat van den handel, de scheepvaart, de fabrijken, den landbouw, de delfstoffen enz. der Z. gewesten; en dit berigt is hoogst belangrijk, daar de Heer van hogendorp alles op de plaatsen zelf onderzocht en in oogenschouw genomen heeft. Men vindt hier voorts dezelfde en soortgelijke aanmerkingen, als in het eerste deel, inzonderheid over het fabrijkwezen, belemmering van vaart en handel, hooge regten enz., alles nu nader bevestigd en aangedrongen, met uitzondering alleen van
ééne bijzonderheid, betrekkelijk de inlandsche gewevene katoenen stoffen, waaromtrent een vroegere misslag, door verkeerd berigt begaan, verbeterd wordt. Wijders trest men hier ook aanmerkingen aan over het armenwezen, het nadeelige van fabrijken in gevangenhuizen op te rigten, het mogelijke en nuttige van het ontginnen van heidegronden, het nut van tentoonstellingen van de voortbrengselen van nijverheid, enz. enz.
Op deze Aanteekeningen volgen eenige Advijzen, door den Heere van hogendorp uitgebragt in de Staten Generaal, Tweede Kamer, gewone Vergadering 1817. Wij kunnen er alleen de volgende opgaaf van doen: 1. Advijs op den Levantschen handel; 2. op den Theehandel; 3. op de finantieele wetten voor het jaar 1818; 4. op de begrooting van 1818; 5. op veranderingen in de wet van 3 Oct. 1816. (Dit raakt het verhoogen van het regt van transit, en van den uit- of invoer van vreemd blik, brandhout, buiden en vellen, kanten, koper, ijzer en zout); 6. op de IJslandsche visscherij; 7. op de Haringvisscherij; 8. op het onderhoud van Vondelingen; en 9. op eenige veranderingen, voorgeslagen in de indirecte belastingen. - Het behoeft niet gemeld te worden, dat alles hier denzelfden geest ademt, als het vorige. Men erkent overal den verlichten en schranderen Staatsman en den ijverigen Patriot, die, hetgeen hij meent 's Lands en 's Volks belangen te eischen, rondelijk voordraagt en met klemmende redenen aandringt. Leve de waardige Man! hebbe hij den dank der geheele Natie, gelijk wij hem

{==588==} {>>pagina-aanduiding<<}
den onzen wijden! en smake hij eenmaal het genoegen, van zijne beginselen daar, waar het van het meeste belang is, te zien zegepralen! - Tot slot dient een Register van hoofdzaken, in beide deelen voorkomende.




Redevoeringen, betreffende Fraaije Letteren en Kunst; door N. Swart. Te Amsterdam, bij J. van der Hey. 1817. In gr. 8vo. 156 Bladz. f 1-16-:

Het is niet alleen de poëzij, die thans bij ons eene zeldzame hoogte bereikt heeft. Ook in de welsprekendheid kan Nederland tegenwoordig roemen op mannen, die deszelfs taal in prozastijl tot eene hoogte hebben opgevoerd, welke de Eeuw van hooft ten minste evenaart. Wien behaagt niet de keurige netheid van siegenbeek? Wien treft niet de sierlijke rijkdom van stuart, de zinrijke beknoptheid van broes, de kracht van scheltema, de vloeijende voordragt van schrant? Wien roert niet de echte toon des harten, in de edele taal van van der roest? Wien sleept de kiesche, bevailige, en bij de hoogste kunst toch eenvoudig-natuurlijke en algemeen verstaanbare van der palm niet weg? Geschied- en kanselstijl hebben dus modellen te vertoonen. Maar zou de bondige stijl der wijsgeerte, toegepast op de kunsten, zich daartoe welligt minder leenen? Is hij misschien niet zoo geschikt, om de sieraden der welsprekendheid te ontvangen? Wij zullen deze vraag niet met neen kunnen beantwoorden, wanneer wij deze Redevoeringen van den Eerw. swart gelezen hebben. Kracht en nieuwheid van denkbeelden, oorspronkelijk kunstgevoel, paren zich hier aan een zeldzaam gebied over de taal, waarvan de Redenaar alle de schatten kent, en grootendeels in zijne magt heeft. Poëzij en schilderkunst zijn de twee hoofdvoorwerpen van behandeling in deze zeven Redevoeringen, waarvan slechts twee aan eene beschouwing van het gebruik en misbruik der Romans en aan de waarde en onwaarde van letterkundigen Roem zijn toegewijd. De poëzij zelve wordt eerst in haar wezen, oorsprong, doel en vrucht beschouwd; dan de dichter in zijnen aanleg en de vereischten tot zijne vorming; eindelijk het
verband tusschen de eigenlijke poëzij en die van het penseel. Dit maakt den overgang tot twee andere Rede-
{==589==} {>>pagina-aanduiding<<}
voeringen over de schilder- en teekenkunst, wier eene haar als hoogstb langrijk voor het beschaafd onderwijs de andere haar edelst doel en voorwerp - den mensch - beschouwt en prijst. Men zal van ons geen dor geraamte dezer onderscheidene Redevoeringen verwachten, waarvan de behandeling, hoe rijk ook aan denkbeelden, die denkbeelden alleen in de behoorlijke orde en zamenvoeging kan voorstellen. Ons gevoelen, echter, omtrent die stukken, verwacht de Lezer misschien. En dan moeten wij vooreerst den Heere wart onze hulde to brengen voor de vele nieuwe, oorspronkelijke en treffende gedachten, die vooral in een zoo tallooze malen behandeld onderwerp eene dubbele verdienste hebben; voor den hoogen toon, daarin aangeheven, zonder immer, als icarus, ter aarde neêr te dalen; voor de schilderachtige en dichterlijke uitdrukkingen, die dán, zoo immer, te pas komen, wanneer men van poëzij en schilderkunst spreekt; voor het warme gevoel, dat zijne stukken doorgloeit; voor den veelomvattenden blik, waarmede hij het veld van beide schoone kunsten, zoo wel als dat van den Roman, dat grensgewest tusschen Dichtkunst en Geschiedenis, overzjet (eene verdienste, te grooter, daar de Schrijver betuigt bl. 98, de taal van het penseel noch te spreken, noch zelfs volkomen te verstaan, veelmin te willen beoordeelen); en eindelijk voor zijne grondige kennis onzer taal, die hem vele min gebezigde, hoewel zeer goede, zuivere en nog niet geheel verouderde woorden en spreekwijzen doet bezigen. - Wij moeten, echter, ook de gebreken niet verzwijgen. Somtijds heeft de Redenaar de bloemen, in plaats van ze voorzigtig met de hand te strooijen, bij geheele korven uitgestort; en het schijnt, dat eenigen zijner vrienden hem dit gebrek, strijdig met zijn' verklaarden afkeer tegen
poëtisch proza, zelf hebben doen opmerken. (Zie de Iste Aanmerking achter de Iste Redevoering, op bl. 20.) Ten andere mist de stijl die bevallige losheid en natuurlijkheid, waarmede een van der palm zoo kan tooveren. Men ontdekt daarin moeijelijke zamenstellingen en volzinnen; misschien een gevolg der poging, om den stijl altijd op dezel de hoogte te houden; en hier en daar eenige duisterheid. Oo zijn ons de sissende tweede naamvallen, gelijk des Gemeenebests, op bl. 2, altijd ondragelijk voorgekomen. Naarmate onkundige vreemdelingen onze taal meer van hardheid beschuldigen, naar

{==590==} {>>pagina-aanduiding<<}
die mate dienen wij ons meer te bevlijtigen, haar zacht en vloeijende te vertoonen. Er zijn echter zoo vele ware verdiensten in de voordragt van den Heer swart, er is zoo veel kracht, er zijn zoo vele levenssappen in den grond van zijnen stijl, dat het denzelven, om geheel voortreffelijk te zijn, slechts aan het besnoeijen eeniger welige takken ontbreekt.
Wij zeiden zoo aanstonds, dat wij deze Redevoeringen niet zouden ontleden. Om echter een gewigtig deel van de verdiensten des Redenaars, de ordonnantie of schikking, te kunnen beoordeelen, zal het noodig zijn, den loop der gedachten, althans in ééne Redevoering, kortelijk op te geven. Eerst hadden wij die over de Romans, gewis eene der schoonste, best gedachte en welsprekendst voorgestelde, daartoe uitgekozen; daar dezelve echter meer geregeld afloopt, aan den eenen kant de groote voordeelen aanwijzende, bewerkt door de ineensmelting van Poëzij en Geschiedenis in den goeden Roman, het dagelijksch leven, als tooneel der voorstelling, de dichterlijke regtvaardigheid, op het slot, bij den gemeenzamen toon der Geschiedenis, en eindelijk de school van menschkunde, daarin geopend; en aan de andere zijde het verleidelijke om alleen vermaakshalve te lezen, het geringschatten daardoor van minder aangename, maar vaster, voedzamer en gezonder spijze, en daardoor het overladen, soms onherstelbaar bederven, der maag, - zoo willen wij, om de kunst van den Heer swart meer of min te doen uitkomen, liever de poëzij van het penseel kiezen, waarin, naar ons gevoel, de uitnemendste schikking en de verrassendste wendingen heerschen.
Het oog heeft eene taal, gelijk het oor. Om het orgaan der snel vervliegende, niet verre hoorbare, spraak te vereeuwigen, moest men eerst ruwe gedenkstukken, daarna afbeeldingen, voorts beelden, en eindelijk letterschrift hebben. Doch dit, slechts een middel ter uitdrukking van afgetrokkene denkbeelden, bereikte ook nog het doel niet: men moest op zijne schreden terugkeeren; de ruwere, vervolgens beschaafdere afbeelding moest de individus voorstellen. Dit was dus de ware taal der oogen; maar slechts hunne gewone taal, hun proza. Ook deze taal, echter, heeft, gelijk de hoorbare spraak en hare zigtbare kopij, eene poëzij. De werktuigelijke schilder bootst de Natuur slaafsch en letterlijk

{==591==} {>>pagina-aanduiding<<}
na; de dichterlijke kiest uit haren ruimen voorraad, wat hem meest behaagt en aandoet; en dit is niet hetgeen de profane menigte schoon, heerlijk, schitterend noemt, paleizen, prachtige steden, rijke korenvelden in 't zonnelicht; maar bouwvallen, rotsen, wouden beroerde oceanen, des nachts door de maan beschenen. Niet zin- maar hartsgenot treft den schilder van genie; en ziedaar dus de eerste bron der poëzij, ook van het penseel, het gevoel, hetwelk tevens sterk en fijn moet wezen. Wij kunnen ons niet weêrhouden, hier de volgende plaats uit te schrijven: ‘o Eigenschap, niet min belangrijk voorwaar, dan de andere! Het is in dezer voege, dat de zon licht en warmte tevens spreidt, om de aarde te zaligen. Ja, Zonnegod en God der Kunst meteen! men heeft u naar waarheid geschilderd. Kracht verkondigt uw gansche zamenstel, daar gij den Python velt. Ziel omzweeft uwen geheelen schedel, welks verheven' vorm geen sterveling ooit bereikte. Voorwaar, gelukkige verdichting, die den Zonnegod tot den God der Kunsten schiep! Wie schildert als hij, wanneer hij in het oosten rijst, wanneer zijn gloed duizend schakeringen aan den hemel vormt, duizend mengelingen der schoonste kleuren over de aarde werpt, en heht en schaduw een geheel vormen, dat ons ons zelve in eene onbepaalde verrukking verliezen doet?’ - Doch het is niet genoeg, dat het gevoel ons in de Natuur slechts de enkele schoone gedeelten aanwijze: eene andere eigenschap moet die weten te verbinden, aan te vullen, en zoo uit verstrooide partijen een schoon geheel te vormen. Dit is de verbeelding, die den dichterlijken schilder zoo wel als den dichter behoort te bezielen. Nu heft hij zich, op hare wieken, al hooger en hooger; zweeft over het ruime veld der Geschiedenis; ziet en doet Aartsvaders, helden, staatslieden en alle groote mannen handelen en leven op het
doek. En nog verder rijst zijne vlugt; de goddelijke Phantasie ontvoert hem geheel aan de werkelijke wereld, tot hij, in het Rijk der Idealen, de echte vormen van het verhevene en schoone aanschouwt, en, weêr op aarde neêrgedaald, die in zijnen apollo, zijnen hercules, zijne christusbeelden en madonna's ten toon stelt. - Zoo wij ons niet bedriegen, is hier de opklimming uitnemend volgehouden.
Ook uit andere Redevoeringen hadden wij reeds fraaije plaatsen ter overneminge aangestipt; maar zij waren te talrijk

{==592==} {>>pagina-aanduiding<<}
voor ons bestek, en wij moeten dus den Lezer dit boeksken zelve aanbevelen, waarin hij veel voor zijn kunstgevoel, zijnen smaak en zijn verstand zal vinden. Het doet ons leed, dat de bekwame Schrijver zich, terstond in het begin der Voorrede, de woorden heeft laten ontvallen: ‘Indien wij, als ter verantwoording der uitgave, ons eigen gevoelen over deze stukken mogen zeggen; zoo meenen wij, dat zij, het eene meer het andere min, naar inhoud en vorm, vrij wat voortreffelijks bezitten; zonder nogtans, als geheel beschouwd, onder de voortreffelijke voortbrengselen van onzen tijd te kunnen gerangschikt worden.’ Dit spijt ons; niet alsof wij den Heer swart van trotschheid verdenken, maar omdat de aanvang dezer zinsnede bij velen, die hem niet kennen, zoo iets zou kunnen doen vermoeden. Het is, hiervan zijn wij zeker, slechts eene overmaat van naīve vertrouwelijkheid met zijne Lezers, die wij echter van onvoorzigtigheid niet willen vrijpleiten, maar die een echte trotschaard niet zou gebezigd hebben.




Gedichten van D.H. Ten Kate van Loo. Iste Deel. Te Amsterdam, bij R.J. Berntrop. 1818. In gr. 8vo. 171 Bl. f 3-:-:

Wij konden ons bij het doorbladeren van dezen bundel, en het lezen van sommige stukken in denzelven, van meerdere of mindere uitgebreidheid, maar niet regt bepalen, wat wij aangaande deze dichtstukken berigten moesten. Nu herinnerden wij ons, dat wij het voorberigt hadden over het hoofd gezien; en daa vonden wij dan nu: dat deze stukken kunstvoortbrengsels zijn, echter maar eenvoudige kunstvoortbrengsels; dat de Dichter smeekt, hem toch vooral niet te vergelijken met onze tegenwoordige echt vaderlandsche Barden, als daar zijn een nu wijlen helmers, een bilderdijk, enz.; dat het dezen Dichter geenszins om eenigen wierook der vleijerij te doen is; dat hij hier een eenvoudig bloemtuiltje, met hoe vele dorre blaadjes dan ook ontsierd, zijne waarde en kunstlievende landgenooten aanbiedt, als een blijk zijner hoogachting; dat deze bundel des Dichters eersteling, en echter ook geen eersteling is, daar sommige hier voorkomende stukjes werkelijk eerstelingen zijn, alhoewel hij reeds bekend is door een vroeger dichtstuk: De Gardes d'Honneur,

{==593==} {>>pagina-aanduiding<<}
hetwelk geene geheel ongunstige beoordeeling heeft mogen verwerven; dat hij door geene afzonderlijke studie, maar alleen door natuur en gevoel, tot Dichter (indien hij zich dezen eerbiedwaardigen naam mag toeëigenen) gevormd is, enz. En echter bestempelt hij zelf deze vruchten van zijn dichterlijk genie met den naam van kunstvoortbrengsels! - Doch deze is niet de éénige onbestaanbaarheid, welke wij in de voorrede opmerkten. Immers, na zoo vele, waarlijk niet overbodige, verontschuldigingen, besluit de Heer ten kate van loo, zeer nederig, met den lezer, ten aanzien van de eerstelingen in dezen bundel, en van zijne Gardes d'Honneur, te verzoeken, zich te herinneren aan een gezegde van den uitmuntenden Dichter, Mr. r. feith: ‘Het eerste Produkt van een Genie is een meesterstuk - door duizend gebreken ontsierd, door eene gebrekkige taal ondersteund, echter een meesterstuk; de ware Kunstregter ziet uit elken regel de Goddelijke vonken van Genie voortspringen en tintelen, en hij is verzekerd, dat het overige, zeer ligt verkrijgbare, ras volgen zal.’ Dit merkwaardig slot gaf ons dan alzoo den maatstaf in handen, naar welken wij de Produkten van dit Genie, voor zoo verre het eerstelingen, dat is meesterstukken, zijn, nadden te beoordeelen. Wij begaven ons derhalve op nieuw aan het lezen; en, geenszins gezind, om de duizend gebreken, waarvan de Heer feith gewaagde, angstvallig op te zoeken, zetteden wij onze oogen wijd open, om de Goddelijke vonken op te vangen, welke uit elken regel moesten voortspringen en tintelen. Het haperde gewis niet aan de opening onzer oogen, dat dezelve er niet insprongen; maar denkelijk daaraan,
dat wij de oogen van den waren Kunstregter niet bezitten; - of het moest zijn, dat deze vonken hier alleen sprongen in des Dichters verbeelding, of wel niet hoog genoeg sprongen, of al te hoog, of ook wel te klein waren, om eenige merkbare aandoening te verwekken. Althans, zonder den Dichter te vleijen, kunnen wij niet zeggen, dat wij er vele vernomen hebben. Zekere gemakkelijkheid in de versificatie, die wij hier opmerkten, durven wij toch geen genie noemen, ja niet eens eene gave, daar dezelve door oefening verkrijgbaar is.

	Ann mijne lier.
O neen! geen eigenwaan 
Doet mij aan feeus lier, te trotsch, de vingren slaan. 


{==594==} {>>pagina-aanduiding<<}

(Het is niet duidelijk, of de Dichter de lier van phebus gebruikte, omdat hij dit zonder trotschheid wel vermogt te doen, dan of het de lier van phebus niet is, waarop hij hier speelt, omdat hij zich niet bevoegd acht, die van den God in handen te nemen.)

Den Parnas ben ik nooit volkomen opgestegen; 

(Echter tot op zekere hoogte, niet waar?)

Nooit schoot op mij een straal van 't koestrend zonnevuur; 

(Dat is ongelukkig! De dichtlust, zoo die vuur noodig had, is dan bij de kagchel uitgebroeid.)

De Hoe bron is mij vreemd, 'k heb niets ten baat verkregen, 
Dan de Natuur. 

(Eene kleinigheid! Poëta nascitur, non fit.)

Gevoel, gewijd gevoel! 
Slechts U, slechts u alleen, was mijn onwraakbaar doel; 

(Dit verstaan wij niet. Moet dit u ook in gij veranderd worden? Maar wat zegt het dan? Was het éénig doel van den Dichter, gevoel te verwekken? bij zichzelf dan, of bij anderen? en welk gevoel?)

Het leerde aan mijne ziel dien eedlen zanglust geven, 

(Dus had de Dichter dit gevoel reeds, eer hij zanglust had; en echter bedoelde hij, hetzelve te wekken door zijne stukken; bij anderen derhalve. Zoo moet het wel zijn, want hij had het reeds; immers, zoo vervolgt hij:)

Daardoor heb ik, o Lier! U in mijn hand geklemd; 
Daardoor heb ik zoo vaak, door geestdrift aangedreven, 
Een' toon gestemd. 
 
O speeltuig, mij zoo waard! 
Speel altoos met gevoel, op deze omnevelde aard; 

(Natuurlijk! Daar nooit een straal van het koesterend zonnevuur op den Dichter schoot, is de dag voor hem altijd beneveld.)

{==595==} {>>pagina-aanduiding<<}


Doe aan 't gevoelig hart een' teedren maatklank hooren; 
Laat God en 't Vaderland, laat Rede, Pligt en Deugd 
U, als het hoogste doel, verrukken en bekoren, 
Met englenvreugd! 

(Dat is wat anders te zeggen! Het speeltuig heeft een ander, en wij zouden zeggen een eenigzins beter, doel, dan de Dichter.)

Ligt zult gij dan op de aard, 
Wanneer uw zuivre toon zich met mijn zangen paart, 

(Bij dien zuiveren toon dachten wij weder, dat het toch de lier van phebus wel kon zijn.)

Een' edel' sterveling aan uwe klanken boeijen; 
O mogt uw zacht gespeel, door 't teêrst gevoel geleid, 
Voor altijd zijne ziel voor 't schoon der deugd doen gloeijen; 
Wat zalig heid! 
 
Dan zou de Godheid zelv', 
Die karen troon verheft ver boven 't stargewelf, 

(Eene andere Godheid dan phebus, die maar op den Parnas zit.)

Met blijdschap, o mijn Lier! naar onze liedren hooren; 
Dan zal, eenvoudig schoon, uw lieflijk maatgeluid, 
Op d'adem van den wind, door 't ruim des hemels boren, 
Door niets gestuit. 
 
Mijn Lier! speel immer voort! 

(Dan wordt het tweede deel van dezen bundel nog het laatste niet.)

Speel, door het rein gevoel der ware deugd gespoord! 
Blijf steeds mijn vreugd, mijn heil, mijn wellust in dit leven; 
En, zoo mijn matte geest zich van zijn' stofklomp scheidt, 

(Dat wel mogelijk is, bij zoo veel zangdrift.)

Klink met de Serafs dan, die om Gods zetel zweven, 
In de eeuwigheid! 

Het is mogelijk, dat uit elken regel van dit brommend liedeken Goddelijke vonken gesprongen zijn, misschien wel

{==596==} {>>pagina-aanduiding<<}
te snel en buiten ons gezigt; wij gunnen dezelve den waren Kunstregter, en kunnen niet zeggen, dat dit eerste stukje ons bijzonder heeft uitgelokt. Maar in de Romance zal dezes Dichters kracht zijn; want dat gedeelte der Poëzij behaagde hem altijd bij uitnemendheid, omdat de Dichter zijne verbeeldingskracht daarin zoo geheel den vrijen teugel kan laten vieren, terwijl hij tevens het hartstogtelijke met het nuttige, en het belangrijke met het aangename weet te vereenigen. - Pas dan op uwe oogen, lezer! hier moeten vonken springen.
Zien wij welk eene mate van verbeeldingskracht, hartstogtelijkheid, nuttigheid, belangrijkheid en aangenaamheid onze Dichter in zijne Romancen heeft weten te vereenigen. - Wij vinden vier zoodanige stukjes. De eerste is eene vaderlandsche; dat zegt: een vaderlandsch jongeling, tot Garde d Honneur door buonaparte geprest, dicht die op vreemden grond.

Een jonge man, uit Nederland, 
Gedwongen om te strijden, 
Ten dienst van een' heerschzuchtig' vorst, 
Die volk bij volk deed lijden; 
 
Hij kwam in dit aanvallig oord, 

(Reeds in twee coupletten, en ook-in het voorberigt, beschreven.)

Waar schoonheid zich vertoonde, 
En waar, op berg- en heuveltop, 
Een zachte stilte woonde. 

Maar hij genoot van die schoonheid niet veel; want hij was tot Garde d'Honneur geprest, en voelde door den pijl der smart zijn jeugdig hart doorboren.
Het werd al mooi laat, want alles scheen in rust;

Alleen de vlêermuis, vlug van wiek, 
Ging nog in 't ronde spoken. 

De jongeling wilde nu naar zijn kwartier,

Maar hoorde, op ééns, iets zuchten, 
't Was of het uit een' grafkuil kwam; 
Hij wist niet wat te duchten. 

{==597==} {>>pagina-aanduiding<<}

Zijn ziel, nogtans, vol deugd en moed, 

(Ja, die behooren er toe, als de vleêrmuizen zoo vliegen!)

Kon door geen' schrik vervaren; 
Hij voelde 't Nederlandsche bloed 
Nog vloeijen door zijne aâren. 

En gelukkig, dat hij niet bang werd; want nu verscheen hem de geest van een' Franschman, in zijn leven gehuwd geweest met eene Nederlandsche Gravin, en voorspelde hem, na zoo wat beklag, dat Nederland nog eens weer vrij zou worden.

De jongman was verbaasd, stond stil, 
En dacht: ‘mij dunkt, ik droomde!’ 
En ging toen naar het dal terug, 
Maar beefde niet, noch schroomde. 

En die toespraak had goed effect; want:

‘Ik ga,’ sprak hij ‘met vreugd ten dood, 
Mijn Land! gij wordt gewroken! 
De waarheid opende het graf, 
En heeft die taal gesproken!’ 

Deze Romance, buiten des Dichters voorkennis reeds vroeger, maar met eenige fouten (hetgeen te bejammeren was!) gedrukt, ontvangen wij hier nu, met alle de vonken van het dichterlijk genie.
De spelonk, in Duitschlands overoud gebied, geeft het verhaal van eene droeve weeklagt, die, in vroeger' tijd, van allen kant, daar klonk; welke weeklagt veroorzaakt werd door den geest eener jonge maagd, aldaar door een' schijnheil gen monnik verkracht, ten gevolge van een' lust, vervloekt in Gods gebod.

Maar de Almagt, met haar leed begaan, 
Riep 't zieltje voor zijn' troon; 
Terwijl hij 't vreugde en zegen gaf: 
Maar ongehoorde vloek of straf 
Was 's maagdenschenders loon. 

Bij al de vreugde en zegen kon het zieltje echter niet rusten, maar verscheen als dreigend spooksel:

{==598==} {>>pagina-aanduiding<<}


‘O snoode roover mijner eer!’ 
(Dus sprak haar geest hem aan) 

en de weeklagt in de spelonk hield niet op, gelijk zij hem dit ook voorspeld had, voordat dit kloostersticht,

Door 's krijgsmans ijzren oorlogsvuist, 
Tot puin of stofhoop was vergruisd, 

en hij daaronder lag! Quod factum.
Willem en betje is wat vrolijker. Die kinderen hadden zin in elkander, en kregen elkander. De tante van betje had er eerst wel veel tegen, en had een' rijken Heer van grom voor haar nichtje aan de hand.

‘Ach, lieve tante! laat mij blijven, 
Zoo als ik ben; 
Laat af van op uw nicht te kijven, 
Daar zij niet ken.’ 
 
Nogtans vrouw griet ging voort met keffen, 
Gelijk een teef. 

(Welk eene verbeeldingskracht!)

‘Jou nufje!’ (sprak zij) ‘'k zal u leeren, 
Gij hebt geen' wil! 
Gij zult voldoen aan mijn begeeren, 
Houd dus u stil!’ 

(Hoe hartstogtelijk!)

‘Zoo moet ik dan (roept willem uit) mijn betje derven, 
Wat droevig lot! 
Zoo zal ik nooit het heil verwerven 
Van 't echtgenot!’ (Ei, ei!) 

Maar hij heeft een huismiddeltje.

‘Wat middel toch, ei, doe 't mij weten!’ 
Vroeg betje thans: 
‘Hoe! wordt het plan omver gesmeten, 
Diens ouden mans?’ 

{==599==} {>>pagina-aanduiding<<}

‘Zoo gij,’ hier greep hij betjes handen, 
‘Mij waarlijk mint, 
Breng aan de min dan offeranden -’ 

(Hoe nuttig! - voor de jeugd?)

En

- peinzend sprak zij: ‘lieve jongen! 
't Is alles best.’ 

Evenwel voegt betje er nog bij: ‘Wat zullen toch de menschen zeggen? 'k Krijg nooit mijne eer weêrom!’ Eindelijk gaan toch de jonge lui met elkander aan den haal, en een goede jan-oom van willem hielp het paartje; terwijl Heer van grom zichzelven troost met de bedenking:

‘Was ik haar man, 
Zij deed mij zeker horens dragen; 
Br! - 'k ijs er van.’ 

Ieder herinnert zich hier ongetwijfeld een zeer bekend en naïf stukje, waarvan dit, als 't ware, eene verongelukte kopij mag heeten.
Hans hugo sluit van de Romancen het hek. Misschien vinden wij de belangrijkheid en aangenaamheid, welke wij in de vorigen niet konden ontdekken, in deze laatste Romance vereenigd. Laat ons zien! - Een Ridder, die vol moed naar het veld was gesneld,

- joeg den vijand op 't brieschende ros, 
Door het bosch, 
Met eene onbekoelbare woede; 
Hij tartte de moordzucht van 't bloedig gevecht; 
En ras was de strijd tot zijn voordeel beslecht, 
De vijand bezweek in zijn bloede. 

Hij was er toch moede van, en legde zich neder tot slapen in zijn slot met zijn rot.

Maar naauw was de helft ten einde gebragt 
Van den nacht, 
Wanneer een geraas zich liet hooren; 
De Ridder ontwaakte door 't krakend geluid, 
Sprong daadlijk en haastig zijn legersteê uit, 
Om 't meerder geraas op te sporen. 


{==600==} {>>pagina-aanduiding<<}

Hij dacht zeker, dat er weer wat aan de hand was; maar het was wel wat anders! Een gedaante als vrouw trad hem veur door de deur, de gedaante van een mooi meisje, dat op zijn bed ging liggen. Hij tuurt en gluurt, en ziet zich aan 't rustbed gekomen; maar, toen hij hare gunst vroeg, voldeed zij zijner smeekingen niet, maar stond op,

- wandelde langzaam de kamer weêr uit, 
En liet onzen Ridder zichzelven ten buit; 
Dit maakte zijn hartstogt nog wreeder. 
 
‘Gaat, roept mij den slotvoogd, hij kome terstond!’ 
Sprak zijn mond. 

(Zijn mond? o Ja! De lezer mogt anders eens denken, dat de barsche Ridder met eenig ander ligchaamsdeel had gesproken. Maar neen; hij deed het, even als andere menschen, met zijn' mond.)
Bij dit onderzoek 's morgens bleek het de dochter des slotvoogds geweest te zijn.

‘Mijn dochter, (dus sprak hij) dikbloedig van aard, 
Maar mij waard', 
Wordt 's nachts wel eens wandlend vernomen; 
Het schijnt dat zij waakt, maar zij slaapt wel ter deeg, 
En is nu welligt, zoo als ze eertijds wel pleeg, 
Deez' nacht in uw kamer gekomen.’ 
 
Hij wachtte den nacht weêr, met vurig verlangst, 
Naar de ontvangst 
Van 't meisje, dat hem kon behagen; 
Doch, geen meisje verscheen, toen de nacht reeds ontvlood, 
Waarom onze jonker bij zichzelven besloot, 
Om haar zijne hand op te dragen. 

(Het metrum doet hier even misselijke buitensprongen als die lieve dikbloedige maagd!)
Om kort te gaan, de Ridder neemt haar ter vrouwe, waaraan hij, dunkt ons, maar wél deed, want

Het was nu een meisje, zoo schoon als de dag, 
Dat hij zag. 

En wij -

Wij wenschen den dapperen Ridder veel pret 
In zijn bed. 

De lezer ziet, dat wij ook dichterlijk genie bezitten! -

{==601==} {>>pagina-aanduiding<<}

Maar doen wij den Dichter wel regt, dat wij niet liever van zijne andere stukken, Feest-, Triomfzangen, Afscheids-, Welkomstgroeten, of soortgelijke, ter proeve overnamen? Wij gelooven ja; want hij zelf fixeerde onze aandacht op zijne Romancen. Wij laten dus alle de overige eerstelingen van dit dichterlijk Genie in het volle bezit van hun kenmerkend schoon, en wenschen den lezer heil en vermaak.

Belangrijke Verhalen van A. Lafontaine, F. Kind, A.F.E. Langbein en anderen. Uit het Hoogduitsch. Te Amsterdam, bij Ten Brink en De Vries. 1818. In gr. 8vo. 336 Bl. f 2-18-:

Deze Verhalen zijn in ons oog van zeer onderscheidene waarde; dan, nu aldus bijeengevoegd, mogen zij elkander voorthelpen.
1. De dochter, van lafontaine, zal wederom algemeen voldoen, en heeft meer dan ééne roerende schoonheid. Wreed gescheidene en gelukkig hereenigde gelieven, echte broederliefde en trouw, edelmoedige en dankbaar vergoldene vriendschap, en ongedwongene gelukkige ontknooping naar aller wensch, maken de lezing van dit verhaal, dat bij ieder deelneming wekt, tot eene aangename uitspanning.
2. Boek, zwaard en hamer, van frederik kind, lazen wij mede nog al met genoegen. De titel geeft de nalatenschap eens vaders op, met welke ieder der zonen fortuin maakte. Alle drie deze erfmakingen, bleek aan het slot, waren even hoog te achten, en geen van drieën behoorde zich boven de anderen te verheffen. Hoe vol onwaarschijnlijks, is deze geschiedenis vrij onderhoudend, en kweekt edelmoedige beginselen.
3. De beslissende dag, van a.f.e. langbein, is eene geschiedenis van eenen rijken, gierigen, mismaakten, bejaarden vrijer, die zich hoogst bespottelijk aanstelt, en van de tante van het meisje, dat hij huwen wil, en eenen neef, leelijk betrokken wordt. Ons is alles hier te zeer overdreven, dan dat wij het koddige regt vermakelijk konden vinden.
4. Polydor van caravagio, van theodoor hell, is eene voor ons al te akelige geschiedenis. Vroege liefde, zware vervolging, teleurgestelde en weder hernieuwde hoop, en het allertreurigst einde.

{==602==} {>>pagina-aanduiding<<}

5. Eerlijk duurt het langst, van de la motte fouqué. Vol onwaarschijnlijks; echter onderhoudend, en niet onleerzaam. De edelmoedige jongeling offert alles op, loopt het grootst gevaar, maar kreeg aan het eind het heerlijkst loon.
6. De nieuwe penelope, van willem blumenhagen. Hoe toch alles zoo loopen, en zich aan het eind gelukkig schikken kan! Deze nieuwe Penelope is hier de éénige belangrijke persone niet. Wij wenschen den dapperen en edelen Heer van Leuen, met zijne trouwe vrouw en zijn krulharig zoontje, op zijn nieuw wit slot, op de hoogte aan de zee, lang nog regt goede dagen; en zoo ook den zanger guido met zijn wonderschoon wijfje, op hun landgoed. Beiden hebben het verdiend.
7. Het ardennenwoud, van louise brachman, verdient een prijsje. In dat woud vond eene lieve weduwe haren getrouwen minnaar, het voorwerp harer eersle liefde, dien zij voor dood had gehouden, en die daar nu kwijnde in eenzaamheid, omdat hij haar trouweloos hield. Zij vond hem, dien zij niet zocht, als bij toeval en met moeite. Maar nu volgde spoedig de opheldering en het geluk.
8. De nemesis, van dezelfde. Een jongman, die enkel voor de pret een' braven ongen bij een lief meisje den voet ligtte, en alleen uit de grap om haar vr de, kreeg loon naar verdienste, want deze stoofde hem bij de rijke Gravin, op wie hij gerekend had, in goeden ernst de elfde kool.
Deze verzameling kunnen wij alzoo, als eene onschadelijke en over 't geheel niet onbehagelijke lecture, wel aanprijzen.




Kort Overzigt van de Geschiedenis der Kerk, bijzonder voor eenigzins geoefende Leerlingen, die verlangen hunne Christelijke Belijdenis af te leggen; door J.W.C. Tenckinck; Gereformeerd Predikant te Zaandam (Oostzijde). Te Amsterdam, bij J. van der Hey. 1818. In kl. 8vo. 60 Bl. f :-6-:

Wij prijzen het doel van den Eerw. tenckinck met dit geschrift, en geven gaarne aan hetzelve, over het geheel, onzen lof. Wij erkennen ook gereedelijk, dat een

{==603==} {>>pagina-aanduiding<<}
kort overzigt niet anders, dan oppervlakkig, zijn kan, en slechts voorname gebeurtenissen kan aanstippen. Maar, naar ons oordeel, behoort het toch, in zoo ver, volledig te zijn, dat het geene hoofdpunten onaangeroerd laat, of al te vlugtig overspringt. Ook moet het, als Kerkgeschiedenis, van de wereldlijke niets meer behelzen, dan tot den schakel der gebenrtenissen volstrekt behoort, en of op de kerk van invloed, of het gevolg van haren toestand was. Dit nu is, wat de Christelijke kerkgeschiedenis betreft, hier over het geheel vrij wel in acht genomen; maar de vroegere is, in dit opzigt, gebrekkig. Deze moest, uit haren aard, ten minste tot op mozes toe, geschiedenis van den Godsdienst zijn; doch daarvan wordt niets gerept, en van mozes tot op christus is zij veel meer wereldlijke, dan kerkelijke geschiedenis. In eene nadere uitgaaf zou dit kunnen worden verholpen, door het noodig berigt wegens de vroegere bedeelingen van den Godsdienst en de Goddelijke openbaringen, en wegens het licht, door de Profeten tot verbetering der Joodsche vooroordeelen aangebragt, enz. Bij zulke gelegenheid konden ook, hier en daar, vraag en antwoord wat gevalliger op elkander passend gemaakt worden, door niet dezelfde woorden te herhalen, zoo als, op bl. 40, het antwoord van vr. 4 en vr. 5, en, op bl. 57, het antwoord van vr. 9 en vr. 10.




Προπαιδενματα of eerste Onderwijs in de Grieksche Taal. Door C. Enklaar, Conrector der Latijnsche Scholen te Nijmegen. Te Nijmegen, bij de Wed. J.C. Vieweg en Zoon. In gr. 3vo. 170 Bl. f 1-10-:

Het is niet noodig, dat wij herhalen, hetgeen wij bij de aanmelding van eene Grieksche Spraakkunst voor de scholen, door Mr. dorn seiffen, gezegd hebben, (Letteroeff. 1816. No. IX. bl. 401.) ten aanzien van het nuttige, dat het onderwijs in de oude talen met het Grieksch beginne, en het heilzame alzoo van zoodanige onderwijsboeken, in het Hollandsch geschreven, als ons door gezegden Heer gegeven was, en ook nu door den Heer enklaar gegeven wordt. Het tegenwoordig leerboek vooronderstelt volstrekt

{==604==} {>>pagina-aanduiding<<}
geene kennis nog van die al emeene taalgronden, welke men door vroeger onderwijs in het Latijn verkrijgen moet; en de kundige enklaar verkiest bij zijn onderwijs in de conjugatiën eene taselwijze voorstelling, die zee van voorbeelden vermijdende, welke in vroegere leerboeken natuurlijk den leerling moesten afschrikken, en heeft eindelijk bij de formering der tijden eenvoudig en geleidelijk de analogie in het oog gehouden. Hij heeft dit boek minder voor het van buiten leeren geschikt, maar wil, dat het door den meester met de leerlingen gelezen en herlezen worde, en daarover dan worde gesproken; waarbij het gemakkelijk wordt, het een en ander in het geheugen te prenten, en, is het noodig, van buiten te leeren. Om herhalingen voor te komen, is dit eerste onderwijs in geene meerdere leesboekjes gesplitst, maar aan het oordeel van iederen onderwijzer overgelaten, wat voor eene eerste, tweede of derde lezing dienstigst is. Wij verwachten voor meergevorderden een tweede schoolboek, tot hetwelk dan ook, gelijk de Schrijver te regt zegt, het onderrigt in de dialekten behoort. Bij dit eerste onderwijs herinnert de Heer enklaar aan den Methodus admirabilis van cattier, of het Gazophylacium Graecorum, hetgeen hier den onderwij er van veel nut kan zijn, gelijk wij over 't geheel dit schoolboek der aandacht van alle onderwijzers in de Grieksche taal ernstig aanbevelen; welke aanbeveling zekerlijk krachtig aangebonden wordt door den in de voorrede betuigden dank aan de Heeren van lennep en ten brink, die den Schrijver eene en andere aanmerking vriendelijk mededeelden, waardoor hij deze en gene onnaauwkeurigheid in zijn opstel nog vóór de uitgave kon verbeteren.

Het Palais Royal, of de gerijfelijke Meisjes, enz. enz. Een Werk dat zediger is als men denkt. De Vader zal de lezing van hetzelve aan zijnen Zoon toestaan. Te Z. Boemel, bij J. Noman. 1818. In kl. 8vo. 110 Bl. f :-18:

Dat zullen er dan ook Vaders naar zijn! - Fransche wijze, Fransche eere. Bij den Hollander een bordeelboekje, dat, ook voor den wellusteling, niets aanlokkends heeft, en - niet ‘zediger,’ maar oneindig morsiger is ‘als (dan) mendenkt.’ - Foei den schrijver of vertaler, soei den drukker, die zulk tuig in de wereld schopt!





{==605==} {>>pagina-aanduiding<<}

Boekbeschouwing.

De tegenwoordige staat der Grieksche Kerk in Rusland, of kort begrip van de Christelijke Godgeleerdheid, door Platow, wijlen Metropolitaan van Moscow. Uit de Slavonische in de Engelsche taal overgezet. Met eene Inleiding over de kerkelijke inrigtingen in Rusland, en een Aanhangsel, betreffende den oorsprong en de verschillende sekten der Russische Dissenters, door R. Pinkerton. Uit het Engelsch vertaald. Te Haarlem, bij J.L. Augustini. 1817. In gr. 8vo. f 3-:-:

De tweede hoofdafdeeling der Christenkerk, bekend onder den naam van Oostersche of Grieksche Christenen, en welke, zoo men ook de Dissenters en de Monophysiten daaronder rekent, omtrent 53 (en in Rusland alleen ruim 33) millioenen menschen bedraagt, is in hare leer en kerkgebruiken in Europa over 't algemeen nog weinig bekend. De Reizigers, die hare omslagtige plegtigheden door onkundige Priesters zien verrigten, geven ons daarvan een zeer ongunstig denkbeeld. Zou het echter billijk zijn, b.v., de leer en eerdienst der Hervormden uit het jammerlijk gezang (si Dis placet) en het somtijds niet minder jammerlijk gepreek op menig afgelegen dorp te beoordeelen? En hebben de Reizigers, die den Griekschen Godsdienst zoo ongunstig beoordeelen, wel immer gelegenheid gehad, hoogere Geestelijken dier Kerke, b.v. van den berg Athos, van Moscow of Petersburg, te spreken of te hooren? Recensent althans bekent openhartig, dat bij hem het vooroordeel tegen de Grieksch-Russische Kerk, 't welk hij aan de bijna overeenstemmende getuigenissen van zoo vele Reizigers te danken had, al zeer diep zat, en dat hij nog dikwijls, onder de lezing van

{==606==} {>>pagina-aanduiding<<}
het voor hem liggende werk, zichzelven afvroeg: Maar hoe komt dit toch met de dierlijke domheid der Pope's overeen? Dit is immers bijbelsch, Christelijk, uitnemend! Zou ook de Vertaler, pinkerton, de Kerk, die hij wilde doen kennen, en waarin hij zeker vele vrienden telt, een weinig opschikken, een weinig angliséren? - Maar deze verdenking moest verdwijnen door de verzekering diens Vertalers, (welken wij alle reden hebben voor een' gemoedelijk' en waarheidlievend' man te houden) dat hij alle pogingen aangewend heeft, om de denkbeelden van het oorspronkelijke getrouwelijk over te brengen, en niet zelden de kieschheid aan de duidelijkheid heeft opgeofferd. Toen verwonderde zich Recensent, dat hij niet eerder aan het groote Privilegie der Reizigers gedacht had; en dat zij hiervan zelfs een zeer matig gebruik gemaakt hadden, door namelijk niet voor de hand weg te liegen, maar slechts van de Godsdienstleeraars en het uiterlijk kleed tot het inwendige der leer te besluiten.
Wij ontvangen dan hier een echt, officieel verslag van de leerstellingen, die de Grieksch-Russische Kerk voor de hare erkent, uit de pen van eenen harer voornaamste Kerkvoogden, den Metropolitaan (omtrent zoo veel als Aartsbisschop) van Moscow, die dit werk in 1765 uitgaf, in den beginne dus der Regering van catharina de II. Welke vorderingen zal dan verlichting en bijbelkennis wel onder de lange Regering dezer werkzame Vorstin, en vooral onder die van haren Kleinzoon, den grooten alexander, hebben gemaakt; van hem, die Christen is in den edelsten zin van het woord, en reeds zoo veel voor het Christendom in zijn Rijk heeft gedaan! Waarlijk, dit gaf ons een zeer bemoedigend vooruitzigt; want de geest van dezen grooten Katechismus van platow is op de meeste plaatsen reeds zoo zuiver Christelijk, zoo volmaakt bijbelsch, dat de Protestant dien met kleine verandering den zijnen zou kunnen maken. Het trof ons vooral, zoo veel algemeen, zoo weinig bijzonder of sekten-
{==607==} {>>pagina-aanduiding<<}
Christendom, en bijna geheel geene controverse te vinden. Van dit stokpaardje der oude Katechismuschrijvers maakt zich deze in ééns af, (bl. 214, 215) door het verschil der Roomsche, Luthersche en Hervormde Kerken met de zijne kortelijk aan te wijzen. (Het spreekt van zelve, dat wij de verdediging des Christendoms tegen het ongeloof, die hier dikwijls voorkomt, geene controverse noemen.) - Doch laten wij den Lezer een meer geregeld denkbeeld van dit merkwaardige boek geven.
Na een vlugtig overzigt van de Geschiedenis der Grieksche Kerk in Rusland, geeft ons de Inleiding des Vertalers een denkbeeld, vooreerst van de scholen of Seminariën voor zonen der Geestelijken, haren snellen aanwas (sedert 1764 van 6000 tot 26,000 leerlingen), herhaalde verdubbeling van bezolding (sedert 1764 van 38,000 tot 362,000 roebels), maar gebrek aan boeken; spreekt dan van de Russische Geestelijkheid zelve, verdeeld in geordenden, of Kloostergeestelijken, die niet trouwen mogen, en wereldlijke Priesters, die trouwen moeten, doch slechts ééns. Tot de eerstgenoemden behooren de hoogere rangen van Bisschop, Aartsbisschop en Metropolitaan, te zamen Arcaires genoemd. De Geestelijkheid is vrij van belastingen. De Schrijver leidt ons vervolgens rond in een Grieksch kerkgebouw, en wijst ons in den langdurigen openbaren Godsdienst, door de ongemeene uitgebreidheid der Liturgie veroorzaakt, de reden van het schielijk spreken des Priesters aan. Voorts wordt nog gehandeld over de Grieksche monniken (allen van de Basilius-orde), over de hoogste waardigheid in de Kerk, thans aan de Heilige Wetgevende Synode toebetrouwd. In eene belangrijke Noot (bl. 39) vindt men eene opgave der bevolking en bevolkbaarheid van Rusland; vier- en veertig millioenen de eerste, en zeshonderd de tweede. Welk een Rijk?
De Christelijke Godgeleerdheid zelve is niet, op de gewone wijze, in vragen en antwoorden verdeeld, maar doorloopend onderwijs, met eenige weinige vragen,

{==608==} {>>pagina-aanduiding<<}
als titels voor sommige hoofdstukken. Dit onderwijs is zeer goed en geleidelijk, door eene gepaste aanhaling van bijbelplaatsen. De korte inhoud van ieder hoofdstuk volgt achter de vraag of het opschrift. Het eerste deel bevat den zoogenaamden Natuurlijken Godsdienst, ter voorbereiding tot het Evangelie, namelijk door het besef onzer schuld en ellende, als gevallene en bedorvene zondaars, die ons doet uitzien naar verlossing. (Men ziet, dat dit ook de gang van een zeer bekend Protestantsch leerboekje is, welke ook in het volgende met dien van platow's boek eene treffende overeenkomst heeft.) De mensch dus, buiten staat zichzelven te redden, moet uitzien naar middelen, om gered te worden. Deze vindt men in het Evangelie; en hiermede opent zich dan het tweede deel, geheelenal over jezus christus, de leer der verlossing, en het geloof, met de verborgenheden, handelende. Vooraf gaat een betoog, dat de H. Schriften het woord van God zijn, (uit voorzeggingen, heiligheid der geboden, en wonderen.) Jezus christus is de geheele kracht en inhoud der H. Schrift. Doch de Kerk, naar Hem genoemd, kan in drie toestanden beschouwd worden, waarvan adam, mozes en de Heiland zelf de uit stekende punten zijn. Hierop wordt de Geloofsbelijdenis der Apostelen, met de bijvoegingen der Niceesche Kerkvergadering, omstandig doorgeloopen, en daarbij nog al tamelijk lang bij de kerk vertoefd. Zeer opmerkelijk zijn de woorden op bl. 221, 222. ‘Christus alléén is het hoofd van dit bestuur en dezen dienst der Kerk, dewijl, gelijk Hij de grondlegger en stichter zijner Kerk is, Hij zoo ook derzelver éénig, onafhankelijk regeerder is, die haar, door zijn woord en zijnen geest, onzigtbaar regeert. Gevolgelijk kan de Kerk, in zaken, die het wezen des
geloofs betreffen, niemand, dan alleen Hem en het duidelijk getuigenis van Gods woord, eerbiedigen en gehoorzamen.’ Bij zulke grondbeginselen is eene vereeniging der Oostersche Kerk met

{==609==} {>>pagina-aanduiding<<}
de Protestanten zeer mogelijk, en ook wenschelijk. - In het punt der verdienstelijkheid van goede werken en der regtvaardiging is de Grieksche Kerk het ééns met het Protestantsche gevoelen, en verwerpt althans geheel het overwerken voor den schat der Kerke, waardoor de Heiligen nog al een aardig kapitaaltje moeten hebben overgewonnen, 't welk in de aflaten rijkelijke interessen geeft. Men loopt nog hoog met die veelal onchristelijke Sanhedrins, onder den naam van Kerkvergaderingen somtijds zoo bloedig bekend. De verborgenheden (Sacramenten) beslaan de laatste plaats in dit deel; doop en avondmaal zijn de twee voornaamste en uitstekende; vormsel en boete behooren aan alle Christenen; maar ordening, het huwelijk en de heilige olie zijn niet voor allen verbindend, (bl. 231.) Bij deze vijf laatste plegtigheden geeft de Eerw. Vertaler onder den tekst vrij belangrijke ophelderingen. Het avondmaal wordt in beide gedaanten, door indooping van het brood in den drinkbeker, uitgereikt, ook aan kinderen, zoodra zij gedoopt zijn. ‘Ik weet niet,’ zegt de opsteller, bl. 240, ‘wat de bijgeloovige Paus, in den geduchten dag des oordeels, ter verantwoording zal kunnen zeggen, dat hij, lijnregt strijdig met het bevel des Heeren, den drinkbeker des avondmaals den leeken onthouden, en hun het avondmaal alleen in ongezuurde ouwels uitgereikt heeft.’ De Grieksche Kerk gelooft de Transsubstantiatie, die, volgens den Vertaler, in de middeleeuwen daarin is binnengeslopen. Het heilige oliesel wordt meer in den geest van Apostel jacobus bediend, (Jac. V:14, 15.) dan in de Roomsche Kerk; schoon men bekennen moet, dat deze plegtigheid, na het ophouden van het wondervermogen der eerste Kerk, geheel niet meer te pas komt. Voorts wordt nog, hoewel kortelijk, van de
overleveringen gesproken; en hier is zekerlijk, door eene onbegrijpelijke menigte, veelal ijdele plegtigheden, de nachtzijde der Grieksche Kerk, die echter meest in 't oog valt, en haar dus ook wezenlijk bij velen, die

{==610==} {>>pagina-aanduiding<<}
niet tot haren geest doordrongen, in een ongunstig licht heeft moeten stellen. Het tot nu toe afgehandelde beschouwen de Russische Godgeleerden, als behoorende tot het geloof; de opstanding der dooden en het eeuwige leven betrekken zij tot de hope, en de wet tot de liefde. De wet der tien Geboden is dus het laatste gedeelte van dit leerboek; en onder die wet wordt, volgens den ouden leertrant, de geheele zedekunde gebragt, die hier vrij volledig, en zelfs in kleine bijzonderheden, wordt voorgesteld. Dus wordt b.v. (bl. 347), bij de uitlegging van het negende Gebod, de listige kwaadsprekendheid, die een' ander' wil schijnen te prijzen, ontmaskerd. Korenwoekeraars en dagdieven worden zonder genade in de Cathegorie der dieven geplaatst, (bl. 338, 341, 342.) De liefde des Naasten wordt deels tot het vijfde, deels tot het zesde Gebod betrokken; het eerste althans is vrij onnatuurlijk, daar onze Naasten toch onze Ouders niet zijn. Omtrent het tweede Gebod, over den beeldendienst handelende, tracht de Aartsbisschop wel het gebruik der schilderijen, (niet standbeelden) welke de Grieksche Kerk in hare tempelgebouwen duldt en ter vereering doet plaatsen, te verdedigen; maar is tevens zeer bedacht, om voor alle bijgeloof en afgodische vereering te waarschuwen; ook wordt er (bl. 302) wel degelijk een groot onderscheid gemaakt tusschen de vereering van de schilderij des Zaligmakers en die der Heiligen, terwijl men er bijvoegt: ‘Niettegenstaande alles, wat er gezegd is, kan deze wettige en heilige vereering van de schilderijen tot de gruwelijkste zonde van Afgoderij overslaan, wanneer iemand hoopt op, of al zijnen eerbied bepaalt tot de heilige schilderijen, en op hare stoffelijke zelfstandigheid vertrouwt.’ - Het leerboek wordt besloten met het onderwijs wegens het gebed; zijnde eene korte paraphrasse van het
Gebed des Heeren.
Met wezenlijk genoegen zal men dus in dezen, zoo 't schijnt algemeen in Rusland ingevoerden, Katechis-
{==611==} {>>pagina-aanduiding<<}
mus zien, dat de hoogere Geestelijkheid niet alleen gezonde begrippen van het ware Christendom heeft, maar die ook, benevens een' waarachtig Christelijken geest, onder hare leeken zoekt te verspreiden. Wanneer men door de schors der plegtigheden, die op zichzelve niets beteekent, heenziet, zoo ontwaart men hier met genoegen, en blijde hoop in de toekomst, een Christendom zoo zuiver, als luther en zwingli in hunnen tijd immer geleerd hebben. Geen tot in de diepste Hel verdoemen van andersdenkenden, geene series van Trentsche Anathema's; maar de leer der verzoening, des geloofs, der deugd, en der noodzakelijkheid van Gods ondersteunende genade, veelal met de eigene woorden der H.S. voorgesteld. Geen dagelijksch misoffer; hiervan schijnt de Grieksche Kerk niets te weten, schoon de Priester dagelijks het avondmaal gebruikt. Geen verbod van het lezen der H.S. in de moedertaal (schoon het vreemd is, dat de Russen hunnen Bijbel nog alleen in de verouderde Slavonische, en niet in de nieuwere Russische taal kunnen lezen); geen despotismus der Kerk, of van één kerkelijk Opperhoofd; geen winstgevend vagevuur; geene bekeering door vuur en zwaard. Integendeel worden alle deze punten als dwalingen des Pausdoms opgenoemd, en stellig afgekeurd, even zoo wel als de Consubstantiatie der Lutherschen, en de Predestinatie der navolgers van kalvijn, (bl. 215.) Wij mogen ook, uit hetgeen ons het aanbangsel wegens de onderscheidene sekten der Dissenters in de Russische Kerk leert, vrijelijk stellen, dat die Kerk in de Kerk zelve allengskens hervormd wordt,
daar de stipte aanhangers van het oude (in de vijftiende Eeuw eene Joodschgezinde partij, die de wet van mozes wilde onderhouden hebben; in de zeventiende de tegenstanders van de noodzakelijke zuivering der kerkboeken van tallooze schrijffouten) zich van het ligchaam der Russische Kerke hebben afgescheiden; de eerste, voorheen onder den naam van Strigolniks, thans Selesnevtschini; de tweede, in vele verschillende par-
{==612==} {>>pagina-aanduiding<<}
tijen gesmaldeeld, onder den naam van Raskolniks, of scheurmakers. Hier was dus de loop der gebeurtenissen vlak omgekeerd bij dien der Westersche Kerke: in deze hield de hoofdpartij zich bij de ingeslopene verbasteringen, waarvan de eene minderheid de Kerk wilde zuiveren; in gene zochten de hoofden en opzieners der Kerke die verbetering, waarin zij trapswijze schijnen voort te gaan, terwijl de Oudgeloovigen zich hebben afgescheurd, en nog den naam van Starobred, of oude Cerimonialisten, dragen. Wettische asscheiding van de meerderheid hunner broederen, zuiverheid van gedrag, om hunne leer niet in verdenking te brengen, en vele uiteenloopende bijgeloovige denkbeelden, die echter ook door den tijd verslijten, terwijl de meesten in de H.S. beter bedreven zijn dan hunne naburen, (bl. 385; waarschijnlijk bedoelt hier de Schrijver de heerschende Kerk) ziedaar hetgeen de meeste Raskolniken kenschetst. Meermalen zijn - wij zien dit met leedwezen - nog in deze Eeuw, nog onder de groote catharina, de Raskolniken vervolgd geworden; vooral de merkwaardige gezindte der Duhobortsi, welke, onder het landvolk in Zuidelijk Rusland verspreid, eene soort van Kwakers, of, wil men liever, Separatisten, uitmaken, die met de oude Mystiken in de Westersche Kerk eene treffende
overeenkomst hebben, zich ook van alle wereldsche vermaken spenen, doop en avondmaal verwerpen, geene plegtigheden of heilige dagen vieren, geene beelden vereeren, geene Geestelijken hebben, God alleen in den geest dienen, en door ingetogenheid en broederliefde een voorbeeld aan andere Christenen geven. De voortreffelijke Keizer alexander heeft ook hun, gelijk alle andere gezindten in zijn Rijk, na van den vreedzamen aard hunner stellingen onderrigt te zijn, vrijheid van Godsdienst geschonken. Eindelijk is hier nog de nieuwere sekte der Martinisten, ook eene soort van Mystiken, die echter niet uitsluitend uit de Grieksche Kerk schijnt voortgekomen te zijn.

{==613==} {>>pagina-aanduiding<<}

Ziedaar een doorloopend verslag dezes, voor de Kerkelijke Geschiedenis belangrijken, werks; te belangrijker voor ons, gelijk de Uitgever te regt aanmerkt, daar onze tegenwoordige betrekking tot Rusland, door de naauwe verbindtenis der beide doorluchtige Vorstenhuizen, ons natuurlijk meer belang in hetzelve doet stellen, en daar, mag men er bijvoegen, de ongemeene werkzaamheid der Bijbelgenootschappen onder alexander's begunstiging, en de reuzenschreden van dat Rijk in beschaving, de aandacht van geheel Europa verdienen.
De Vertaling is vloeijend en wel.






De Kerkhervorming, beschouwd als het werk des Heeren, in eene Leerrede, naar aanleiding van Hand. XI:21a, gehouden te Rotterdam, den 2den Nov. 1817, door J.C. Vorstman, Evangeliedienaar bij de Hervormde Gemeente aldaar. Te Rotterdam, bij M. Wijt. 1818. In gr. 8vo. 51 Bl. f :-11-:

Het komt ons niet voor, dat deze Redenaar veel tijd en vlijt aan het opstellen zijner leerredenen te koste legt; immers, naar het volbrengen van deze zijne, zoo als hij zegt, wel niet zeer gemakkelijke, maar toch niet onaangename, taak te oordeelen. Althans waren wij blijde, toen wij zijn Eerw. geklommen zagen, langs het moeijelijk, steil, en duiselig-makend slingerpad der zaak-volle geschiedenis, zoo hoog op den berg, waarop hij met zijne toehoorders wezen moest, om het veld overzien en de hand des Heeren te kunnen bemerken. Met even groot genoegen, daar wij dezelve op de laatste bladzijde vonden, zagen wij de opwekking aan de Gemeente, om op te staan ‘en alzoo staande eerbiediglijk te zingen, hetgeen men, maar dan zeker op beter toonen,’ (en zonder zoodanig eene voorafgaande leerrede) ‘nu welligt ook in den Hemel zingt: Gez. XLVI:48.’






{==614==} {>>pagina-aanduiding<<}

De herstelling van het Christendom door de Hervorming; of Leerrede over Rom. XIII:12a, op den 2den Nov. 1817. Door D. van der Loo, Predikant bij de Hervormde Christelijke Gemeente te Montfoort. Te Amsterdam, bij G. van Dijk. 1817. In gr. 8vo. 54 Bl. f :-9-:

De Gezangen van dezen bekwamen Redenaar, te dezer gelegenheid vervaardigd, zijn in aller handen; deze Leerrede werd door vele bezitters van dezelve, en vooral door 's mans Gemeente, nu ook verlangd. Zij doet den steller geene oneer aan. Het denkbeeld: den staat van kennis, godsdienst en zedelijkheid, vóór, bij en na de eerste invoering van het Christendom, met den toestand bij de Kerkhervorming te vergelijken, is gelukkig gekozen, en met oordeel uitgewerkt. Had zich de Leeraar echter bij eenige hoofdpunten bepaald; meer, wat het eerste betreft, voorondersteld, zich daarom bepaald tot enkele wenken, en dadelijk dan bij ieder punt het tweede behandeld, - zoo had hij zich meer kunnen bekorten, en, onzes inziens, onderhoudender en treffender kunnen spreken. Dan, het schijnt, dat de synodale bepaling, dat vooral de geschiedenis in het voormiddaguur behandeld worden moest, hem terughield van zoodanig plan. Maar nu is toch het eerste deel, dunkt ons, te uitvoerig naar de tijdsgelegenheid, en de toepasselijke aandrang al bijzonder kort; en geeft deze leerrede meer, dan de titel opgaf; hoezeer men ook dat meerdere met nut en genoegen lezen kan.





{==615==} {>>pagina-aanduiding<<}

Tweetal Leerredenen, bij het derde Eeuwgetijde der Hervorming, uitgesproken door J.J. Denier van der Gon, Predikant te Naaldwijk. In 's Gravenhage, bij de Erve J. Thierrij en C. Mensing en Zoon. 1817. In gr. 8vo. 74 Bl. f :-12-:

Deze beide opstellen zijn meerendeels geschiedkundig; het eerste (matt. IV:16a.) bepaalt zich bij de algeheele geschiedenis der Hervorming, het tweede (gal. V:1.) bij de hervorming in Nederland. Geene gelegenheid hebbende tot iets bijzonder uitwendig feestelijks, heeft de Eerw. van der gon deze verdeeling gekozen, en gaf bij iedere dezer godsdienstoefeningen vrij uitvoerige, doelmatige toepassing. Hij verhaalt eenvoudig, naauwkeurig en onderhoudend, en had, en gebruikte ijverig, de ongedwongene aanleiding, om het een en ander, voor zijne Naaldwijksche Gemeente bijzonder aanmerkelijk, ter dankbare herinnering aan te voeren. Aangenaam is ons de melding, dat, door de viering van dit feest, de belangstelling en lust tot geschiedkundig onderzoek vermeerderd en krachtig werden opgewekt; gelijk ook geheel de lof, dien de waardige, nog jonge Leeraar zijne hem lieve Gemeente van goeder harte geven kan.





Kerkelijke Redevoering ter gelegenheid der godsdienstige viering van het derde Eeuwfeest der Kerkhervorming, uitgesproken op den 2den Nov. 1817. te Enschede, in de Kerk der Doopsgezinden, door J.H. Floh, Christenleeraar in die Gemeente. Te Zwolle, bij J.L. Zeehuizen. 1818. In gr. 8vo. 52 Bl. f :-8-:

‘De Kerkhervorming, uit kleine beginselen voortgekomen, heeft, de gesteldheid der wereld en der

{==616==} {>>pagina-aanduiding<<}
menschen in aanmerking genomen, ontzaggelijke uitwerkselen en weldadige gevolgen gehad, hoewel het groote doel nog niet is bereikt.’ Dit thema wordt, na zeer korte maar voldoende wenken voor des Sprekers meer geoefend en beschaafd gehoor, in deze vier bijzonderheden ontwikkeld: 1) Overzigt van de gesteldheid der wereld, vóór en ten tijde der Hervorming, bijzonder in de landen van haar voornaam begin en opgang. 2) Voorname natuurlijke omstandigheden, en oorzaken, die zigtbaar hebben medegewerkt. 3) Weldadige uitwerkselen en gezegende vruchten, waarvan wij eene verdere uitbreiding en volmaking nog, op redelijke gronden, mogen verwachten. 4) Aanmerkingen en bijzonderheden. - Bij dit voortreffelijk opstel zouden wij langer vertoeven, ware het onder de eerste geweest der genen, die ons ter hand kwamen; nu verzoeken wij alleen voor hetzelve eene bijzondere opmerkzaamheid, en vereenigen ons met de les en bede, ten tekst of motto gekozen: Let op hetgene ik zeg: en de Heer geve u verstand in alle dingen. 2 tim. II:7.




Het derde Eeuwgetijde der Kerkhervorming, gevierd in de Evangelisch-Luthersche Gemeente te Utrecht. Uitgegeven ten voordeele van het Kerkenfonds, en te bekomen bij den Koster. f 1-:-:

Eene gedachtenis, voor de Utrechtsche Gemeente vooral, (hoezeer juist, hetgeen de Utrechtsche Gemeente bijzonder betreft, niet wordt opgehaald; maar omdat de feestviering aldaar bij de Luthersche Gemeente bijzonder plegtig was) echter ook elders lezenswaardig. De Eerw. j.r. thomas hield eene geschiedkundige leerrede, oordeelkundig, en waarin hij luther vooral doet uitkomen, als eenen tweeden rotsman, gelijk petrus was. Matt. XVI:18. is de niet onaardig gekozen tekst; hoewel dezelve niet behandeld

{==617==} {>>pagina-aanduiding<<}
wordt. Den man en der Hervorminge geschiedt regt, met bescheidenheid, en in den verdraagzamen geest. - De voordragt van Ds. j. decker zimmerman, in den avondgodsdienst, ten aanhooren van Roomsch en Onroomsch, is kennelijk ingerigt om allen te voldoen en tot deelnemende belangstelling uit te lokken, en werd door koor- en beurtzangen, daartoe opzettelijk vervaardigd en op muzijk gesteld, gelijk ook door een orchest, afgewisseld. Een naschrift, ter voorkoming van verkeerde beoordeeling der zangstukken, (naar 't schijnt door den Leeraar zelven vervaardigd) is bij de uitgave gevoegd. Ook deze voordragt leest men met gevoel en belangstelling. Gen. I:3 is de aangegeven tekst.




Leerrede ter viering van het derde Eeuwfeest der Kerkhervorming, uitgesproken door Joh. Mulder, Predikant te Groningen. Te Groningen, bij R.J. Schierbeek. 1817. In gr. 8vo. 30 Bl. f :-6-:

Ook deze Leerrede houden wij voor doelmatig en treffend; en het variis modis bene sit is ook op het Hervormingsfeest bevestigd. Echter zouden wij dien tekst, 1 cor. III:10-15, eenigzins anders opvatten. Hetgeen gebouwd wordt, zijn geene leerstellingen, meenen wij, maar menschen; dezen zal het vuur beproeven; vs. 9 maakt ons dit duidelijk. Dan, dit in het voorbijgaan. De exegese aangenomen, draagt de bewerking allezins onze goedkeuring weg.

Uitboezeming bij het derde Eeuwfeest der Hervorming, naar aanleiding van Rom. XIII:12. Te Leyden, bij C.G. Menzel. 1817. In gr. 8vo. 61 Bl. f :-11-:

Geheel eene leerrede: verklaring, betoog, toepas-
{==618==} {>>pagina-aanduiding<<}
sing op de Hervorming. Des Leeraars zedigheid (want een Leeraar schijnt de schrijver zeker) deed hem den titel: Uitboezeming kiezen; maar het opstel zelve kan zich onder de goede leerredenen op dien gedenkdag zeer wel handhaven.

Wij hebben van het te dezer gelegenheid uitgekomene, van tijd tot tijd, vrij wat aangemeld; zoo ons nog meer ter hand komt, hopen wij ons nog meer te bekorten, ten zij iets bijzonder nieuw of belangrijk eene uitvoeriger beoordeeling vorderen mogt. Geen der nu en vroeger vermelde Predikers duide ons die kortheid, bij de vermelding hunner dikwijls voortreffelijke opstellen, ten kwade: bij zoo veel eensoortigs, dringt de aard van ons Maandwerk daartoe.






Korte Schets eener Christelijke Geloofsbelijdenis; mitsgaders eenige Bijzonderheden, betreffende den onvergetelijken Remonstrantschen Leeraar te Rotterdam, Theod. Frets, zalig ontslapen den 12 November 1817: door deszelfs Ambtgenoot en Vriend, W. Goede. Te Rotterdam, bij C.D. van den Dries. 1818. In gr. 8vo. XXXIV en 58 Bl. f :-18-:

De Eerw. goede had de nagedachtenis van zijnen bovengemelden overledenen Ambtgenoot en Vriend, met eene voor de vuist gehoudene Leerrede, gehuldigd, en wenschte hem eene meer duurzame Eerzuil te stichten; doch hij konde het met zichzelven niet eens worden, hoe; toen hij, moetende zich tot katechetische oefeningen voorbereiden, en daartoe de hier uitgegevene Schets in de hand nemende, (was het toeval, vraagt hij, of Goddelijk bestuur?) het daarin liggend briefje, het eenigst, dat hij van des overledenen hand bezat, onder de oogen kreeg, en waarin hem deze, na de gezegde Schets gelezen te hebben, weleer ge-
{==619==} {>>pagina-aanduiding<<}
schreven had, dat hij, zoo hij Censor librorum was, (hetgeen hij echter niet zijn wilde) er gaarne onder zou zetten, imprimatur. Weg was nu de dofheid en loomheid zijner ziel, door het verlies van frets veroorzaakt: hij had het nu gevonden, hoe hij hem vereeren zou. Hij zou daartoe deze Schets uitgeven, en daarbij voegen, wat zijn hart hem gebood van den zaligen te zeggen, om aan de Rotterdamsche Gemeente, aan het Remonstrantsch Kerkgenootschap, en aan andere Christenen, die den waardigen man gekend hadden, eene nagedachtenis van hem, ter aandoenlijke herinnering, in handen te geven, enz. Om nu aan dit zijn oogmerk te voldoen, berigt ons de Eerw. goede, hoe zijn vriend ziekelijk werd, zonder dat echter iemand, buiten den ouden man zelf, begreep, dat hij spoedig stond te sterven, - hoe hij alleronverwachtst van hevige kramppijnen overvallen werd, die hem in vierentwintig uren wegnamen, en hoe hij, goede, hem, in dit uiterste, tot drie malen toe bezocht, doch hem slechts eenmaal, uit hoofde van zijnen smertelijken toestand, kort kon toespreken. Nu volgt, hoe goede, na zijns vriends dood, dacht, hij slaapt, en zich hem voorstelde, als
vriend van god en jezus, van waarheid en deugd, van Godsdienst en Christendom, van vrijheid des gewetens en eenheid des geestes onder alle Christenen, - als vriend der gemeente, der armen en noodlijdenden, zieken en stervenden, en vriend zijner familie en vriend van goede. Dan krijgt men den brief, waarmede de zoon des overledenen zijnes vaders overlijden aan den Kerkeraad zijner gemeente bekend maakte, en verhaal, wat goede aan dien Kerkeraad voordroeg; hoe dezelve besloot 's mans begraving bij te wonen; hoe dit geschiedde; naast welken waardigen Ouderling (dien goede ook nog eens denkt te helpen begraven) hij in den optogt ging; met welken anderen braven Ouderling hij huiswaarts keerde; wat de Eerw. weiland bij het graf sprak, en hoe nu alle drie 's mans Ambtgenooten zijnes, in op-
{==620==} {>>pagina-aanduiding<<}
zettelijke leerredenen, gedachten. Eindelijk komt een woord tot de genen, die den overledenen, in een of ander opzigt, van zwakheid beschuldigden, namelijk in wat te gereed geweest te zijn, om aan elken noodlijdenden iets te geven, wat te toegeeflijk in zich naar de denkwijs en opiniën van anderen te schikken, en wat te verdraagzaam omtrent anderer gebreken. - Ziet daar den omtrek van de eerzuil, door den Eerw. goede voor zijnen vriend opgerigt. Er is geen de minste twijfel aan, of zijn Eerw. heeft het hartelijk wel, allerbest zelfs, gemeend, en van den overledenen goeds genoeg gezegd, om denzelven te doen hoogachten en beminnen; maar de hem opgerigte Gedenknaald is toch van een ellendig maaksel. En haar voetstuk - dat woord tot slot aan de genen, die den man van zwakheid beschuldigden! - dat is er dan allerongelukkigst aangebragt; terwijl het tot wederlegging aangevoerde alleen strekken kan, om twijfelingen achter te laten, waaraan niemand anders gedacht zou hebben. - De Eerw:
goede schijnt van de voornaamste vereischten eener Lofrede volstrekt onkundig te zijn, en nooit de schoone Verhandeling van wijlen jer. de bosch daarover te hebben gelezen.
Wat nu zijne Schets eener Christelijke Geloofsbelijdenis aangaat: de eerwaardige frets moge daar het imprimatur op gedrukt hebben; maar wij kunnen dit niet hooger aannemen, dan als een complimentie, zonder welk de goedhartige man het handschrift niet terug wilde zenden; en wij zullen nooit gelooven, dat hij er mede te kennen wilde geven, dat hij het voor een Chef d'oeuvre hield. Ten minste dat is het, naar ons oordeel, in geen opzigt. - Het werd in 1790 te Kampen in Overijssel opgesteld, toen de Schrijver aldaar Luthersch Leeraar was, en er eenigen zijner Katechisanten openlijk tot leden der gemeente zou aannemen. Hij verhaalt in het breede, hoe die aanneming geschiedde, en hoe hij sedert, tot de Remonstranten zijnde overgegaan, zich doorgaans, bij zijn laatst onderwijs der ge-
{==621==} {>>pagina-aanduiding<<}
nen, die eerlang belijdenis hunnes geloofs zouden afleggen, van deze zelfde Schets heeft blijven bedienen, van welke hij ook nu nog geene reden vindt, om aanmerkelijk af te wijken. Men ziet dus, dat zij zoo wel goed is voor Lutherschen, als voor Remonstranten; en geen wonder, dewijl de Eerw. Opsteller de vragen en antwoorden, die eigenlijk alleen voor de Lutherschen dienden, er (tusschen haakjes) ingelaten heeft. Evenwel eenigen zijn (zegt zijn Eerw.) naderhand voor de Remonstrantsche aannemelingen eenigzins anders gewijzigd; zoodat zij dan nu, zoo als zij hier voorkomen, voor de eenen, of de anderen, eenigzins niet wél gewijzigd zijn. Doch (dit daargelaten) wij weten waarlijk niet, waarom deze Schets anders, dan juist om het bovengemeld imprimatur, thans het licht moest zien. Zij heeft toch niets oorspronkelijks (uitgenomen dat zij eene belijdenis
à deux mains is, hetgeen wij echter twijfelen of wel voldoen zal); - er zijn vele zulke leerboekjes in de wereld, en elk Leeraar is (hopen wij) in staat, zich een dergelijk te vervaardigen. Dat de Eerw. goede er, na schier dertig jaren, nog niets aanmerkelijks in te veranderen wist, verwondert ons. Zij was toch, (dunkt ons) in vele opzigten, voor verbetering vatbaar geweest. Bij voorbeeld: terstond in de Inleiding kon, door betere onderscheiding van de verschillende beteekenis van het woord Godsdienst, welke beteekenis nu, zonder aanwijzing, telkens verandert, meer helderheid aan het onderwerp zijn gegeven. In de voordragt der leere wegens god kon de daarin heerschende misselijke wanorde zijn weggenomen. Nadat over gods bestaan gesproken is, wordt eerst van zijne volmaaktheden, daarna van zijn wezen gehandeld; daar het omgekeerd wezen moest: en onder zijne volmaaktheden wordt gerekend zijne alomtegenwoordigheid, welke, als men van zijn wezen afzonderlijk handelt, tot het laatste behoort. Voorts wordt eerst van gods almagt en wijsheid, dan van zijne goedertierenheid, - dan weder van zijne alwetendheid en alomtegenwoordig-
{==622==} {>>pagina-aanduiding<<}
heid, - en dan van zijne regtvaardigheid, - dat is, van zijne natuurlijke en zedelijke eigenschappen door elkander, gesproken. - De leer wegens Vader, Zoon en H. Geest maakt reeds een deel van het onderrigt over gods wezen uit; schoon lang daarna eerst over Zoon en H. Geest
afzonderlijk gehandeld wordt, - het onbegrijpelijke in die leer wordt, onder anderen, vergeleken bij het onbegrijpelijke van Eb en Vloed, en god wordt gezegd, ons die onbegrijpelijke leer geopenbaard te hebben, opdat wij de leer van de verlossing en heiligmaking zoo veel te beter zouden kunnen inzien! - Wijders is er, volgens den Eerw. goede, geene zuiver Natuurlijke Godsdienst. Wij willen hem dit niet, zoo als voormaals geschiedde, tot grove ketterij des geloofs toerekenen, maar wel tot ketterij des gezonden verstands. Ook kan men, volgens zijn Eerw., gods bestaan niet eigenlijk uit de H. Schrift bewijzen. Dit dunkt ons vreemd. Zijn Eerw. bewijst toch, uit de H. Schrift, gods volmaaktheden. En hoe? Wel, hij doet zien, dat de H.S. gode die volmaaktheden toeschrijft, en dat is hem, om het gezag, dat hij haar toekent, genoeg; maar schrijft zij dan gode ook geen bestaan toe? En, zoo ja; waarom is dan, te dezen aanzien, haar gezag onvoldoende? - Maar à propos van de bewijzen, door zijn Eerw. van de H. Schrift ontleend: dezen zijn zeer veelvuldig nog van den stempel der vorige eeuwen, dat is, bewijzen veelal niets van 't geen zij bewijzen moesten. - Voorts zal deze eene juiste beschrijving van den mensch zijn: een denkend wezen, in een lichaam, uit vele beweegbare leden te samen gesteld; en nogtans zullen de dieren met hem, behalve de gewone zintuigen, niet slechts de verbeeldingskracht, het geheugen, de liefde, den haat, de blijdschap, de
droefheid, den toorn, maar ook de schaamte, gemeen hebben! - De eerste menschen werden Gods evenbeeld genoemd, omdat zij, in den staat der onschuld, wijs, heilig, zalig en onsterfelijk waren, in zoo ver zij dat, als de eerste menschen,

{==623==} {>>pagina-aanduiding<<}
zijn konden! - Uit hunne eerste zonde vloeide, voor alle hunne nakomelingen, de natuurlijke bedorvenheid voort. Vraag Noemt men dat niet beter erfzonde? Antwoord: Neen: want zonde laat zich niet erven, naardien zij geen goed, maar een kwaad is. Zoo is dan zekerlijk de natuurlijke bedorvenheid een goed; want deze laat de Eerw. goede alle menschen toch van de eersten erven. - Doch genoeg! Zelfs het min gewigtige en kleine is hier nu en dan onnaauwkeurig of verward. Het Christendom zal vóór ruim 1800 jaren verkondigd zijn. - De Boeken van het Oude Verbond zullen wezen ‘5 Boeken van mozes, 16 Profeten, de Psalmen, Geschiedboeken enz.’ Welke orde! - Naar de Boeken van het Nieuwe Verbond wordt niet gevraagd. - In het levensberigt van jezus wordt van zijne wonderwerken geen gewag gemaakt, enz. enz.




Geneeskundig Handboek voor praktische Artsen, door G.W. Consbruch; naar het Hoogduitsch, door N.C. Meppen. Iste Deel. Te Amsterdam, bij R.J. Berntrop. 1817. In kl. 8vo. XVIII en 768 Bl. f 4-16-:

Het gebrek van een Handboek der praktische Geneeskunde, naar de behoefte van onzen tijd geschikt, en in de Nederduitsche taal geschreven, deed het Gezelschap Uno Animo op de vervaardiging van zoodanig een Handboek eenen eereprijs stellen. Ondertusschen was de ijverige meppen met de vertaling van dit werk van consbruch onledig; en, schoon hij, door dezelve, natuurlijk niet naar den prijs konde mededingen, verkoos hij wijsselijk, liever het begonnen werk ten einde te brengen, dan, door een eigen opstel, eene kans naar het eermetaal te wagen. Wij zijn hem hiervoor dank schuldig. Hoe toch ook de poging van het genoemd Gezelschap uitvalle, dit werk van consbruch is

{==624==} {>>pagina-aanduiding<<}
juist berekend voor diegenen, voor welke het geschreven is. Het bevat, in de Inleiding, een kort overzigt over de theoretische geneeskunde, in 't bijzonder over de materia medica, en maakt dus bijna een volkomen geheel uit van die kundigheden, welke men, bij een gewoon kunstoefenaar, verwachten mag. Dit eerste deel levert voorts eene vrij volledige en nog al uitvoerige beschouwing der koortsige ziekten; terwijl het tweede over de slepende zal handelen.
De orde, waarin de koortsen, de eene na de andere, behandeld worden, wijkt, in 't algemeen, weinig van de gewone af, dan alleen daarin, dat de Schrijver de zamengestelde koortsen van de enkelvoudige afzondert, verstaande door de eerste die verwikkeling van toevallen, welke dikwijls in koortsachtige ziekten plaats hebben, b.v. zenuwachtige galkoorts enz., door enkelvoudige ook zulke, waarbij eene bijzondere aandoening plaats heeft. Wij geven in bedenking, of dit begrip wel juist is. De koorts is, als koorts, zouden wij zeggen, altijd eenvoudig; maar zoodra er eene plaatselijke ziekte bij komt, b.v. eene ontsteking, of eene vermeerderde afscheiding, dan geeft dit reeds eene zamengestelde ziekte. Eene eenvoudige koorts zouden wij noemen, waarbij het vaatgestel oorspronkelijk is aangedaan, en die aandoening de hoofdrol in het lijden des ligchaams speelt, b.v. in de rooskoorts (febris catarrhalis benigna). Ook weten wij niet regt, waarom de tusschenpoozende koorts (febris intermittens) het laatst wordt behandeld, daar toch, in dezelve, het ware karakter der koorts het duidelijkst zigtbaar is.
Er zijn ons, bij het doorbladeren van dit boek, hetwelk wij, voor het overige, in veler handen wenschen, eenige onnaauwkeurigheden en min juiste stellingen voorgekomen: b.v. bl. 80 wordt aan den man de meeste verrigting, in het werk der voortteling, toegeschreven, schoon uit het vervolg blijkt, dat de vrouw gemeend is; bl. 104 worden de middelzouten onder de prikkelende, en bl. 123 onder de ontstekingwerende mid-
{==625==} {>>pagina-aanduiding<<}
delen gesteld; bl. 126 heet methodus specifica de geneeswijze door verandering en omstemming der wijze van werking; maar heeft men dit niet bij alle prikkeling? bl. 131 worden de antispasmodica tot de specifica gebragt, daar toch de eigenlijke middelen van dien naam baarblijkelijk verdoovend werken; bl. 144 spreekt consbruch van door reagentia te ontleden; ook geeft de Schrijver nog zuren bij een gebrek aan zuurstof, even alsof de ontleding dier zuren in het ligchaam plaats hadde, en het zoo bijzonder weldadig vermogen der zuurstof eene uitgemaakte zaak ware. - De prikkelende middelen deelt hij in 14 klassen, en stelt er bijna alles onder, wat geneesmiddel is. In zekeren zin, met regt; want niets komt met het levend ligchaam in aanraking, of het prikkelt, zoo ten minste de levenskracht niet zeer sterk is uitgeput. Maar in den zin, waarin de Schrijver spreekt, ten onregte: want minerale zuren, behoorlijk verdund, de koude, de kina, en in 't algemeen de zamentrekkende middelen, wekken niet op, en zoo is het met meer anderen.
Doch dit alles betreft meer theoretische beschouwingen; in het praktisch gedeelte dezes werks is ons weinig voorgekomen, wat niet gerust als leiddraad en regelmaat, bij de beoefening der kunst, gevolgd kan worden. Met verwondering misten wij wel, bij de behandeling der tusschenpoozende koortsen, de opgave der verschillende manieren, waarop men de kina kan toedienen; doch dit is ook bijna het éénige, wat wij hier anders wenschten.
Wat de Vertaling betreft: schoon dezelve noch zoo vloeijend, noch zoo naauwkeurig is, als die van trommsdorff's artsenijmengkundige Scheikunde, ons insgelijks door meppen geleverd, schoon wij zelfs veel fouten in taal en woordschikking vonden, zijn dezelve echter zelden zinstorend; en wij vertrouwen, dat de werkzame en kundige Vertaler, bij een nader doorlezen, dit een en ander zelf spoedig zal opmerken en, bij en in het volgend deel, verbeteren.






{==626==} {>>pagina-aanduiding<<}

Rusland en de Nederlanden, beschouwd in derzelver wederkeerige betrekkingen, door Mr. J. Scheltema, Ridder enz. IIde Deel. Te Amsterdam, bij H. Gartman. 1817. In gr. 8vo. 404 Bl. f 3-16-:

Het tweede Deel van dit belangrijke werk begint met de loopbaan van peter, nog niet als Alleenheerscher, maar slechts, onder de voogdijschap zijner even bekwame als staatzuchtige halve Zuster sophia, Naamkeizer van het onmetelijke Russische Rijk. Wij zien hem eerst in zijne kindschheid, verheerlijkt door voorspellingen en gissingen op zijne geboorte, met zijn tiende jaar reeds bijna alleen (wegens de zwakheid zijns Broeders naar ligchaam en ziel) ten troon verheven, maar door een allervreesselijkst oproer in het uiterste lijssgevaar gebragt, en genoodzaakt, het gebied in naam met zijn' Broeder iwan te deelen, doch inderdaad aan zijne Zuster af te staan. Deze omwentelingen hadden geenen invloed op de betrekkingen van Holland met Rusland. Zoo wel onder sophia, als na de omwenteling van 1689, die sophia in het klooster en peter inderdaad op den troon bragt, worden alle klagten der Nederlanders gehoord, alle hunne wenschen voldaan; zij roemen zelfs de hooge belangstelling van den jongen Czaar in den Nederlandschen Staat en den Stadhouder, (toen Koning willem III van Engeland) ‘ja dat hij voor vreemdelingen ingenomen is tot invidie van deszelfs eigene natie, invoege dat zij groote reden hebben van contentement.’ Geen wonder! François le fort, wel uit Geneve te huis, doch laatst uit Holland komende, en in dat land als 't ware genaturaliseerd, was de speelmakker van peter's jeugd en zijn gemeenzame vriend, karsten brandt zijn leermeester in den scheepsbouw, die eerlang een aantal Nederlanders uit Zaandam tot dit
einde deed overkomen, in wier gezelschap peter

{==627==} {>>pagina-aanduiding<<}
zich toen reeds pieter timmerman liet noemen; en zijne grootste liefhebberij, de scheepvaart, kon men immers toen best in Holland leeren. Vandaar de bijzondere genegenheid des Czaars voor onze Natie, die hem, acht jaren na zijne aanvaarding van het bewind, tot de reis naar Holland deed besluiten, om zich daar in den scheepsbouw te volmaken. Zijne scheepsmagt was, namelijk, allengs, van eene kleine boot of jol in eene geringe rivier, tot eene Oorlogsvloot in het meer van Azoff opgeklommen, en men bouwde werkelijk aan eene andere, grootere, van 45 oorlogschepen en 225 kleinere vaartuigen. Dan, gelijk de bekwaamste en schranderste mannen best de gebreken van hun eigen werk zien, dus ging het ook peter. Hij besloot, met een groot Gezantschap naar Holland incognito mede te reizen, en bij die gelegenheid den Hollandschen scheepsbouw door ondervinding te leeren. Na het dempen van eenen opstand, uit dezen hoofde ondernomen, had dan (in 1697) de groote reis werkelijk plaats.
De reis zelve is genoegzaam bekend, ook uit scheltema's eerste werk: peter de groote in Holland, hetwelk bij het tegenwoordige tot grond gelegd, en in dit Deel met niet zoo vele nieuwe bijzonderheden verrijkt is, als het eerste. Echter zijn er verscheidene merkwaardigheden bijgevoegd: maar wij kunnen niet ontveinzen, dat zulks veelal kleinigheden zijn, en dat de Heer scheltema over alle de geringe bijzonderheden van het verblijf des Czaars een weinig al te veel heeft uitgeweid. De kenschetsende bijzonderheden vond men reeds in het eerste werk; b.v. de eenvoudigheid van peter, die de genen, welke hem op de O.I.C. werf te Amsterdam kwamen spreken, met ongeduld, en de bijl tusschen de beenen, gehoor gaf, liefst pieter timmerman van zaandam wilde genoemd worden, en zich ook aan geenen arbeid hoegenaamd onttrok; zijne gramschap, wanneer men hem tot een voorwerp van ijdele nieuwsgierigheid stelde, en de kluchtige reis van Amsterdam naar den Haag, waar

{==628==} {>>pagina-aanduiding<<}
peter's brandende weetlust eene zware plaag voor zijne geleiders werd, die elk oogenblik met het rijtuig ophouden, en dien lust bevredigen moesten, ja 's avonds aan de Haagsche Schouw de lengte en diepte dier schouw meten, tot dat de kaars uitwoei; en eindelijk zijn afkeer van alle praal en gemak, die de warme beerenhuid van eenen morsigen Rus boven een fraai ledekant verkoos, enz. Onder de belangrijkste bijvoegselen in dit Deel (meest vóór de reis) behooren de verrigtingen van den Resident van keller te Moskow, en gewigtige vermeerderingen der berigten wegens witsen. Wij zien daaruit, dat deze voortreffelijke man, een der sieraden van Amsterdam en Nederland, nog op het laatst der zeventiende Eeuw het denkbeeld koesterde eener Noordoostelijke doorvaart, waarin de Hollanders in het laatst der zestiende zoo ongelukkig geslaagd waren; doch liefst uit Oostindië, benoorden Japan om. Ook koesterde hij de gedachte eener stapelstad aan den mond van eene der rivieren, die in de IJszee vallen (de Oby, Jenisei enz.) Waarschijnlijk was de bouwing van Petersburg de oorzaak, dat hiervan niets werd (bl. 75-77).
Dit Deel loopt tot de terugkomst van peter in zijn Rijk, en de wreede straf der muitelingen, welke in zijne afwezigheid eene zamenzwering berokkend hadden. Als bijlagen (bij dit werk achter elk Deel geplaatst) vindt men: twee Brieven der Czaren iwan en peter aan de Staten Generaal en aan nicolaas witsen, den Geloofsbrief van peter voor het groote Gezantschap, en eenige Brieven van de Keurvorstinnen van Brandenburg en Hanover, aangaande het bezoek bij den Czaar en het Gezantschap op de reis naar Holland, in een' lossen, gemeenzamen toon, die het afstekende van peter's ongedwongene geaardheid bij den Duitschen hoftrant aardig schildert; voorts nog het huisje of de hut van Czaar peter te Zaandam, (met een verslag van het bezoek, aldaar door Keizer alexander afgelegd;) eene afkondiging, door de

{==629==} {>>pagina-aanduiding<<}
Regering van Zaandam gedaan, om peter en de zijnen niet met vuil of steenen te werpen; een paar andere stukken betrekkelijk Zaandam; het besluit van Bewindhebberen der O.I.C., om peter op de werf toe te laten; den Brief van dezen, uit Amsterdam aan den Patriarch van Rusland geschreven; uittreksel uit de Voorrede van peter's Zeereglement des jaars 1720, zeer ten nadeele der Hollandsche, en met verheffing van de Engelsche wijze van scheepsbouw; een getuigenis uit het Amsterdamsche Cerimonieboek, wegens het bijwonen, met veel belangstelling, van een zwaar halsregt door den Czaar; burnet's (over 't algemeen ongunstig) getuigenis omtrent peter; berigten, wegens den Georgischen Prins bagration; over den staat van handel en fabrijken te Zaandam in 1697; en ten laatste een verzoekschrift der Amsterdamsche Kooplieden, om een half percent hooger belasting op de goederen, naar Archangel gaande, ter goedmaking van de kosten des grooten Gezantschaps.
Als vignet op den titel ziet men peter, met blijde verrukking het fregat aanstarende, 't welk de stad Amsterdam hem ten geschenke heeft gegeven.
In een volgend Deel zullen wij, volgens eene uitdrukking der Voorrede, waarschijnlijk nog meer bijzonderheden uit staatstukken ontvangen.




Verhandeling over de mogelijkheid, de beste wijze van invoering, en de belangrijke voordeelen eener algemeene Armeninrigting, in het Rijk der Nederlanden, door het vestigen eener landbouwende Kolonie, in deszelfs Noordelijk gedeelte. Door J. van den Bosch, Generaal Majoor, Ridder der derde Klasse van de Militaire Willems-orde. Te Amsterdam, bij J. van der Hey. 1818. In gr. 3vo. XII en 228 Bl. f 1-16-:

Ziet daar eene, in den tegenwoordigen tijd, waarin de bekende Commissie van Weldadigheid juist bezig is met het

{==630==} {>>pagina-aanduiding<<}
stichten van zulk eene Kolonie, als waarvan hier de rede is, en allen uitnoodigt, om tot de daartoe vereischte kosten bij te dragen, regt belangrijke Verhandeling. Zal men toch al weder geld geven tot deze nieuwe onderneming, men dient dan wel te weten, wat dezelve bedoele, van wat belang zij zij, of men ze uitvoerlijk mag achten, en of men er zich waarlijk het bereiken van het doel van voor kan stellen. Van dit alles is, meenen wij, het publiek tot hiertoe nog niet zoo wél onderrigt, als het, naar ons oordeel, behoorde geweest te zijn, eer men het tot algemeene deelneming opriep: want, zonder dat, scheen men, op goeden grond, zulke deelneming niet te kunnen verwachten. Men kan zich nu deswege, door het lezen dezer Verhandeling, die veel meer geeft, dan de titel belooft, onderrigten: want (hetgeen men, om er al het belang in te stellen, hetwelk zij verdient, vooral dient te weten) de Kolonie, met wier dadelijke stichting men thans aanvankelijk bezig is, wordt, wat het voorname betreft, op den hier ontworpen voet ingerigt. - Wij vangen ons verslag aan van het melden, dat dit stuk zich niet bepaalt (gelijk de titel eeniglijk deed verwachten bij het voorstellen der mogelijkheid, der beste wijze van invoering, en der belangrijke voordeelen van het stichten der bewuste Kolonie; maar dat het zich ook bezig houdt met het betoog van de volstrekte noodzakelijkheid, om er, hoe eer zoo beter, toevlugt toe te nemen, ter stuiting en vermindering der, in de laatste jaren, ook onder ons, vreeselijk toegenomene armoede, die, zoo men er geene krachtige maatregelen tegen neemt, de geduchtste gevolgen dreigt. Het geheel is, namelijk, verdeeld in vier Hoofdstukken, waarvan het eerste handelt over de oorzaken der armoede, welke men dient te kennen, zoo men er de regte middelen tegen beramen zal, - het
tweede over hare tegenwoordige uitgebreidheid, opdat men het dringend belang zie van hare bestrijding, - het derde over de geschikte middelen, om ze te verminderen, - het vierde over het in werking brengen dier middelen zelve.
Na eene korte Opdragt aan Zijne Koninklijke Hoogheid willem frederik karel, Prinse van de Nederlanden, en een mede kort Voorberigt, volgt eene Inleiding, waaruit wij alleen het berigt overnemen, dat de Verhandeling zich niet ophoudt met de armoede in het gemeen, maar alleen met die, welke ontstaat uit gebrek aan arbeid, dat is alleen

{==631==} {>>pagina-aanduiding<<}
met de armoede der zulken, die kunnen en willen werken, maar geen werk kunnen vinden, en dat zij de zorg voor zulken, die niet werken willen, aan het bedwang der Burgerlijke Overheid, en voor zulken, die tot arbeid onvermogend zijn, aan de bestaande Liefdegestichten en de zoogenoemde Diakoniën overlaat. - Voorts is het ook noodig, dat wij hier melden, dat de Schrijver zich, ten aanzien van de middelen, welke hij tot bestrijding van het kwaad aanprijst, bepaalt tot die, welke onder het bereik van bijzondere personen vallen, en wel aanmoediging en bescherming, maar geene medewerking, van het Gouvernement vereischen. - Nu onderzoekt dan het eerste Hoofdstuk de oorzaken der armoede, waarvan hier gehandeld wordt, en vindt die in onzen maatschappelijken toestand en inrigtingen, of in de ongelijke verdeeling der bezittingen: want alleen daar, waar zich de rijkdommen onder sommigen ophoopen, lijden anderen gebrek; dewijl rijkdom een aantal handen van den arbeid uitsluit, en elk, die geen gebrek zal lijden, over eene genoegzame hoeveelheid arbeids moet kunnen beschikken, om zich 's levens noodwendigheden te kunnen verkrijgen. Hierover wordt in het breede en zeer wijsgeerig gesproken. Wij twijfelen, of het gros der lezers het genoegzaam zal verstaan; en wij zien althans geene kans, om des Schrijvers redekaveling daarover zoo kort, als ons bestek eischt, en tevens duidelijk genoeg, voor te dragen. Wij willen liever zien, of wij, op onze wijze, hetgeen de Schrijver hoofdzakelijk beweert en bewijst, met weinige en klare woorden kunnen uitdrukken. Wij vatten het aldus: Er is thans onder ons geen tot bestaan genoegzame arbeid voorhanden voor allen, die kunnen en willen werken. Vandaar, dat zoo velen van arbeid verstoken zijn, dagelijks daarvan nog meerderen verstoken worden, en dus de klasse der armen aanhoudend toeneemt. Hoe moet men dit kwaad verhelpen, daar de ongelijke verdeeling van bezittingen niet te
veranderen is? Er is biijkbaar slechts driederlei weg toe open; te weten, of die van vermeerdering van den arbeid, of die van vermeerdering van deszelfs prijs, of die van vermeerdering der hoeveelheid, en, in gevolge daarvan, van vermindering van den prijs, der levensbehoeften. Alleen de eerste weg is mogelijk, mits men een nieuw veld voor de arbeidzaamheid opene: want, in onzen tegenwoordigen toestand, is alle mogelijke arbeid bestemd. Alle handen,

{==632==} {>>pagina-aanduiding<<}
die met den arbeid een genoegzaam bestaan vinden kunnen, zijn bezig. Men kan ze niet vermeerderen, of zij vinden geen genoegzaam bestaan meer. - Wat het verhoogen van den prijs des arbeids belangt: die is, ware zij al mogelijk, geheel onvoldoende. De arbeid zon dan niet betaald kunnen worden; zij zou dus langzamerhand afnemen, en alzoo slechts de armoede, en dat wel in dubbele mate, vermeerderen, zoo wel namelijk onder hen, die het door den arbeid geproduceerde niet verkoopen, als onder hen, die het niet betalen konden. En wat de vermindering van den prijs der levensbehoeften betreft: hiertoe is geen middel, dan dat van derzelver vermeerdering; maar die is onmogelijk zonder vermeerdering van den arbeid, en, daar deze niet te vinden is, dan door voor denzelven eene nieuwe deur te openen, zoo is dit dan ook het éénig middel, om met goed gevolg de armoede te bestrijden, en leidt alzoo van zelf tot het denkbeeld der stichting eener landbouwende Kolonie, als die de beide vereischten in zich vereenigt, het vermeerderen van arbeid en het vermeerderen van levensbehoeften.
Maar die stichting eischt groote kosten. Is de vermindering der armoede van dat belang, dat zij die kosten waardig is? Kan men dezelven vinden? En hoe is de stichting uitvoerlijk? Deze vragen worden, in de volgende Hoofdstukken, beantwoord. En vooreerst, in het tweede Hoofdstuk, de vraag, of de vermindering der armoede van het ondersteld belang is? Ziet hier het antwoord, voor zoo ver men thans in staat is, het met naauwkeurigheid te geven. In het Noordelijk Nederland bedragen de armen, op eene bevolking van ruim twee millioenen zielen, ruim 190,000, en, met het Zuidelijke te zamen gerekend, maken zij omtrent een elfde deel van de geheele bevolking uit. Van de bovengemelde 190,000 zijn er nagenoeg 50,000, die, ongeschikt voor den arbeid, aan eene liefderijke verzorging moeten worden overgelaten. 20,000 zijn tijdelijke noodlijdenden, die zich herstellen kunnen. 50,000 zijn bedelaars en vagebonden, omtrent welken het Gouvernement voorziening dient te doen. 80,000 zijn zulken, die werken willen en kunnen, en welken de Verhandeling bedoelt aan werk te helpen. Deze staat is zeer ongunstig, en echter nog gunstig in vergelijking met den staat elders. In Rusland, Zweden en Denemarken moge het niet zoo erg zijn; maar in Engeland rekent men, dat thans de helft der

{==633==} {>>pagina-aanduiding<<}
Natie onderstand geniet. Wat zal het in Frankrijk zijn, na alles, wat het in de laatste vijfentwintig jaren geleden heeft! In Spanje schatte men voorheen reeds de bedelaars op de helft der bevolking: wat zullen zij thans wezen! In Portugal is het niet beter. In Italië is het mede zeer slecht gesteld. Uit Zwitserland en een deel van Duitschland vlugt men bij duizenden, uit gebrek van bestaan. Doch, hoe veel beter het onder ons dan nog moge wezen, onze toestand is, te dezen aanzien, akelig, en van een schrikbarend vooruitzigt. Op vermindering van armen, zonder vermeerdering van arbeid en levensbehoeften, is, gelijk getoond is, niet te rekenen; en zelfs is de vermeerdering van armoede, uit hoofde van den steeds stijgenden prijs der noodwendigheden, zeker. Wat moet hiervan het gevolg zijn? Kan men alle behoeftigen op den duur uit liefde onderhouden? Dit is onmogelijk, en daarenboven hoogst schadelijk en gevaarlijk. Zoo voedt men slechts de luiheid en allerlei ondeugden; en wat zou het zijn, zoo alle die ellendigen en slechten, die naauwelijks zoo veel hebben, dat zij van gebrek niet omkomen, die in Europa meer dan 16 millioenen bedragen, en gewis allen naar een' beteren staat reikhalzen, eens de baniere des opstands planteden, vooral daar zij op den bijval zouden mogen rekenen van ten minste nog tweemaal 16 millioenen van zulken, die het, hoewel niet zoo diep ellendig, toch nog slecht genoeg hebben, om naar beter te verlangen? Wat heeft de opstand in Frankrijk niet te weeg gebragt? Welke woelingen ziet men niet in Engeland? Wanneer slechts ééne derzelven eens gelukte, wat zou het gevolg wezen? Wat zou het wezen, zoo de geest der Engelsche armen eens de overhand kreeg in de legers der Mogendheden, uit zoo vele armen, die met nog armeren in betrekking staan, te zamengesteld? Men kan het zich niet voorstellen zouder siddering. Wat
anderen nu tot bestrijding en vermindering van dit kwaad behooren te doen, staat niet aan ons hun voor te schrijven; maar wij kunnen en behooren er voor onszelven middelen tegen aan te wenden. En welke kunnen die nu wezen? Geene anderen, dan die reeds zijn aangewezen, die de armen aan werk helpen en de levensmiddelen vermeerderen. Maar wie kan zich voorstellen, dat men die zal kunnen vinden voor zoo vele duizenden? Men moet het beproeven. Is de onderneming groot, des te loffelijker zal het zijn, daarin te sla-
{==634==} {>>pagina-aanduiding<<}
gen. Zich door de zwarigheden te laten asschrikken, zon lasheid zijn. Het onderhoud der armen kost nu voor 't minst 15 millioenen. Hoe vele menschen kunnen daarvoor worden te werk gesteld! Als men van 200,000 menschen slechts aan 50,000 een bestaan door den landbouw verschaft, zouden dezen aan 50,000 anderen werk verschaffen voor hunne benoodigdheden; en dan zou men, met hetgeen men nu tot onderhoud van allen weggeeft, ligtelijk aan de andere 100,000 ook werk bezorgen kunnen; in welk geval men eene fabrijkmatige bewerking van stoffen, als bijkomend middel tot bestaan van allen, met den veldarbeid kon verbinden. En dit ware, in den beginne, vooral noodig: want handen, aan den arbeid ongewoon, kunnen niet aanstonds dien des velds verrigten. Men moet ze eerst aan min moeijelijk werk gewennen, hetwelk ook door vrouwen en onvolwassenen kan verrigt worden, en vervolgens, als de akker nog niet genoeg geeft, het gezin kan doen bestaan. Als men het zoo ver gebragt heeft, kan men het gezin op den akker overbrengen. De grond van dien akker kan geen andere zijn, dan hei-, broek- of duin-grond; want alle andere is beslagen, en is bijzondere eigendom. Het heeft veel in, zulken grond vruchtbaar te maken; en het eischt eene groote som, voor eene talrijke Kolonie, woningen, gereedschappen enz. aan te schaffen. Het komt er dus op aan, al wat vereischt wordt zóó te vinden, dat de grond, met matigen arbeid, het noodig bestaan oplevere, en alle kosten
kunnen bestreden worden.
Men moet dan eerst de armen (naar het ontwerp des Schrijvers) het bereiden van vlas tot garen en linnen, en van wol tot sajet, leeren, (dit zal minst aan den arbeid van anderen schaden, omdat er nog zoo vele grove linnens van buitenslands komen) en het debiet van het dus gewerkte moet verzekerd worden, door eene vrijwillige verbindrenis van menschenvrienden, om er jaarlijks een klein gedeelte, dat in elk huisgezin ligt verbruikt wordt, tegen zekeren prijs, van aan te nemen. Dit alzoo aangenomene zal men 15 ten honderd duurder hebben, dan men 't koopen kan; en als men dus voor f 20:- neemt, doet men jaarlijks, ter begunstiging der onderneming, een geschenk van f 3:-; en als men daar, in den aanvang, nog f 3:- voor het leergeld bijdoet, zullen 10,000 deelnemers aan 1000 huisgezinnen werk verschaffen, en dezelven tot de overbrenging op den akker

{==635==} {>>pagina-aanduiding<<}
voorbereiden kunnen. - Hiertoe zullen voor elk huisgezin drie morgen lands gevorderd worden, - twee, des noods, beurtelings te betelen, en één tot het aanleggen van een sparrebosch, om daaruit voor het opkomend geslacht, als het groot zal geworden zijn, een uitzet te vinden, en het in de maatschappij terug te voeren. - Eene woning voor elk huisgezin kan van f 200:- tot f 300:- kosten, en daarbij wordt voor elk nog f 100:- voor huisraad en gereedschap gevorderd. - Tot vruchtbaarmaking van den grond wordt mest vereischt. Hierover weidt de Schrijver verbazend breed uit. Wij zeggen alleen, dat hij, tot vinding van denzelven, een middel aanwijst, gemakkelijker en onkostbaarder, dan men ligtelijk zou vermoed hebben, en dat, zoo het al niet geheel genoegzaam is, toch gewis eene der grootste zwarigheden tegen de onderneming voor het meerderdeel opheft. - Maar vanwaar nu het geld te bekomen? Dit schijnt den Schrijver, en ook ons, tot eene eerste proef met 75 of 100 huisgezinnen, geene groote zwarigheid in te hebben; dewijl daartoe maar f 50 of f 60,000:- vereischt zou worden, en de aandeelen dus, vermoedelijk, niet groot zouden behoeven te zijn. Bij mistukking zou dus het verlies gering zijn, en bij gelukking zou aan de deelhebbers behoorlijke rente van hun voorschot kunnen gegeven worden. Dan, daar de Schrijver zich vleit, dat de sondsen zouden voortspruiten uit eene geringe jaarlijksche contribute, wenschte hij liever de baten gebruikt te zien tot zoodanige einden, als al wederom vermeerdering van armoede zouden voorkomen; doch in wier aanwijzing wij ons niet kunnen inlaten. - Hoe nu de vereischte f 50 of f 60,000:- te verkrijgen, hoe het bestuur over de Kolonie in te rigten, hoe hare vestiging aan te vangen en te voltooijen, hoe tijd en arbeid te verdeelen, en wat eerst, wat daarna, wat laatst verrigt
zou moeten worden, te bepalen, enz. enz. - dit wordt alles in bijzonderheden overwogen en uiteengezet, en daarmede deze verdienstelijke arbeid besloten. - Eenen uitstekenden dank is men aan deszelfs Vervaardiger schuldig, die ondertusschen in de gewigtige gevolgen, welken zijn arbeid reeds heeft, meer voldoening erlangt, dan de beste dankbetuiging hem geven kan. Wij achten ons inmiddels verpligt, nog te berigten, dat het tot uitstekende aanprijzing, niet alleen van dezen arbeid, maar van de geheele onderneming, strekt, dat

{==636==} {>>pagina-aanduiding<<}
de Heer van den bosch, gelijk hij ons berigt, zelf reeds een wel niet geheel onvruchtbaar, echter grootendeels onbebouwd stuk gronds van eenige duizend morgens ter kultuur gebragt, en een aanzienlijk getal menschen, voorheen gewend hunnen tijd zeer slecht te besteden, tot den arbeid opgeleid heeft, met dat gelukkig gevolg, dat de grond, na een achtjarig bezit, voor de achtdubbele waarde van den inkoopsprijs is verkocht. Welken voorspoed mag men niet wachten van het nieuw ontwerp van zulken man, vooral daar hij zelf tot de uitvoering daarvan de hand leent, en daar het ontwerp zelf, zoo als het nu voor elks oog blootligt, niets gewaagds behelst, en niets onuitvoerlijks aan het gezond verstand voorstelt! Wel moete het gelukken! En de edele, ons in persoon onbekende, man gedooge, dat wij hem, bij onzen dank voor zijnen arbeid, ook onze hulde, wegens zijne nederigheid zonder laagheid, openlijk aanbieden.
Ondertusschen hij heeft alleen gehandeld over de middelen tot bestrijding en vermindering van armoede, welke ter beschikking staan van bijzondere personen. Ochof eene bekwame pen, uitgaande en zich grondende op zijne beginselen, ook eens met zijne bescheidenheid en nederigheid, doch tevens met vrijmoedigheid, eene Verhandeling schreve over de middelen, welke, ten zelfden einde, ter beschikking staan van het Gouvernement; en ochof dan zulke Verhandeling ook hare gelukkige gevolgen had! Wij zijn toch overtuigd, dat hier veel, hetgeen te doen en te laten was, zou zijn aan te wijzen.

Ontwerp tot verbetering van den toestand der Noodlijdenden, Gevangenen, Bedelaars, enz. door middel van den Landbouw, nuttige verbeteringen in den Waterstaat onzes Lands; waardoor jaarlijks de uitgaven van 's Lands schatkist, zoo wel als de giften der Ingezetenen, aanmerkelijk kunnen verminderd, en tot betere doeleinden gebezigd worden. Te Amsterdam, bij J. van der Hey. 1818. In gr. 8vo. 36 Bl. f :-8-:

De helft van dit boekje wordt beslagen door eene Inleiding, in welke ontwikkeld wordt, waaruit de toenemende armoede

{==637==} {>>pagina-aanduiding<<}
onder ons ontstaat, namelijk: 1. uit eene te groote en onevenredige bevolking op ééne plek gronds, 2. uit het verminderen en te niet gaan van fabrijken door gebrek aan debiet, duurte der grondstoffen, invoeren der machinerie, oprigting van fabrijken in Amerika, afscheiding van de belangen van fabrijken en handel, en moeijelijkheid voor den fabrikant, om beleeningen te doen, 3. uit verval en verplaatsing van handel en zeevaart, en verlies van goede trouw. (Hier wordt opgesomd, waardoor de handel voorheen toenam en bloeide, en waardoor hij thans vervallen is, hetgeen te regt inzonderheid mede wordt toegeschreven aan de steeds toenemende vermeerdering van lasten, en de te hooge uitgaande en inkomende regten, die den sluikhandel, die pest voor de zedelijkheid, welke den handel in handen van schurken brengt, doet geboren worden, en waartegen een vrije handel, of porto franco, en eene vermeerdering van het Patentregt (!) wordt aangeprezen.) 4. uit duurte van levensmiddelen, 5. uit het vernietigen of stilstaan der gilden, welke men, op een' verbeterden voet, herstellen wil, en 6. uit het jaarlijks vrijlaten van gevangenen, tot wier verbetering niets gedaan is, en die, zonder bestaan, in de zamenleving terugkomen. Men moest zedelijkheid en arbeidzaamheid (algemeene nijverheid) trachten te bevorderen; dan kon een verlevendigde handel, meer dan men van fabrijken verwachten kan, iets goeds uitwerken; doch het voornaam herstel moet van den Landbouw komen. En nu volgt het Ontworp.
Men neme, in aandeelen van f 300, in drie termijnen te betalen, een genoegzaam kapitaal op, dat in de drie eerste jaren geene, in het vierde twee, in het vijfde drie, in het zesde en vervolgens vier ten honderd rente geven zal, en waarvan, in het zevende jaar, en vervolgens jaarlijks, bij loting, een twintigste deel wordt afgelost, uit geprojecteerde inkomsten. Nu legt men, op gekochte bebouwde of onbebouwde gronden, eene Kolonie aan van vrije en onvrije Kolonisten, waarvoor het bestuur enz., gedeeltelijk op een' militairen voet, ontworpen wordt, en waaronder, door vlijt en braafheid, de onvrije vrij, en de vrije en eerst behoeftige allengs tot bezit en een onafhankelijk zelfbestaan komen kan. - De ondernemingen, ten nutte van den Waterstaat voorgedragen, zijn het droogmaken van het Haarlemmer Meer, het maken eener doorgraving van het smalst gedeelte van Hol-
{==638==} {>>pagina-aanduiding<<}
land, tot verbetering van het IJ, het voorzien van Amsterdam van zoet water, het verbeteren van deszelfs haven, enz. - Geene onaanmerkelijke bijdrage tot aanwijzing, hoe men meent, dat het groote doel, op den titel uitgedrukt, zoo niet geheel, ten minste gedeeltelijk, zou kunnen bereikt worden.




Kerkklokstoonen. Herinneringen uit het Leven van eenen jongen Geestelijken. Uit het Hoogduitsch van Fr. Strauss. Met een Voorberigt van W.A. Ockerse. Te Amsterdam, bij J. van der Hey. 1818. In gr. 8vo. XIV, 144 Bl. f 1-16-:

Wanneer er geen genot is dan vleeschelijk, geen rijkdom dan geld, en geene eer dan die in 't oog der wereld schittert, dan is hij, die het ambt van eenen Geestelijke bekleedt, inzonderheid in onze dagen, en inzonderheid onder de Protestanten, ten uiterste arm en te beklagen! De wereld denkt er, inzonderheid thans, zoo over; en daarom is het geestelijk ambt, in haar oog, geen begeerlijk voorwerp. Wanneer het werk van den Geestelijke slechts een handwerk is, en als een handwerk wordt uitgeoefend, dan heeft de wereld gelijk, dat zij er zoo over denkt; en dan is de Godsdienstleeraar wederom ongelukkig, en wel ongelukkig door eigen schuld: want hij maakt zichzelven en zijn ambt verachtelijk; hij berooft het van de heilige glorie, en zich van het ware zielsgenot.
Dat de H. bediening geheel iets anders is dan de wereld denkt, en dan de geestelijke handwerker er van maakt, kan in dit overheerlijk werkje worden gezien. In de form van herinneringen, schetst hier een jong Geestelijke de voornaamste tooneelen en werkzaamheden in zijne ambtsbediening, en wat zijn hart daarbij gevoelde; en zoo vinden wij dan hier eene voorstelling van het waarachtig, heilig poëtische in het leven van den Godsdienstleeraar, van datgeen, wat, wanneer hij de regte Geestelijke is, zijn leven tot eenen hemel maakt, en der wereld, voor zoo ver zij 't vatten kan of daartoe de moeite doen wil, zijn werk uit een hooger oogpunt doet beschouwen.
‘Het leven van eenen Geestelijke’ - dus begint de

{==639==} {>>pagina-aanduiding<<}
Schrijver zijne aanwijzing van den aard en het doel van dit werkje - ‘is toch inderdaad een toonen, of een gelui der kerkklok, eene roepstem in de gemeente, om zich tot den Zoon van God te verzamelen, die woorden des eeuwigen levens spreekt.
Kerkklokstoonen noodigen ter feestviering. Zoo hebben deze verhalen alleen ten doel, bescheidenlijk en zonder eenige aanmatiging uit te noodigen tot datgene, wat het geheele leven tot een feest kan maken.’
Het Voorberigt spreekt van de Vertaalster; en wij twijfelen dus niet, of Vrouwe a. kleyn, geb. ockerse, is deze Vertaalster, hetwelk voor het werkje geene geringe aanbeveling is, ons te aangenamer, daar het dezelve zoo ten volle verdient.
‘In de meeste stukjes zijn spelingen’ - zegt de Heer ockerse in het Voorberigt - ‘op het rituéle en de plaatselijke gebruiken der Luthersche kerk in Duitschland, welke, hier te lande niet bij de Protestanten aangenomen, dezen eenigermate vreemd moeten voorkomen, en soms den zwakken zouden kunnen ergeren.’ Dat de Vertaalster deze aanspelingen door noten heeft opgehelderd, is allezins verdienstelijk; maar dat zoodanig ritueel zwakken zoude kunnen ergeren, zagen wij niet in, of het moesten van die soort van zwakken zijn, wien alles ergert, wat niet volgens hunne begrippen en manier van doen is ingerigt, wier zwakheid, met één woord, een bekrompene partijgeest is - en laten dezen het boekje vrijelijk uit de hand leggen, en zich vervoegen, waar zij braaf orthodoxie der letter, en de, min of meer regtstreeksche, prediking, dat in hun midden toch eigenlijk, ten aanzien van leer en plegtigheid, het ware te huis is, kunnen genieten. - Geholpen door de ophelderingen aan den voet der bladzijden, kan elke lezer zich gemakkelijk in eene Luthersche kerk in Duitschland onder de beschrevene plegtigheden verplaatsen, en dezelve met de meeste aandoening in den geest bijwonen, gelijk Rec. door ondervinding aan zich en zijne huisgenooten weet. Ergerlijks is hier niets, dan voor den genen, die het er in legt.
Denzulken, die in, en hun, die buiten de geestelijke bediening zijn, prijzen wij alzoo gelijkelijk dit werkje, de vertaling van welks tweede stukje (ons in het Voorberigt beloofd, ingevalle dit eerste bijval vinden mogt) wij met ver-
{==640==} {>>pagina-aanduiding<<}
langen te gemoet zien, met warmte aan. Den eersten, opdat zij, des noodig, eenig inzigt mogen verkrijgen in de waardigheid van hun ambt, en kennis aan den rijkdom van zielsgenot, die aan eene waardige bediening van hetzelve verbonden is. En schoon zij ook al denken mogten, dat hier toch slechts een ideaal hun ter beschouwinge voorgesteld zij, of zij ten minste, geplaatst in min gevoel opwekkende omgevingen dan de jonge Geestelijke, die hier zijne herinneringen geeft, niet zoo opgewonden konden zijn tot de heilige verrigtingen van hun ambt, bij hetwelk (gelijk ook de Heer ockerse in het Voorberigt aanmerkt) in ons land welligt al te weinig plegtigs heerscht, dat zij dan niet vergeten, dat het eigenlijk heilige toch uit het heilig harte komen moet, en dat, zonder gevoel van de hoogheid zijner bediening, de loonwerker nooit meer dan een loonwerker, en dat wel een luije, wordt; terwijl, integendeel, de inwendig gezalfde ook in woestijnen het heiligdom te stichten weet, hetwelk hij uit zijn hart opbouwt. - Dengenen, die buiten geestelijke bediening zijn, prijzen wij dit werkje aan, opdat zij eenigzins beter leeren denken over den door wereldzin en tijdsomstandigheden vernederden stand des Godsdienstleeraars, zien, wat eigenlijk de regte Geestelijke is, en zich niet verder door hen, die dezen stand door eigen' wereldzin onteeren, tegen denzelven laten innemen, noch bewegen om te loochenen, dat er Geestelijken zijn, die hooger zalving bezitten dan de beroepsbrief, die hun hunne inkomsten aanwijst, en de klok, die hen roept tot hunne ambtsverrigtingen, over wier moeijelijkheid zij genoeg klagen.
Ons bestek verbiedt ons, een staaltje te geven. Wij sparen dit, tot dat wij het tweede stukje zullen aankondigen; maar vertrouwen ook, dat het werkje genoeg zal worden gelezen. Ware, op het uitstekend fraaije vignet, het kerkje op eenen heuvel geplaatst, gelijk bl. 8 dit vordert, dan zoude dit het effect niet verminderd hebben, en men had meer voorgronds gehad, om partij van te trekken.


{==641==} {>>pagina-aanduiding<<}

Rosa, of de jonge Bedelaurster. Naar het Engelsch van Miss Bennet. IV Deelen. Te Amsterdam, bij de Wed. H. van Kesteren en Zoon. 1816-17. In gr. 8vo. Te zamen 1338 Bl. f 12-:-:

Onder dezen titel ontvangen wij eene geschiedenis, aan welke alleen de waarheid outbreekt, om een ontegensprekelijk bewijs te zijn, dat het adelijk bloed eene onbegrijpelijke kracht bezit, en, tegen alle waarschijnlijkheid en bij de meest mogelijke verwaarloozing, waarborg is van innerlijke voortreffelijkheid, welke slechts naar gelegenheid wacht om te pralen met alles overtreffenden luister. De jonge bedelaarster toch, in hare eerste jaren tot het bedelaars ambacht door een dronken wijf opgevoed, is naauwelijks uitwendig gereinigd en het voorwerp der weldadigheid van eenen edelen zonderlingen man, of, bij het bevallig uitwendig schoon, ontwikkelt zich bij haar het meest beminnelijk en edel karakter, en eene vaardigheid in iedere wetenschap en alles, wat de aanzienlijke maagd ten sieraad strekt, met eene zoo verbazende snelheid, als wij naauwelijks vermoeden, dat binnen de grenzen der mogelijkheid ligt. Ten aanzien van dit wonderkind is dit echter het éénige wonder niet; maar geheel hare geschiedenis is eene aaneenschakeling van zeldzaamheden, van welke wel de eerste is, dat de gezegde edele man haar opneemt, en de laatste, dat het blijkt, aan het einde des vierden deels (dit spreekt van zelve), dat deze haar natuurlijke vader is; terwijl zich het burgerlijk bloed mede niet verloochent bij het gemeene meisje, dat men haar ondergeschoven had, en 't welk, als eene adelijke dame opgevoed, echter, aleer hare gemeene afkomst nog blijkt, dezelve openbaart door vlugt en huwelijk met eenen eerlijken landman. Het spreekt van zelve, dat het onze verhevene schoone aan bewonderaars noch belagers, aan avonturen noch reddingen ontbreekt, en dat het hare levensbeschrijfster behaagt, haar velerlei vernederingen, lotverwisselingen, moeijelijkheden, enz. enz. te doen ondergaan, te welken einde zij haar in betrekkingen brengt met allerlei zedelijke wanschepsels, die zich te haren koste te goed doen, en jammerlijk het vertrouwen misbruiken van haren, naar de
Oost-Indiën vertrokkenen, verzorger, vooral gedurende den tijd, dat de-
{==642==} {>>pagina-aanduiding<<}
ze, door tippo saib gevangen gehouden, vijf jaren lang noch van kleederen, noch van nagels en baard verwisselen kon. De geschiedenis van dezen zonderlingen man is almede vol wonderen, tot dat hij eindelijk rosa, zijne dochter, reeds door hare edele moeder herkend, en ook deze zijne beminde, lang verlorene gade, weder erlangt; zijnde het zijn geluk, dat hij nu van zijnen afschuw van menschen genezen, en voor het genot van het hoogstmogelijk aardsch geluk vatbaar is geworden; hebbende hij, met ketenen aan den grond gehecht, en bij het groeijen zijner nagels, bij tippo saib geleerd, zijne driften te beteugelen en zichzelven te overwinnen. De wonderlijke en bewonderenswaardige bedelaarster, nu echter geene bedelaarster meer, huwt nu ook weldra met eenen schatrijken Lord, lang het voorwerp harer liefde, gelijk zij, bij al hare donkerheid en in zijn oog vreemd bedrijf, het voorwerp zijner vereering was. Deze echtgenoot, hoewel nimmer tot den bedelstaf verlaagd, had echter in zijn vroeger lot veel aan dat van rosa gelijk, en lange jaren ook geen ander blijk zijner regten, dan het adelijk bloed, hetwelk zoo krachtig en voordeelig op zijn geheel karakter, bij ieder lotgeval, werkte. Dan, deze en een aantal andere zeldzaamheden leze men in deze boekdeelen zelve; wij onthouden ons opzettelijk van meerdere inlichting: terwijl het naïf en zonderling braaf karakter van john, eenen regt getrouwen en waardigen knecht, ons bij de lezing veel vergoedde.
Wij weten niet, of wij deze en gene taalfout, en het menigvuldig gebruik van den vierden voor den eersten naamval, aan den Vertaler of den Corrector der proeven moeten toeschrijven; ook stootten wij nu en dan op het een of ander, dat wij in het oorspronkelijke anders vermoedden. Men moest dit zorgvuldiger vermijden, wanneer men ons publiek zoodanige voortbrengsels van vreemden grond aanbiedt, welke eeniglijk, volgens de eigene woorden van Miss bennet, vervaardigd zijn voor den Boekverkooper van deze Miss, haarzelve, en de liefhebbers van Romans.


{==643==} {>>pagina-aanduiding<<}

Verzameling van Natuur- en Rekenkundige Vermakelijkheden. Met Figuren. Te Winschoot, bij H.V. Huisingh. In 8vo. 108 Bl. f :-15-:

Dit boekje prijst zich, behalve door den geringen prijs en het min kostbare der gevorderde ingredienten, vooral ook daardoor aan, dat het, den jeugdigen kunstenaar vormende, deszelfs opmerkzaamheid boeit, en vaardigheid in het berekenen aanbrengt; terwijl het, zonder den eerstbeginnenden af te schrikken, hem begeerig maakt, om het hoe en waarom uit te vinden door eigen nadenken. Onder de meer dan honderd hier opgegevene aardigheden, zijn de meesten bijzonder geschikt, om de jeugd in haren gezelligen kring en uren van uitspanning aardig en leerzaam bezig te houden, en maar enkele kunstjes, die niets meer vorderen dan zekere handige gaauwigheid. Ziet hier iets van verschillenden aard, aan 't welk de jeugd beproeven kan, of haar dit boekje uitlokt en bruikbaar is.
‘De koperboom. Ontbind ééne once vitriool in acht oncen heet water, en filtreer het vocht in eene flesch, dat dan eene schoone hemelsblaauwe kleur aanneemt. Voorts make men eene soort van slam met takjes uit ijzerdraad, en omkleede daarvan het grootste gedeelte met bruin was; aldus bereid, late men het in gezegde ontbinding hangen, en stelle het glas, na het eenige malen wél omgeschud te hebben, op eene afzonderlijke plaats; zoo zal men weldra zeer duidelijk zien, dat er zich rondom de takjes van het boompje koperblaadjes aanzetten, die allengskens in grootte toenemen, en eene zeer schoone-koperkleur hebben.’
‘Mijnstoffelijk chamaelion (kameleon?) Men laat een deel fijn gepoederde bruinsteen, met drie deelen zuiver salpeter vermengd, in eenen smeltkroes bedekt, in het vuur, zoo lang gloeijende smelten, tot dat het een dik zout worde. Om van het ware tijdstip verzekerd te zijn, neemt men met een ijzerdraad een weinig van de massa uit den kroes, en werpt het in een kopje met water: ziet men, dat zich dit zout ras met eene levendige donkergroene kleur oplost, zoo kan men het zout er uitnemen, in kleine stukjes slaan, en in een welgesloten glas bewaren. Wanneer men nu eenige stukjes, van

{==644==} {>>pagina-aanduiding<<}
de grootte van eene erwt, van dit zout in eenen kelk, gevuld met water, werpt; zoo zal men een overheerlijk verschijnsel waarnemen. Eerst zal zich de schoonste groene kleur in dit water uitbreiden, vervolgens zal deze kleur in violet verwisselen, en eindelijk in een aangenaam rood veranderen.’
‘Driederlei stukken gelds, door drie personen genomen zijnde, te raden, welke een ieder heeft. Voorondersteld, dat de drie stukken gelds waren een schelling, een zesthalf en een dubbeltje; nummer dezen in uwe gedachten met 1, 2, 3. Laten de drie personen zijn Arend, Jan en Pieter, welke gij in uwe gedachten onthoudt met de letters A, B en C. Laat de eerste persoon, of A, het getal van zijn stuk gelds met 2 vermenigvuldigen, de tweede, B, met 9, en de derde, C, met 10; laat hun deze drie producten te zamen optellen en u de som daarvan zeggen; trek deze som heimelijk af van 60, en deel het verschil door 8, het quotient hiervan zal u het getal of nummer van het stuk gelds aanwijzen, hetwelk de eerste, of Arend, genomen heeft, hetgeen er overblijft dat van den tweeden, Jan, en dat van den derden persoon, of Pieter, laat zich dan van zelf raden.’
Eene volgende aanwijzing leert, hoe men dit met 4 personen en 4 stukken gelds even zeer doen kan. Dan laat men A met 2, B met 21, C met 25, en D met 26 vermenigvuldigen, trekt die som van 260 af, en het verschil, door 24 gedeeld, geeft het genomene door A, het overschot, door 5 gedeeld, geeft dat van B, welks overschot C hebben zal, terwijl dan, hetgeen D nam, geen raadsel meer is.
‘Om, wanneer iemand met twee dobbelsteenen heeft geworpen, de oogen van beide te raden, zonder die te zien, doe men bij de oogen des eenen steens 5 tellen, en die som nog met 5 vermenigvuldigen. Dat hij verder tot dit product addére de oogen des anderen steens, en vraag hem dan, hoe groot het getal zij; trek daar af 25, zoo blijven er nog twee talletters over, waarvan het eerste getal zal aanwijzen de oogen van den eenen, en het andere die van den anderen steen.’
Ter proeve zij dit genoeg.












{==645==} {>>pagina-aanduiding<<}

Boekbeschouwing.

Kerkelijke Rede bij de bediening des H. Doops aan den tweeden Zoon van Z.K.H. den Heere Prinse van Oranje enz. enz., 24 Aug. 1818, door I.J. Dermout, buitengewonen Hofprediker van Z.M. en Predikant in 's Gravenhage. Aldaar, bij de Erve J. Thierrij en C. Mensing en Zoon. 1818. In gr. 8vo. 29 Bl. f :-8-:

Kerkelijke Redevoering bij de opening van de algemeene Synode der Hervormde Kerk in het Koningrijk der Nederlanden, gehouden in 's Gravenhage, 1 Julij 1818, door C. Fransen van Eck, Hoogleeraar en Predikant te Deventer. Aldaar, bij L.A. Karsenbergh. 1818. In gr. 8vo. 47 Bl. f :-11-:

Een drietal Voorlezingen, over Natuur-Zedekundige Onderwerpen. Door J.A. Uilkens, A.L.M., Phil. Dr. enz. en Hoogleeraar te Groningen. Aldaar, bij J. Oomkens. 1818. In gr. 8vo. 76 Bl. f :-16-:

Lofrede op Pieter van Braam, uitgesproken door Ewaldus Kist. Te Dordrecht, bij Blussé en van Braam. 1818. In gr. 8vo. 135 Bl. f 2-4-:

Redevoering van Joannes Mathias Schrant, over het beoefenenswaardige der Nederlandsche Tale, zoo om haar zelve, als om hare voortbrengselen. Gehouden, ter aanvaarding van het Hoogleeraarambt in de Nederl. Taal- en Letterkunde te Gend, 3 Jan. 1818. Aldaar, bij J.-N. Houdin. 1818. In gr. 8vo. 92 Bl.

Wij kunnen niet nalaten, deze vijf stukken, gelijk

{==646==} {>>pagina-aanduiding<<}
ze ons te zamen in handen komen, ook te zamen, onder één hoofd, in ons Maandwerk te doen optreden. Het is waar, derzelver inhoud is geheel verschillend; maar het zijn toch allen oorspronkelijke, Nederlandsche voortbrengsels, allen voortreffelijke stukken, allen het werk van Leeraars des Christendoms. Deze eenheid in verscheidenheid is het juist, die ons zeer opmerkelijk voorkomt. Immers, zij doet ons den gunstigen toestand onzer letterkunde kennen, doet ons zien, dat de Leeraars van onzen tijd ook iets anders kunnen, dan gewone predikatiën maken, (van welke er trouwens niet ééne onder is) en verhoogt onzen eerbied voor hunnen stand, die somtijds door waanwijze betweters als een domper, in plaats van lamp, voor het menschelijk verstand is beschouwd.
Wij beginnen met het werk van den Heer dermout, waarin alles gevonden wordt, wat bij de aangeduide plegtigheid, vooral door zijn Eerw., maar ook door 's mans grijzen ambtgenoot, die den eigenlijken doop verrigtte, ja door de gemeente, gesproken, gebeden en gezongen is. De tekst is 1 Kron. XVII:27. Het heeft u (God) beliefd te zegenen het huis van uwen knecht enz., en wil de Leeraar dien dag aangemerkt hebben, als eene zigtbare proef van Gods goedheid jegens het Koninklijk huis - als eene aanleiding tot regtmatige blijdschap voor de Nederlandsche natie, en als een voorteeken van geluk en zegen voor den jonggeboren Prins van Oranje. Ons in het hoofd gezet hebbende, een voorbeeld te zullen aantreffen, hoe de kinderdoop, als eene afzonderlijke plegtigheid, regt statig en aandoenlijk kan bediend worden, vonden wij ons een weinig te leur gesteld. Het grootste deel der leerrede is aan bijzondere aanspraken toegewijd, die, hoe schoon ook, ons min behaagden in de gewijde plaatse der gemeenschappelijke aanbidding, bij een godsdienstig, Christelijk feest, waar alle onderscheid tusschen grooten en geringen zoo veel mogelijk behoort weg te smelten in de éénige, hooge betrekking van kinderen Gods. Die,

{==647==} {>>pagina-aanduiding<<}
echter, aau den Vader, onzen geliefden Kroonprins, den naasten, den eigenlijken betrokkenen in deze zaak, is regt doelmatig, welsprekend en stichtelijk. Wij kunnen den lust naauwelijks weerstaan, om haar geheel af te schrijven. Dan, zie hier het laatste gedeelte:
‘Er is, Gij weet het, geliefde prins! eene onsterfelijkheid, die met de eeuwen der wereld niet eindigt; eene onsterfelijkheid van hooger waarde, dan Helden-eer en Vorsten-grootheid; eene onsterfelijkheid, welke men bereikt door geloof en godsvrucht, aan de hand van onzen grooten Leidsman Christus, en eeuwig geniet in het zalig Rijk van God. Voor dat Rijk zijn uwe Kinderen, is ook de Zoon gewonnen, welken Gij op dit oogenblik Gode komt heiligen. In dat Rijk zullen uwe Kinderen, met U, groot, onsterfelijk en heerlijk zijn, wanneer zij, door nw voorbeeld verlicht en onderwezen, het pad van Christelijke braafheid en deugd betreden hebben. Zulk een voorbeeld - want wij zien U gereed, om het aan God te beloven - wilt Gij Hun geven; de Heer in den hemel zal het begunstigen door zijne genade, en beloonen door zijnen zegen tot in eeuwigheid!’
Het stuk van Prof. van eck gaat van geene gebeden of dergelijke vergezeld, maar wel van een kort voorberigt, dat echter, ware het niet eene gewoonte geworden iets vooraf te zeggen, ook wel gemist had kunnen zijn. 's Mans tekst is Lnc. XVII:20. Het Koningrijk Gods komt niet met uiterlijk gelaat, en zijne rede gerigt tegen alle onberadene pogingen onzer dagen, om onzen eerdienst meer zinnelijk en luisterrijk te maken. Wij willen niet ontveinzen, dat de gedachte ons eene poos lang hinderde: Kampt de geleerde en welsprekende man niet tegen eenen vijand, die onzen grond nog geheel niet genaderd is? en is het niet eer gevaarlijk dan heilzaam, zich met een kwaad te bemoeijen, dat, hier nog weinig bekend, even daarom weinig bemind moet zijn? Is deze voorbarigheid niet een verkeerd gevolg van het veelvuldig verkeeren op vreemden

{==648==} {>>pagina-aanduiding<<}
bodem; zoodat men zich, als het ware, verbeeldt, op Duitschen grond te zijn, en tegen de verkeerdheden van dien landaard ijvert? Is dit niet meermalen gebeurd? en is het kwade zaad der Neologie niet grootendeels, op deze wijze, tot ons overgebragt? - Doch, dit vermoeden, misschien kwalijk gegrond, belette ons geenszins, deze schoone Redevoering met buitengewoon genoegen te lezen. Dezelve deelt zich, na eene uitvoerige inleiding, die de stof geschiedkundig ontwikkelt, en een kort woord van den tekst, in twee hoofddeelen, wier eene als de verhandeling, het andere als de toepassing kan beschouwd worden. In de eerste beschouwt van eck de uitwendige praal als nadeelig voor den inwendigen, geestelijken Godsdienst, als geenszins begunstigd door Jezus en de Apostelen, en even min aangeprezen door het getuigenis der kerkelijke geschiedenis. En deze drie stukken bepleit hij met mannelijke welsprekendheid, met gematigdheid en kracht, zoodat wij meer en meer met 's mans keuze bevredigd werden. Het is waar, wat de man zegt: men moge den kerkgang aangenaam maken en het gevoel opwekken, de hartstogten in werking brengen; wanneer zulks niet op de regte wijze geschiede, het hart er door geheiligd, de wandel er door verbeterd worde, dan beduidt het niets. Leeraren en leeken mogen dit, ook buiten betrekking tot eigenlijke plegtigheid en beelden in den Godsdienst, wel ter harte nemen. Bij al de eenvoudigheid van onzen eerdienst, wordt het schoone, op zekere plaatsen en onder zekere menschen, misschien reeds maar al te veel gezocht en gevierd, in hetgeen ter stichting is bestemd. Dan, dit zij gezegd, behoudens al hetgeen de Heer van eck, ter aanprijzing van ware welsprekendheid op den kansel, in het vervolg voorbrengt. Wij moeten hem in alles volkomen regt geven; schoon zijne redenen, omtrent gevoel en verstand in den Godsdienst, door sommigen welligt op eene wijze zullen worden verstaan en tot eene hoogte gedre-
{==649==} {>>pagina-aanduiding<<}
ven, in het
voordeel des eerstgenoemden, dat wij het niet gaarne onderschreven.
Hetgeen wij de toepassing genoemd hebben, betoogt, dat wij ons over de eenvoudigheid van het Christendom niet te beklagen hebben, en dat men dus in de hervorming van den eerdienst in de Nederlandsche kerk met gematigdheid moet te werk gaan. Het eene eindigt in eene aanspraak aan den Directeur-generaal en Secretaris-adviseur, het andere aan de ambt genooten enz.; beide zoo wél gekozen, zoo vele blijken van opregtheid en hartelijke welmeenendheid dragende, dat men den man zelven moet lief krijgen. Waarlijk! van eck mag een sieraad van zijnen stand heeten. Zijne taal is voortreffelijk. Mogt het Deventersch Athené toch regt bloeijen, opdat vele van ecks de Christenheid in dit land nog lange stichten!
Wij geven wederom een proefje. - ‘Indien er aan mijne overtuiging, dat de ware belangen van het Christendom door het uiterlijk gelaat van den Eerdienst geenszins bevorderd worden, iets mogt ontbreken, dezelve zoude voltooid worden door het ongunstig getuigenis, hetwelk de kerkelijke geschiedenis daaromtrent aflegt. Voor eenen ieder namelijk, die in dezelve geen vreemdeling is, behoeft het geen breedvoerig betoog, dat de eeuwen van het uiterlijk gelaat, in geenen deele, de gelukkigste eeuwen voor het reine Christendom geweest zijn; ja, dat de vervallen staat van het laatste in evenredigheid stond met den luister van het eerste. - In die dagen, waarin de belijders van Jezus, zonder eigene heiligdommen te bezitten, volhardden in de gemeenschap en in de gebeden, waarin zij, van huis tot huis brood brekende, zamen aten met verheuging en eenvoudigheid des harten, in die zelfde dagen volhardden zij ook in de leer der Apostelen, prezen God, hadden gunst bij het gansche volk; en der menigte van degenen, die geloofden, was één hart en ééne ziel. - Door den overgang van konstantijn tot het Christendom, werd de Christelijke Kerk van de wankelende de

{==650==} {>>pagina-aanduiding<<}
gevestigde, van de onderliggende de heerschende. En nu zag men ook de Oostersche praal, bij het toenemend verval van den ouden waren smaak, aan Grieken en Romeinen geliefkoosd geworden, zich met den Christelijken Eerdienst op allerlei wijzen vereenigen. De Keizer meende zijnen ijver voor zijnen nieuwen Godsdienst niet beter aan den dag te kunnen leggen, dan door kerken te bouwen, en aan dezelve de kostbaarste sieraden van zilver en gond, van marmer en edele gesteenten, met kwistigen rijkdom te besteden,’ enz.
De Voorlezingen van den Heer uilkens mogen geene van allen voor den druk bestemd zijn geweest, zij zijn denzelven, zonder uitzondering, wel waardig. De eerste handelt over de betrekking der natuurkunde tot' menschen zedelijken aanleg, en blijkt eene feestrede te zijn, in het Groningsch natuur- en scheikundig Genootschap gehouden, bij gelegenheid van het laatste eeuwfeest der Akademie. Wij hebben het stuk met bijzonder genoegen gelezen, zoo zelfs, dat deze eerstgeborene der drie ons toescheen geenszins te wijken voor een der anderen; schoon het jongste kind, gelijk zoo dikwijls, het meest geliefde, bij het hoorend publiek, schijnt geweest te zijn. Het valt niet gemakkelijk, den inhoud en gang zoo kort op te geven, als ons bestek zulks vordert. - De natuur is geschikt, om het verstand, uitlokkend en dringend, te ontwikkelen; - zij doet, bij haar onderzoek, onzen geest teffens zijne grootheid en geringheid beseffen; - hare kennis leidt tot standvastigheid - tot godsdienstig gevoel. Deze zijn zoo al de hoofdtrekken, die met eene vaste hand getrokken, en aangevuld en opgehelderd worden op eene zoo aangename als doelmatige wijze. De meer en min bekende voorbeelden inzonderheid, in het eerste en ruimste stuk aangevoerd, verlevendigen ongemeen. En het geheel loopt zeer gepast af in eene hulde aan den landbouw, die met de aanneming van twee verdienstelijke boeren, tot honoraire leden, eindigt.
's Mans tweede is eene levensschets van geert

{==651==} {>>pagina-aanduiding<<}
reinders, in hetzelfde Genootschap gehouden. De overledene, namelijk, was een der twee verdienstelijke landbouwers, straks vermeld; en gelijk in andere geleerde inrigtingen, meer of min uitvoerig, tot lof van ontvallen medeärbeiders pleegt gesproken te worden, zoo treedt de hooggeleerde uilkens hier, in eenen kring van aanzienlijke en beschaafde toehoorders, op, om den lof van eenen eenvoudigen landman te verkondigen. Met genoegen lazen wij zijne welgestelde levensschets. Met belangstelling zagen wij, hoe de plant, die eene volheid van levenskracht in zich bevat, ook op de dorre heide voortkomt, door alle beletselen heenbreekt, en hare nuttige werking, op eene of andere wijze, niet mist. Reinders verpligtte de maatschappij vooral aan zich in de dagen der woedende veepest, wanneer zijne schrandere nasporing ontdekte, dat het pas geboren runderbeest de vatbaarheid voor deze ziekte niet bezit, maar langzamerhand verkrijgt. Hierop, namelijk, bouwde hij de stelling, dat eene tijdige inenting de kwaal in kracht zou verminderen, en toch even zeer den grond des kwaads wegnemen; welke, door de ondervinding gestaafd, daarna veel vee in het leven behield. Meer dan één Genootschap en mannen van den grootsten naam huldigden deze verdienste. Buitendien, echter, was reinders een man met hoofd en hart, een voortreffelijk mensch en Christen; gelijk hij in zeer verschillende betrekkingen aan den dag legde. Zacht ruste zijne asch, wiens gansche leven, aan den stillen landarbeid gewijd, niemand ontrustte, maar velen voedde! En neme het getal zoodaniger voorwerpen van lof en hulde dagelijks toe! want, het is waar: de held, die behoudt, is grooter, dan de held, die verwoest.
Uilkens' derde stuk heet: De Keerkringen, en is voorgelezen in het Departement der Maatschappij Tot Nut van 't Algemeen. ‘De Keerkringen! Hoe brengt de geleerde man dit onderwerp onder de rubriek der zedelijke onderwerpen?’ Met uw verlof, lieve lezer!

{==652==} {>>pagina-aanduiding<<}
de naam beteekent hier het gewone niet. De meening van het betoog is, dat alles zijn non plus ultra, zijn' weerslag heeft; dat de natuur alle gevaarlijke overhelling tot een uiterste, door een of ander tegenwigt, steeds weet te herstellen; en dat zij deze hare bemoeijing zelfs tot onze menschelijke, maatschappelijke zaken uitstrekt, in zoo verre wij zelve niet oppassen, dat het schip regt ga. Daar de Schrijver het zelf bijna een allerlei wilde genoemd hebben, is het ook van ons niet te vergen, dat wij den inhoud nog nader onder één oogpunt brengen. Niemand zal zich beklagen, het stuk zelf gelezen te hebben. En wij willen ons afscheid van den Professor nemen, met de aanvoering van dit enkele staal - van het snoeimes der natuur, als de mensch zelf het bederf niet weet buiten te houden. (NB. Het tooneel is meest in Duitschland.)
‘Een blind geloof, aangenomene kerkelijke stelsels, slaafsche gehechtheid aan bijzondere begrippen, eene regtzinnigheid, die bepaald was door kerkvergaderingen, een daardoor gevangen gelegd verstand, vonden hunnen keerkring in eene algemeen doordringende opklaring, in vrij onderzoek, in wijsgeerig denken. Schoon is de morgen na den nacht, het helder, doch niet verblindend licht van den vollen dag; maar hiermede niet te vreden, staart men regtlijnig in eene gloeijende zon op; met het licht verheft men zich als boven de zwaarte; het oog, dat nu niets wel meer onderscheidt, geen enkel voorwerp op zichzelf meer regt ziet, wil nu het heelal omvatten. Dat heelal is nu bewerktuigd, is nu levend, is nu bezield. De deelen hebben voor eenen korteren of langeren tijd meer of minder van dat alheelleven, van die algemeene ziel; bij den dood geeft de paddestoel en de mensch het zijne weer aan het algemeene terug, en de hersenen van eene sappho zijn weldra de bestaandeelen van eene raaf, die nu daardoor verschrikkelijk krast, gelijk de eerste goddelijk zong. Zoo polarizeert men, niet slechts zuurstof en waterstof, niet slechts licht en zwaarte, niet slechts plant

{==653==} {>>pagina-aanduiding<<}
en dier, neen ook den Schepper en het schepsel, het stof en den geest, die het bezielt; verbindt den laatsten aan het alheelleven, en doet alzoo denzelven deelen in den strijd der aantrekkende en terugstootende krachten, waarbij alle zelfstandigheid individueel voor zich, zijnde en blijvende, ophoudt. - Tot welk een uiterste schommelt alzoo de slinger, hoe wijkt men dus van den evenaar af tot de koude, verharde, bevrozene aspunten, alwaar, de liefde blinde drift, de vriendschap belang, de onsterfelijkheid een optreden onder andere gedaante, het wederzien een hersenschim wordende, geen God, godsdienst, zedelijkheid, deugd, liefde, vriendschap, onsterfelijkheid eene verkwikkende, koesterende warmte aan het hart kunnen schenken in de ure des lijdens, geene rust in de ure des doods, geene overwinning in de ure des strijds. Maar o Natuur! gij ook treedt met uwen keerkring op, en - de nood leert bidden!’
Wij hebben nog geene enkele aanmerking gemaakt. Maar, hoor eens! zouden alle de leden van Groningens Departement der Maatschappij Tot Nut van 't Algemeen dezen brok volkomen gevat hebben??
Wij laten den Heer kist volgen, omdat zijn werk zich aan dat des Heeren uilkens, inzonderheid het middelste stuk, gevoegelijkst aansluit. Van braam, schoon geen Geleerde van beroep, echter door geleerdheid bewonderenswaardig, en te gelijk door het edele van zijn hart algemeen nuttig. Dit is het nader bepaalde thema, dat zich de Redenaar voorstelt te behandelen, en hetwelk hij inderdaad ten uiterste geregeld en gepast behandelt. De wijze, op welke hij, inzonderheid, tot zijn tweede deel komt, om, namelijk, na 's mans zonderlinge bekwaamheden ontvouwd te hebben, door de vraag: hoe kwam hij, geen Geleerde zijnde, aan zoo vele geleerdheid? tot antwoord, zijne afkomst en levensloop kortelijk te verhalen, is verrassend. Op zichzelve is anders dit gedeelte voor hen, die den man niet persoonlijk gekend hebben, altijd min belangrijk; gelijk

{==654==} {>>pagina-aanduiding<<}
het ook nu nog, uit hoofde van eene uitvoerigheid, bij het uitspreken ligtelijk verlangd, onze aandacht niet zoo zeer boeide als de schets zelve van 's mans geest. Deze is, inderdaad, allerbelangrijkst. Zij plaatst van braam onder de zonderlingste voorbeelden van alomvattendheid. Oude en nieuwe letterkunde, natuurkundige en andere wetenschappen, wijsgeerte en godsdienst, dicht- en schilderkunst, alles was zijne gading, hetzij als beoefenaar, of kenner en liefhebber. En dit staat hier op zulken bedaarden en helderen, overtuigenden toon, dat men, zonder aan winderige opvijzeling van den lofredenaarsstijl te denken, alles letterlijk gelooft en gevoelt. Dit is, naar onze meening, geen geringe lof, aan eenen Schrijver toegekend; maar nu moeten wij er ook bijvoegen, dat het derde en laatste deel, waarin de eigenschappen van 's mans hart enz. worden verkondigd, ons, wat den vorm betreft, niet zoo wél heeft behaagd. Dit is al te bedaard, al te leerredeächtig, door de aanwijzing van deugd voor deugd, telkens door eene cursieve letter, als een nieuw afdeelingje, aangewezen. De lofrede mag op het einde vrijelijk klimmen, zoo hoog de prozastijl slechts toelaat. En de geestdrift spreekt niet zoo afgemeten. De Heer kist zal dit, hopen wij, toestemmen, en ons de aanmerking te minder kwalijk afnemen, daar wij elke kleine verkeerdheid van zulke schitterende voorbeelden, tot waarschuwing voor anderen, meenen te moeten aanwijzen. Het wél en duidelijk onderscheiden is zeker eene gewigtige zaak; en er wordt door mannen van eenig genie ontwijfelbaar meer door overmaat dan door gebrek aan drift gezondigd. Doch, alles heeft zijne grenzen. Voor het overige belet dit niet, dat wij den edelen van braam in alle zijne beminnelijkheid leeren kennen, en het boekje van kist in onze beeldengalerij van voortreffelijke menschen volgaarne plaatsen.
Achteraan volgen aanteekeningen, die het gestelde nog nader staven, inzonderheid met proeven van 's mans dichtgeest enz.

{==655==} {>>pagina-aanduiding<<}

Om ook hier geene proef te missen, geven wij een deel der inleiding:
‘Neen! M.W.! aandoenlijk mag ons de plegtigheid van dit uur zijn, maar onaangenaam gevoel zal zij ons niet verwekken. Is het niet de aard der droefheid over eenen geliefden dooden, dat zij gaarn aan hem denkt, gaarn zich hem, zoo geheel als hij was, en gewoon was te handelen, vertegenwoordigt, en alles welkom acht, wat de levendige voorstelling van hem bij haar bevorderen kan? Hoe gaarn vertoeft de weenende echtgenoot op het graf van zijne gade! Hoe goed is het hem, hare brieven te lezen, hare kleinooden te aanschouwen, in het vertrek peinzend neder te zitten, waar zij bij voorkeur meest vertoefde, en dan, haar zich, zoo helder mogelijk, zoo als zij bezig was, zoo als zij sprak en handelde, voor te stellen! - Dan mag hij menigmaal uitbarsten in tranen, maar in dit weenen zelve vindt hij verzachting voor zijne droefheid. - Welk een wellust is het voor den treurenden minnaar, op de beeldtenis zijner geliefde te staren, welke de dood hem ontrukte! - Ja, wij spreken allen gaarn van onze dierbare afgestorvenen. Wij trachten hen ons zoo nabij te brengen, als ons doenlijk is, en hen daardoor als uit den dood in het leven terug te roepen. Vooral, als wij hunnen lof hooren vermelden,’ enz.
De Redevoering van den Heer schrant besluite dit overzigt. Want, bewonderden wij zoo veel voortreffelijks in zoo vele mannen, hij geeft er grootelijks reden van, door het voortreffelijke van de taal zelve, waarin zij spraken. Zijn stuk vervalt van zelve in twee hoofddeelen, den aard en den inhoud. Het eerste is het meest wijsgeerige, moeijelijke, vernuft en schranderheid vorderende, maar tevens hetgeen de meeste voldoening belooft. Wij hebben het met uitstekend genoegen gelezen. De waarde der menschelijke taal in het algemeen, met de onderscheidene uitmuntende hoedanigheden, voor welke zij vatbaar is, de uitnemendheid der Nederlandsche in het bijzonder, om hare grijze oud-
{==656==} {>>pagina-aanduiding<<}
heid, als een tak van den edelen Duitschen stam, om hare deftigheid, zonder plompe ruwheid of onbevallige stijfheid, om hare naauwkeurigheid, even als de vorige eigenschap instemmende met het volkskarakter, om het standvastig plaatsen van de klem, waar de aard der zake die vordert, om haren rijkdom, om haar vermogen van afleiding uit eigene bronnen, worden door den Spreker achtervolgens beschouwd, ontwikkeld, verdedigd, en als op eene rij geplaatst, tot voldinging van zijn pleit. In het laatste deel, daarentegen, spreidt hij eene uitgebreide kennis aan onze vroegere en latere letterhelden ten toon. En, zoo men al mogt meenen, dat hij met de opsomming der nog levenden ligt een weinig spaarzamer had kunnen zijn, of dat de keus en plaatsing hier en daar anders kon gewenscht worden, zoo neme men in aanmerking, waar hij sprak, dáár namelijk, waar het bewijs, dat wij in alle vakken mannen van naam kunnen aantoonen, reeds eene gunstige verwondering moest opwekken. Meer, echter, dan dit alles, zou het eigen voorbeeld van schrant hebben moeten afdoen, om zijne toehoorders te overtuigen van de voortreffelijkheid der, wél beschaafde, Nederlandsche tale, indien niet het vooroordeel en de ongewoonheid aan de Hollandsche uitspraak, te
dezen opzigte, waarschijnlijk, groote beletselen hadden in den weg geworpen. De geheele houding en gang der Redevoering is fraai, inleiding en aanwending, met de toespraak aan bestuurders, ambtgenooten, leerlingen, zoo wél gekozen als fiksch uitgevoerd, in eenen krachtigen en bevalligen stijl.
Ziehier het bewijs! Ex ungue leonem.
- ‘Ja, zij (de edele geestdrift voor de vruchten van eigen nijverheid) toont het genoeg, dat gij van het voorbeeld uwer vaderen niet ontaard zijt, dat gij gevoel van eigen waarde bezit, dat gij den naam van een vrij en zelfstandig volk met regt moogt dragen. En de taal alleen zoude eene uitzondering maken? Zij, dat kostbaar ersgoed der vaderen, zoude der minachting

{==657==} {>>pagina-aanduiding<<}
worden prijs gegeven? Zij zoude zich nog langer in de schamele hutten verschuilen, en aan eene meer opgepronkte mededingster hare regten afstaan moeten? Hoe! bevinde ik mij dan niet op dien beroemden en der kunsten gewijden bodem, alwaar de eerste opbouwers onzer moedertale woonden? Moet ik uwen van maerlant, van helu, houwaert, moet ik uwe sappho de zoetvloeijende anna bijns, moet ik uwen van marnix, harduin, plantijn, vooral uwen kiliaan laten optreden.....? Maar neen! gij behoeft deze herinnering niet. Gij kent de geestdrift uwer vaderen voor hunne taal, en wilt ook daarin voor hen niet wijken. Bedrieg ik mij niet, de tijd is daar, dat gij elkanderen toeroept: laat ons in alles Nederlanders zijn; dat wij onze moedertaal aankweeken! Weg met het vreemde, wanneer het aan het eigene afbreuk doet! Weg met alles, wat ons als volk zou kunnen onteeren!’
Men zegt, dat de stemme nog is die des roependen in de woestijne. Doch, men geve den moed niet op. De tijd zal de waarheid aan den dag brengen en het schoone doen kennen. Blijft er een algemeen Nederlandsch rijk bestaan, dan zal er eindelijk ook eene algemeene Nederlandsche tale zijn.

Gods weldadige Voorzienigheid, blijkbaar in de instandhouding der zaligmakende Leer, historisch bewezen in de Lotgevallen der Kerk in het algemeen, en der Luthersche in het bijzonder. Te Amsterdam, bij W. van Vliet. 1818. In gr. 8vo. XVI en 391 Bl. f 3-:-:

De kleine geschriften, die van tijd tot tijd uit den boezem van het Hersteld-Luthersch Kerkgenootschap zijn voortgekomen, konden de opmerking van een beschaafd godsdienstig publiek dáárom niet verdienen, dewijl zij onmiskenbaar den geest der hatelijkheid te-
{==658==} {>>pagina-aanduiding<<}
gen de Moederkerk droegen, het oogmerkwerraadden, hare Gemeenten tegen derzelver Leeraren op te ruijen, en verdeeldheid te zaaijen. Het onderhavige werk, ter gedachtenis voor de Herstelde Luthersche Gemeente te Amsterdam, ter gelegenheid van het derde Eeuwfeest der Hervorming, uitgegeven, is in meer bescheiden toon geschreven, (de Schrijver heeft noodig geoordeeld te zeggen, dat geen Predikant in hetzelve iets bijgedragen of er iets in veranderd heeft) en daarom oordeelden wij ons geregtigd, ja verpligt, het in ons Tijdschrift aan te kondigen.
De Schrijver zendt ter inleidinge drie stellingen vooraf: 1o. Ten allen tijde, aan alle plaatsen, en bij alle veranderingen, is het gezegend vrouwezaad, jezus christus, aan de menschheid beloofd. 2o. Deze onveranderlijke grond van de orde des heils enz. is ten allen tijde door de vijanden van God en der menschelijke gelukzaligheid bestreden geworden. 3o. Het Opperwezen heeft, telkens wanneer de pogingen ter verduistering te hemeltergend werden, door bijzondere tusschenkomst, middelbaar of onmiddelbaar, de groote grondwaarheid, tot herstel van het zondig menschdom, krachtig hersteld, bevestigd en voortgeplant. - De ontwikkeling dezer drie stellingen loopt tot op de Hervorming. Het eerste Hoofdstuk des eigenlijken werks schetst den staat des Christendoms, in de onderscheidene landen van Europa, vóór de Hervorming; het tweede, de verdere lotgevallen der Kerk, sedert het begin der Hervorming; het derde, de geschiedenis van het ontstaan der Herstelde Luthersche Gemeente te Amsterdam. Uit de voorrede blijkt genoegzaam, dat de vermelding van deze laatste eigenlijk het voorname doel des werks is; en wij bekennen, niet in te zien, waarom de geheele geschiedenis der Kerk, van den paradijstijd af, moest worden omgehaald, om ten laatste op de geschiedenis der Herstelde Gemeente te komen. Immers is de geschiedenis des Bijbels en der Hervorming zoo veelvuldig bewerkt,

{==659==} {>>pagina-aanduiding<<}
dat deze kerkelijke geschiedenis wel gemist had kunnen worden.
De Schrijver zegt, geen man te zijn, wiens loopbaan voornamelijk in het wetenschappelijke gelegen is. Maar dan (hij duide het ons niet ten kwade) moest hij het schrijven van een historisch werk van zulken omvang ook nalaten: want de Historieschrijver behoort wel degelijk Geleerde te zijn, en wat meer te verstaan dan af te schrijven, en uit onderscheidene stukken een werk aaneen te hechten. En veel meer (dit gevoelt men duidelijk aan den geheelen stijl des werks) heeft onze Schrijver niet gedaan. Namen en daadzaken worden ook hier en daar vrij fautief opgegeven; de eersten al te veelvuldig verminkt, dan dat wij elke verminking drukfout zouden durven noemen, (naar den ouden stijl, lezen wij hier altijd Kantelberg, in plaats van Canterbury) en de laatsten vaak zoo strijdig met de algemeenst bekende getuigenissen der geschiedenis, dat het genoegzaam blijkt, alles zij onoordeelkundig overgenomen, of hier en daar met eenige partijdigheid gesteld. Zoo lezen wij aangaande de welbekende Ligue in Frankrijk, bl. 147, dat deze verbindtenis door de Prinsen van den bloede tegen(!) de guizes gesloten, en naar de plaats, waar dit geschiedde, die van Ligue(!) of van Ambroise werd genaamd. - Verder lezen wij, bl. 226, 227, dat lodewijk XIV zich door twee van zijne voornaamste staatsdienaren, le tallier en deszelfs zoon louvris, tot de herroeping van het Edict van Nantes hebbe laten bewegen. Deze personen zijn niet bekend; maar hoogstwaarschijnlijk heeft de Schrijver bedoeld le tellier en louvois; en wij moeten hem herinneren, dat de eerste Jezuit, biechtvader des Konings, en geen staatsdienaar was; echter nog niet ten tijde van de herroeping van het Edict van Nantes 1685, maar eerst 1709. Verder merken wij aan, dat de Jezuiten
niet huwden, en dus niet maar zoo openlijk zonen hadden; de staatsdienaar louvois ook niet als zoon van le tellier bekend staat. - Bl. 250, 258

{==660==} {>>pagina-aanduiding<<}
en 263. wordt arminius op de lijst der ketters naast arius en socinus geplaatst. Een Schrijver, die eene kerkelijke geschiedenis uitgeeft, behoort toch eenen arminius, en de stellingen, waarom hij veroordeeld werd, beter te kennen, als wanneer hij zoude weten, dat deze 5 stellingen juist overeenkomstig met de leer der Luthersche Kerke zijn.
Lezen wij, bl. 356, van dit werk, bij eenen Gereformeerden Boekhandelaar gedrukt, dat ook velen uit het Hervormd Kerkgenootschap zich over het tot stand komen der Herstelde Luthersche Gemeente verblijdden; en bl. 360, dat bijzonder de Hervormden door milde giften de afscheuring begunstigden; wij zouden daarin schier bevestigd vinden, wat het gerucht ten tijde der afzondering zeide, dat in de scheuring van het Luthersch Kerkgenootschap de Hervormden grootelijks hadden medegewerkt. Ook wordt ons nu eenigzins verklaarbaar, waarom de Schrijver overal de Hervormden schijnt te ontzien; b.v. ons in 't geheel niets verhaalt van de wijze, waarop, en de redenen, waarom de Remonstranten op de Synode te Dordrecht veroordeeld werden, maar, gelijk wij reeds aanmerkten, arminius kort af onder de ketters rekent. Eindelijk wordt het begrijpelijk, hoe de Herstelde Luthersche Gemeente hare toekomstige Leeraars bij eenen Hervormden Hoogleeraar konden laten studeren (zie bl. 378), waarin toch eene wezenlijke onbestaanbaarheid ligt: want hoe kan zij vorderen, dat - van het opdringen kan de vrage niet eens zijn - een Hervormd Hoogleeraar schriftuurplaatsen, waarop beide partijen voortijds in geschillen hunne meeningen bouwden, (en de Herstelden toch willen van hunne oude kerkelijke meeningen tittel noch jota laten varen) nu zóó aan deze leerlingen verklaren zoude, dat het oud-Luthersch gevoelen daardoor gestaafd wierd, en het Hervormde achter de bank geraakte? Of hoorden dan die studenten over zulke plaatsen bijzonder collegie van Leeraren hunner kerke, alzoo dat zij van den Hervormden Hoogleeraar alles mogten aannemen,

{==661==} {>>pagina-aanduiding<<}
behalve de uitlegging van schriftplaatsen, die in geschillen moesten dienen? Of werden die slechts stilzwijgend voorbijgegaan? Maar welken schriftuurlijken grond verkregen dan de studenten voor stellingen, die zij toch naderhand als waarheid moesten prediken? - Neen! een Kerkgenootschap, 't geen zóó op zijn stuk blijft staan als het Hersteld-Luthersche, spreekt zichzelve regtstreeks tegen, wanneer het zijne studenten bij Hoogleeraars in de Godgeleerdheid van een ander Kerkgenootschap zendt.
Maar nu in 't algemeen, wat beoogt het Hersteld-Luthersch Kerkgenootschap met deze opgave der uiterste bijzonderheden van deszelfs geschiedenis na 25 jaren bestaans, waaraan eigenlijk het publiek weinig meer gelegen ligt? Blaam van zich af te keeren, en zich te regtvaardigen over deszelfs afzondering van de Moederkerk? Maar dit heeft het ganschelijk niet noodig. Het publiek matigt zich geene beslissing tusschen beide partijen aan; en, door dit geschrift als 't ware om goedkeuring der afzondering door de Hersteld-Luthersche Kerk aangezocht, antwoordt het alzoo: Aan de vruchten kent men den boom, aan de daden den mensch en den geest eener maatschappij. Welke ook de stellingen zijn mogen, waarvoor gij welmeenend ijvert, uwe bijzondere overtuiging heeft niemand te beoordeelen; als overtuiging moet men ze eerbiedigen. Maar of 't nu de heiligheid dezer overtuiging is, dan of het bijoogmerken zijn, die u bezielen, moet uit uwe vruchten blijken. Houdt gij u vreedzaam, en gunt eenen iegelijk het zijne, zonder u in te laten op twiststokerij in eenige andere Kerk; wordt niemand der genen, van wier gemeenschap gij u hebt afgezonderd, door u gelasterd; draagt gij de genen, die van uwe stellingen hier en daar afweken, (terwijl zij immers buiten uwe gemeenschan zijn, en dus u niet in den weg staan) in liefde, en laat het oordeel aan God over, dan is uwe zake rein. Wanneer de dienaren uws geloofs, die de Moederkerk verlaten hebben om tot u te komen, bij dien overgang niet gevraagd hebben: wat zal ons dan geworden?

{==662==} {>>pagina-aanduiding<<}
noch, hetgeen zij aan bezoldiging bij u te wachten hadden, vergeleken met hetgeen zij verlieten, noch daaromtrent ooit eene voorwaarde vaststelden, of voor hunnen overgang verontschuldiging noodig keurden; wanneer zij zich noch schelden noch lasteren veroorloven, en hunne en uwe overtuiging in liefde op uwen kansel verkondigen, zonder anderen te veroordeelen, zonder proselyten te willen maken, of elders scheuring aan te rigten, dan zijn zij eerlijke mannen, wien hunne en uwe overtuiging heilig is, en die alleen deze voorstaan, zonder anderen te willen deren. Vond van dit alles het tegendeel plaats - hetgeen gij nu zelve moet beoordeelen - dan zoude uw werk niet uit God, dan zouden uwe Predikers geene dienaren van Christus zijn.
Daar de Hersteld-Luthersche Kerk, in het geschrift, dat wij zoo even aankondigden, zich eenmaal voor den regterstoel van een godsdienstig publiek gesteld heeft, vergunne zij ons nog deze aanmerking: In eenen tijd, waarin ieder Kerkgenootschap, dat vaste punten van belijdenis had, zonder uitzondering, sprekend of stilzwijgend, erkent, dat zij, uit velerlei oogpunten beschouwd, niet meer dát zijn kunnen, waartoe de geest van vroegere eeuwen ze maakte; waarin de Doopsgezinde het niet meer strijdig met het Christendom oordeelt, wapenen te voeren voor het vaderland, of een Overheidsambt te bekleeden; waarin de Hervormde niet meer predikt, dat Christus alleen voor de uitverkorenen gestorven is, - wil de Hersteld-Luthersche Kerk alleen tegen den geest des tijds zich verzetten, en niet het minste in hare geloofsbelijdenissen verzachten! Zal zij dit kunnen volhouden - zij, die reeds hare kweekelingen door Hoogleeraren buiten haar Kerkgenootschap laat onderwijzen? Zullen in 't vervolg hare aankomende Leeraren zich in dezen dwang kunnen schikken? Zullen zij, die eenen goeden kop hebben, zonder huichelarij dat kunnen? en zij, wier hoofd en hart beide welgeplaatst zijn, dat willen?
De beantwoording dezer vragen zij aan den tijd over-
{==663==} {>>pagina-aanduiding<<}
gelaten. De geest des beschaafd-godsdienstigen publieks, door dit geschrift opgeroepen, eindigt zijne rede alzoo: Welken naam gij, als Kerkgenootschap, ook moogt dragen, behoudt den Bijbel, als het Palladium der Menschheid; maar veroordeelt anderen niet, om afwijking van Formulieren, door menschen opgesteld. Weest niet liefdeloos. Oordeelt niet. Bedenkt, dat de vreedzamen zamen zalig, maar de twiststokers dienaren van het rijk der duisternis zijn. God is regtvaardig, en eenmaal zal al het verborgene openbaar worden!
Karakteristiek, naar ons inzien, is de opgaaf van een der punten van bezwaar, tegen de Leeraren der Moederkerk ingebragt, bl. 349. ‘Men durft, niet slechts de ligchamelijke werkingen des Duivels, ten tijde van 's Heilands omwandeling op aarde, maar ook de zedelijke werkingen van de helsche geesten op de harten der menschen, ronduit loochenen.’




Vaderlijke belangstelling in het beil van zijne geliefde Dochter, inhoudende den eenigen weg ten leven, reeds in het Paradijs verkondigt, door de Aartsvaderen geloofd, door de Profeten voorzegd, en door den Heere Jezus Christus in zijne Genoegdoening vervuld. Als de zekerste hoop op de toekomst. Door B.H. Adel. Te Amsterdam, bij G. van Dijk. 1818. In gr. 8vo. VIII en 152 Bl. f :-18-:

Schipper adel, een bejaard man, draagt dit zijn boekje op aan haar, ten wier dienste hij 't geschreven heeft, - zijne geliefde dochter, alida adel, een ongelukkig meisje van slechts tien jaren, hetwelk, in eene zware ziekte, het gehoor geheel, en het gezigt gedeeltelijk, verloren heeft. Voor alle mondelijk onderwijs dus onvatbaar, was voor haar een schriftelijk, vooral ten aanzien van den Godsdienst, van des te meer belang. Dit wilde haar de teederhartige vader zelf geven,

{==664==} {>>pagina-aanduiding<<}
en geeft hij haar hier. Niemand van een gevoelig hart, die van den aard van dit onderwijs onkundig bleef, konde hem deswege goedkeuring en achting weigeren. Maar waarom geeft hij nu dit zijn opstel openlijk in 't licht? Zekerlijk omdat hij aan hetzelve verdiensten toeschrijft, en denkt, dat het ook voor anderen, tot aanwijzing van den eenigen weg ten leven, van meerderen dienst kan zijn, dan een ander van die menigvuldige leerboeken, welke wij daartoe bezitten. In zoo ver nu moet men zoo wel met den vader, als met het kind, medelijden hebben, en de uitgaaf van dit boeksken voor een nieuw bewijs nemen van de waarheid, welke men elken dag gestaafd kan zien, dat, ook in de bekrompenste hersenen, de uitgebreidste denkbeelden van eigene bekwaamheden kunnen huisvesten. - Het opstel is beneden alle kritiek. Wij beklagen het meisje, dat het (wie weet, met hoe vele moeite!) lezen moet: wij hebben dit niet verder kunnen doen, dan volstrekt noodig was, om er een algemeen oordeel over te kunnen strijken. Wij beklagen het nog meer, zoo het aan 't geen vader hier zegt, over het geheel, zijn zegel kan hechten; en allermeest, zoo het, in 't vervolg, van gelegenheid tot verlichter godsdienstig onderwijs verstoken blijft.




Militaire Hygiène, of Raadgevingen, betreffende de middelen om de gezondheid der Troepen te bewaren. Door J. Rom. Louis Kerkhoffs, Med. Dr., Officier van Gezondheid der eerste Klasse, enz. Uit het Fransch vertaald, door P.J. Meesters Milius, Med. Dr. en Officier van Gezondheid der tweede Klasse. Te Zutphen, bij H.C.A. Thieme. 1818. In gr. 8vo. VI en 197 Bl. f 1-16-:

Dit werk, door een' man, in de krijgskundige geneeskunde zeer ervaren, en daarenboven met vele, bij

{==665==} {>>pagina-aanduiding<<}
zijne ambtsbroeders (althans in onzen dienst) dikwijls ongewone, kundigheden toegerust, verdient even zeer in de handen der geneeskundigen als in die der krijgslieden te wezen. De raadgevingen, die hetzelve bevat, zijn uit de ondervinding geput, worden door eene bondige redenering aangedrongen, en in een' duidelijken stijl voorgedragen. Den kundigen geneesheer zullen zij wel weinig leeren, maar den min kundigen, daarentegen, tot een' veiligen leiddraad verstrekken. Het werk is in zeven afdeelingen verdeeld, loopende over den invloed der dampkringslucht, over dien van het voedsel, van de beweging en rust, zoo wel in 't algemeen, als bijzonder wat waken en slapen aangaat; van de kleeding, van de zeden en krijgstucht, van de zielsaandoeningen, en van de zindelijkheid. De grondstellingen wijken weinig van de thans vrij algemeen aangenomene af; alleenlijk houdt de schrijver zich een weinig streng aan de leer van brown. Het is er verre af, dat wij die leer geheel zouden wraken, of in haar de verdienste miskennen, van in de geneeskundige praktijk eenige weldadige verandering te hebben te weeg gebragt. Maar, indien de schrijver met de werken van hufeland, richter, hecker en anderen een weinig meer vertrouwd was, zoude hij gewis de onvolledigheid van brown's grondstellingen beter hebben ingezien, en niet b.v. beweerd, (bl. 14) dat de koude, door hare onmiddellijk verzwakkende kracht, het ligchaam gevoeliger maakt voor de warmte; dat eene vochtige warmte, om eene dergelijke reden, zoo nadeelig is (bl. 34); dat sthenische en ontstekingsziekte hetzelfde is (bl. 116); dat de slaap onmiddellijk verzwakt (bl. 133) en zoo op meer plaatsen; want het geheele werkje is in den geest van brown gesteld.
Aan eenige stellingen van den schrijver zouden wij ook, zonder verder bewijs, niet gaarne geloof hechten; b.v. dat, in onbewoonde en plantenrijke streken, de zuurstof in den dampkring tot 0, 29. klimt, bl. 10; dat er bij de uitademing waterstof in den dampkring

{==666==} {>>pagina-aanduiding<<}
komt, bl. 45. Bl. 46 worden de ouden, ten onregte, gelaakt, wegens het ontsteken van vuren bij besmettelijke ziekten, waardoor de dampkring, zoo als de ondervinding geleerd heeft, wel degelijk gezuiverd wordt.
De vertaling is, over het algemeen, vloeijend en zuiver; bergstof, voor delfstof, en eenige andere misvattingen, daargelaten. De aanmerkingen des vertalers dienen ook dikwijls ter verklaring of wijziging van des schrijvers stellingen, en vele zijn voor min kundigen, vooral voor leeken in de kunst, zeer voldoende. Overbodig is echter de noot, bl. 19, om 's vertalers verlegenheid aangaande een Neêrduitsch woord voor incitation te kennen te geven. Het gebruik heeft daartoe, sinds lang, het woord opwekking (Erregung) volkomen gewettigd.




Berigt, betrekkelijk de febris inflammatoria typhoïdes, welke in de provincie Oostvlaanderen heerscht, door den Ridder Kluyskens. Uit het Fransch vertaald, door N.C. Meppen. Te Amsterdam, bij R.J. Berntrop. 1818. In gr. 8vo. 31 Bl. f :-8-:

Dit berigt schijnt vooral te moeten strekken, om den ontstekingachtigen aard dezer ziekte, en de waarde der ontstekingwerende geneeswijze in dezelve, te leeren kennen. De schrijver vergelijkt dezelve met de febris inflammatoria putrida van stoll, (Rat. med. t. III. p. 104 sq.) waarbij echter vele verschijnselen zeer verschillen; de neusbloeding bragt geene verligting toe, het bloed had bestendig eene ontstekingskorst, de pis was donkerder van kleur, dan gewoonlijk; in één woord, alles toonde een meer bepaald ontstekingachtig karakter aan. Daarentegen komt deze ziekte meer overeen met den, in de laatste jaren, zoo dikwijls waargenomenen en beschrevenen besmettelijken typhus, en het berigt van den ervaren kluyskens is eene nieuwe en be-
{==667==} {>>pagina-aanduiding<<}
langrijke bijdrage tot de, lang veronachtzaamde, maar nu wederom meer erkende, waarheid, dat vele koortsziekten, waarbij de krachten spoedig wegzinken, oorspronkelijk ontstekingachtig van aard zijn en de sterkste ontstekingwerende behandeling vorderen, waarvan de schrijver dan ook de uitmuntendste gevolgen zag. Hij ontkent echter niet, dat er, in 't vervolg, eene werkelijke uitputting van krachten kan plaats hebben, welke opwekkende en versterkende middelen vordert.
Ter matiging van de zucht tot bloedlaten, welke het lezen van dit werkje, bij velen, vooral min nadenkenden, natuurlijk moet opwekken, prijzen wij, bij deszelfs lezing, de vergelijking aan van hufeland's verhandeling over de Oorlogspest, vertaald door Prof. van der breggen, Amst. 1814.




Over de bevoegdheid der Markgenootschappen, om de Markgronden door afsluiting te bevrijden van het weiden van Vee uit de aangrenzende buurschappen, overeenkomstig de thans bestaande Wetten; met eene beoordeeling dier Wetten, naar de beginselen van het algemeene Regt, de Romeinsche en oude Vaderlandsche Wetten. Door Mr. C.A. van Enschut, Hoogleeraar in de Regtsgeleerdheid te Groningen. Te Groningen, bij W. van Boekeren. 1818. In gr. 8vo. VII en 122 Bl. f 1-2-:

Wij haasten ons, om onze Lezers bekend te maken met dit werk van den zeer verdienstelijken Groningschen Hoogleeraar, van enschut; een werk, dat zich en door het gewigt der stoffe, en door de wijze van behandeling, en door de rijke en welgepaste aanhalingen van andere Schrijvers, die over hetzelfde onderwerp geschreven hebben, loffelijk onderscheidt. Het hoofddoel van den geleerden Schrijver is, aan te toonen, dat de artikelen 647 en 648 van het Fransche, bij ons nog (*) geldende, Burgerlijke Wetboek groote voordeelen

{==668==} {>>pagina-aanduiding<<}
voor den landbouw opleveren, en dat het wenschelijk zoude zijn, dat dezelfde of dergelijke bepalingen mede in ons aanstaande Wetboek mogen voorkomen.
Ter inleidinge geeft de Autheur eene korte algemeene schets van de inrigting der Markgenootschappen, welke in sommige oorden van ons vaderland bestaan. Hij doet zien, dat de pogingen, ter bevordering van de afschaffing dier gemeenschappen, zijn goed te keuren, zoo wel ter wegneming en voorkoming van verderfelijke twistgedingen, welke noodzakelijk uit dezelve moeten ontstaan, als ter verbetering en uitbreiding van landbouw en veeteelt; geeft heilzame wenken, dat men, bij de gewenschte verdeeling der marken, niet slechts naar landhuishoudkundige grondstellingen te werk ga, maar vooral beginselen van regte in het oog houde, en zich niet laten misleiden door den bedriegelijken regel: salus populi, lex suprema. Hoogstbelangrijk is het verslag, dat de Heer van enschut mededeelt, nopens hetgeen, omtrent het afschaffen dezer gemeenschappen, in andere landen, op publiek gezag, in het werk wordt gesteld. Het voorbeeld van Engeland is inzonderheid opmerkelijk. En daar is de zaak nog aan zoo vele belemmeringen en kosten onderworpen, dat men, bij verschil tusschen de belanghebbenden, eene Pariementsakte tot de afsluiting noodig heeft, welke 300 tot 400 ponden kost. Desniettegenstaande werden er, reeds van 1689 af, jaarlijks meer dan 35 zulke akten uitgegeven. Dit is later zoo zeer toegenomen, dat in 1800 deze akten, of vergunningen tot afsluiting, op 100 gesteld werden; en men rekent, dat, onder de regering van den tegenwoordigen Koning alleen, meer dan het verbazend getal van een millioen achtmaal honderdduizend Rijnlandsche morgens ingesloten zijn. In het gemelde jaar 1800 rekende men de in Engeland alleen nog woest liggende gronden, welke door afschaffing van de gemeenschap zeker zouden bebouwd worden, op nog 7,800,000 acres. Vroeger rekende young acht millioenen morgens.

{==669==} {>>pagina-aanduiding<<}
Gesteld nu, dat, volgens eene gedane opgave, ieder morgen door elkander zuiver opbrengt 14 Engelsche schellinge, dan zou het nationale inkomen, voor Engeland alleen, daardoor jaarlijks met nagenoeg vier en een halve millioen guldens vermeerderd worden. Men heeft er, bovendien, door eene verbeterde wijze van landbouw, de voortbrengselen van de reeds bebouwde landen zoo zeer vermeerderd en veredeld, dat men rekent, dat de opkomsten dier goederen, in een' korten tijd, verdubbeld zijn. Men meent, verder, dat, door het ter culture brengen der woestliggende gronden alleen, niet slechts een groot gedeelte granen zoude kunnen uitgevoerd worden, maar dat Engeland daardoor zelfs een derde bevolking meer zou kunnen voeden. Tot welke overwegingen geven deze daadzaken geen aanleiding voor andere volken van Europa! welke lessen, welke wenken worden door dezelve niet aangeboden aan ons land! en met welk eene gemoedsgesteldheid moeten onze staatslieden, onze landhuishoudkundigen, en onze grondbezitters, de gevolgen van deze werkzaamheden der Britten beschouwen! ‘Hoe zeer (merkt onze Schrijver te regt aan) hoe zeer moet dit alles niet bijdragen, om de waarde van het onafhankelijk en altoos met de tijdsomstandigheden prijshoudend fonds, dat de natie in haar territoir bezit, te verhoogen, en den omloop van penningen te vermeerderen. Deze bron alleen moge, wél gebruikt, dan ook genoegzaam zijn, om de vrees te verijdelen en de voorspellingen te logenstraffen, door sommigen gedaan omtrent Engelands naderend bezwijken onder den last van deszelfs schulden.’ Vervolgens herinnert de Hoogleeraar, wat er, te dezen aanzien, in ons land, zoo door het Gouvernement als bijzondere personen, gedaan is. Schoon dit wel niet weinig mag genoemd worden, zoo zijn wij hierin toch, bij vele andere landen vergeleken, ten achteren. Na hierover zeer belangrijke opgaven te hebben gedaan, - waarbij dan ook op de natuurlijke en plaatselijke beletselen, als daar zijn dorheid en
onvruchtbaarheid van bodem, gebrek aan genoegzame meststoffen, kostbaarheid van derzelver aanvoer enz. acht wordt geslagen, (iets, dat door vele ijverige, met de edelste geestdrift vervulde, calculateurs wel eens te zeer wordt verzuimd) - treedt de Schrijver nader tot zijn eigenlijk onderwerp. Onder de groote beletselen, welke der afsluitinge en verdeelinge der woest liggende gronden en voor verbetering vatbare broek-
{==670==} {>>pagina-aanduiding<<}
landen hinderlijk zijn, behoort de gewoonte, dat het vee van aanpalende buren op elkanders velden wederkeerig rondzwerft, of op elkanders gronden uitstrijkt, en op dezelve weidt. De oorsprong van deze gewoonte wordt opgegeven. De Fransche wetgever was, reeds vóór de omwenteling en naderhand, bedacht, om die beletselen weg te nemen. Zoo ontstond de wet van 28 September 1791, waarin grootendeels, in de beginselen althans, en wat bijzonder het hier behandelde onderwerp betrest, gevolgd is een Koninklijk Edict van Mei 1771, hetwelk, op zijne beurt, niets anders was dan de weêrklank van andere Edicten, van het jaar 1766 af, ten behoeve van onderscheidene provinciën gegeven. Zoo ontstonden de artikelen 647 en 648 in het Burgerlijk Wetboek, welke in het Wetboek Napoleon, ingerigt voor Holland, niet zijn opgenomen. Na, in het voorbijgaan, een' wenk te hebben gegeven omtrent de nuttigheid van afzonderlijke wetten, den landbouw en de veldpolicie betreffende, bepaalt de Schrijver den waren zin en omvang der gemelde artikelen, met opzigt tot zijn bijzonder onderwerp. De aard van dit Tijdschrift gedoogt niet, den Heer enschut op den voet te volgen. Het zij genoeg op te merken, dat de Hoogleeraar, naar ons inzien, voldingend bewijst, dat de Markgenootschappen, volgens het nog vigerend Burgerlijk Wetboek, bevoegd zijn, om de openliggende gronden binnen de marken af te sluiten, en daardoor te bevrijden van het weiden van vee, dat gewoon is op die gronden uit de naburige marken en gemeenten in
te strijken. Nu gaat de Schrijver verder, en onderzoekt den geschiedkundigen oorsprong der gedachte gewoonte, derzelver waren aard, en de gronden van regt en billijkheid, waarop de gemelde bepalingen van het Burgerlijk Wetboek berusten. Hetgeen men hier vindt omtrent de regtsgeschiedenis, of de opvol ing der wetten in Frankrijk rakende het compascuum ductu naturae, (klaauwengang, paalburenregt, overal, koppelweide, in het Fransche parcours) zoo wel met opzigt tot die provinciën, waar voorheen het geschreven of Romeinsche Regt gold, als tot andere, waar het costumier Regt werd gevolgd; omtrent het groote verschil aangaande het verwerven van ersdienstbaarheden, welke hier door gebruik en bezit, elders niet anders dan door een' uitdrukkelijken regtstitel konden verkregen worden; omtrent het misbruik, om het vee ook in de bosschen te doen weiden,

{==671==} {>>pagina-aanduiding<<}
een misbruik, dat door de usurpatiën van het leenregt (die wrange vrucht der middeleeuwen) en door de uitbreiding der heerlijke regten (nog ten huidigen dage, op vele plaatsen, de steenen van aanstoot en ergernis) schijnt toegenomen te zijn; omtrent de regtsbepalingen, welke daartegen, lang vóór de omwenteling, in Frankrijk waren gemaakt, en waardoor de vaine pature (stoppelweide) en het parcours (compascuum) werden afgeschaft, al bestonden dezelve ook als eene werkelijke dienstbaarheid, (schoon de vaine pature, wanneer dezelve uit hoofde van medeëigendom werd uitgeoefend, behouden bleef) en omtrent hetgene na de omwenteling op dit stuk is bepaald geworden - dit alles verdient door Regtskundigen, die deze gewigtige stoffe nader willen onderzoeken, bij den Schrijver zelven, die zijn onderwerp ex professo behandeld heeft, te worden nagelezen. Bijzonder belangrijk komt ons mede voor het onderzoek naar de bestaanbaarheid der gezegde artikelen 647 en 648 met de beginselen van het algemeene Regt, en naar de bevoegdheid van den wetgever, om dusdanige bepalingen vast te stellen. Met een doorgaand genoegen lazen wij het betoog van die bestaanbaarheid, ontleend uit den vermoedelijken oorsprong der Markgenootschappen, en van het daaruit voortgevloeide compascuum; en wij zijn het volkomen met den Schrijver daarin eens, dat het compascuum geene dienstbaarheid kan zijn, en naauwelijks een precarium reciprocum verdient genoemd te worden; dat, al ware het ook eene dienstbaarheid te achten, dan nog dezelve niet kan worden uitgeoefend, zoodra men de marken afsluit en bebouwt, en dat de bepalingen, omtrent gronddienstbaarheden en verjaring in het Romeinsche Regt voorkomende, geenszins op het compascuum toepasselijk zijn. De aanmerkingen van den Heer enschut over de
praescriptie zijn, naar onze meening, vooral fraai en scherpzinnig. Hetgeen, eindelijk, de geleerde Schrijver bijbrengt, om te toonen, dat het compascuum ook bij onze oude vaderlandsche Regten niet als eene dienstbaarheid, veel minder als een regt van medeëigendom, is aangemerkt geworden, schijnt ons, voor het oogmerk, voldoende; schoon de Professor hieromtrent, des twijfelen wij niet, nog vele belangrijke bijdragen had kunnen bekomen.
Voor het overige zouden wij het mede wenschelijk keuren, dat er in ons Burgerlijk Wetboek, waarnaar wij steeds

{==672==} {>>pagina-aanduiding<<}
verlangend blijven uitzien, op het hier behandelde stuk duidelijke en beslissende bepalingen gemaakt wierden, ter voorkoming van twistgedingen en tegenstrijdige vonnissen; schoon daarvoor bij ons dezelfde noodzakelijkheid niet aanwezig schijnt, als wel bevorens in Frankrijk bestond. Immers zegt malleville, ter plaatse, door den Heer enschut zelven aangehaald: ‘Cet article (647) abroge les dispositions de diverses coutumes qui défendaient d'enclore les heritages, ou mettaient des restrictions à cette faculté naturelle.’ Daar er nu bij ons dergelijke prohibitive of restringerende wetten of costumen niet waren, heeft men het, misschien, ook niet noodig gevonden, de meergemelde artikelen in het Wetboek Napoleon, ingerigt voor het Koningrijk Holland, te plaatsen. Al wierden dus ook foortgelijke bepalingen, als nu in den Franschen Codex, ten aanzien van dit onderwerp, gevonden worden, niet in ons aanstaande Wetboek opgenomen, het regt, om de markgronden af te sluiten enz., zoude even stellig en zeker zijn; en wij zien niet, welke verlegenheid uit het gebruikmaken van dat regt (dat altijd bestaan heeft, en q.s.n. nu reeds zoo lang uitdrukkelijk bij de wet is erkend, en ieder oogenblik kan worden uitgeoefend) voor sommige ingezetenen zoude kunnen ontstaan, veel minder, hoe de verlegenheid van sommigen het regt van anderen zou mogen bekorten. Wij zouden liever in het geheel geene bepaling omtrent eene natuurlijke bevoegdheid in onze wetten zien, dan eene restrictive verordening of schorsing van uitoefening van regt. Vooral behoorde, naar ons inzien, die schorsing aan geene provinciale auctoriteit te worden opgedragen. Er zijn politieke auctoriteiten, die gaarne en altijd naar convenientie, en der zaken gelegenheid, zouden handelen; en deze moeten op
regtzaken geene influencie exerceren.






{==673==} {>>pagina-aanduiding<<}

Korte Beschrijving van de Ontdekking en der verdere Lotgevallen van Nieuw-Nederland, weleer eene Volkplanting van het Gemeenebest der Vereenigde Nederlanden in Amerika; door Mr. N.C. Lambrechtsen van Ritthem, Ridder der Orde van den Nederlandschen Leeuw, President van het Zeeuwsche Genootschap der Wetenschappen. Te Middelburg, bij S. van Benthem. 1818. In gr. 8vo. 102 Bladz. Met eene Kaart. f 1-8-:

De naam van Nieuw-Nederland herinnert nog den tegenwoordigen afstammeling van overoude geslachten met eene edele zelfverheffing aan die tijden, wanneer zijne voorvaders, hun land eenmaal aan de zee hebbende ontworsteld, noch zorg, noch moeite, noch schatten spaarden, om, met hunnen over de gansche wereld verkregenen roem, den eerlijken handel naar onbekende zeeën en gewesten over te voeren. Reeds in de 16de eeuw waren drie vruchtelooze reizen beproefd, om eene gemakkelijker vaart naar Indië te openen. In het begin der 17de eeuw, en wel in 1609, werd de wakkere henry hudson door de Nederl. O.I. Compagnie tot dat zelfde einde uitgezonden, en wel bepaaldelijk om door het Noorden of Noordoosten den weg naar China te zoeken. Hij slaagde naar wensch. Eene aanzienlijke landstreek werd door hem ontdekt, en Nieuw-Holland genoemd. Nog eene voortreffelijke Baai en eene Rivier, naderhand met zijnen naam bestempeld, gaven aan deze ontdekking een bijzonder gewigt. In de jaren 1610 en 1614 ondernamen eenige Kooplieden, bij een afzonderlijk oktrooi, vier onderscheidene togten derwaarts, met oogmerk om aldaar den handel te vestigen; hetgeen ook gelukte.
Weldra, echter, namen ook de Zweden, zoo het schijnt, in de jaren 1632-1636, geen gering deel aan dezen handel. Alleen breidde de, in 1621 gevestigde, Nederlandsche W.I. Compagnie, zoo door aankoop van aanzienlijke streken gronds, als door de stichting van geduchte sterkten, de bezittingen en den handel meer en meer uit, en wel van 38 gr. 53 min. tot over de 42 gr. noorderbreedte, en verzekerde alzoo het bezit van Nieuw-Nederland.
Dan, de ijverzucht der Engelschen, de ontdekkers van Vir-
{==674==} {>>pagina-aanduiding<<}
ginië, gaf weldra aan deze onderneming eene andere wending. Hevige kerkelijke twisten bragten aldaar ontzettende volksverhuizingen te weeg. Vele uitgewekenen sloegen zich in Amerika neder, bouwden aldaar eenige dorpen en sterkten, en maakten zich de handelsbetrekkingen met de Plymoutsche Maatschappij, door Koning jacobus I. in 1606 opgerigt, zeer ten nutte.
Uit deze onderscheidene vestigingen ontstonden weldra aanmerkelijke geschillen tusschen de Amerikaansche en Nederlandsche Volkplantingen, waarbij de Nederlanders, gedurende den oorlog met Spanje, tot vele toegevendheid verpligt werden. De hevige twisten vooral, in 1650 tot 1656 over de grensscheiding gevoerd, dienden niet weinig, om de bestaande jaloerschheid aan te vuren, tot dat Nieuw-Nederland bij wettigen koop aan de stad Amsterdam werd afgestaan. Eenige andere twisten der Zweden met de Volkplanters en Nederlanders over het regt van bezitting werden door de wapenen ten voordeele der laatstgenoemden beslecht.
Ongelukkiger, echter, waren de oorlogen tusschen de Nederlanders en de Engelschen in den jare 1664, welke laatsten de verovering door kracht van wapenen beslisten, met dit gevolg, dat de afstand van Nieuw-Nederland in 1667 aan hen geschiedde. In den nieuw uitgebarstenen oorlog van 1672 kwam hetzelve wederom in handen der Nederlanders; doch de ongelukkige toestand des lands, uit dezen bloedigen krijg geboren, had weldra wederom het ongunstig gevolg, dat hetzelve, bij den vrede van 1674, aan de Engelschen werd overgeleverd.
Daarna ontstond, in de 18de eeuw, de bekende strijd tusschen de Volkplanters en de Engelschen zelven, tot welks gunstige beslissing voor de eersten de vorming van vier der voornaamste Volkplantingen tot staatkundige ligchamen, in den jare 1643, reeds den grond gelegd had, en waaruit, eindelijk, in den jare 1782, de onafhankelijkheid der vereenigde Noord-Amerikaansche Staten gesproten is.
Deze is de inhoud van het alhier aangekondigde geschrift, welks belangrijkheid zich, en door het onderwerp zelf, en door deszelfs keurige uiteenzetting, met aanvoering der oorspronkelijke oorkonden en stellige bewijzen, ten sterkste aanbeveelt. Zeer merkwaardig is vooral het slot, waarbij de Heer lambrechtsen, met bijzondere naauwkeurigheid,

{==675==} {>>pagina-aanduiding<<}
het betwiste pleit wegens het regt van bezitneming van Nieuw-Nederland, op grond der eerste ontdekking, bevolking en bebouwing, ten voordeele van onzen Nederlandschen Staat voldingt, met wederlegging der tegenwerpingen, welke door de Engelschen voornamelijk daartegen zijn gemaakt geworden. - Eene door den Heer bourjé treffelijk uitgevoerde Kaart, naardie van roggeveen, montanus en arrowsmith vervaardigd, met de Hollandsche benamingen der landstreken, draagt uitnemend bij tot opheldering der geschiedenis.





Redevoering, uitgesproken bij de plegtige ontblooting van het herstelde Praalgraf der Luitenant-Admiralen van Zeeland, de Gebroeders Jan en Cornelis evertsen, in de Nieuwe Kerk te Middelburg, op den 18den van Lentemaand 1818, door J. de Kanter, Phil. Z., Lector in de Wis-, Natuur- en Sterrekunde, enz. Te Middelburg, bij S. van Benthem. 1818. In gr. 8vo. 56 Bl. f :-16-:

Het heilig aandenken aan de beide beroemde Nederlandsche Zeehelden, jan en cornelis evertsen, behoest geene verlevendiging bij iederen vaderlandschen Naneef, wien het echte bloed nog door de aders vloeit. Zij beide streden tegen Franschen, Engelschen, Spanjaarden en Bloedroovers, met onbezwekenen moed, en dus altijd met roem. Hun geslacht, waaruit, in twee eeuwen, niet minder dan negentien Helden sproten, bij het vaderland wél verdienende, waarvan negen op het slagveld of in den zeestrijd met eere stierven, was eene heldenteelt, welke naauwelijks wedergade vindt, en den ouden roem der dappere Zeeuwen vereeuwigt. Aan beide Broeders, in den jammervollen slag van den jare 1666 met eere gesneuveld, kwam de regtmatige hulde der verdiensten toe, in het marmeren Praalgraf, op last der Staten door den beroemden Kunstenaar rombout van der hulst in de Oude- of St. Pieters-kerk te Middelburg gesticht, doch eerst in den jare 1683 voltooid. De heillooze indrang van Fransche krijgslieden en derzelver inlegering in gemelde kerk, van den jare 1809, bedreigde niets minder, dan zulk eene schennis, welke eindelijk deszelfs geheel bederf en verval deed vreezen. Na de gelukkige omwending van 1813, moest

{==676==} {>>pagina-aanduiding<<}
de aandacht van iederen vaderlandschen Zeeuw zich tot deze mishandeling bepalen. Eene toevallige melding daarvan, in eenen brief van den Heer Mr. n.c. lambrechtsen van ritthem aan den Heer Luitenant-Admiraal van kinsbergen, had het edelmoedig aanbod van den laatstgenoemden ten gevolge eener zoodanige som, als tot herstel van het Praalgraf noodig konde geacht worden. Van dit aanbod, echter, om bijzondere redenen, geen gebruik gemaakt wordende, leende zich de Heer Gouverneur der Provincie, j.h. schorer, op des eerstgenoemden verzoek, tot eene voordragt aan Z.M. den Koning ter herstelling en overbrenging van dat Gedenkstuk naar de Nieuwe-kerk, waarin Hoogstdezelve bij besluit van 30 April 1816 bewilligde. Dit werk door den Steenhouwer w. van uye aangenomen en in dit loopende jaar 1818 voltooid zijnde, oordeelde het Zeeuwsche Genootschap der Wetenschappen, aan dit herstel een openbaar aandeel te moeten nemen. Met goedkeuring der Hoogere Magt, besloot men tot eene openlijke inwijding op 18 Maart dezes jaars, welke dan ook, in tegenwoordigheid eener talrijke en achtbare schare, plegtstatig verrigt werd.
Het is de Redevoering, te dier gelegenheid door den Heer de kanter gehouden welke wij thans met volkomene lofprijzing aankondigen. Hare wijziging is zeer doelmatig door hare eenvoudigheid. De inhoud is belangrijk van wege der ontvouwing van de diensten, door de beide Helden den vaderlande bewezen, en der opgaven van derzelver doorluchtig geslacht, waarvan wij met gevoelige deelneming vernemen, dat de mannelijke linie, bij het overlijden van den Heer c. cromstrien evertsen, in 's Gravenhage op 14 Junij dezes jaars 1818, is uitgestorven. Een vooraan geplaatste stoute Lierzang van den Dichter m.c. van hall, de dichterlijke wending van den Spreker zelf voor het tweede gedeelte, de edele Feestzang van den Dichter a. van deinse, en de eenvoudige dichterlijke Toespraak van den Heer corn. schutters, zetten eene wezenlijke waarde bij aan deze plegtige en statige feestviering; terwijl de medegedeelde Afbeelding van het Praalgraf zelf ons de dagen van alouden roem en vaderlandsche kunst met eerbied herinnert.
Met gevoelige deelneming lezen wij alhier de hulde, door den zeer verdienstelijken Luit. Adm. van kinsbergen aan den Zeeuwschen heldenroem bewezen, in het doen ver-
{==677==} {>>pagina-aanduiding<<}
vaardigen, op zijne kosten, eener treffelijke Afbeelding van den Admiraal de ruiter door den Middelburgschen Kunstschilder j.p. bourjé, thans in het Huis der Marine te Vlissingen tusschen de Beeldtenissen der Gebroeders evertsen geplaatst. Niet minder verheugt ons het berigt, dat het Zeeuwsche Genootschap een oorspronkelijk Afbeeldsel van den gen. Admiraal de ruiter, in den jare 1667 door den beroemden Schilder bol vervaardigd, en tevens onder deszelfs oudheden een Touwslagers-wiel bezit, welk gezegde Admiraal, als jongen, in de Lijnbaan der Heeren lampsins te Vlissingen, voor eenen schelling weekloon gedraaid heeft. De herinnering des bezits van zoodanige voor den echten vaderlander onwaardeerbare schatten kan niet anders, dan het gemoed van den echten Nederlander met de eerbiedigste aandoeningen vervullen.




Het Verbond der Edelen, Treurspel, door Mr. J. van 's Gravenweert. Te Amsterdam, bij J. van der Hey. 1818. In kl. 8vo. 68 Bl. f :-8-:

Welk eene hoogte de Dichtkunst, in het algemeen, ook in ons Vaderland moge bereikt hebben, het is niet te ontkennen, maar zeer te bejammeren, dat wij in het Heldendicht en de Tooneelpoëzij, bij vergelijking, weinig hebben voortgebragt, en dat wij daarin met andere Natien niet kunnen wedijveren. Deze opmerking, hoe zeer ook onze eigenliefde wel geneigd zoude zijn om derzelver gegrondheid in twijfel te trekken, is te dikwijls gemaakt, dan dat het noodig zoude zijn er bij stil te staan. Wij vonden haar, nog onlangs, herhaald in de, dezer dagen in het licht verschijnende, en, in zoo vele opzigten, allezins voortreffelijke, Galerie Historique des Contemporains, ou Nouvelle Biographie, (waarvan eene aanprijzende aankondiging in dit Tijdschrift is gedaan) en wel in het tweede deel, waar de steller van het artikel Bilderdijk, dat ons toeschijnt met even veel waarheid en grondige kennis, als met keurigheid en goeden smaak geschreven te zijn, zich, te dezen aanzien, dus uitdrukt: ‘On peut dire en effêt que la poësie hollandaise a, de nos jours, atteint une hauteur qui peut lui faire soutenir la comparaison, non seulement avec tout ce qu'actuellement on publie dans

{==678==} {>>pagina-aanduiding<<}
ce genre, sur divers points de l'Europe, mais pent-être même avec ce qui a paru ailleurs avant cette epoque, si l'on en excepte la poësie épique et dramatique, genres dans lesquels elle ne peut citer des noms faits pour entrer en parallele avec le tasse, milton, voltaire, racine, corneille, molière et autres génies d'un ordre superieur.’ Wat de Tooneelpoëzij bijzonder betreft, het gebrek aan oorspronkelijke Treurspelen (en in het Blijspel zijn wij, waarlijk, nog armer) wordt, van tijd tot tijd, meer gevoeld en opgemerkt. Dit schijnt dan ook de Tweede Klasse van het Koninklijk Nederlandsch Instituut bewogen te hebben, om eenen aanzienlijken eereprijs uit te schrijven voor het beste, en in zich zelf meest voldoende, oorspronkelijk Nederduitsch Treurspel. Deze poging is, aanvankelijk, met geenen ongunstigen uitslag bekroond geworden, daar er, reeds voor de eerste maal, een getal van niet minder dan tien oorspronkelijke stukken, ter mededinging, is ingezonden, waaronder ook Het Verbond der Edelen van den Heer van 's gravenweert. Geen der ingekomene stukken is, nogtans, den uitgeloofden prijs waardig gekeurd. Ten aanzien van het thans door ons aangekondigde, heeft de Commissie uit de Klasse geoordeeld, dat het een goed Dichtstuk, maar geen Treurspel was. Dit berigt ons de Schrijver zelf. Hij voegt er bij: ‘Het verschijnt zoo spoedig na deze uitspraak in het licht, niet, omdat de vervaardiger zich, als ware het, op het Publiek wil beroepen, van eene oordeelvelling, die waarschijnlijk juist is; maar op uitnoodiging van een' der Heeren Leden dier verdienstelijke Kommissie zelve.’ Wij keuren deze uitgave goed, en wenschen, dat de Schrijvers van de drie, door de Beoordeelaars met de meeste onderscheiding genoemde, stukken het
voorbeeld van den Heer van 's gravenweert mogen volgen. Zoo zeer wij toch het uitloven van den gemelden eereprijs toejuichen, even zeer zouden wij die uitschrijving gaarne wat anders gewijzigd zien. Wij zouden, namelijk, verlangen, dat de Klasse, een meesterstuk - en ook alleen een meesterstuk - bekroonende, tevens de eene of andere goedkeurende belooning schonk aan voortbrengselen van mindere verdienste, welke eenigzins op den naam van goede Treurspelen aanspraak kunnen maken; dat zij zoodani ge, laat het dan zijn middelmatige, stukken in het licht deed verschijnen, en gepaste middelen beraamde, dat dezelve ook

{==679==} {>>pagina-aanduiding<<}
ten tooneele wierden gevoerd. Men moet toch; naar ons inzien, naar de omstandigheden te werk gaan, en kan, op eens, geene meesterstukken verwachten. Ook behoort men de geneesmiddelen naar de kwaal in te rigten. Wij bezitten eenige, waarlijk goede, Treurspelen; doch het ontbreekt ons aan voorraad. Te werk gaande, zoo als wij zouden wenschen, zoude men, langzamerhand, ten minste dragelijke Treurspelen bekomen, die van tijd tot tijd (vooral, wanneer de Klasse van het Instituut het Gouvernement tot medewerking konde bewegen) zoo vele uitheemsche misgeboorten zouden kunnen vervangen. Dan zoude de naijver onder de vaderlandsche Dichters worden opgewekt; dan zouden de Acteurs gelegenheid verkrijgen, om zich in de, zoo jammerlijk verwaarloosde, kunst van declamatie te oefenen; men zou, allengskens, meer produkten in dit vak zien verschijnen, en eindelijk, de kunst volmakende, meesterstukken bekomen, die meesterlijk werden uitgevoerd.
Wat nu het voor ons liggend stuk aangaat, wij vermeten ons niet te beslissen, of het den naam van Treurspel al of niet verdiene. Zoo wij hierin al eene uitspraak wilden wagen, zouden wij vooraf behooren vast te stellen, wat de noodzakelijke vereischten van een Treurspel zijn, en welke modellen men te volgen hebbe; en dit zoude ons te verre leiden. Stelt men het wezen van het Treurspel in het verwekken van schrik en medelijden, neemt men de Fransche stukken van den besten tijd tot modellen, wil men corneille en racine hebben nagevolgd, dan kunnen wij ons ligtelijk voorstellen, dat dit stuk, bij de Heeren Beoordeelaars, den naam van Treurspel bezwaarlijk verdiende. Hoe het hiermede zij, het komt ons voor, dat dit voortbrengsel van den Heer van 's gravenweert wezenlijke verdiensten en tevens grove gebreken heeft. De Commissie noemt het een goed Dichtstuk; en dit is waarlijk geen geringe lof. Het is, in ons oog, het eerste en groote vereischte van ieder Treurspel, zonder hetwelk dit edele vak tot een bloot verhaal van ware of verdichte gebeurtenissen wordt vernederd, tot een spel, waarin de eenheid slechts historisch, niet dichterlijk is, en waar (zoo als onze bilderdijk zegt) het stuk om de daad is, en niet de daad om het dichtstuk. Wanneer men dan alle eigenschappen van een goed Dichtstuk aan dit werk toekent, doet men, inderdaad, reeds veel; en wan-
{==680==} {>>pagina-aanduiding<<}
neer men, daarenboven, nog erkent, gelijk wij volgaarne doen, dat het nog meer is dan een goed Dichtstuk, dat het ook onderscheidene vereischten van het Treurspel, als eenheid van daad, tijd en plaats, geschikte verdeeling in bedrijven, goede voorstelling van karakters (*), handeling enz., bezit, dan doet men alles, wat de Heer van 's gravenweert, billijkerwijze, kan verlangen, en dan zal hij zelf moeten toestemmen, dat dit alles nog niet voldoende is, om het stuk een goed Treurspel te noemen.
Wij zullen rondborstig, doch met bescheidenheid, opgeven, wat wij op dit kunstwerk hebben aan te merken.
Wij houden het er voor, dat het te weinig dramatisch belang (intérêt dramatique) bezit. Wij schrijven dit gebrek meer toe aan de bewerking, dan aan het onderwerp, het Verbond der Edelen, dat op zichzelve allerbelangrijkst is. Maar een verbond, of, zoo men wil, eene zamenzwering, is een werk van onderhandeling en overeenkomst; en om zoodanig onderwerp voor het Treurspel geschikt te maken, daartoe wordt, naar ons inzien, veel kunst vereischt. Het doel der verbondene Edelen, de hoofdinhoud van het stuk, is de afschaffing der Inquisitie; de uitkomst is, dat de Landvoogdesse dezelve schorst. Deze uitkomst was van zeer veel gewigt voor het land; maar, omdat zij hier alleen uit dat oogpunt wordt voorgesteld, levert zij, voor het Treurspel, geen genoegzaam belang op. Om dit te verwekken, was het niet genoeg, den beeldstorm te doen uitbarsten, vóór nog het smeekschrift der Landvoogdesse is aangeboden, en de mare daarvan, dadelijk na de aanbieding, te Brussel bekend te doen worden. Dit is, evenwel, eene der beste partijen van het stuk, waarop ook de ontknooping rust. De Dichter had, naar onze meening, meer moeten doen. Hij had zijn Treurspel wezenlijk treurig moeten maken. Hij had

{==681==} {>>pagina-aanduiding<<}
er de eene of andere treffende episode moeten invlechten, waartoe de geschiedenis zoo gereede aanleiding gaf. Hij had, bovenal, den aanschouwer het verschrikkelijk kwaad, de gevloekte Inquisitie, welker opheffing het doel van het stuk is, nadrukkelijker en zinnelijk moeten voorstellen. Het gevaar van een land, het onheil van de geheele maatschappij, kan wel het hoofdonderwerp van een stuk zijn; maar de Dichter, zoo hij anders dramatisch belang wil verwekken, moet de rampen en ellenden van bijzondere personen op het tooneel brengen. De mensch hecht zich aan den mensch. Wanneer de handelende personaadjen den veegen toestand van het land, op eene krachtige wijze, schetsen, treft dit wel den aanschouwer; maar de voorstelling is te algemeen. Het onheil van bijzondere personen, daarentegen, hetwelk hem op het tooneel voor oogen wordt gesteld, werkt individueel, treft dadelijk zijne zinnen, vervoert zijn hart, en sleept het mede tot dat gevoel, dat de Dichter in werking wil brengen. In één woord, men moet een voorwerp hebben, dat men ziet lijden, met hetwelk men lijdt, waaraan men zich hecht, en aan welks lot men, als 't ware, zijn eigen lot verbindt. Om slechts iets te noemen: hoezeer zou het niet de deelneming van den aanschouwer ten hoogsten top hebben gevoerd, wanneer de Dichter b.v. een edel, braaf en algemeen vereerd slagtoffer der Inquisitie, in den kerker zuchtende, ieder oogenblik den dood verwachtende, ten tooneele had gevoerd; wanneer deze, met meer andere ongelukkigen, werkelijk reeds ten dood gedoemd was; wanneer, inmiddels, de pogingen der verbondene Edelen werden voortgezet; wanneer het gevaar voor de veroordeelden, daarentegen, al hooger en hooger klom; wanneer het uur, waarop zij den smadelijksten dood moesten ondergaan, reeds aan hen bekend was gemaakt; wanneer zij werkelijk reeds uit de gevangenis ter strafplaatse werden geleid, en dan, in dat schrikkelijk oogenblik, het
doel der Verbondenen gelukte, de schorsing der Inquisitie door de Landvoogdesse werd uitgesproken, en daardoor deze rampzaligen gered en behouden werden! Door de invlechting van deze of soortgelijke episode zou de Dichter tevens in staat zijn geweest om eene bevredigende ontknooping, waarop het zoo zeer aankomt, aan zijn stuk te geven. Zoo als dezelve thans is, zal de toeschouwer niet met voldoening den

{==682==} {>>pagina-aanduiding<<}
schouwburg verlaten. Hij ziet, dat er slechts eene schorsing der Inquisitie plaats heeft; hij weet, (zoo hij, althans, niet geheel vreemdeling is in de geschiedenis van zijn land, en voor zoodanig een' heeft het onderwerp nog minder belang) dat de Landvoogdesse daartoe gedwongen werd; dat de vereeniging slechts schijnbaar en voor een' korten tijd was; en hij stelt zich, ten zelfden tijde, al de jammeren en ijsselijkheden, welke gevolgd zijn, voor den geest. Dit moet de natuurlijke uitwerking zijn van het stuk, daar het alleen de algemeene landsbelangen ten onderwerp heeft: maar wordt de toeschouwer tevens door het lijden van bijzondere personen geroerd en verteederd, mag hij zich hechten, met geheel zijne ziel, aan het lot van ongelukkige slagtoffers der Inquisitie, en ziet hij, dat zij aan derzelver tijdelijke schorsing hunne volkomene redding en bevrijding verschuldigd zijn, dan zal hij zich geheel bevredigd over de uitkomst gevoelen.
De Dichter zal gevoelen, dat wij vrij wat gewigt aan deze bedenkingen hechten. Wij durven hem zelfs verzoeken, dezelve ter harte te nemen; en, schoon wij ons wel niet vleijen mogen met de hoop, dat hij de moeite zou willen nemen, om in den geest van dezelve zijn stuk om te werken, zouden wij toch der waarheid geene hulde doen, indien wij zeiden, dat wij dit niet heimelijk wenschten. Ja, wij mogen het wenschen: want wij zijn overtuigd, dat het fonds van het werk goed is, en dat het, op deze of gene wijze omgewerkt, (en met een weinig meer intrigue van den anderen kant, waartoe, misschien, de een of ander geveinsde Spanjaard, op den bijgeloovigen geest van margaretha werkende, den Schrijver beter zou te stade komen, dan barlaimont) een echt en goed Treurspel kan worden, een der schoonste vaderlandsche bedrijven levendig houdende, vol werking en bezieling, de sterkste hartstogten in strijd brengende, de vrees en het medelijden opwekkende, de edelste geestdrift in den aanschouwer verhoogende, hem naar de onzekere ontknooping, met steeds toenemende belangstelling, doende reikhalzen, en zijne ziel, door de eindelijke uitkomst, met een bevredigd gevoel vervullende.
De Heer van 's gravenweert, wiens dichterlijke verdiensten wij hoogschatten, en wien wij talents genoeg toekennen om een goed Treurspel te vervaardigen, houde ons deze heusche en welgemeende aanmerkingen ten goede!








{==683==} {>>pagina-aanduiding<<}

Verzameling van officieele Stukken, betreffende den Gevangenen op Sint Helena, met de Aanmerkingen op de Aanspraak van Lord Bathurst, in de Kamer der Pairs, op den 18den Maart 1817 gedaan, verzegeld toegezonden aan Sir Hudson Lowe, aan het adres van Lord Liverpool, op den 7den October 1817. ‘Ik keur deze aanmerkingen goed, en wensch, dat dezelve onder het oog van den Vorst en het volk van Engeland worden gebragt.’ (Geteekend) Napoleon. Letterlijk uit het Engelsch vertaald. Naar de Fransche uitgave gevolgd. Te Rotterdam, bij A. May van Vollenhoven. 1818. In gr. 8vo. 118 Bl. f 1-5-:

Lotgevallen van Emanuel August Dieudonné, Graaf van las Casas, vóór, gedurende en na zijn verblijf met Napoleon op Sint Helena; benevens twee Brieven, door hem, zoo van Sint Helena aan Lucien Bonaparte, als uit Frankfort aan den Mein aan Lord Bathurst geschreven, zijnde de eerste door de Engelsche Ministers achtergehouden, en de tweede nu eerst bekend gemaakt. Uit het Hoogduitsch vertaald. Te Amsterdam, bij J.C. van Kesteren. 1818. In gr. 8vo. 128 Bl. f 1-:-:

Wij voegen beide deze bundels, die, blijkens de titels, bij elkander passen, te zamen. Zij hebben beiden, ten aanzien van den inhoud, veel gemeens, en zijn, in toon, elkander vrij gelijk. Ook daarin komen zij overeen, dat zij vertalingen van vertalingen zijn. Trouwens neen: No. 1 is slechts naar eene vertaling gevolgd, en wijkt dus van de letter af, hetgeen, ten aanzien der overbrenging van zoogenoemde officieele stukken, vrij vreemd is. Of intusschen die benaming juist, zoo wel alsof al, wat men hier ontvangt, echt, dat is wezenlijk uit de pen gevloeid is der genen, wier naam het draagt, (waaromtrent hier en daar twijfel bij ons is opgekomen) laten wij in 't midden.
In No. 1 ontmoet men, in de eerste plaats, de, op den titel, laatst genoemde Aanmerkingen op de Aanspraak van Lord bathurst, tot bestrijding eener Motie van Lord holland, waarin over de behandeling van den Gevangene

{==684==} {>>pagina-aanduiding<<}
op Sint Helena hestig geklaagd was. De overige stukken, ten getale van elf, van meer of minder belang en uitgebreidheid, en daaronder een brief, welke door napoleon aan den Graaf van las casas, na deszelfs gevangenneming, zal zijn geschreven, zijn voornamelijk als bijlagen tot de Aanmerkingen te beschouwen. De Schrijver der laatsten (zoo met mede napoleon zelf, dan waarschijnlijk Graaf bertrand, of Graaf montholon) maakt hier uittreksels uit de Aanspraak van Lord bathurst, en laat op elk derzelven volgen, wat hij daarop te zeggen heeft; doch de uittreksels zijn veelal zoo kort, dat men ze niet genoeg verstaat, en dus de Aanmerkingen, wier stijl daarenboven hier en daar duister is, niet kan beoordeelen. Zoo men den lezer hiertoe in staat had willen stellen, had men hem eerst de Motie en dan de Aanspraak, in haar geheel, moeten geven. De geest der Aanmerkingen is ten uiterste bitter; alles wordt geweldig overdreven, en men kan, om de buitensporige grootspraak, hier en daar geen glimlach onderdrukken. Dit alles wekt geen vertrouwen van geloofwaardigheid. Dit ziet men klaar, (en wie begrijpt het niet van zelf?) de Gevangene heeft het, op Sint Helena, in het geheel niet naar zijnen zin. Zijne buitensporige pretensiën, zijn kwaad humeur, omdat men daaraan niet voldoen wil, en zijne hoofdigheid, in, van hetgeen men hem toestaat, geen gebruik te willen maken, omdat het minder is, dan hij vordert, doen hem zichzelven zijnen toestand hoogst onaangenaam maken. Hier mag bijkomen, dat de Gouverneur Sir hudson lowe, (aan wiens bewaring hij is toevertrouwd, en die zoo min met hem,
als met de genen, die hem omringen en met hem overeenstemmen, deeg kan doen) door het verachtelijk afwijzen van zijne beleefdheden, en de hem, bij alle gelegenheden, aangedane beleedigingen, nu en dan zijn geduld verliest, (en wie zou dat, in zulke omstandigheden, niet?) en wel eens dit of dat weigert, of bepaalt, hetgeen hij, bij bescheidener gedrag des Gevangenen, zou toestaan, of vrijlaten; hetwelk dan eenigen grond tot billijke klagt kan geven: maar dit, dat de Gevangene zich in zijn lot niet, als een groot man, kan of wil schikken, en er zich, met kwaadaardigheid, tegen verzet, dit maakt hem dat lot boven alles hard. De hoofdgrond der klagten gaat uit van het beginsel, dat zijne gevangenis zelve onregtvaardig is, dat men zich,

{==685==} {>>pagina-aanduiding<<}
ter kwader trouw, van hem heeft meester gemaakt, dat hij zich onder de bescherming der Engelsche wetten gesteld had, daardoor Engelands gastvriend was geworden, en dus, als zoodanig, behandeld had moeten worden. Is dit nu niet een zeer billijke grond? Is die niet dezelfde, waarop elk roover, die, van alle kanten bezet, zich in de armen wierp van een der genen, die hem alle uitkomst onmogelijk maken, zou kunnen beweren, dat hij daardoor zijn gastvriend geworden was, en men hem nu met geen vinger mogt aanroeren? Hoe gaarne zouden schelmen dit regt algemeen zien aangenomen! - Voorts beklaagt men zich voornamelijk daarover, 1. dat men den Gevangene den naam van Generaal heeft gegeven, en hem niet hooger, dan als zoodanig, geëerbiedigd wil hebben. Hij wilde, namelijk, dien van Keizer behouden, (schoon hij van het Keizerrijk, tot tweemalen toe, gedwongen afstand heeft moeten doen) en dus ook gewis, dat men hem, overeenkomstig zulken titel, behoorlijke egards betoonde. Daar men dit nu niet heeft goedgevonden, en hij daarin niet berusten kan, is het hem gedurige zielskwelling, dat hem de honneurs niet bewezen worden, welken hij verlangde; 2. dat men hem juist, onder de brandende luchtstreek, op Sint Helena geplaatst heest. Geen wonder: want men is immers gewoon, aan een' Gevangene te vragen, waar hij geplaatst wil worden, en niet te overwegen, waar men hem best bewaren kan! 3. dat men hem het ellendige Longwood (dit was echter het buitengoed van den Luitenant Gouverneur, en die Heeren kiezen toch zelden iets slechts tot hun verblijf) tot woning gegeven heeft. Maar die Heer Luitenant Gouverneur had toch nog een beter huis in de stad, en de Gouverneur een nog beter; en Plantation-house, het buiten van dien Gouverneur! dat was het best van allen, en stond den Gevangene uitmuntend aan. Buiten dat was er, op het geheele eiland, geene woning, voor hem geschikt. En dat nu
deze Heeren voor den Exkeizer uiet ruimen wilden, en beter gelogeerd waren, dan hij, en dat vooral het begeerlijk Plantation-house, waarop men hem niet zeer naauw surveilleren kon, aan hem niet werd afgestaan, - dit was een altoosdurende doorn in het vleesch. Men wilde den Gevangene een nieuw huis bouwen; maar het was Plantation house niet, en men zou zes of acht jaren noodig hebben, om het te stichten. En wat kon er, in dien tijd, niet

{==686==} {>>pagina-aanduiding<<}
gebeuren? Hij begeerde het daarom niet. Men wilde Longwood vergrooten en verbeteren; maar dit werd afgewezen, omdat men dan te veel last van het werkvolk had. Men verkoos dus te blijven, daar men was, en te blijven klagen, dat men er was. - Een vierde hoofdpunt van klagt is, dat men den Gevangene over het eiland niet overal, en niet, dan onder opzigt, wil laten wandelen en paardrijden, waar hij verkiest, - een vijfde, dat men aan hem en zijn gezelschap geene geslotene briefwisseling wil toestaan, met wien zij in de wijde wereld goedvinden, - een zesde, dat men hem op geen zoo kostbaren voet onderhouden wil, als hij wenscht, - een zevende, dat Sir h. lowe de magt heeft, om alle de bepalingen te maken, welken hij noodig acht, om te zorgen, dat de Gevangene niet ontkome, enz. - Dit alles brengt nu te weeg, dat de Gevangene van al de hem gelatene vrijheid geen gebruik belieft te maken, dat hij zichzelven opsluit, geene brieven wil schrijven, geene brieven wil ontvangen, enz. en dat hij aanhoudend tegen den Gouverneur uitvaart, en hem allerlei kwade namen geeft. Hoe vreemd nu het hart ook zijn moge van wraakzucht tegen een' man, die, jaren lang, alle regten, ten aanzien van een groot deel des menschdoms, kwaadaardig en meêdoogenloos vertrapt, en ze daardoor allen voor zichzelf verbeurd heeft, kan men zich toch niet anders, dan ergeren, over zijn geschreeuw van regtsverkorting te zijnen aanzien. Quis tulerit Gracchos, de seditione querentes? Waar heeft de Geschiedenis iemand aan te wijzen, die zoo veel leeds aan zoo een groot deel der wereld brouwde, zoo vele duizenden, onschuldig, in kerkers deed versmachten, zoo vele honderdduizenden deed omkomen? - een' man, die, na zijne regtvaardige vernedering, zoo eerloos misbruik maakte van de vrijheid, welke men hem onverdiend
gelaten had, die op nieuw zoo veel onrust verwekte, zoo veel bloeds deed storten, zoo talloozen ongelukkig maakte, en die, na andermaal in de magt des Geregts gekomen te zijn, met zoo vele verschoonende edelmoedigheid behandeld werd? - En zulk een man zal nu nog schreeuwen, alsof hij vermoord wierd, omdat men hem, in de ruimste gevangenis, waarin ooit iemand werd opgesloten, geene vrijheid genoeg laat, om andermaal aan de waakzaamheid te ontsnappen, en ten derdenmale zijne rol te spelen! En zijn geschreeuw zou van dien invloed zijn, dat

{==687==} {>>pagina-aanduiding<<}
men hem nogmaals eene gevaarlijke vrijheid schonk! - God verhoede het!!
In No. 2 beschrijft, zoo het schijnt, de Graaf van las casas zelf zijne lotgevallen, en is zijn eigen lofredenaar. In het voorberigt wordt hij afgemaald, als een man, vol van den riddergeest der middeleeuwen; en zoo leeren hem ook deze gedenkschriften kennen. Van een ijverig Koningsgezinde en Emigrant, is hij, door napoleon's grootheid verrukt, eerst zijn adorateur, daarna zijn voorstander, vervolgens zijn kamerheer, en eindelijk zijn vrijwillig medegevangene op Sint Helena geworden. Aldaar, strijdig met het verbod van anders, dan door het kanaal van Sir lowe, brieven te verzenden, gepoogd hebbende den hier uitgegevenen aan lucien bonaparte heimelijk weg te krijgen, werd dit door Sir lowe ontdekt, die hem nu in verzekering en zijne papieren in beslag liet nemen, en hem vervolgens naar de Kaap de Goede Hoop liet vervoeren. Vanhier werd hij naar Engeland, en vandaar verder naar het Vasteland gezonden, en, onder opzigt der policie, tot aan Frankfort aan den Mein geleid. Dit alles wordt, in denzelfden geest en toon, waarin de vorige stukken geschreven zijn, verhaald. Wij hebben er twee, ons onbekende, bijzonderheden in gelezen: 1. dat, in de dagen der Fransche emigratie, vele geëmigreerden, zelfs met geweld, uit Holland naar Batavia gevoerd zijn, en 2. dat las casas, op den togt van Ostende naar Frankfort, als een boosdoener, met den dood worstelende, door het Koningrijk der Nederlanden, en vervolgens door een deel van Duitschland, gesleept is, en te Frankfort kwam, toen hij op het punt stond, om, onder de ongemakken des ligchaams en de kwellingen der ziel, geheel te bezwijken. Zeker is er toen een wonderwerk aan den man gebeurd, dewijl
hij, op den dag zelf zijner aankomst, in staat was, om den hier mede geplaatsten brief van 28 bladzijden aan Lord bathurst te schrijven. Die brief behelst zijn beklag over de hem aangedane behandeling, en zijne eischen van voldoening deswege, welke wij vreezen, dat niet veel gehoor zullen vinden.
De brief aan lucien bonaparte, van ruim 50 bladzijden, bevat een verhaal van al het aan napoleon bejegende, sedert hij, de laatste maal, afstand van de regering deed, tot op de dagteekening des briefs, in September 1816. Men verzelt hem naar en te Rochefort, leest, hoe hij het

{==688==} {>>pagina-aanduiding<<}
daar onmogelijk vond, om, door de Engelsche kruisers heen, (naar Amerika, zoo als men voorgeeft) te ontsnappen; hoe hij, na onderhandeling met den Kommandant van de Bellerophon, zich aan zijn boord begaf, aan den Prins Regent schreef, naar Engeland stevende, daar verpligt werd op de Northumberland over te gaan, en naar Sint Helena vervoerd werd; zijn protest daartegen, zijne leefwijs aan boord, de aankomst op het eiland, wat op hetzelve, tot aan bovengemelden tijd, voorviel, hoe hij daar leeft, hoe slecht hij het er heeft, enz. enz. Het spreekt van zelf, dat dit alles weder doorweven is met aanmerkingen, in denzelfden geest als al het overige, en dat Sir lowe er weder niet in gespaard wordt. - Kortom, de twee bundels raken elkander gedurig in dezelfde punten, en de veelvuldige herhaling van dezelfde bijzonderheden en dezelfde klagten maakt de lezing van dien bundel, welken men het laatst ter hand neemt, onaangenaam. De overeenstemming is evenwel niet altijd volkomen: want (bij voorbeeld) volgens den brief, dien napoleon aan las casas heet geschreven te hebben in den eersten bundel, was die, welke aanleiding gaf tot het in verzekering nemen van gem. Graaf, aan eene vriendin te Londen geschreven; maar, volgens den laatsten, was het de brief aan lucien bonaparte.

De gevolgen der Deugd en der Ondeugd, of zedelijke Grondstellingen, toegepast op het hart, door Vertellingen, naar de tweede Hoogduitsche uitgave van den Hofraad Von Eckartshausen. Te Leiden, bij J.W. van Leeuwen. 1818. In gr. 8vo. 210 Bl. f 1-16-:

De edele inborst van den Heer von eckartshausen, en zijne goede bedoeling, is in dit geschrift geenszins te miskennen. Zijn oogmerk is, om aan ‘de weinigen, die het der moeite waardig achten dikwijls over hunne daden na te denken, en de gevolgen van het goede en het kwade op te merken, eenen wenk te geven, om hun te doen opmerken, dat geene daad in het menschelijk leven onbeduidend is; dat elke hare gevolgen, de eene vroeger, de andere later, heeft.’ Tot dat einde stelt hij, in de Inleiding, een aantal grondstel-
{==689==} {>>pagina-aanduiding<<}
lingen vooraf vast. Daarop volgt eene opgaaf van de hoofdondeugden, waaruit het ongeluk der menschheid ontstaat. Dan komen vertellingen; en eindelijk oorspronkelijke karakterschetsen, die wij echter niet inzien, waarom ze niet onder de rubriek der vertellingen geplaatst zijn. - Die grondstellingen, waarvan eene geheele lijst wordt opgegeven, wier doorlezing geenszins onderhoudend is, zijn voor een gedeelte niet in den haak, en komen voor een grooter gedeelte niet te pas. De Schrijver wil, b.v., den mensch, enkel door de kennis van de deugd, deugdzaam hebben; en, wanneer de mensch de grondwet der menschheid: ‘de waarheid leidt ons tot het goede, en de valschheid tot het kwade,’ duidelijk leert kennen, is dat vorming - opvoeding van den mensch. De grondstelling: ‘maat, tijd en ruimte zijn toestanden der verandering van ligchamelijke voorwerpen, en gronden zich op de beperking onzer zinnen, of op de indrukken, die zij ons veroorzaken,’ zal bezwaarlijk op het hart kunnen toegepast worden. En zoo heerscht in deze lijst, in 't algemeen, droogheid, afgetrokkenheid en koude. Deze vinden ook plaats bij de opgave der hoofdondeugden, waaruit het ongeluk der menschheid ontstaat, alwaar de Schrijver zich inlaat op schetsen, die in kinderboekjes goed mogten zijn, maar
geenen volwassenen van eenige lectuur onderhouden of onderwijzen kunnen.
In de vertellingen en karakterschetsen heerscht zeer veel overdrevens, maar ook oppervlakkigs; welk laatste sommige van deze ook wel tot de kinderboekjes konde doen verwezen worden. De Schrijver is bijzonder vol - en dat met regt - van de behandeling, welke de meisjes door de mannen ondergaan; en zijne waarschuwende vertellingen zijn schril genoeg, en met zedekundige aanmerkingen doorvlochten, die den loop der vertelling dikwijls ontijdig storen. Kieschheid vonden wij gekwetst in deze plaatsen: Bl. 30. ‘Zij beoordeelde den man niet naar de breedte zijner schouders, noch naar de grootte van zijn ligchaam: zij kende eene grootere waarde, die onze meisjes inderdaad niet kennen.’ En bl. 143. ‘Men vindt mannen, welke de waarde van een meisje, hetgeen hunne lusten wekt, met vleeschhouwers oogen berekenen, en vrouwen, die aan de breede schouders en dikke kuiten van den man de voorkeur geven.’
Hoezeer wij dus de sorm van voorstellen, bij den Heer

{==690==} {>>pagina-aanduiding<<}
von eckartshausen, in vele opzigten, niet kunnen prijzen; zoo verdienen echter, aan den anderen kant, 's mans ernstige afkeer van de zedeloosheid, zijne hoogachting voor de onbedorvenen onder het vrouwelijk geslacht, zijn zedelijk gevoel den hoogsten lof; en, van dezen kant beschouwd, wenschen wij het boekje vele lezers en lezeressen toe, te meer, daar het toch ook deszelfs onderhoudende zijde heeft.

Tot wederzien! Of een dag aan de Linth. Uit het Hoogduitsch van J.C. Appenzeller. Te Groningen, hij W. Wonters. 1818. In gr. 8vo. 115 Bl. f 1-2-:

De opening van het Benkner Linth-kanaal, 17 April 1816, was inderdaad hoogstbelangrijk voor den Zwitser, en als 't ware een vaderlandsch feest, ter blijde herinnering waaraan een gedenkschrift welkom is. Voor den uitlander is het echter van minder belang; doch het geschrift voorhanden is ook geen geschiedkundig verslag, maar het bevat de uitboezemingen van een voor vaderland en vriendschap gevoelig hart, zoodat men het overal, als zoodanig, met hetzelfde genoegen zal lezen. Het heeft zeer eenvoudige en toch onverwachte wendingen, en menig huisselijk tooneeltje, fiksch en naïf geteekend. De schrijver reist met vrienden, bezoekt vrierden, en keert onder vrienden terug. Voorrede en opdragt wijden dit geschrift aan vaderland en vrienden, ten bewijs en aandenken van 's schrijvers getrouw en liefderijk hart. Onder de weinige aanmerkingen is eene uitvoerige, als' gevende een roerend dichtstuk uit de Herinneringsliederen van karel grasz, aan de vertaling van hetwelk de Nederduitsche overzetter zich niet heeft gewaagd, maar dat echter ons hier in het oorspronkelijke welkom was. ‘Tot wederzien,’ zegt de titel; en dit doet ons uit het boekje eene aanmerking afschrijven, die ons, gelijk vele andere, bijzonder trof: Als verschijningen ontmoeten wij hier beneden aan ons verwante wezens. Wij leeren elkander kennen, - beminnen elkander, en scheiden dan tot wederzien. Gelukkig voor ons, dat wij het laatste vaarwel niet altijd vooraf weten, en het hart niet sterker slaat, wanneer het de laatste maal is, dat de liefdevolle omarming voor hetzelve meer uitdrukt, dan de welsprekendste taal van teedere vriendschap in staat is te doen!





{==691==} {>>pagina-aanduiding<<}

Handboek voor alle Leeftijden; een Nieuwjaarsgeschenk voor alle Vrienden van Waarheid en Deugd; oorspronkelijk uit een oud Indiaansch Handschrift in verscheidene Talen, en laatstelijk uit het Fransch in het Nederduitsch, overgebragt door J.W. Statius Muller, Leeraar bij de Evang. Luthersche Gemeente te Amsterdam, enz. Te Amsterdam, bij J. van der Hey. 1818. In 12mo. 163 Bl. f 1-4-:

Nederlandsche Muzen-Almanak. 1819. Te Rotterdam, bij J. Immerzeel, Jun. 176 Bl. f 3-10-:

Almanak, aan Bevalligheid en Deugd gewijd. 1819. Te Amsterdam, bij M. Westerman. 99 Bl. f 1-5-:

Jaarboekje, door Vriendschap aan Kunst gewijd; voor 1819. Te Amsterdam, bij J.C. van Kesteren. 142 Bl. f 1-5-:

In den jare 1770 verscheen bij albert van der kroe, te Amsterdam, de derde druk van het in der tijd algemeen bekende en geachte boekje: De verlichte Bramin, naar eene Engelsche vertaling. Hetzelfde werkje, naar eene Fransche overzetting gevolgd, verschijnt thans, onder den titel van Handboek voor alle Leeftijden. Wij bedanken den Eerw. statius muller, dat hij het, in een' zoo bevalligen vorm, van nieuws deed verrijzen. Het bevat de belangrijkste en nuttigste lessen van ware levenswijshid, en mag alzoo te regt een gepast Nieuwjaarsgeschenk heeten voor alle Vrienden van Waarheid en Deugd.
Maar zelden werd, immers bij ons, verwachting hooger gespannen, dan door de aankondiging der op handen zijnde uitgave van den Nederlandschen Muzen-Almanak. Deze verwachting te overtreffen, was schier onmogelijk; haar te bevredigen, wel het hoogste, dat men redelijkerwijze kon verlangen. Wij ontvangen dan hier inderdaad een vaderlandsch verzenbundeltje, even keurig in inhoud als vorm. De namen van een' feith, bilderdijk en zijne Gade, tollens, loots, spandaw, de klijn's, warnsinck, en aantal andere Lievelingen der Nederlandsche Muzen, waarborgden ons het eerste, en de fijne smaak van den Dichter im-
{==692==} {>>pagina-aanduiding<<}
merzeel, als Uitgever, verzekerde ons bij voorraad van het laatste. Letter-, Teeken- en Graveerkunst wedijveren om den voorrang. - In bijzonderheden mogen wij niet treden. Anders zouden wij kunnen aanmerken, dat de prentjes naar van dijk enz., hoe keurig uitgevoerd, meer en min in de onvermijdelijke fout deelen, dat geene Prentkunst in staat is, het eigenaardige van eenen vermaarden Schilder, in koloriet, draperie en wat dies meer zij, te doen kennen, waarin toch dikwijls het bijzonder kenmerkende en voortreffelijke, boven onderwerp en voorstelling, gelegen is. En mogen wij, eindelijk, niet voorbij, met een enkel woord nog te gewagen van het kunstjuweeltje van den in de vaderlandsche Romance schier onovertrefbaren tollens, getiteld: dirk willemsz; waaromtrent ons echter dunkt, dat, in het gruwelbedrijf zelve, zoo als dat in den Martelaarsspiegel der Doopsgezinden staat vermeld, die van geen' vrijwilligen beul in den geredden zelven gewaagt, de daad van den onmenschelijken wachter even veel in duivelachtigheid verliest, als de Romance bij deze getrouwere voorstelling, als zoodanig, misschien zou missen, die nu echter tevens, bij de treffende schildering,
iets pijnigends achterlaat voor het gevoelige hart, dat voor eene herlezing bijkans doet huiveren. Ook zouden wij, in spijt der teekenpen van een' odevaere, hier verre den voorrang toekennen aan het prentje van Vader luiken, in straks gemelde werk bij deze gebeurtenis te vinden.
Van het Jaarboekje van westerman zeggen wij alleen, dat hetzelve, naar onzen dunk, in verscheidenheid van inhoud, netheid van uitvoering, en vooral in keurigheid van teekening en gravure, dat van het vorige jaar nog overtreft; ja, dat zelfs de Muzen-Almanak zich wel schrap mag zetten, om hetzelve, in laatstgemelde opzigt, te evenaren.
En nu nog No. 4. Hoezeer deze, te voren, zijnen rang, te midden der gewone Almanakken, zeer wel zou weten te handhaven, mag hij echter niet in vergelijking komen bij een' der in het hoofd dezes aangekondigde. Anders is de inhoud, voor dusdanig boeksken, niet kwalijk gekozen, welgeschikt, en der goede zeden geenszins hinderlijk. De beelden op de plaatjes zijn wat groot uitgevallen. Wij wenschen, dat de Kunst het offer, haar door de Vriendschap zoo welmeenend aangeboden, niet zal versmaden.





{==693==} {>>pagina-aanduiding<<}

Boekbeschouwing.

Onderzoekingen naar den toestand des Christendoms in Zuid-Afrika, getrokken uit de Reis van den Eerw. Heer J. Campbell, Predikant te Kingsland bij Londen, en uit de Brieven der Zendelingen tot het einde van het jaar 1815, door J. Werninck, Th.D. Ned. Pred. te Londen enz. Te Groningen, bij J. Oomkens. 1817. In gr. 8vo. VIII en 416 Bl. Met eene Kaart. f 3-12-:

Te midden der onkunde van Europa aan verreweg het grootste gedeelte van het derde, of, in tijdsorde van bevolking, waarschijnlijk tweede, Werelddeel, waaraan het zijne vroegste beschaving voor een goed gedeelte te danken heeft; te midden van de ongelukkige pogingen der Europeërs, welke, door het vernielende klimaat en onherbergzame Volken gedwarsboomd, reeds het leven gekost hebben aan een' ganschen drom van martelaars der wetenschap, onder welken park en hornemann, benevens de manschap van den ongelukkigen tuckey, tot nu toe de laatste, en geenszins de minst belangrijke zijn, - laat nogtans de onvermoeide weetlust zich niet afschrikken, om dien digten sluijer op te ligten, en aan ons Werelddeel de kennis van het vaderland der monsters zoo wel, als der uitstekendste natuurpracht, meer dan slechts langs de kust, te doen kennen. Nieuwsgierigheid is echter niet de éénige drijfveer dier pogingen: een edeler roersel, meer verwant met onze zedelijke natuur, drijft velen daarheen, aan welken men, tot roem onzer eeuw en beschaving, waarlijk den naam van gelukzoekers niet kan geven. De verbetering van het lot der Zonen van Afrika - misschien het ongelukkigste, meest verwaarloosde gedeelte des menschelijken huisgezins - heeft den moed van vele

{==694==} {>>pagina-aanduiding<<}
dier edele Reizigers ontvlamd, en hun de hette der keerkringszon, de koortsen van den regentijd, en de woestheid der bewoners doen tarten. Uit het Noorden, uit het Westen, zelfs uit het Oosten is men in Afrika gedrongen, om, zoo mogelijk, een middel te zoeken, om deszelfs ingezetenen uit hunnen vernederden staat op te heffen; maar vooral uit het Zuiden. Deze weg beveelt zich ook verreweg het meest boven allen aan. Hier blijft men in de (zuidelijke) gematigde luchtstreek; het klimaat is doorgaans gezond; de nabijheid eener reeds oude en magtige Europesche Volkplanting geeft een' krachtigen ruggesteun aan den ondernemer, die van hier wil doordringen; het Islamismus, 't welk overal de vorderingen van den geest schijnt te stremmen, en overal, met den naijver van een' vijandigen, onverzoenlijken bloedverwant, het Christendom terugstoot, is hier onbekend; de Volken, die zich hier opdoen, zijn grootendeels zachter, en door vrijheid van ingewortelde vooroordeelen oneindig geschikter, om aan het Evangelie - dat groote, algemeene middel van beschaving en volksgeluk - deel te nemen, dan de woeste Moor der Woestijn, of zelfs de door hem reeds met bigotterie besmette Neger van Tombuctoo en Bambarra. Hier heen hebben zich dan ook bij voorkeur, sedert een twintigtal jaren, die mannen gewend, welke van de uitbreiding des Christendoms onder de Heidenen hunne voornaamste bezigheid maken, en, voor Engelsche rekening, ten deele uit Groot-Brittanje, ten deele uit ons Vaderland, daarheen vertrokken zijn. Merkwaaardig is het contrast tusschen den uitslag hunner ondernemingen en die der enkel aardrijkskundige Zendelingen aan de Westkust. Terwijl deze, met alle de even opgenoemde belemmeringen worstelende, de moedigste helden der wetenschap zien bezwijken, zonder
iets van belang tot heil der Negers uit te werken, breidt zich van de Kaap-kolonie, even als uit een brandpunt, het Christendom, met den hem eigenen - dat is stillen, weinig opgemerkten - gang, reeds in een' zeer aanmerkelijken cir-
{==695==} {>>pagina-aanduiding<<}
kelboog naar het Noorden en Noordoosten en Oosten uit. Veel tegenspraaks heeft het Londensche Zendelinggenootschap, ook van brave, kundige menschen, ontmoet: men heeft het als vreemd aan, schier als vijandig tegen beschaving doen voorkomen: maar, met het voor ons liggende boek in de hand, mogen wij deszelfs eerlijke en kundige bestrijders wel toeroepen: komt en ziet! - En het is niet alleen het hoofddoel, 't welk hier, bijna boven verwachting, vervuld wordt; ook dat bijoogmerk, 't welk geenen beschaafden Europeër onverschillig kan zijn, - de uitbreiding onzer kennis des Aardrijks, - is door deze veelal eenvoudige lieden reeds op eene wijze bevorderd, die met de kostbare pogingen der Afrikaansche Societeit, uit de bloem van Engelands Geleerden bestaande, wedijvert. Doch onze Lezers verwachten meer dan magtspreuken. Welaan! geven wij hun uit dit boek de bewijzen voor een en ander, en beginnen wij met het laatste, met de vorderingen der wetenschap.
De Heer campbell geeft ons in dit werk kennis aan verscheidene Volken en plaatsen, die wij voorheen niet, aan andere, die wij naauwelijks bij name kenden, en waarvan hij sommige zelf bezocht, van andere slechts berigten ontvangen heeft. Wij zullen dezelve in eene geregelde orde doorloopen, beginnende van het uiterste Noorden.
Langs de Groote of Oranje-rivier, die, reeds buiten de grenzen der Volkplanting, hare statige vloeden tusschen rotsige oevers verschuilt, schaars door een' menschelijken voetstap betreden, ligt aan de Zuidzijde het kleine, aan de Noordzijde het groote Namacqua-land; Volken, ons eenigermate bekend door vaillant, barrow en lichtenstein. Zij kennen van het Opperwezen den naam, meer niet; de onsterselijkheid der ziel is hun onbekend, (een bewijs van diepe barbaarschheid) maar zij gelooven aan tooverij. Onverschilligheid omtrent het zedelijk gedrag hunner kinderen, die zij anders schijnen te beminnen, teelt minach-
{==696==} {>>pagina-aanduiding<<}
ting van dezen voor de ouders. Zeer vreemd is de manier van aanneming der toga virilis: men wordt geen man, dan door het vet van een geslagt beest op het hoofd en om den hals te binden, tot het verrot en langzaam afvalt, door het insmeren der ingewanden van dat dier in zijne huid, door insnijdingen in de borst, door eene gevangenis van acht dagen in eene hut, en door het onthouden van alle voedsel gedurende dien tijd, behalve koemelk. Waarlijk! de naam van man wordt daar ten duren prijze gekocht. Zij zijn, gelijk de Kaffers en andere Natiën in dien oord, Herdervolken, en hunne oorlogen ontstaan meestal door hun vee. Ten Noorden van het groote Namacqua-land is dat der Damaranen, mede een Herdervolk, door rijkdom en armoede in twee scherp afgedeelde klassen verdeeld, waarvan de eerste zich in koehuiden kleedt, de andere naakt is. Zij hebben eenige kennis aan de bewerking van koper en ijzer, en kweeken zelfs tuinen aan; hunne taal, gedaante en kleur zweemt naar die van Mosambique, op de Oostkust, bijna op dezelfde breedte, gelegen. De Schrijver zegt, dat de Damaranen zoo wel als de Namacquas
eene groote vrees koesteren voor de aannadering des doods, waarvan niemand de oorzaak weet te zeggen: maar, is deze vrees dan niet natuurlijk, vooral bij menschen, die niets aan de overzijde des grafs kennen? - Nog meer Noordwaarts dan de Damararen wonen de Kabben, die ook in ijzer werken, en meer landwaarts de Navissen, een zeer talrijk en magtig Volk. (De zeer geringe kennis aan deze drie laatste Natiën is men alleen aan berigten der Namacquas verschuldigd.) Tusschen deze Volken en de Kaap-kolonie ligt eene groote zandwoestijn, nogtans met enkele bronnen afgewisseld: de grenzen der Volkplantinge breiden zich naar dien kant van tijd tot tijd uit, en de woningen der Europesche landlieden zijn in een' menschenleeftijd (volgens berigt van een' ouden Hottentot) van vijf tot zevenentwintig dagreizen van de Kaap-stad uitgebreid. (Zie bl. 260. vergel. met bl. 276.) Tusschen de Namacquas

{==697==} {>>pagina-aanduiding<<}
en Griquas (Bastaard-hottentotten) schijnen de boorden der Oranjerivier geheel onbewoond te zijn: alleen zwerven hier, op den zuideroever, de niet zeer talrijke Corannas, ook een Volk van Veehoeders, door geene behoeften aan arbeid gewoon, en die dus het grootste gedeelte van hun leven verslapen, ook geheel verdierlijkt zijn, en zich weinig om de hun toch zeker vreemde komst van het talrijke gezelschap der Zendelingen bekommerden. De natuur brengt hier wit, blaauw en purper marmer, en asbest (steenvlas of pluimaluin) van verscheidene kleuren voort. Onder de natuurverschijnselen in deze barre oorden behooren vogelnesten van drie en vier ellen in den omtrek, van gras gemaakt door een vogeltje, niet ongelijk aan den goudvink, en eene geheele kraal of dorp van vogelen in zich bevattende. Het eerste Volk, 't welk men nu (behalve de Boschjesmannen, waarvan straks nader) ontmoet, zijn de Griquas, die reeds, naar 't schijnt, eenige beginselen van beschaving bezitten. Zij bewonen omtrent het midden van den loop der Groote Rivier, en meer Noordwaarts op van hen vindt men de Matchappezen, een stam van het uitgestrekte en, met de omliggende Natiën vergeleken, vrij beschaafde Volk der Bootchuanas, bij lichtenstein, die hen ook bezocht heeft, Beetjuanas genoemd; (deze noemt den stam der Matchappezen ook Maatjapings;) en het gezegde van den Vertaler, of liever Redacteur, dezer berigten, den Eerw. werninck, alsof hunne stad Lattakoe den Nederlanderen geheel onbekend zou zijn, is niet volkomen juist: men zie de Ned. vertaling van lichtenstein's Reizen, IVde D. bl. 265 enz. vooral bl. 281. Men herkent
duidelijk in lichtenstéin's Koning mulihawang den mallyabang van campbell, thans overleden, en door zijnen neef matieb (methibo bij lichtenstein) opgevolgd. Aan de onbemuurde stad Lattakoe, de hoofdplaats van dit Volk, geeft campbell 1500 huizen en 7500, lichtenstein slechts 600 huizen en 5000 inwoners. Maar lichtenstein zelf

{==698==} {>>pagina-aanduiding<<}
was in zijn bezoek dezer stad en omstreken door de Zendelingen voorgegaan, die hem daartoe als 't ware den weg gebaand hadden. Vrolijker, luidruchtiger, snapachtiger Volk, dan deze Matchappezen zijn, zal men bezwaarlijk elders aantreffen. De jonge lieden hebben geene bezigheden, maar zwerven rond door de stad; de meisjes en vrouwen houden zich bezig met, bespottelijk opgetooid, door de stad te dansen en te zingen. De vrouwen nemen den landbouw waar. Zelfs de Koningin spit den grondoom met andere, waartoe zij het houweel gebruiken. Ook bij dezen zwaren arbeid begeeft haar de gelukkige luchthartigheid van aard niet (die zij met vele andere inboorlingen van Afrika gemeen hebben, doch in grootere mate); alle zingen onder den arbeid, en spitten den grond om op de maat, zoodat zij den arbeid tot een vreugdebedrijf maken. Eenvoudig zijn hunne zeden: het onderscheidingsteeken van den Koning is, dat hij het digtst bij den pot met boonen zit, en de eenigste is, die eenen lepel heeft; de Prinsessen snijden het morsige vleesch voor. Olifanten-, leeuwen-, tijger-, kameelpaarden-, woudezel-vleesch enz. wordt met veel smaak gegeten. De vrolijkheid en eenvoudigheid dezes Volks belet hen echter niet, somtijds wreed, ja verraderlijk te zijn omtrent vreemdelingen, en onverschillig omtrent het leven der hunnen. (Zie bl. 160 dezer berigten.) Van de zee hebben zij geen denkbeeld, zoo min als van scheepvaart; de booten zijn in hun oog groote houten bakken. Het blijkt, dat Zuid-Afrika, van het land der Bootchuanas af gerekend, vrij sterk bevolkt is, en dat daarin meer of min beschaving heerscht, gelijk er ook koper- en ijzermijnen gevonden worden, waartoe zij misdadigers schijnen te gebruiken. Noordoostwaarts van de Matchappezen wonen de wreedere Wanketsen, die zich schuldig gemaakt hebben aan den moord van Dr. cogan, die door hun land reisde, maar
voorts althans niet minder beschaafd en in den landbouw bedreven zijn, dan de Bootchuanas. (Dat zulks geene tegenstrijdigheid is, blijkt aan het

{==699==} {>>pagina-aanduiding<<}
voorbeeld der Mexikanen in Amerika, die ook wreedheid en beschaafdheid paarden.) Tusschen hen en de Matchappezen liggende Morolongen onder zekeren moesso, en bewonen eene stad van wel 11 of 12,000 inwoners. (Ook dezen kent lichtenstein onder den naam van Muruhlongs. Voor 't overige verschilt de opgave der Bootchuana-stammen bij dezen (IVde D. bl. 338) en bij onzen Schrijver aanmerkelijk in sommige namen, terwijl zij in andere, gelijk de Tamakkas, Makquanen of Maquinis enz., weder overeenkomen.) De Zendelingen bezochten ook de stad Malapietsie, veel kleiner dan Lattakoe, en nog nooit door Europeanen bezocht. Over 't algemeen schijnt het Volk der Bootchuanas eene meerdere bevolking en grootere beginselen van beschaving van den maatschappelijken (niet zedelijken) toestand in het binnenland van Afrika te doen vermoeden, dan men tot hiertoe gedacht had, ten minste sedert het ongeloof aan de blijkbaar opgesmukte Portugesche berigten. Ten Zuidoosten van deze dus vrij uitgebreide Natie hebben de Boschjesmannen hunnen zetel omstreeks de oorsprongen der Oranjerivier, de Malalariën, de Gele, de Alexander- en Craddocks-rivieren, (in eenige romaneske, bekoorlijke streken.) Wij kennen dit Volk reeds vrij naauwkeurig, vooral uit barrow en lichtenstein; nogtans zijn de berigten der Zendelingen, die zelfs niet aan de verbetering van dit zeer diep gezonkene, bijna verdierlijkte menschenras wanhopen, van belang. Hun volkomen gebrek aan ontwikkeld zedelijk gevoel, zelfs aan het
instinct der kinderliefde, blijkt ook hier uit vele proeven. Wanneer de Boschjesmannen eenen aanval van leeuwen niet ontgaan kunnen, werpen zij hunne kinderen neder, ten einde zich door de vlugt te redden, terwijl het wild gedierte dezelve verscheurt. Weigeren de vaders voor de kinderen te zorgen, zoo brengen de moeders dezelve om 't leven. Een jonge Boschjesman, die met de reizigers medetrok, kon in het eerst geen denkbeeld bekomen van goed of kwaad; tot het laatste

{==700==} {>>pagina-aanduiding<<}
rekende hij althans niet het doodslaan zijner landgenooten. Ook de troep van den Heer campbell verloor eenen waardigen reisgenoot door de vergiftigde pijlen dezer Barbaren, die, van den Oceaan bij den mond der groote Rivier af, tot haren oorsprong toe, het land der beschaafdere Bootchuanas omgeven, en, met de zandwoestijnen, rotsen en drooge velden, eenen muur des afscheidsels tusschen deze laatsten en de Europeërs opwerpen, die echter voor den ijver der Zendelingen niet onbeklimbaar geweest is. Op de Kaart bij dit werk worden zij onderscheiden door de namen van zwervende, wilde en Makoensche Boschjesmannen; de laatsten grenzen ten Noorden aan de Tamakkas of Roode Kaffers, ten Zuiden aan de Mamboekies en Tamboekies, die zich, langs de kust des Indischen Oceaans, van de Lagoa-baai uitstrekken tot aan het land der eigenlijk genoemde Kaffers, (de Koossas van lichtenstein, die ook de Bootchuanas tot de Kaffers betrekt.) Deze laatsten zijn ons door alberti en van der kemp genoegzaam bekend geworden; ook is, 't geen wij hier over dezelve vinden, kort en minder nieuw. Onmiddellijk aan deze strijdbare en voor de volkplanters lastige Natie grenst het Distrikt Uitenhage der Kolonie, waarvan het westelijke gedeelte, voormaals Zureveld, of het land der niet meer bestaande Gonaquas, thans Albanië genoemd wordt, en de nieuwe plaatsen Grahamsstad (sedert 1811) en het nog jongere zendelingsoord Theopolis. Vandaar tot de Kaap is alles bekend.
Zien wij nu ten anderen, in hoe verre het beschavende, verzachtende, Volken verbindende Christendom reeds binnen deze verbazend groote ruimte is doorgedrongen. De neerlating Bethelsdorp, de hoofdplaats der Zendelingen, moet sedert van der kemp's tijden aanmerkelijk verbeterd zijn, gelijk ook door den Vertaler van lichtenstein's Reize, in de voorrede voor het IIIde Deel, wordt erkend. In 1803 bedroeg het horenvee slechts 218, in 1811 reeds 1181, in 1812 1904, en een jaar daarna 2206 stuks, in weerwil van

{==701==} {>>pagina-aanduiding<<}
ziekten, wilde dieren, en diefstal door de Kaffers. Men vindt aldaar allerlei neringen en bedrijven, ook tuinbouw; de woningen worden reeds vrij duur verkocht, en de Zendelingen zijn onvermoeid bezig, ‘om den inwoneren van Bethelsdorp niet alleen godsdienstig onderwijs te geven, maar hun nuttige handwerken te leeren, en daardoor hen, zoo veel mogelijk, te heschaven.’ Bl. 49, 50. De Zendelingen erkennen nu zelve, dat van der kemp te weinig de uitwendige verbetering van het lot der wilde Volken behartigd heeft, en tot hen afgedaald is, in plaats van hen tot zich op te heffen. Sedert deze verandering van systema heeft het Genootschap dan ook rijke vruchten gedragen. Niet alleen heeft men, in de barre streken omtrent den mond der Oranjerivier, het zendelingsoord Palla opgerigt, hetwelk (volgens brieven van Mei 1815) reeds vele nieuwelingen bekwam, en voorspoed beloofde, waartoe de Zendeling albrecht veel had bijgedragen, doch een jaar later, volgens de eigene berigten der Zendelingen, door het overlijden der leeraars en wangedrag der leden zeer in verval was. Nog meer Noordwaarts, aan de Klipfontein, in het groote Namacqua-land, is ook een Instituut opgerigt. Veel verder, op den weg naar de Bootchuanas, is eene andere zendelingsplaats, Griquastad, (voorheen Klaarwater) welke reeds veel ten behoeve van het Volk der Griquas moet gedaan hebben, dat gaarne naar hunne woorden luistert; ook onder de naburige Corannas wordt door dit middel Christendom en beschaving uitgebreid. De bevolking bedraagt van beide Natiën ruim 2600, waarvan reeds 210 werkelijk school en godsdienstig onderwijs ontvangen; reeds 100 inboorlingen kunnen lezen; ook worden dezelve in handwerken onderwezen.
De wetten dezer nieuwe Volkplanting werden op de verdere reis van den Heer campbell aan de naburige Corannas, die men ontmoette, voorgelezen, en dus dezelve ook zoo veel mogelijk in het rond uitgebreid. Aanmerkelijk zijn reeds de werkingen des Christendoms on-
{==702==} {>>pagina-aanduiding<<}
der de Griquas ter verbetering van hart en wandel. Vanhier zal men ook op de Bootchuanas moeten werken, zoo dezen Zendelingen bij zich willen ontvangen, hetgeen hun Koning matieb meer of min flaauw heeft toegestemd. Onder de Boschjesmannen vond de Heer campbell in het schoonste des lands eene vreedzame kraal, die met vreugde Zendelingen wilde ontvangen. Vanhier tot de Kaffers heeft men nog niets kunnen doen; doch hier is in het begin van 1816 eene verandering ten goede bewerkt, die Koning geike zelv' en verscheidene andere Opperhoofden met een vurig verlangen bezield heeft, om het Christendom te leeren kennen, zoodat toen reeds werkelijk de vergunning tot eene zending gegeven, en de plaats daartoe bepaald was. Men weet, dat reeds van der kemp dit voornemen gekoesterd had, maar het door de toenmalige onwilligheid der Kaffers had moeten opgeven: nogtans heeft het zaad, door hem uitgestrooid, bij velen wortel geschoten, en begint thans te ontkiemen; de zoon zelfs van eenen Overste onder hen predikt ijverig het Christendom. De zwervende Hottentot afrikaner, de schrik van geheel de nabuurschap der Volkplantingen, en vooral der Zendelingen, is geheel omgekeerd, en ‘van een verscheurend roofgedierte in een zachtmoedig lam veranderd.’ Onder de Hottentotten zijn verscheidene personen tot de prediking bij hunne landgenooten in staat, onder welken de ijverige cupids, reisgenoot van den onvermoeiden
Zendeling read, zich onderscheidt.
Wanneer men alle deze daadzaken bijeentrekt, zal men gewis aan dit boek geene belangrijkheid ontzeggen, en even min onverschillig of zelfs afkeerig blijven van het Zendelingswerk in dit gedeelte der wereld. Geenszins willen wij den Heer lichtenstein en anderen van kwade trouw verdenken; integendeel, wij gelooven, dat hunne berigten op dat tijdstip veel waarheids behelsden, en dat misschien nog menig Zendeling meer een' onverlichten ijver, dan eene wijze zucht voor

{==703==} {>>pagina-aanduiding<<}
waarheid en Christendom gehoor geeft, en daardoor de vrucht zijner pogingen stremt; maar over 't algemeen is toch verbetering zigtbaar; men ontdekt, dat de Zendelingen Godsdienst en beschaving hand aan hand laten gaan, en niet eenzijdig den eersten aan de tweede opofferen, hetwelk de hatelijke ondeugden eener baatzuchtige halfbeschaving ontwikkelt, noch de laatste van hun plan uitsluiten, hetwelk enkel geschikt is om onkundige dweepers te vormen. Zijn de Hernhutters aan de Baviaanskloof (thans het Genadedal) hun dan ook vooruit, zij wenden toch loffelijke pogingen aan, om met dezen te wedijveren; en het is billijk, hierbij ook de grootere moeijelijkheid in aanmerking te nemen, waaraan de meer afgelegene Engelsche Zendelingen boven de Hernhutsche Broeders, in de nabijheid der Kaap-stad, blootstaan.
Met dit alles kunnen wij niet ontkennen, dat in dit werk al te veel melding gemaakt wordt van den tijd, wanneer de Zendelingen predikten, het avondmaal uitdeelden enz., zelfs de teksten der leerredenen, waarin, op zulk eenen afstand, de Europesche Lezer gewis geen belang heeft. Ook is het jammer, dat de Schrijver niet wat meer werks van de Natuurlijke Historie des lands heeft kunnen of willen maken; iets, waarvan men uit enkele stalen ziet, dat stofs genoeg in deze ruime gewesten voorhanden was, en waarin hij bij lichtenstein verbazend achterstaat. Hoe schilderachtig, hoe belangwekkend is b.v. de reis van dezen naar Lattakoe door eene streek, althans even bar, als welke campbell, vandaar terugkomende, doortrok; en hoe dor is nogtans het verhaal van dezen! Deze dorheid hindert vooral in het begin, eer men buiten de Volkplanting komt, en deed den Rec. meermalen het boek verdrietig uit de handen leggen, tot hij zich vervolgens voor zijne moeite beloond zag.
Mogt het Zendelingswerk, sedert eenigen tijd op Otahiti met zulk een' schitterenden uitslag bekroond, ook in het Zuiden van Afrika op den duur rijke vruchten der Geregtigheid dragen!


{==704==} {>>pagina-aanduiding<<}

De Christelijke Zedeleer. Door F.V. Reinhard, Eersten Hofprediker, enz. te Dresden. Uit het Hoogduitsch. VIIIste Deel. Te Leiden, bij A. en J. Honkoop. In gr. 8vo. 398 Bl. f 3-12:

Jammer is het inderdaad, dat dit voortreffelijk werk niet in aller handen is; maar aan weinige Leeraren van den Godsdienst is het echter geheel onbekend; en niemand is er, die het kent, of hij hecht er groote waarde aan, en het smart hem, met ons, dat de voortreffelijke Schrijver door den dood verhinderd is, hetzelve volkomen af te werken. Van het derde deel hebben wij hier nu het uitvoerig, welbewerkt slot. De zinnelijke hulpmiddelen, welke de Godsdienst aanbeveelt, om de beoefening van het goede te verligten: de kerkelijke gemeenschap; de broederlijke bestraffing; het gebruik der H. Schrift en nuttige boeken; openbare, gemeenschappelijke Godsvereering; feestdagen, en stichtingsuren; (oefeningen:) Doop en Avondmaal. Vervolgens de geestelijke hulpmiddelen tot hetzelfde doel: inkeer in ons binnenste; zelfbeproeving; bestendig gadeslaan van zichzelven; verstandig genot van onszelven; bespiegeling van verschillende soort; vrome gemoedstemming; het gebed; het vasthouden aan nuttige grondstellingen en levensregelen; vrijwillige oefeningen van zelfverloochening; het zorgvuldig bewaken van onszelven. Het laatste deel intusschen, hetwelk de wijze behandelt, waarop de echte zelfverbetering ontstaat, en des menschen langzame vorming tot volkomenheid, is even uitmuntend begonnen, doch niet ten einde gebragt; en dit smart te meer, daar niemand gemakkelijk besluiten zal, de proef te nemen, om het werk van eenen reinhard nu te eindigen. Wij wenschen echter, met den Vertaler, dat een daartoe bevoegde iedere bedenking ter zijde zette, gaf, wat hij kon, en tevens van geheel het werk zoodanig een kort begrip

{==705==} {>>pagina-aanduiding<<}
vervaardigde, als ter voorbereiding en ook gemakkelijke herinnering van het groote werk dienen kon; en hetwelk niet zou nalaten, (dit voegen wij er bij) de begeerte, om het werk zelve te bezitten en bij iedere bijzonderheid te kunnen raadplegen, krachtig uit te lokken. En of wij, ter vervulling van dezen wensch, hierdoor eenigzins mogten medewerken, willen wij, met 's mans eigene woorden, opgeven, wat er nog aan ontbreekt. De bekeering was nog te behandelen overig. Reinhard sprak nu over den gemoedstoestand van onverbeterde menschen; het noodzakelijke en den aard van de wekking uit dezen toestand; de verschillende soorten der wekking; hoe het met dezelve doorgaans gaat; aanmerkingen hieromtrent; de krachtige, en van het behoorlijk gevolg verzelde, wekking; ware aanvang der Christelijke gemoedsverandering; menigte van uiterlijke dingen, die dezelve bewerken en vergezellen; of men het tijdstip der bekeering moet kunnen opgeven; gevolgen van den aanvang der gemoedsverandering; de erkentenis der zonde, die noodig is; derzelver omvang; hoe deze erkentenis doorgaans is, en hoe men dezelve rigten moet; het langzaam toenemen daarvan; bronnen en middelen ter bevordering; daarmede gepaard gaand berouw en droefheid, in derzelver aard; trappen en oorzaken daarvan; de boetkamp en nuttige vertwijfeling. Tot zoo verre reinhard; en nu liet hij dan nog overig: ‘Een zondaar, die de ongelukkige betrekking tot God, zijnen Schepper en Weldoener, waarin zijne misdrijven hem gebragt hebben, en zijne groote strafbaarheid voor God, heeft leeren gevoelen, moet beseffen, dat er voor hem alles daarvan afhangt, dat hij in eene betere betrekking tot God gerake, en zich van Gods goedertierenheid en genade verzekere; dewijl hij anders moed noch kracht hebben zal, om aan zijne zelfverbetering te arbeiden. Nu kan men intusschen, naar de leer van het Evangelie, Gods genade niet deelachtig worden, dan door een geloof, dat zich Gods beloften in
Christus toeëigent, en

{==706==} {>>pagina-aanduiding<<}
zich gaarne en gewillig aan de schikkingen onderwerpt, die God door Christus tot heil van zondaren heeft gemaakt. Van dit geloof, dat, juist omdat het den verschrikten en versaagden zondaar moed inboezemt, en hem een nieuw leven geeft, voor de Christelijke zelfverbetering van het hoogste gewigt is, moet derhalve ook afzonderlijk gehandeld worden. - Daar het ware geloof zich aan de gansche orde, die God tot redding der menschen gemaakt heeft, onderwerpt, maar een wezenlijk deel dezer orde in den eisch bestaat, dat de begenadigde zondaar niet verder zondige, maar Gods wil, en gevolgelijk de Zedewet, gehoorzaam opvolge; zoo is een opregt pogen, om zich van alle kwaad te reinigen, en het goede te doen, een noodwendig en onmisbaar gevolg van het ware geloof. Dit pogen verdient dus ook afzonderlijk beschouwd te worden. - Heeft het nalaten van het kwade en het doen van het goede door dit pogen werkelijk een' aanvang genomen, dan moet men hetzelve onafgebroken voortzetten, en onophoudelijk in het goede wassen en toenemen. Maar, naar de ondervinding, doet men zulks op verre na nog niet steeds. Deze vordering in het goede is aan ontelbaar vele zwarigheden onderhevig. De ijver in het voortgaan verkoelt. Men vervalt tot een traag stilstaan, of wel tot een werkelijk achteruitgaan. De wasdom in het goede, en derzelver geschiedenis, verdient dus eene gansch bijzondere opmerkzaamheid, en men behoort alle daaraan verknochte afwisselingen naauwkeurig te kennen. - Eindelijk bestaat het doel der ware zelfverbetering in de Christelijke volkomenheid. Deze nadert hare voleinding, naar mate zij het tot de hoogste reinheid en deugd, tot de hoogste gelijkheid aan God brengt, welke de menschelijke natuur op aarde bereiken kan. De Christelijke volkomenheid, welke men maar al te dikwijls in eene valsche grootheid, in eene onnatuurlijk dweepachtige verhevenheid, gezocht heeft, moet dus zorg-
{==707==} {>>pagina-aanduiding<<}
vuldig in het regte licht gesteld, en de wijze, waarop men dezelve steeds meer
naderen, en daarmede het werk der zedelijke verbetering ten einde brengen kan, moet naauwkeurig aangetoond worden. Met dit onderzoek loopt van zelf alles af, wat dit deel der Zedeleer bevatten moet.’
Velen lezen reinhard in het oorspronkelijke; en, ten aanzien van dit werk vooral, hebben dezen veel vooruit. De weinige aanmerkingen van den Vertaler zijn toch, immers wat dit Deel betreft, van geen zeer groot belang. Echter verblijden wij ons, dit voortreffelijk werk ook in onze tale te bezitten.

De waardij en het regt gebruik der Hervorming, ter bevordering eener edele denk- en gewetensvrijheid; van G.C.C. Uit het Hoogduitsch. Te Groningen, bij W. Zuidema. 1817. In gr. 8vo. 80 Bl. f :-15-:

Wij wenschen, dat dit boekje in veler handen moge komen; want wij houden het voor eenen uitnemenden leiddraad ter verkrijging van eenig inzigt in bijzonderheden, rakende den staat der Christelijke Kerk en der Hervorming. De Schrijver heeft ook, blijkens zijn voorberigt, dit stukje bestemd voor lezers, die in de geschiedenis der Hervorming nog vreemdelingen, of er nog te weinig mede bekend zijn, om er zich een regt begrip van te maken. Hij kent Leeraars, die van deze geschiedenis niet veel meer weten dan de namen luther, melanchthon enz., of ten minste zich met deze geschiedenis onbekend aanstellen, alzoo er de regte gevolgen of niet uit kunnen, of niet uit willen trekken; en deze zijn het voornamelijk, die de weldadige werkingen der Hervorming stuiten.
Reeds in 1795 is dit stukje in Leipzig gedrukt; reeds vóór eenige jaren had de vertaler - ook den stand van Evangeliedlienaar bekleedende - de overzetting begon-
{==708==} {>>pagina-aanduiding<<}
nen: maar omstandigheden in de politieke wereld deden hem dit werk staken. Nu oordeelde hij het tijd te zijn, om, door de uitgave van hetzelve in 't Nederduitsch, iets bij te dragen ter bevordering van godsdienstig belang. Wij erkennen in dit doen zijnen echt Protestantschen geest, en zeggen hem dank voor zijne vloeijende vertaling, die, benevens het belang der zaken, maakt, dat men het, ééns ter lezing opgevat hebbende, schier niet uit de handen leggen kan.
Een motto van luther, aan het hoofd van het werkje geplaatst, doet ons deszelfs geest genoegzaam kennen. Wij willen het vertaald mededeelen: ‘Ik wil vrij zijn, en mij door geene magtspreuken van Kerkvergadering, wereldlijke Magt, Akademie of Paus laten binden; maar vrijmoedig belijden, wat mij waarheid blijkt te zijn, het moge nu door eenen Orthodox of door eenen Heterodox beweerd, en door welke Kerkvergadering ook goedgekeurd of verworpen worden.’
De Schrijver geeft eerst op, den staat der Kerke, en de misbruiken in dezelve, benevens eene beknopte geschiedenis der Hervorming. De geschiedkundige aanwijzingen, welke, zonder belemmering van het vloeijende des stijls, niet wel ingevlochten konden worden, geeft hij telkens in eene noot. Dit is juist het schoone mede van dit geschrift, voor met bijzonderheden min bekende lezers. En waarlijk, thans, daar de beschouwing van het werk der Hervorming zoo aan de orde van den dag is, is eene wat nadere kennis dezer bijzonderheden, dan menig ook niet geheel onbedrevene bezit, wel noodig. Al verder wijst de Schrijver den vinger der Voorzienigheid in het werk der Hervorming, benevens het gewigt der gevolgen van hetzelve, aan; terwijl hij meteen de tegenwerpingen, die te dezen aanzien konden gemaakt worden, ontzenuwt. Eindelijk wordt opgegeven, hoe men de Hervorming te gebruiken hebbe, en wat er gedaan moet worden, om het door haar aangevangene te voltooijen. De Schrijver laat zich bij de-
{==709==} {>>pagina-aanduiding<<}
ze gelegenheid in op de beoordeeling van de noodzakelijkheid of schadelijkheid der symbolische boeken, of staande geloofsbelijdenissen, en vergeet niet, de noodige vrijmoedigheid, maar tevens voorzigtigheid en bescheidenheid, aan te raden. Hij maakt onderscheid tusschen praktisch-onschadelijke en praktisch-schadelijke dwalingen in een kerkelijk leerstelsel, en geeft van de laatste eene kleine lijst. Wij hadden evenwel gewenscht, dat hij deze stellingen, in plaats van ze maar geheel te schrappen, liever van hare bijbelsche en onschadelijke zijde had voorgesteld: men kan ze immers niet geheel onbijbelsch noemen; maar slechts hare verkeerde voorstelling en misbruik is zoodanig. De leer der volstrekte verkiezing en verwerping staat op deze lijst niet: dit komt waarschijnlijk daarvandaan, dat in Duitschland de Hervormde kerken, zoo min als de Engelsche kerk en de Hervormden in Frankrijk, zich nimmer aan de vaststelling van dezelve hebben willen onderwerpen.
Alles wordt gestaafd met aanhalingen uit de schriften der Hervormers zelve. - De Schrijver is een echt bijbelsch Christen. - Tweemaal vinden wij Martburg in plaats van Wartburg, eens Holmstad in plaats van Helmstadt; zeker drukfouten.




Kort Onderwijs aangaande de Boeken des O. en N. Verbonds, door Alexander de Koning, Predikant te Sliedrecht. Te Amsterdam, bij W. van Vliet. 1817. In kl. 8vo. 24 Bl. f :-2-8

Het register der Bijbelboeken, voorts over den inhoud van ieder boek een enkel woord, zoodat het boekje den kinderen dit noodig onderrigt geeft, hetwelk bij de catechisatiën wel eens vergeten wordt. Deze 23 kleine lesjes zullen onderwijzer en leerling maar weinig ophouden, als een aanhangsel bij de catechiseerles beschouwd, en het noodig van buiten leeren derzelven kost ook weinig moeite.





{==710==} {>>pagina-aanduiding<<}

Redevoering over het lot der Armen, en de middelen, welke in onzen kring liggen, om, door het aanwenden derzelve, de armoede te weren, en maatschappelijk en bijzonder geluk te bevorderen; uitgesproken den 18 Febr. 1818, in het Departement Sneek, der Maatschappij: Tot Nut van 't Algemeen, door H.W.C.A. Visser. Te Sneek, bij F.W.V.B. Smallenburg. In gr. 8vo. 44 Bl. f :-8-:

Met warme deelneming wordt hier het groot aantal en ellendig lot der Armen aangewezen, en gewenkt op het hierdoor der Maatschappije dreigend gevaar; terwijl de verhelping van die ellende als Christenpligt herinnerd wordt en aangebonden. Wat de middelen, die de Schrijver aangeeft, betreft, zoo bepaalt hij zich niet bij 't geen men van Rijks- of Stadswege verlangen en verwachten moet, maar bij 't geen door bijzondere welgezinde leden der maatschappij kan worden verrigt, deels als behoedmiddelen tegen vermeerdering van armoede, (verzorging van kraamvrouwen enz., fondsen voor zieken en ter begrafenis, en het oprigten van spaarbanken) deels als werkelijke hulpmiddelen bij het bestaand gebrek, waarbij hij zich dan 1) tot de werkelijk bedeelden, en 2) tot de armenkinderen bepaalt, (zorg voor de herstelling der organisatie van de verzwakte menschensoort, - voor geregelden arbeid, - voor opwekking van godsdienstig en zedelijk gevoel, - en voor hunne zieken, zwakken en ouden; en, wat de kinderen betreft, onderwijs en industriescholen.) Het gelukte den Redenaar, te dezer gelegenheid eene som van f 200 te verzamelen, met welke hij de proef zal nemen, om eenige kinderen in de Armenschool, bij afwisseling met het gewone onderwijs in handwerken, anderen, buiten de school, in andere handwerken te doen onderwijzen, en nog anderen onafhankelijk te stellen van de willekeur hunner onredelijke meesters. Wij

{==711==} {>>pagina-aanduiding<<}
kunnen niet anders, dan den besten uitslag wenschen van eene onderneming, met zoo geringe hulpmiddelen begonnen, en 's mans belangeloozen ijver en warme menschlievendheid ten voorbeelde aanprijzen.

Het Karakter en de Bestemming van den Man, door F. Ehrenberg. Uit het Hoogduitsch. Te Amsterdam, bij J. van der Hey. 1817. In gr. 8vo. 350 Bl. f 3-18-:

De werkzame Haagsche Leeraar verwey - die onzen landgenoot het eerst bekend maakte met dezen waardigen Schrijver, door de vertaling zijner voortreffelijke geschriften, bijzonder voor Vrouwen geschikt, en met zooveel geestdrift ontvangen en gebruikt in onze beschaafdere kringen - brengt ons, door de overbrenging van dit geschrift, onder nieuwe verpligting, daar het van dezelfde waarde is. Het voorberigt zegt met een woord, waarin dit werk van andere, en bijzonder van het voortreffelijke van pockels, verschilt. Het was mijn dool, zegt ehrenberg, den Man te teekenen, zoo als de rede hem vordert. Dat de man door grondbeginselen, welberadenheid, moed, vastheid, kracht, vermogen over zichzelven, edel zelfgevoel en krachtige, uitgebreide werkzaamheid moet uitmunten, is genoeg bekend. Maar de ziel- en zedekundige ontwikkeling, de naauwe bepaling van deze eigenschappen, en de bestemming van derzelver verhouding tot de verschijnselen van den tijd, waren zoo veel te meer eene behoefte, hoe meer de begrippen daarvan wankelend en aan menigvuldige misvattingen blootgesteld zijn. Het werk zelve is in Voorlezingen aan Jongelingen ingekleed. De eerste stelt de grondtrekken voor voor het ideaal van het echt mannelijke wezen, en geeft de algemeene omtrekken; in de volgende worden zulke eigenschappen behandeld, die eene ernstige behartiging verdienen. Zedelijkheid is de grondslag, en met dezelve godsdienstigheid ten naauwste verbonden. Hij, die ehrenberg uit zijne overige schriften kent, kon geenen anderen dan dezen hechten grondslag ook
hier verwachten, en vindt zich niet te leur gesteld, als hij het echt mannelijk karakter hier op het geloof aan het hooge en eeuwige gebouwd vindt. Deze hoosdbepalingen der edele menschheid in het algemeen wor-
{==712==} {>>pagina-aanduiding<<}
den naar de bijzondere eigenschappen van het geslacht gewijzigd. ‘In de burgerlijke maatschappij is het openbare leven aan den man, het huisselijke aan de vrouw toegewezen; aan den man het algemeene, aan de vrouw het bijzondere; aan den man het veelemvattende en groote, aan de vrouw het beperkte en kleine, maar hierom niet minder gewigtige en eerwaardige; aan den man, wat kracht en moed, aan de vrouw, wat innigheid en lijdzaamheid vordert; aan den man, wat inspanning kost, aan de vrouw, waartoe stille vlijt behoort; aan den man, wat door diepdenkend verstand en welberaden' wil, aan de vrouw, wat door het hart en de schranderheid beslist wordt; aan den man het geld winnen, aan de vrouw het geld besteden; aan den man de bezigheden van het beroep, aan de vrouw de huishouding; aan den man het ernstige, aan de vrouw het schoone. De maatschappij heeft hierin niet volgens blinde willekeur gehandeld; zij heeft uitgewerkt, wat de Natuur, door eenen oorspronkelijken aanleg en opwellingen, aanwees,’ enz.
Zoo behoort dan eigendommelijk aan den man kracht en zelfstandigheid, vuur en werkzaamheid; alzoo ligchamelijke sterkte, helder, diepindringend, veelomvattend verstand, vrijheid en zelfstandigheid van denken, en bij den wil welberadenheid, moed en vastheid; hieruit volgt kracht van handelen, lust in het groote, vermogen over zichzelven, groot en edelmoedigheid; hij moet de steun der zwakken zijn, waarmede het gevoel van eer naauw verbonden is, en zekere edele trotschheid.
De volgende Voorlezingen, 16 in getal, hebben deze opschriften, met welker opgave wij ons vergenoegen moeten, daar wij den rijken inhoud niet kunnen schetsen: Het zelfdenken van den man. - Menschen en wereldkennis - Over de behandeling der verbeeldingskracht. - Over de aesthetische vorming. - Over het zedelijk karakter van den man. - Over het handelen naar grondbeginselen. - Over de mannelijke besluitvaardigheid. - Over den mannelijken moed. (Twee Voorlezingen.) - Over de mannelijke vastheid. - Over den mannelijken ernst. - Over de mannelijke kracht. - Het vermogen van den man over zichzelven. - Enthusiasmus en wijsheid. - Het edel zelfgevoel van den man. - De werkkring en de werkzaamheid van den man.

{==713==} {>>pagina-aanduiding<<}

Wij vertrouwen, dat dit boek reeds in vele handen is, en wenschen vooral, dat het veel gelezen en nagedacht zal worden; maar wij waarschuwen den jongeling, dat hij het niet vlugtig en oppervlakkig lezenakan. Van gezette lezing en nadenken stellen wij ons de beste uitwerking voor; het gevoel: ‘zoo moet ik zijn,’ dringt zich telkens op, en boven vele andere boeken heeft het dit vooruit, dat het niet slechts aanwijst, hoe men wezen moet, maar ook, hoe men het worden kan. Wij vertrouwen, menig jongeling wenscht zich eene vrouw, zoo als haar ehrenberg vormen wil; hij moet den eisch dan ook billijk vinden, dat hij voor haar de man zij, dien ehrenberg hier teekent. Mogen vele van Neerlands edele zonen en dochteren den waardigen Schrijver hoog waarderen en volgen! Zij zullen hem geheel hun leven dankbaar zijn.




Esther en Mordechai, of het Purim der Israëliten. Treurspel. Door Jz. de Jongh. Te Amsterdam, bij H. Moolenijzer. 1817. In kl. 8vo. 107 Bl. f :-12:

Ça ira! ca ira! Op die wijze moet men de Joden aanvatten! Men hervorme de Joodsche gebruiken; men doe het door een tooneelspel; zoo komen zij allengskens nader, en worden dan eindelijk van zelve, hetgeen Zendeling- en Bijbelgenootschap ook van hen maken wil. - Het is een oorspronkelijk denkbeeld; en deze oorspronkelijke eersteling, zoo als de Schrijver hem noemt, is voor de Mousjes goed genoeg. Hij begint, met wijze voorzigtigheid, van onderen af op. Het geldt, bij deze eerste proeve, nog maar eene kleinigheid. Evenwel hun vervaarlijk getier op het Hamansfeest is den Christenen in de huurt van hunne Synagogen lastig genoeg; maar als zij nu de groote gebeurtenis, over welke zij feestvieren, op het Theater, en nog al een weinig anders, dan in hunne heilige boeken, vertoond zien, zullen zij het Feest wel met bedaarder zinnen vieren, en wie weet wat niet al meer van de Christen-komedianten leeren!
Men vertoont hier eene en andere zaal in het paleis van den Perzischen Koning, en vindt er de Koningin nog al op eenen anderen voet, dan men zich dat zoo zou voorstellen; ook loopt Mordechai, in zijn rouwgewaad, zoo maar fami-
{==714==} {>>pagina-aanduiding<<}
liaar bij haar uit en in. De onbepaalde en misschien wel altijd durende tijd, in welken niemand den Koning ongeroepen naderen mogt, wordt hier op zeven dagen verminderd; en hetgeen Esther voor de Joden waagt, komt hier juist niet voor als een bijzonder waagstuk. Vandaar, dat Mordechai niet haar, maar zij Mordechai, moed inspreekt en aanzet. Mordechai had ook reeds lang eene bediening (die van ambtsschrijver) aan het Perzische Hof; en dit baantje gaf hem de beschikking over eenig krijgsvolk. De ontdekking der zamenzwering, en het redden van 's Konings leven, vait kort na de apparitie van Esther bij den Koning in. De slapelooze nacht en het lezen van de gedenkschriften valt nu weg: het is ook maar een slapelooze nacht en eene oude kronijk! Daarentegen vinden wij hier nu Haman met de zamenzweerders verbonden, en niets minder dan den troon voor zichzelven begeerende. Opdat deze nieuwe, tot nog toe onbekende, boosheid de Joden op hem niet nog meer verontwaardigen en nog harder zou doen schreeuwen, dan zij nu op hun Purim gewoon zijn, eindigt het stuk niet met het: ‘hangt hem daaraan!’ (aan die galg, hier in een kruis veranderd) maar komen Joden en Perzen nog dank zeggen voor de verheffing van Mordechai, en mogen de Joodsche aanschouwers dan nu hun gevoel lucht geven, door, tot verbazing der overige aanschouwers, het koor te accompagneren bij het volgende zangstuk:

Triomf! triomf! gansch Israël juicht, 
Zijn seestgezang wordt aangeheven, 
Hij, voor wien 't zich eerbiedig buigt, 
Schiep uit den dood voor hun het leven: 
Hef aan! hef aan het seestgezang, 
Van trotschen Hamans ondergang! 
Zijn wraaklust had wel 't Pur geworpen, 
't Onschuldig volk beticht met schuld; 
Maar hij moest zelfs den strafkelk slorpen 
Voor hem met doodlijk gif gevuld: 
Trioms! trioms! door alle d'eeuwen 
Vier' Jakobs dankbaar nageslacht, 
't Zij druk het trest, of vreugd toelacht, 
Het blijde Purim der Hebreeuwen! 


{==715==} {>>pagina-aanduiding<<}

Jammer, dat het stuk, dat toch van alle Oostersche kleur en geur te eenemaal verstoken is, niet in het Jidsch Duitsch is opgesteld! - Overigens zeggen wij niets, dan: pictoribus atque poëtis, cet.

Almanak voor Reizigers in het Koningrijk der Nederlanden. Met Platen en Platte Gronden van Steden. Iste Jaargang 1819. Te Amsterdam, bij Mortier Covens en Zoon, ten Brink en de Vries. In 8vo. 72 Bl. f 1-16-:

‘Waar langs en hoe reizen wij naar deze of gene plaats - welke is derzelver oorsprong en geschiedenis - wat kan onze nieuwsgierigheid op den weg of aldaar bezig houden - en waar moeten wij bij onze aankomst hier en elders, of tot voortzetting van de reize, of om eenigen tijd verblijf te houden, ons begeven?’ Deze vragen, gelijk zij tot aanleiding verstrekten van het plan ter uitgave van dezen Reiswijzer, worden door denzelven beantwoord op eene wijze, die allezins aanmoediging verdient. De Guide des Voyageurs, van reichard, strekte ten leiddraad in schikking en verdeeling; en vindt men alzoo in dit stukje, na eene beknopte Rijksbeschrijving, die van Amsterdam, Rotterdam enz., en, zich vervolgens langs alle mogelijke wegen naar dezelve op reis begevende, de vermelding en beschouwing der tusschen gelegene plaatsen. Een net bewerkt Kaartje van de Reiswegen tusschen Amsterdam, den Haag, Rotterdam en Gouda, Platte Grondjes van Amsterdam, Leiden, den Haag, Delft, Rotterdam, Gouda, en zeer aardige Asbeeldingen van Amsterdam, Rotterdam en Boskoop, versraaijen en verzinnelijken (dat wij ons zoo eens uitdrukken) deze zindelijk uitgevoerde proeve eener onderneming, die, bij gewenschten bijval, jaarlijks zal worden vervolgd, en waaraan wij niet mogen nalaten, als zoodanig, onze volle goedkeuring en ernstige aanbeveling te schenken.

Willem en Amalia, geschetst in kleine Verhalen voor de Jeugd. Naar het Hoogduitsch van J.H. Lehnert. Met Plaatjes. Te Amsterdam, bij M. Westerman. In 12mo. 88 Bl. f :-18-:

Onder de duizend en-één vertaalde Kinderwerkjes onder-
{==716==} {>>pagina-aanduiding<<}
scheidt zich het boven vermelde op eene gunstige wijze. Lezer en Uitgever verschoonen ons zeker, dat de, met het eind des jaars ons als overstelpende, vloed van nieuw uitkomende boeken ons verpligt, het bij deze algemeene uitspraak te laten berusten. Trouwens, de naam van den kundigen en kinderlievenden westerman voor hetzelve, als Uitgever, waarschijnlijk ook wel Vertaler, brengt aireeds zijne aanbeveling mede.




Gedichtjes voor Kinderen. Met Plaatjes. Door M. Westerman. Te Amsterdam, bij M. Westerman. In 12mo. 72 Bl. f 1-12-:

Waar de Ondervinding spreekt, moet schier alle wederspraak zwichten. Recensent herinnerde zich een ongunstig oordeel omtrent deze Kindergedichtjes in een ander Tijdschrift, nam zelf de proef bij eigen kroost, voordat hij het zijne uitbragt, en vindt zich, door den gelukkigen uitslag, thans verpligt tot eene tegengestelde uitspraak. En hoe kon dit anders zijn? Immers, zoo hij wél is onderrigt was het niet zoo zeer de Dichter, als de vader, die deze lieve rijmpjes oorspronkelijk alleen vervaardigde voor zijne kleinen, alzoo enkel derzelver namen bezigde, (waartoe zijn talrijk gezin hem genoegzame verscheidenheid opleverde) en eerst ná deze welgeslaagde proeve op den inval kwam der uitgave. Met uitzondering van Het Graf van den Admiraal Heemskerk, dat hier niet thuis hoort, zijn de stukjes doorgaans voor kleine kinderen wél berekend. Daarom ook zien wij hier en daar een enkel vergrijp tegen het metrum, als bl. 30, reg. 2 v.o., te gereeder voorbij. De uitvoering is zeer zindelijk, en de naderhand ingevoegde plaatjes waarlijk allerliefst.

Nuttige en aangename Vertellingen voor de Jeugd, in het licht gegeven door A. Jaïs, naar den veertienden druk, het Hoogduitsch vrij gevolgd. Te Rotterdam, bij J. Hendriksen. (Zonder jaargetal.) In kl. 8vo. IV, 159 Bl. f :-15-:

De Bloemen der Zeden, of aangename en belangrijke Verhalen en Tafereelen, ter navolging en waarschuwing voor jonge

{==717==} {>>pagina-aanduiding<<}
lieden van beide kunnen. Naar het Engelsch, door N.J. Steevens. Met twee koperen Plaatjes. Te Haarlem, bij J. Goteling Vinnis. 1817. In kl. 8vo. VIII, 229 Bl. f 1-10-:

Nieuwe en niet verdichte Verhalen voor de Jeugd. Naar den derden Hoogduitschen druk vrij gevolgd. Te Zutphen, bij H.C.A. Thieme. 1817. In kl. 8vo. IV, 154 Bl. f :-7-:

Het is waar, er komen wat heel veel kinderboekjes uit. Maar, dachten wij, toen wij dit zoo overwogen, zou dit ook eene weldadige schikking der Voorzienigheid zijn, juist berekend voor onze eeuw? Bij de heerschende ligtzinnigheid, toch, die den jongeling en de jonge dochter zeer spoedig in haren draaikolk medesleept, behouden in rijpere jaren de vermaningen weinig invloeds. Het is derhalve misschien zeer goed, dat, door de menigvuldige kinderboekjes, en die de mode dan toch ook wil, dat van tijd tot tijd, of bij bijzondere gelegenheden, aan de kinderen gegeven worden, deze in hunne kindschheid met vermaningen, voorbeelden van goed en waad enz. zoodanig overstelpt worden, dat zij in hunne kinderkamer zich haast niet kunnen omkeeren, of hun oog valt op zedelijke voorstellen, en de hand naauwelijks kunnen uitsteken, of zij hebben er een open boekje in. - Dat er nu zoo veel kinderboekjes uitkomen, is ook daarom goed, wijl de kinderen toch ook niet gaarne één boekje zoo dikwijls lezen, en er altijd iets voor het verscheuren ook moet wezen. Al verscheurende, lezen de kinderen toch in 't voorbijgaan ook. En wilde men in 't midden brengen, dat toch van, op deze wijze verkregene, indrukselen weinig te wachten is, dan antwoorden wij, op onze beurt, vragend, of er iemand leeft, die te bepalen weet, welke heilzame beginselen, die hij thans bij zich voelt werken, hij juist aan indrukselen, in de vroege jeugd op soortgelijke wijze verkregen, te danken hebbe? - Men schrijve dan maar kinderboekjes, mits doeltreffende.
En dit zijn in hunne soort alle drie de boven aangekondigden. No. 1 bevat de eenvoudigste en kortste verhalen; maar zij zijn goed gevonden, en hebben slechts hier en daar iets, waar wij, om des verkeerden indruks wille, aanmerking op moeten maken; b.v. dat de moeder, bl. 25, het kind dreigt met de tehuiskomst van vader; dat, bl. 51, de rijke broe-
{==718==} {>>pagina-aanduiding<<}
der den armen karig, en onder menigvuldige verwijtingen, mededeelt; dat, bl. 102. de leer, aangaande de eigene, zichzelve beloonende, waarde der dengd, voor een kind wat te koud is, en dergelijken, die echter weinigen zijn. Dit nog: gastwaard is wel Hoogduitsch, maar, in die zamenstelling, geen Hollandsch.
No. 2 en 3. zijn meer zaamgesteld en onderhoudender, door de meerdere uitgebreidheid en inwikkeling der verhalen. Alleen wijkt, in No. 2, de stijl doorgaans te veel van de kinderlijke eenvoudigheid af, komt er, meer dan voor kinderen verstaanbaar behoort te zijn, van de liefde in voor, en zijn de twee plaatjes stijf en grof. Men wilde zeker het boekje niet te kostbaar maken; goed! dan late men de plaatjes in 't geheel weg.
No. 3. spant van deze drie de kroon. Stijl en onderwerpen zijn volkomen kinderlijk; de verhalen tevens onderhoudend en goed zaamgesteld. Zij lezen vloeijender dan die in No. 2; en is dit vloeijende eene verdienste in een werk voor volwassenen, hoe veel te meer in een voor kinderen! Van het eene, of de twee stukjes, die in de voorrede beloofd worden, dat nog volgen zullen, verwachten wij dezelfde goede eigenschappen.





T.A. Sypkes, J.U.D. quondam praetoris caet. Paraenetica epistola ad celeberrimum antecessorum J.M. Kemperum, ab anonymo conflatam epanorthoticae sic dictam recensionem examinans et virum celeberrimum arbitrum advocans. Groningae, Ultrajecti, Amstelodami et passim. 8vo. maj. pp. 64. f :-12-:

De Redactie vindt zich verpligt, aan de Lezers van dit Tijdschrist te berigten, dat de Recensent van taco abraham sypkes, Epistola Epanorthotica, op geenerlei wijze heeft kunnen bewogen worden, om ook het Repliek van taco, Epistola Paraenetica, te recenseren. Hij schrijft ons, dat hij op de tweede bladzijde reeds zoo verward was in den doornbosch van den Sypkiaanschen stijl, dat hij verder geen' stap in de lektuur heeft kunnen doen. Recensent betuigt, dat hij zich geen denkbeeld kan vormen, hoe iemand zoo slecht kan schrijven als taco, dan alleen in de vooronderstelling, dat dit slecht schrijven een kunstgreep is, om het geduld der Recensenten af te matten, en zich dus tegen de regtvaardige tuchtroede in veiligheid te stellen.


{==719==} {>>pagina-aanduiding<<}

Aan den Redacteur der Vaderlandsche Letteroefeningen.

Mijn Heer!

Uit No. 12 van uw geacht Maandwerk voor October dezes jaars kreeg ik kennis aan de Leerrede, ter gedachtenis van de groote verdiensten der Nederlandsche Vaderen, betrekkelijk het werk der Kerkhervorming, door den Hoogleeraar a. ij pe ij. Ik zag, uit het verslag daarvan, dat zijn H. Ew. zich, ter gelegenheid van derzelver uitgave, ongunstig had uitgelaten over mijne recensie van zijn H. Ew. beknopte Geschiedenis der Hervorming, door U in uw Tijdschrift voor November 1817 geplaatst, en inzonderheid over mijne aanmerkingen, wegens het door zijn Ed. beweerde, omtrent erasmus. Ik verlangde dus natuurlijk die Leerrede nader te kennen, schafte mij dezelve aan, en vond mij, na ze gelezen te hebben, opgewekt, om er het volgende over te stellen, hetwelk ik U beleefd verzoek, in een volgend Nommer uwer Letteroefeningen, een plaatsje in te ruimen. UEd. zal daardoor verpligten

Haren dienstv. Dienaar,

den recensent.

De Hoogleeraar ijpeij had, in zijne bekuopte Geschiedenis der Hervorming, na betamelijken lof gegeven te hebben aan velen, die tot deze groote gebeurtenis den weg hadden helpen banen, vervolgens de verdiensten van erasmus, te dezen aanzien, alleruitbundigst geroemd, en hem, als ware hij de eenigste man geweest, die de Hervorming had voorbereid, geprezen; ja, daarmede niet te vreden, had hij ook beweerd, dat erasmus, zelfs in vergelijking met luther, de eerste en grootste Hervormer genoemd moest worden; hoewel hij daarna weder verklaarde, dat beiden, erasmus en luther, in het geprezen opzigt, even verdienstelijk waren. Recensent had opgemerkt, dat het een met het ander niet wel overeenkwam, en dat, als van dadelijke hervorming der Kerk, in het begin der zestiende eeuw, gesproken werd,

{==720==} {>>pagina-aanduiding<<}
(gelijk hier het geval was) erasmus den naam van Hervormer, waardoor dan alleen verstaan werd iemand, welke aan die dadelijke hervorming de hand geleend, en ze tot stand had helpen brengen, in geen opzigt dragen kon; dewijl hij tot dezelve niet alleen niets gedaan, maar ze integendeel hoogelijk afgekeurd en zelfs tegengewerkt had, en dat, in dezen zin, aan luther onbetwistbaar de aan erasmus verkeerd gegeven naam alleen toekwam.
Receusent had gedacht, dat dit zoo duidelijk was, dat de aanwijzing van den misslag alleen genoeg zou zijn, om ze te doen erkennen; te meer, daar de Prosessor zelf, in zijne beknopte Geschiedenis, had toegestaan, dat erasmus tot dadelijke hervorming niets gedaan had; dat hij daartoe slechts wenken had gegeven; dat het noodzakelijk geweest was, dat een ander daartoe opstond; dat erasmus, zonder dat, nooit beginselen van het zigtbaar werk bespeurd zou hebben, enz. Ondertusschen blijkt thans, dat Recensent zich vergist heeft. De Hoogleeraar verklaart nu, in het voorberigt zijner Leerrede, dat hij nog niet kan nalaten, erasmus, als den eersten en grootsten Hervormer, te roemen, en zegt, dat hij missch en nu, in de Leerrede zijne denkbeelden duidelijker heest ontwikkeld; dat echter vele bevoegde beoordeelaars terstond zijne meening wel gevat hebben, en het met dezelve ook volkomen eens geweest zijn; maar dat alleen Recensent geklaag had, dat hij eerst niet had kunnen begrijpen, hoe zijn H. Ew. zijn beweerde wegens erasmus had kunnen schrijven, en daarna, toen hij er den oorsprong van ontdekt had, het had moeten wraken, als eene misvatting, - en dat hij 's Hoogleeraars denkbeeld heeft opgegeven, als geheel nieuw, maar ook als geheel valsch en verwerpelijk. - Recensent wil over het onnaauwkeurige en raauwe van deze opgaaf van het door hem beweerde thans geene aanmerkingen maken, en vergenoegt zich met het volgende. Hij is er geheel gerust op, dat alle bevoegde beoordeelaars het met hem volkomen eens geweest zijn, en het ook, in weerwil van hetgeen de Hoogleeraar nu op nieuw geschreven heeft,
wel blijven zullen, daarin, dat zijn H. Ew. van erasmus veel te veel beweerd, en hem, in eenen zeer ongewonen en, in tegen- of zamenstelling met luther, onwaren zin, Hervormer, laat staan eersten en grootsten Hervormer, genoemd heeft. De grond van Recen-
{==721==} {>>pagina-aanduiding<<}
sents gerustheid is deze. 1. Alle bevoegde beoordeelaars weten, dat, lang vóór erasmus, eene reeks van geleerde Grieken en Italianen het onder hen op nieuw ontloken licht der letteren heinde en verre verspreid heeft, - dat het aan hun licht geweest is, waaraan erasmus zelf zoo wel, als vele anderen, het hunne hebben ontstoken, - dat zijn leeftijd vruchtbaar geweest is in Geleerden van den eersten rang, waaronder zulken, die hem, ten aanzien van letterkennis, op zijde gezet mogen worden; en dat velen van deze Geleerden, zoo wel als hij, schoon niet zoo uitgebreid, werkzaam geweest zijn, om algemeene verlichting te bevorderen. 2. Alle bevoegde beoordeelaars weten, dat ook, omtrent de verklaring der heilige schrift, reeds lang vóór erasmus de oogen van sommigen zich hadden beginnen te openen; schoon hij, na hen, vervolgens scherper zag, dan zij allen; - dat, reeds honderd vijstig jaren vroeger, een nicolaus de lyra zijne Postillen over den Bijbel, en, eene eeuw daarna, laurentius valla zijne Aanteekeningen over het Nieuwe Testament geschreven hadden, en dat aan het licht, door den eerstgemelden verspreid, zoo veel invloeds op de hervorming, door luther bewerkt, werd toegeschreven, dat men vrij algemeen erkende, dat, ware lyra niet voorgegaan, luther zulk goed spel niet zoude gehad hebben:
si lyra non lyrasset, lutherus non saltasset. 3. Alle bevoegde beoordeelaars weten, dat, wat aangaat het zien en aanwijzen van het bijgeloof en de verdorvenheid der Roomsche Kerk, ontelbaren erasmus zijn voorgegaan, en ontelbaren, te gelijk met hem, hunne stem daartegen hebben laten hooren. En eindelijk: alle bevoegde beoordeelaars weten, dat erasmus tot het dadelijk in stand helpen brengen der hervorming, door luther en anderen ondernomen, niet alleen geen vinger verroerd, maar (om er nu niets meer van te zeggen) zich dikwijls stellig tegen dezelve verklaard, en ze hoogelijk afgekeurd heeft. - En nu (zegt Recensent stout weg) kan geen bevoegd beoordeelaar loochenen, dat, als de Hoogleeraar ijpeij, die al het opgenoemde zelf ook zeer wel weet, en meestal openlijk erkend heeft, echter, zoo als hij voorheen, en nu op nieuw, heeft gedaan, erasmus voordraagt, als den eenigen man, die de tot hervorming noodzakelijke verlichting heeft aangebragt, - als den eenigen, die de leemten der Kerk en der

{==722==} {>>pagina-aanduiding<<}
Kerkelijken aangewezen en bestraft, - als den eenigen, die de noodzakelijkheid van hervorming in het licht gesteld, en, met één woord, als den eenigen, die alles alleen tot dezelve voorbereid heeft, - dat hij dan (zegt Recensent) in erasmus lof buitensporig is, zichzelven tegenspreekt, en aan anderen hunnen welverdienden lof ontzegt; en dat, als zijn H. Ew. hem, in weerwil van het aangevoerde, nog den eersten en grootsten Hervormer wil blijven heeten, hij niet anders geacht kan worden, dan zich, willekeurig, in eene geheel oneigene, vreemde, en deels, in alle opzigten, onware, en daarom wraakbare, beteekenis, van dien naam te bedienen. Verkiest echter zijn H. Ew. daarbij te blijven? Recensent mag het lijden, nadat hij er de verkeerdheid duidelijk genoeg van heeft aangewezen. Niemand zal er nu door misleid worden; erasmus zal er niets bij winnen; anderen zullen er niets bij verliezen, en Recensent zal niettemin gelijk hebben en behouden. En gevaar is er niet, dat de wijze van spreken van den Hoogleeraar vele navolging zal vinden, en dat men, bij voorbeeld, iemand, die, nevens vele anderen, getoond heeft, dat een zeker gebouw kwalijk is ingerigt, en verbeterd behoort te worden, maar die er zich stellig tegen verklaard heeft, dat men het sloopen, en er een ander voor in de plaats stichten zal, - dat men zoo iemand, (zegt Recensent) nadat een ander het Gottisch gebouw omver gesmeten, en er een nieuw voor opgerigt heeft, nu, boven den bouwmeester zelf, daarvan den eersten en grootsten stichter zal heeten, of (met een ander voorbeeld) dat men aan de Schrijvers, die de overheersching van eenen napoleon met de pen bestreden hebben, voor de omverwerping van diens troon, eer en meer, of slechts
even veel, lof en dank zal wijden, als aan de alexanders, enz.
Of nu andere Geleerden, zoo als, bij voorbeeld, c.a. heuman, door den Heer ijpeij aangehaald, zich, nu of dan, eenig gezegde hebben laten ontslippen, waardoor zij, wegens erasmus verdiensten, ten aanzien der Hervorming, geacht zouden mogen worden, min of meer van het gevoelen van zijn H. Ew. geweest te zijn, - Recensent is verre af van dit te willen ontkennen. Hij zou het zelfs met de gezegden van anderen kunnen bevestigen. Maar het zegt nog geheel iets anders: men had de hervorming der Kerk aan erasmus en luther te danken, zoo als heuman zich

{==723==} {>>pagina-aanduiding<<}
uitdrukte, - (aan erasmus, namelijk, als voorbereider, aan luther als dadelijk bewerkstelliger) - dan, zoo als de Hoogleeraar zich uitliet: erasmus was eerder en grooter Hervormer, dan luther. Laat zijn H. Ew. eens toonen, dat iemand dit vóór hem gezegd, dat eenig kerkelijk Geschiedschrijver dit zoo opzettelijk, zoo breed, zoo algemeen en zoo sterk beweerd heeft, als zijn H. Ew., en dat dit op beteren grond steunt, dan zijn H. Ew. nog heeft aangewezen. Recensent is verzekerd, dat zijn H. Ew. dit nooit zal kunnen doen. Het is er zoo ver af, dat zelfs geen kerkelijk Geschiedschrijver tot hiertoe, als hij de dadelijke Hervormers der Kerk opnoemt, daaronder immer erasmus geteld heeft. Men vergelijke, bij voorbeeld, slechts het, dezer dagen, met eene Voorrede van den Hoogleeraar clarisse, uitgegeven en te regt hooggeroemde Leerboek der Christelijke Kerkgeschiedenis, door w. münscher. En hoe zou het ook anders kunnen zijn? Wien zou het in gedachten zijn gekomen, erasmus, die, tot in zijn uiterste, in de gemeenschap der Roomsche Kerk bleef, en de door luther, zwinglius enz. ondernomene hervorming altijd misprees, hervormer, zelfs eerst en grootst hervormer, te heeten? Het gaapt immers al te wijd. Laat het waar zijn, dat erasmus mede hervorming verlangd heeft; hij heeft toch tot het in stand brengen van geene dadelijk de hand geleend; en, daar hij die van luther enz. openlijk heeft afgekeurd, blijkt het, dat hij eene andere, dan die van luther enz., verlangd heeft; en hem dan nu, die niets heeft tot
stand gebragt, de eere van het door luther enz. tot stand gebragte werk, zelfs boven hen, toe te kennen, - hem eersten en grootsten Hervormer te heeten! Recensent weet niet, wat buitensporig is, zoo het dit niet zij.
Het zal nu, denkt hij, wel noodeloos zijn, dat hij nader onderzoeke, wat de Hoogleeraar op nieuw, tot ontwikkeling van zijn denkbeeld, (zoo als hij zich uitdrukt) heeft te berde gebragt. Een staaltje slechts! - ‘Wanneer één Godsdienstleeraar, (zegt zijn H. Ew.) door zijne schriften, honderd andere Godsdienstleeraars hervormt, moet hij grooter geacht worden, dan één van deze door hem hervormden, die, door alle de overigen geholpen, het volk hervormt.’ Dit gaat, met toepassing op erasmus en luther, ellendig mank. Hervormen beteekent hier niets meer, dan verlichten. Deed nu luther niets meer, gelijk erasmus stellig niets

{==724==} {>>pagina-aanduiding<<}
meer deed? En hadden luther en allen, die hem hielpen, hunne verlichting eeniglijk aan erasmus te danken? Wij zeggen er hartelijk neen toe, en vragen, (het antwoord gerust aan elk verblijvende:) wie is grooter man, hij, die inzonderheid de oogen voor het licht opent, en de noodzakelijkheid van hervorming toont, maar ze niet onderneemt, en, integendeel, als zij, op de eenige wijze, waarop ze mogelijk is, ondernomen wordt, en als zij alles in rep en roer stelt, en den ondernemer gevaar dreigt, stil terug treedt, zich beklaagt, dat hij te ver gegaan is, deswege verschooningen maakt, en, om gerust te kunnen blijven, en niets te vreezen te hebben, er zich niet alleen niet meê moeijen wil, maar er zich tegen verklaart, en den ondernemer openlijk zijnen invloed tracht te benemen, (dit alles deed erasmus) - of hij, die onbevreesd het werk alleen ter hand slaat, noch Paus noch Keizer ontziet, den banbliksem veracht, geen marteldood schroomt, en zich een leven, vol van onrust, van moeiten en van zorgen, getroost, voor de goede zaak, tot aan zijn' dood, met onbeschrijfelijken moed en volharding, ijvert, en ze, door anderen bijgestaan, ook gelukkig doet zegepralen?
Het schijnt sommigen misschien overtollig en dwaas, den Hoogleeraar hierover, op nieuw, zoo breed tegen te spreken; doch de zaak is, naar Recensents oordeel, gewigtiger, dan velen misschien denken. Immers wij wachten van zijn H. Ew. en van den Eerw. Heer dermout de Geschiedenis der Hervormde Kerk van Nederland; en het is Recensent meermalen voorgekomen, dat de Hoogleeraar, niet slechts ten aanzien van erasmus, maar ook van anderen, en vrij algemeen, als hij sommiger verdiensten prijst, daarin, ten koste van anderen, te ver gaat, en niet genoegzaam tegen de wederspraak van zichzelven op zijne hoede is. Daarom dacht Recensent het nuttig, zijn H. Ew. hierop bijzonder oplettend te maken, en van dit zijn zwak te overtuigen: want, zonder dat, vreest hij, dat de van zijn H. Ew. verwacht wordende Geschiedenis tot veel wedersprekens en geschils aanleiding zal geven, hetwelk hij wenscht, dat zijn H. Ew. moge voorkomen. En, opdat blijke, in hoe ver zijne vrees gegrond zij, en hij den Professor met of zonder grond bezware, zal hij nu nog een paar aanmerkingen maken over het door zijn H. Ew. beweerde op bl. 8 tot 11 en bl. 27 en 28

{==725==} {>>pagina-aanduiding<<}
zijner Leerrede. Vooraf betuigt hij zijn H. Ew. voor die Leerrede zijnen dank, en belijdt gaarne en openhartig, dat hij nimmer, zelfs niet bij verre, zulk een klaar en uitgebreid denkbeeld gehad heeft van het uitstekend deel del Nederlandsche Vaderen in de voorbereiding der Hervorming, als zijn H. Ew. hier overtuigend heeft aangewezen. Ook zijn Recensent eenigen der aanmerkingen, achter de Leerrede gevoegd, regt dierbaar geweest. Maar nu moet hij aanmerken, dat zijn H. Ew. weder aan de, anders in zichzelf waarlijk verdienstelijke, geert groete van Deventer, en johan wessels hermanszoon van Groningen, te breeden lof gespild heeft. Immers, volgens zijn H. Ew., zou de eerste alleen de verbetering van hooge en lage scholen bewerkt hebben, en zou, uit de door hem gestichte geestelijke orde, alleen het licht zijn uitgegaan, zonder hetwelk de Hervorming nooit tot stand had kunnen komen. Hiermede wordt dus aan alle anderen, tegen de waarheid aan, alle aandeel aan de verbetering der scholen en aan de ontsteking van het licht der letteren ontzegd. Zoo ook omtrent wessels. Omdat deze al vóór erasmus tijd even zoo gedacht heeft als deze daarna, hoewel hij zijne gevoelens slechts mondeling en in een engen kring gemeen gemaakt heeft, daarom mogen de Groningers zich te regr beroemen, dat het licht der Hervorming niet ginds of daar, maar binnen de muren van hunne stad, het allereerst is opgekomen, het allereerst geschenen heeft. Waldus, wiclef, huss en anderen hebben derhalve dit licht nooit vroeger laten schijnen! En erasmus, schoon na wessels eerst opgestaan, moet echter de eerste
Hervormer heeten! Doch genoeg.
Alleen nog een woord, hetgeen Recensent betreft. - De Hoogleeraar verklaart, dat hem ‘de toon van het berigt in de Letteroefeningen misvallen is; te meer, daar de man, die of zelf de pen gebruikt heeft, of eenen anderen die heeft doen gebruiken, et geene reden toe had: en (voegt zijn H. Ew. er bij) uit de inleiding van het berigt terstond kende ik hem.’ - Hoe! zijn H. Ew. kende den man, over wiens toon hij zich beklaagt, terstond uit weinige woorden, zonder nogtans te weten, of hij zelf, dan een ander voor hem, de pen gevoerd had! Van zulk eene giskunst heeft Recensent geen denkbeeld, noch kan hij zich overreden, dat zij wiskunst zou wezen. Hij stelt het integendeei zeer mogelijk, dat zijn

{==726==} {>>pagina-aanduiding<<}
H. Ew. zich vergist, en dus (zoo er schuld is) misnoegen voedt tegen een' onschuldigen. Dit wenscht hij te voorkomen, en daarom verklaart hij hier dat hij zelf, schrijver van het bedoeld berigt, nooit, en dus ook hier niet, zijne pen aan eenen anderen geleend heeft, - dat volstrekt niemand op zijn schrijven eenigen den minsten invloed heeft gehad; dewijl hij nooit met iemand over 's Professors geschrift gesproken, en niemand ooit geweten heeft, dat hij daarover eene recensie dacht te schrijven, - en dat hij ook vertrouwt, dat thans nog niemand, buiten den Redacteur, weet, wie ze geschreven heeft. - Hij had er geene reden toe, zegt de Professor, (om, namelijk, zoo te schrijven, als hij gedaan heeft.) Moet dit zeggen, dat hij integendeel reden heeft gehad, om 's Hoogleeraars geschrift niet op die wijze te recenseren, als hij gedaan heeft; dan betuigt Recensent zijn H. Ew. niet te verstaan, en zegt, dat hij, wat den inhoud betreft, als eerlijk Recensent, alle reden had, om daarvan te zeggen, hetgeen hij gezegd heeft, dewijl hij het der waarheid overeenkomstig hield. En wat den toon belangt: zoo de Hoogleeraar wil doen denken, dat Recensent bijzondere reden gehad had, om op een' anderen toon te schrijven, moet hij weder zijne onkunde daarvan belijden, en er bijvoegen, dat hij noch geheime reden, noch opzet, noch bijzondere bedoeling gehad heeft, om juist op een' voor zijn H. Ew. onaangenamen toon te schrijven; maar dat, voor zoo veel zijn schrijven, wanneer het der waarheid overeenkomstig zijn zou, zijn H. Ew. niet dan onaangenaam zijn kon, hij zichzelf onschuldig houdt. Voor het overige verklaart hij gaarne, dat hij den Hoogleeraar, als een der arbeidzaamste en verdienstelijkste Nederlandsche Schrijveren van dezen tijd, en dien hij niet, dan als een, in alle opzigten, braaf man, kent, waarachtig hoogacht, hem voor menige vermeerdering zijner kundigheden dankweet, en zelfs eerbied heeft voor de
beginselen, uit wier overdrijving, naar zijn oordeel, zijn H. Ews. misvattingen voortvloeijen, als zijnde die beginselen in zichzelf edel en loffelijk. Maar zijn H. Ew. houde hem ten goede, dat hij die overdrijving niet kan goedkeuren. Amicus erasmus, (zegt Recensent) amicus ypeyus, amicus quisque bonus; sed magis amica veritas. - Amicus ypeyus! Ja waarlijk, schoon Recensent zoo min zijn H. Ew., als erasmus, ooit gezien, of zijn H. Ews. geluid gehoord heeft. Ook dit was misschien nuttig hier te zeggen, en welligt ook er bij te voegen, dat, voor zoo ver het gewag van menno simons, door den Hoogleeraar gemaakt, mede eene hint zou moeten zijn, dat zijn H. Ew. Recensent kent, deze hem stellig verzekeren moet, dat hij dwaalt.








{==1==} {>>pagina-aanduiding<<}

Mengelwerk.

Over de twee laatste levensgedeelten van Constantijn Huygens.

Voorgelezen in Felix Meritis, den 30 October 1817.

Door P. Hofman Peerlkamp, Rector der Latijnsche Scholen te Haarlem.

Hetgeen de wijsgeeren van ouden en nieuwen tijd ten aanzien der deugd verklaren, dat zij om haar zelfs wille moet beoefend worden, en dan hare belooning in zichzelve vindt, dat aarzel ik niet op de letteren in het algemeen toe te passen. Indien er iemand zijn mogte, ik zeg niet onder Ul., M.H., want dit spreekgestoelte, deze zitplaatsen, dit niet aan belang of praalzucht, maar aan verdiensten toegewijde gebouw, zijn zoo vele getuigen van het tegendeel; maar indien er iemand zijn mogte, die ons gezegde in twijfel trok, dien wijze ik op zoo vele voorbeelden van voortreffelijke mannen, welke de letteren om der letteren wille beoefend, en in die beoefening hunne belooning gevonden hebben. Wanneer wij ons eenen mensch voor oogen stellen, met genoegzame middelen gezegend om onafhankelijk te kunnen leven, wien zijne geboorte en bekwaamheden den weg openen tot aanzienlijke en winstgevende posten, (die zoo begeerlijke goederen voor de meeste der stervelingen) en deze mensch, die aanlokselen weêrstaande, met en voor zichzelven in de beoefening der letteren leeft, - hoe zouden wij de oorzaak van zoodanige afzondering immer kunnen verklaren, indien de vergoeding voor die verzaking niet in de verzaking zelve gele-
{==2==} {>>pagina-aanduiding<<}
gen ware? Bij alle beschaafde volkeren, door alle tijden heen, ontmoeten wij die edele soort van menschen; en indien men de voortreffelijkheid van een land ook naar de menigte van zulke burgers mag afmeten, dan vervult ons vaderland ten volle de maat. Indien ik het waagde, over deze in het algemeen te spreken, zoude de overvloed van voorwerpen mij arm in keuze maken, en het mij dan nog eerder aan tijd dan aan stoffe ontbreken; daarom had ik mij thans bij eenen man bepaald, welken ik ook opzettelijk voor mijzelven nader wilde leeren kennen, omdat hij mij in zeker opzigt niet geheel vreemd was, omdat hij een dichter en beoefenaar der oude letteren was, omdat hij bij de eerste geleerden van zijnen tijd geacht was, omdat hij vele landen van
Europa, en bijzonder Italië, met kennis van zaken doorreisd had, en eindelijk - het moge sommigen wonderlijk toeschijnen, en het schijnt mij zelven wonderlijk toe dat ik het zegge, maar ik moet het toch zeggen - omdat hij een Groningerlander was. In mijne allereerste jongelingsjaren, toen ik achting voor geleerdheid en geleerde mannen begon te krijgen, zag ik dikwijls een bejaard man in eene peinzende houding wandelen, op wien de voorbijganger niet zelden met den vinger wees, en zeide: ‘Deze is gerard nicolaas heerkens.’ Zij, die dezen man van naderbij kenden, beschreven hem als iemand van vele en uitgebreide kennis, welke die kennis door dagelijksche oefening vermeerderde. Hoe juist deze beschrijving was, konde ik toen noch begrijpen noch beoordeelen; thans, daar ik het letterkundige leven van denzelven niet zonder aandacht heb doorloopen, schijnt het mij toe, dat die lofspraak even verre van vleijerij verwijderd was, als het doorgaande karakter van hen, die hem dezelve gaven, daarvan verwijderd is. En nu maakte ik er mij een wezenlijk genoegen van, om de gedachtenis en het beeld van dien man hier voor te dragen; toen een mijner vrienden, wiens raad ik met regt hoogacht, mij herinnerde, dat ik het tweede gedeelte van het leven van constan-
{==3==} {>>pagina-aanduiding<<}
tijn huygens, als eene door mij zelven hier gemaakte schuld, had af te doen; dat hij en velen met hem dit van mij verlangden of liever verwachtten, al ware dan ook het gedicht van den waardigen grijsaard zelv' reeds in het licht gegeven. Deze aanmerking benam mij eene zekere huivering, welke ik voor het vervolgen van dat onderwerp gevoelde; en waarlijk, wanneer ik mij de vriendelijke toegenegenheid herinner, met welke Gijl. mij bijna een jaar geleden hebt aangehoord, en uwe belangstelling in de twee eerste levensgedeelten van huygens herdenk, dan word ik door een zeker
vertrouwen bemoedigd, dat ook deze beschouwing Ul. niet geheel onaangenaam zijn zal. Want naar mate constantijn in jaren toenam, naar die mate vorderde ook de ontwikkeling zijner zielsvermogens; zielsvermogens, welke zoo groot en zoo vele waren, dat, had de zaak aan zijne keuze gestaan, hij bijna geene grootere en meerdere had kunnen begeeren. Geen wonder dus, dat Prins frederik hendrik hem, na den dood van tuningen, tot zijnen geheimschrijver aanstelde. Indien het van elders niet bleek, hoedanig hij zich van dezen gewigtigen post gekweten hebbe, zoude men dit hieruit genoegzaam kunnen opmaken, dat hij onafgebroken in de vriendschap van dien vorst gedeeld, en dat niets dan de dood van den laatsten dezelve gescheiden heeft. En deze vriendschap konde ook niet anders dan standvastig zijn; want zij was gebouwd op deugd en gelijkheid van karakter. Hendrik beminde God en het vaderland boven alles; huygens hield niets voor dierbaarder. Hendrik won de vijandelijke steden door dapperheid, en de harten der zijnen door goedheid; huygens deelde in beide overwinningen. Hendrik was opregt, werkzaam, matig en ingetogen; deze zelfde deugden waren huygens als aangeboren. O gelukkig volk, welk zulk een vorst, o gelukkig vorst, wien zulk een vriend te beurt valt! Want indien het waar zij, dat de grooten zich vormen naar het voorbeeld van den vorst en het volk naar dat der

{==4==} {>>pagina-aanduiding<<}
grooten, en die vorming der grooten dikwijls meer schijn dan waarheid heeft, hoe gelukkig moet dan een volk niet zijn, welks brave vorst zich ook naar het voorbeeld van zijnen dienaar zoude kunnen vormen! De invloed van het voorbeeld werkt sterker en krachtiger, omdat het ongeveinsd en opregt is. Frederik hendrik voerde het bewind van zaken langer dan twintig jaren; even zoo vele jaren kweet huygens zich lustig en rustig van zijnen pligt. Onze aanzienlijke en geleerde voorouders hadden een gebruik, hetwelk door misbruik in verachting schijnt gekomen te zijn; om namelijk eene zekere spreuk, bij wijze van wapen, te voeren. Het schijnt mij toe, dat de meesten zoodanige spreuk uit hun eigen karakter genomen, of hun karakter naar dezelve hebben willen vormen. Huygens deed het eerste. Standvastig was hij van nature; standvastig was zijne spreuk. Dit zat hem zoo wel in het hart als op de lippen. Met behulp van deze deugd, overwon hij alle moeijelijkheden, aan zijn ambt verknocht. Was het vrede, hij leefde in het licht en onder de oogen van het hof, temperde deftigheid met vriendelijkheid, mengde ernst onder boert, zoodat zijne gaven hem meer bewonderaars dan benijders verschasten. Diende hij den vorst van raad, hij zeide niets dan waarheid; maar ook alles, wat hem waarheid scheen te zijn. Was het oorlog, hij volgde de legerplaats, en verdroeg de vermoeijenissen van een leven, hetwelk geheel vreemd voor hem moest schijnen. Van veel nut was hem hier zijne onbegrijpelijke schranderheid in het ontcijferen van de geheimzinnigste teekenen, waarmede de Spanjaarden, bij gevaar van onderschepping, hunne gedachten aan elkander mededeelden. Gelijk agamemnon bij homerus wenscht, dat hij tien nestors had, want dat Troje dan spoedig voor hem zoude bukken, zoo wist hendrik het voordeel,
hetwelk huygens hem aanbragt, ook op den regten prijs te stellen. En ofschoon deze de ondervinding van den wijzen Griek nog niet had, vulde hij dat gebrek aan

{==5==} {>>pagina-aanduiding<<}
door zijnen alles bevattenden geest; een man, gelijk huygens, behoefde niet te wachten naar het getal van jaren. - Daar is eene zekere soort van menschen, zeldzaam voorwaar en voortreffelijk, welke ons bijna geloof doen hechten aan het denkbeeld van sommige oude wijsgeeren, dat namelijk dát iets in ons, hetwelk wij geest noemen, een deeltje is van eenen Goddelijken geest. Zulke geesten worden niet vermoeid. De eene fijne gedachte is het voertuig van de andere. Geen gevoel of eenige van buiten komende omstandigheden trekken dezelve van hunne bespiegelingen af. Wanneer zij willen, zijn zij reeds hier op aarde vrij van de banden des ligchaams. Is er wel iets, hetwelk bij gewone menschen meer kalmte en stille rust vereischt, dan de beoefening der letteren? Beschouwt daarentegen eenen dousa, met dezelfde hand den degen en de pen voerende, beide tot behoud en eer van 't land - beschouwt eenen de groot in die gevangenis, waaruit hij niet voorzien konde immer dan als een lijk te zullen worden uitgedragen - beschouwt (want wat behoef ik meer voorbeelden?) onzen huygens zelven! Onder eene tent, te midden van het gekletter der wapenen, bij de dikwijls hagchelijke en onzekere kans van den strijd, beoefende hij de kunsten des vredes, en boertte met zijne afwezige vrienden in Latijnsche dichtmaat, of speelde op zijne zoo geliefkoosde guitar. Wat hij in de Nederduitsche en Latijnsche dichtkunde gedaan heeft, is bekend. Zijne Korenbloemen, Ledige Uren en Momenta strekken tot blijken van zijne vlugheid in dat vak. Het is hier overtollig om zijne verdiensten in dat opzigt te beoordeelen; ook hebben twee geleerde mannen hem als vaderlandsch dichter zoo breedvoerig als naauwkeurig geschetst; als Latijnsch dichter heb ik elders gepoogd hem te schetsen;
doch dit, dunkt mij, mag ik in het algemeen wel aanmerken, dat hij zeer veel heeft, hetwelk men gemakkelijker kan berispen dan navolgen. - Intusschen begon huygens zich reeds aan het ongehuwde leven te gewennen, en het scheen, dat zoo vele

{==6==} {>>pagina-aanduiding<<}
beslommeringen de liefde uit zijn hart sloten. Dan, een burger, die voor het overige zich zoo verdienstelijk bij het vaderland maakte, moest het vaderland ook nieuwe burgers schenken. Eene vernieuwde kennismaking met susanna barelaea, eene maagd, even deugdzaam en verstandig, als zij aanzienlijk en vermogend was, verwekte liefde; liefde, een huwelijk. Zij maakte hem vader van vier zonen en eene dochter, welke hare moeder niet gekend heeft; want deze overleed kort na de bevalling. Brave ouders brengen gewoonlijk een braaf kroost voort. Hunne deugd gaat bij vroege en wijze leiding op hetzelve over. Zoo waren de kinderen van huygens voor hem, hetgeen hij voor zijne ouders eens was. In de opvoeding leidde hij hen langs zijne eigene voetstappen. Philips, de jongste zoon, overleed in zijne eerste jeugd te Marieburg, terwijl hij een gezantschap naar het Noorden vergezelde. De overigen strekten hem zeer lang tot eer en vreugde. Constantijn, zijn naamgenoot, werd hem, toen hij in 's vorsten raad verkozen was, reeds vroeg tot ambtgenoot toegevoegd. Christiaan verwierf zich den naam van eersten wiskundigen in Europa, en Frankrijk zocht dat vernuft aan zich te trekken. Lodewijk bekleedde het ambt van baljuw. Susanna, zijne dochter, huwde aan philips doubleth, die hem zijnen philips teruggaf. - Wanneer hij met zijne vrienden gemeenzaam over zijne kinderen sprak, plagt hij Hofwijk al schertsende zijn zesde kind te noemen. Hofwijk was hare geboorte geheel aan hem verschuldigd. Als men hem aldaar kwam bezoeken, en zich over de orde en netheid, welke overal heerschten, en den aanlegger van dat alles verwonderde, verbeeld ik mij, dat hij hun dezelfde woorden zal hebben toegevoegd, welke
cyrus eens bij dergelijke gelegenheid aan lysander toevoegde: ‘Ik heb dit alles aangelegd; het zijn mijne lanen, mijne verdeeling; ook heb ik vele van deze boomen met mijne eigene hand geplant.’ Zoo omslagtig als naauwkeurig heeft hij dat landgoed in

{==7==} {>>pagina-aanduiding<<}
zijne Korenbloemen bezongen, en was er zeer op gesteld, dat hetzelve nimmer in vreemde handen kwam. Dan, deze wensch is onvervuld geworden, omdat het eigenlijke huygensche geslacht reeds in den jare 1783 is uitgestorven. Zoo dikwijls hij het hof konde ontwijken, sleet hij aldaar vele genoegelijke dagen in geletterde rust, en was daar nooit minder alleen, dan wanneer hij alleen was. Dit mogt hem echter schaarscher gebeuren dan hij wenschte; want de stroom der tijden trok hem gedurig uit die haven in de opene zee van het staatsgewoel. Zoo was hij in den jare 1647 naauwelijks op zijnen adem gekomen, toen de dood van frederik hendrik het vaderland van eenen besten vorst en hem van eenen vriend beroofde. Willem de II volgde hendrik op, en bevestigde huygens in alle door hem bekleed wordende waardigheden. Deze ging, waar de eer en 's lands heil hem riepen, en bleef zijner geliefde spreuke getrouw. Hij was altijd dezelfde. Hij konde niets goedkeuren, hetwelk hem niet goed toescheen, en raadde den Prins onbewimpeld eenige maatregelen af, welke misnoegen moesten veroorzaken, gelijk ze veroorzaakt hebben. Dit baarde tusschen hen eene merkelijke verkoeling, zoodat huygens zelfs in den jare 1650 ernstig over zijn ontslag begon te denken. Of de vriendschap weder geheel hersteld zij, is onzeker, door den spoedig gevolgden dood van willem den II, welke in dat zelfde jaar inviel. Wonderlijk zijn dikwerf de oordeelvellingen der menschen over elkander. D'estrades noemt huygens ergens een Franschman in zijn hart. Ik weet waarlijk niet, hoe ik dit opvatten moet. Verstaat hij daardoor dat blinkend vernis van uiterlijke beleefdheden, dat uitlokkend blanketsel van bevalligheid, (de armoede onzer taal in dit opzigt dwingt mij tot die omschrijvingen; want onze voorouders
hebben er geen woord voor kunnen uitdenken, omdat zij de zaak zelve niet hadden) indien d'estrades, zeg ik, die manier van leven verstaan hebbe, waarin de Franschen gezegd wor-
{==8==} {>>pagina-aanduiding<<}
den boven alle volkeren uit te munten, dan heeft hij als Franschman gesproken en was wel zeer vriendelijk. Doch meende hij, dat in huygens wezenlijk eene ziel van het toenmalige Fransche hof was gevaren, dan strijdt het zeer tegen de wellevendheid om zoo iets van eenen Hollander te zeggen. Huygens had eene zeer beschaafde opvoeding genoten, en verkeerde van zijne eerste jeugd af met beschaafde lieden; de natuur zelve had hem tot beschaafdheid gevormd, en de oefening daarin zoo zeer bevestigd, dat hij eindelijk de beschaafdheid zelve was, maar toch altijd een Hollander bleef. Hoofd vond in hem de trekken om het beeld dier deugd te malen: ‘Inborst, gezooght met den room der zinlijkste zeden; vernuft, doorzult in 't mergh der heusche konsten en achtbaarste wetenschappen; kerne der aardigheid, en ooghelein van 't hof.’ Zulk een man was huygens; maar hij was tevens standvastig, getrouw en opregt, waarvan ook bovengemeld misnoegen met Prins willem den II tot getuigenis kan verstrekken. Acht dagen na den dood van dezen, werd de derde vorst van dien naam geboren. Het is bekend, welke oneenigheden over deszelfs voogdijschap ontstonden. Huygens deed niets dan allen tot vrede en vriendschap aan te manen; en, mogten hem zijne pogingen niet zoo gelukken als hij wenschte, waren ze daarom niet minder edel. Intusschen bleef hij in zijne vorige betrekkingen; en dit gedeelte van zijn leven, hetwelk reeds verre begon te vorderen en meerdere rust scheen te behoeven, moest nog de meeste onrust doorstaan. Om nu niet te spreken van zijne gezantschappen naar
leopold van oostenrijk en deszelfs opvolger jan, naar lodewijk den XIV, Koning van Frankrijk, en van dezen tweemaal naar karel, Koning van Engeland, hoe vele lieden, bijna zeventig jaren oud, zouden er gevonden worden, welke, na zoo verscheidene en gewigtige diensten aan het vaderland te hebben bewezen, nog eene reize ondernamen naar het prinsdom Orange? En deze reize ondernam en volvoer-
{==9==} {>>pagina-aanduiding<<}
de hij met het vuur der jeugd en de beradenheid van eenen man. Doch dit was in huygens niet vreemd; want, door altijd eene werkzame en matige levenswijze te houden, gaf hij den ouderdom een ligchaam over, hetwelk zich in krachten niet verminderd gevoelde. Als een Hollandsche cicero een gesprek over den ouderdom wilde schrijven, zoude hij in huygens ook eenen cato kunnen vinden. Hij zoude eenen laelius en scipio door zijn voorbeeld de beste lessen geven, hoe zij den weg des levens moesten afleggen, het gelukkigst daar konden komen, en er het langst verblijven, waar hij nu was. Een eenvoudig verhaal van zijn gezantschap naar Orange zal mijn gezegde staven. Nadat hij met veel moeite en door tusschenkomst van karel den II eindelijk had bewerkt, dat lodewijk het prinsdom Orange aan den wettigen eigenaar, aan wien hij het ontroofd had, teruggaf, werd hij in den jare 1665 derwaarts gezonden, om er in naam van Prins willem den III weêr bezit van te nemen, de wetten te veranderen, de geschillen te beslechten, het volk in den eed te nemen, en de door de Franschen verwoeste werken op te nemen en te laten herstellen. Naauwelijks uit Engeland in Frankrijk teruggekeerd, reisde
hij naar Lyon, zakte de Rhone af, en kwam spoedig op het grondgebied, hetwelk onze staat toen midden in Frankrijk bezat, zeer verschillende voorwaar van dien staat, welke eens geheel het eigendom van Frankrijk zijn moest! Hij werd aldaar ontvangen op eene wijze, het meest aan zijne waardigheid voegende. De geheele bevolking was uitgelaten van vreugde, en het was alsof de goede Hollander op derzelver schouders, nu ontheven van een vreemd juk, naar het slot opgevoerd wierd. Juist toen hij onder den open hemel gezeten was op een verheven gestoelte, en, omringd door den raad, het volk den eed afnam, welken het met een gejuich deed, dat het Romeinsche theater weêrgalmde, vertoonde er zich een kring om de zon. Het volk, even als het ten tijde van marius aldaar zoude gedaan heb-
{==10==} {>>pagina-aanduiding<<}
ben, nam deze speling der natuur als een gelukkig voorteeken aan, en dit vermeerderde nog de vreugde van dien dag en daarop volgenden nacht. Dat gedeelte van Frankrijk is vol van gedenkstukken der oudheid, overblijsselen van de tijden, in welke de Grieken en Romeinen die oorden bewoonden. Huygens, die deze soort van schoone geleerdheid even zeer bewonderde, als zijn oog en verstand er in geoefend waren, konde van zoodanig tooneel zonder bezigtiging niet afstappen, hoezeer ook het vaderland, buiten hetwelk hij nu reeds in het vierde jaar omzwierf, hem als met luider stemme terugriep. Mons Pessulus, Nemausus, Massilia op het Phocaeische strand, Arelatus, Salone, Aquae Sesti, Avennio en andere plaatsen trokken zijn oog tot zich. - Petrarcha was bij de liefhebbers der dichtkunde in die dagen in groote achting; men las hem niet
minder dan men hem prees. Ook aan huygens had hij vele genoegelijke oogenblikken verschaft, en door zijne zachte toonen deszelfs zacht hart geroerd. Hoe nader hij dus bij Vaucluse was, hoe meer die vallei hem tot zich trok; want wij menschen worden, ik weet niet hoe, aangedaan door de plaatsen zelve, alwaar door ons bewonderde of geliefde voorwerpen gewoond hebben. Daar zocht hij nu het plekje gronds, waar petrarcha in het gras nederlag; hij zette zijnen voet, waar deze denzelven gezet had, dronk uit de bron, waaruit deze gedronken had, en het scheen hem alsof dat water het water van den Helikon was. Eindelijk naar Orange teruggekeerd zijnde, zeide hij zijne vrienden aldaar vaarwel, en bezocht een gedeelte van Bourgondiën en Zwitserland. Van de heuvels van Bazel zag hij den Rijn. Toen was het alsof hij een bekende vriend uit het vaderland zag, en wilde deszelfs loop naar het vaderland volgen. Maar erasmus had te Bazel gewoond, en lag aldaar begraven. Gelijk vossius, hij, in wiens grijs hoofd vondel zegt dat vijftig eeuwen gevaren waren, de geboortedag van erasmus bijna als eenen heiligen dag beschouwde, zoo noemde

{==11==} {>>pagina-aanduiding<<}
huygens de zestiende eeuw de eeuw van willem den I en van erasmus. Waarlijk eene verhevene lofspraak op erasmus uit den mond van zulke mannen! Huygens bewaarde deszelfs afbeelding, door holbein geschilderd, als een schat. De geleerde lomenius, Graaf van Brienne, wetende zijnen hoogen eerbied voor den Rotterdammer, had hem dezelve ten geschenke gegeven. Gelijk hij nu die afbeelding in het vaderland bijna dagelijks met innig welgevallen beschouwde, en zóó beschouwde, dat hij eindelijk erasmus zelven meende te zien, zoo is het gemakkelijk te begrijpen, dat hij nu alle bijzonderheden, welke de gedachtenis aan dien man in hem konden verlevendigen, zoo gretig naging, alsof hij eenen langen dorst wilde stillen. In het huis der frobeniussen, waar hij gewoond had, bij het graf, waarin hij rustte, bij het gedenkteeken, te zijner eere door amerbach opgerigt, zelfs te Friburg, overal zocht hij erasmus. En nu trok hij, door Spire, Manheim, Mentz en Keulen, naar Holland terug. - Dat plekje gronds, hetwelk wij ons vaderland noemen, moet toch zeer veel aanlokkelijks hebben, waardoor het zich boven alle landen der aarde onderscheidt. Waartoe anders dat spreekwoord: Daar is maar één Holland in de gansche wereld? Indien ik en velen met mij, welke nimmer buiten het vaderland gereisd hebben, dat spreekwoord bezigen, twijfel ik er zeer aan, of het in onzen mond gezags genoeg zoude hebben - omdat wij er de kracht niet van gevoelen; even gelijk hij, die nimmer ziek geweest is, de gezondheid minder op prijs weet te stellen, dan hij, welke dien schat eenigen tijd gemist
heeft. Maar wanneer verstandige en onpartijdige menschen, na het bezoeken van vele landen en volkeren, die verklaring als uit éénen mond afleggen: ‘Daar is maar één Holland in de wereld!’ dan ontvangt dat spreekwoord bij mij de kracht van eene Godspraak. Het zal niemand onzer verwonderen, dat ook huygens bij zijne terugkomst bekende: ‘Ik ben nu reeds tot eenen zoo

{==12==} {>>pagina-aanduiding<<}
hoogen trap van ouderdom gevorderd; ik heb zoo vele landen doorreisd, en opgemerkt, waarin ieder volk zichzelven het meest behaagde; ik heb alles met elkander vergeleken, en moet het zeggen: ‘Holland boven al!’ - Het verslag, hetwelk hij van zijn gezantschap aan de Voogdesse deed, werd met algemeene goedkeuring en milde geschenken beloond; in welk opzigt hij altijd reden had om over de onbekrompenheid van het huis van oranje voldaan te zijn. Prins willem hendrik stond nu mondig te worden, wanneer huygens met denzelven nog eene reis naar Engeland deed; waarop deze in den jare 1672 tot alle de waardigheden, door zijne voorouderen bekleed, werd verheven. Huygens wilde altijd de belangen van volk en vorst vereenigen, en alle tweespalt, zoo hoogst noodlottig voor het gemeenebest, door toenadering van beide zijden, verbannen. Dan, daar de hitte der gemoederen dit dikwijls onmogelijk maakte, koos hij, gelijk in hem natuurlijk was, de zijde van zijnen vorst; en gelijk de eene partij volstrekt zonder zoodanig gezag wilde leven, zoo achtte hij het van zijnen pligt, dat gezag te ondersteunen, en werkte de maatregelen van andersdenkenden tegen. Het wreedaardig vergoten bloed der de witten bevlekt de geschiedbladen van dien tijd. De nakomelingschap, welke alles met een bedaarder oog beschouwt, zoude met Prins willem den IV een schat geven, dat men die vlekken er uit konde nemen. Doch ook huygens verfoeide deze woede van het Haagsche graauw. Intusschen beleefde hij het genoegen, dat de Prins zijnen zoon constantijn ook tot deszelfs geheimschrijver aanstelde, waardoor hij meerdere rust kreeg, en de overige jaren zijns levens vrijer met zichzelven in godsdienstige en letterkundige bespiegelingen doorbragt. - Huygens moet een schoon man
geweest zijn, indien men uit de veelvuldige afbeeldingen, welke er van hem zijn, moge oordeelen. Gelijk hij in alles, wat tot zijne nagedachtenis betrekking had, bijna tot angstvalligheid toe zorgvuldig was, zoo liet hij zich in onderscheidene

{==13==} {>>pagina-aanduiding<<}
tijden van zijnen ouderdom afschilderen. Toen hij zijn leven schreef, was hij in zijn 83ste jaar, en had nog zoo eene regte houding en vasten gang als hij in zijne jeugd gehad had. Zijne zintuigen waren alle ongeschonden, behalve het gehoor; met welk gebrek hij geboren was. En bijna in dien zelfden staat bleef hij nog geruimen tijd, tot dat hij eindelijk, in den ouderdom van 90 jaren en 6 maanden, dit leven verliet, even gelijk een verzadigde gast van tafel opstaat. Waarlijk een gelukkig en benijdenswaardig lot! Want, daar hij alle de rollen van een zoo langdurig en belangrijk leven zoo wél vervuld had, werd hij, van het tooneel stappende, door zijne vrienden nageoogd onder een welmeenend en luidruchtig handgeklap.

Waarom sterven er menschen aan geneeslijke kwalen?

III.

Qui nescit - tamen audet.



hor.
Men wil, dat een zamengesteld werktuig veel volkomener wordt, wanneer elk der deelen door een afzonderlijk werkman wordt bereid, die, zijn geheele leven door, niets anders vervaardigt. Welke meesterstukken moet dan niet de geneeskunst opleveren, daar geen zieke ooit zijne herstelling ziet, dan door den vereenigden arbeid van vele handen! De een zoekt door uitwendige teekenen de geheimen van zijn binnenste uit te vorschen; een ander helpt hem met zijne handen, gewapend of ongewapend; een derde bemoeit zich met de bereiding van het geneesmiddel; een vierde, met hetzelve toe te dienen. Waarbij komt het dan, zoude men zeggen, dat, daar er zoo zelden een horlogie mislukt, er zoo vele geneescuren mislukken?
De reden is duidelijk: omdat zij oneindig moeijelijker

{==14==} {>>pagina-aanduiding<<}
zijn, en oneindig minder van den mensch afhangen. Tegen deze reden valt niet veel te zeggen, en zij redt de eer der zonen van Esculaap volkomen. Zij plaatsen dan ook met reden deze gewigtige waarheid op den voorgrond, dat zij niets zijn dan de stomme dienaars der natuur, aan welke alleen het gegeven is zichzelve te helpen. Dus, hun onvermogen en hunne afhankelijkheid bekennende, schuiven zij de schuld van hun misbak op den hals hunner meesteresse: immers, als de natuur niet helpen wil, zijn onze beste pogingen vergeefs, werken de uitgezochtste geneesmiddelen niets uit. Ik herhaal het, tegen deze reden valt niets te zeggen; maar ongelukkig is dit de éénige reden van het geneeskundig misbak niet. - Als, bij het maken van horlogies, hij, die de wijzerplaten vervaardigt, omdat hij daarin zeer ervaren is, eensklaps in zijn hoofd kreeg, raderen en rondsels te maken; zou dit gaan? Bezwaarlijk, geloof ik. En hoe moet het dan gaan, als hij, die voortreffelijk beenen en armen zet, alleen omdat hij daarin uitmunt, en zonder verdere voorbereiding, inwendige kwalen gaat behandelen?
Het spreekt van zelf, dat men met den geheelen omvang der geneeskunde vertrouwd kan zijn, en zich echter, het zij uit keuze, het zij door toevallige omstandigheden, bij de uitoefening van een harer takken kan bepalen. Zelfs geloof ik niet, dat men een goed heel- of verloskundige zal aantreffen, die niet tevens, in den volsten zin, geneesheer is. En dan verstrekt het eer ten voor- dan ten nadeele des lijders, dat de geen, waarbij hij in een bepaald geval hulp zoekt, zich tot een bijzonder gedeelte der kunst bepaalt, daaraan alle zijne krachten toewijdt, en hetzelve meer en meer zoekt te volmaken. Dezulken kan dus het verwijt niet treffen, dat zij zich met zaken ophouden, waarvan zij geen verstand hebben. Maar wanneer een heelmeester, wiens eerste operatie het gladscheren van eene boerenkin geweest is, en die vervolgens, na verloop van jaren, het zoo ver gebragt heeft, dat hij eene eenvoudige

{==15==} {>>pagina-aanduiding<<}
zweer kan behandelen, met dezelfde driestheid, waarmede hij zijn mes door een absces jaagt, inwendige en dikwijls diep verborgene kwalen behandelt, waarvoor de schranderste geneesheer stilstaat; dan behoeft men zich niet te verwonderen, dat de gemeente smelt, en dat er de boomen op het kerkhof weelderig groeijen.
Nog erger is het, wanneer de vijzel het gezag voert aan het ziekbed, en een waanwijze apotheker, in plaats van zich met zijne kruiden bezig te houden, en op te letten, dat de bereiding der geneesmiddelen, welke hem is toevertrouwd, behoorlijk geschiede, met een deftig gelaat den pols voelt, zonder eens te weten, wat een pols is, en - de hemel weet, op wat voor gronden of naar wat regelen! - het recept voorschrijft, dat hij naauwelijks lezen kan. Turende op den gouden knop van zijnen grooten rotting, zit zulk eene staartpruik voor het ziekbed, spreekt met veel wijsheid van koortsen en krampen, en haalt den geneesheer door, die het geluk niet heeft in zijne gunst te staan. Zonder eenige de minste kennis van het menschelijk ligchaam, van den aard, van de oorzaken of van de gevolgen der kwalen, schrijft hij, op de namen alleen afgaande, en schier op de gis, de geneesmiddelen voor, te vreden, zoo zijne doozen en slesschen leêg komen. Onderwijl worden de voorschriften der artsen in zijnen winkel gereed gemaakt door halfbakken leerlingen, en die buiten het gezigt van den meester natuurlijk gemakkelijk vallen en hunne zaken ten halve verrigten, ook wel eens een leêg fleschje uit een ander vullen, als hunne apothekerswijsheid denkt, dat het in kracht overeenkomt. Zoo wordt dan van twee zijden het heil van den armen kranke in de waagschaal gesteld. Eerst maakt de apotheker, door zijne averegtsche behandeling, van eene ligte ongesteldheid eene hevige ziekte; en, als dan eindelijk de geneesheer geroepen wordt, worden deszelfs oordeelkundige voorschriften door de schraapzucht of de eigenwijsheid van een giftmenger verknoeid. Nu zetten de heeren doctoren den doctoralen hoed eens regt op het hoofd, en

{==16==} {>>pagina-aanduiding<<}
zeggen: ‘Zoo moeten zij varen, die langs slinksche wegen en als ter sluik genezen willen!’ Doch laten zij hunne stem vrij een toontje lager zetten: want, op de keper beschouwd, geven zij-zelven aanleiding tot die omkeering der standen in den staat van hippocrates. Wanneer een geneesheer geene zwarigheid maakt, ook zonder de minste heelkundige ervarenheid, heelkundige hulp te verleenen, of zelfs wel, uit eene lage afgunst, de hand des heelmeesters zoo lang mogelijk van de wonden en zweren zijnes lijders afhoudt, en met zijne dranken en poeders genezen wil, waar het mes alleen of een behoorlijk verband kan helpen, verwaarloost hij zijnen lijder niet minder, en verlaagt hij de edelste kunst niet minder tot een broodgevend handwerk, dan de heelmeester, die in de betrekkingen van den geneesheer treedt. Onder de oogen van den eersten groeit uit een eenvoudig gezwel de boosaardigste kanker, en onder de handen van den laatsten uit eene ligte verkoudheid eene ongeneeslijke longtering.
Even nadeelig, als deze ontijdige vermenging der genees- en heelkunde, is de bereiding der geneesmiddelen door geneeskundigen, welke niet de minste kennis van de apotheek bezitten. Men weet, dat dit op het platte land en in vele kleine steden plaats heeft. Het is waar, de wetgeving heeft, sedert vele jaren, in dit kwaad voorzien; maar het onkruid, hetwelk eeuwen welig getierd heeft, laat zich zoo ligt niet uitroeijen. Verbeeldt u een' geneesheer, die, niet zoo zeer uit loffelijke inzigten, maar vooral om zoodra mogelijk eene groote menigte patiënten, d.i. lijders, te bezitten, zich op eene kleine plaats neêrzet, waar hij alleen is en dus alles inheeft. Zijn eerste werk moet natuurlijk wezen, zich een' voorraad geneesmiddelen aan te schaffen; maar, weinig kennis hebbende van derzelver echtheid of vervalsching, nog minder van de geschiktste wijze van inkoop, verzameling, bewaring en zuivering, neemt hij van het eene te veel, van het andere te weinig, ziet er niet naar om, dan als hij zo noodig heeft, en vindt

{==17==} {>>pagina-aanduiding<<}
daardoor, al wordt hij niet eens bedrogen, de helft van zijne kramerij telkens bedorven, terwijl de andere helft het is zonder dat hij het vermoedt. Hij is dan ook altijd verlegen, omdat hij op het oogenblik het noodige niet heeft, neemt nu al ligt het een voor het ander, en komt al spoedig tot het geloof, zoo goed voor zijne beurs, maar zoo slecht voor zijne arme zieken, dat men met een paar zouten, wat rabarber, wat valeriaan en wat middelmatige kina het gansche heerleger der menschelijke kwalen gemakkelijk het hoofd kan bieden.
Doch niet genoeg, dat de arme kranke dus een slagtoffer wordt van de baatzucht der geneeskundigen, welke hen aandrijft, zich met die gedeelten hunner kunst te bemoeijen, waarvan zij weinig of niets verstaan; nog erger vijanden vinden zij dikwijls in hunne dierbaarsle betrekkingen, wanneer dezen, niet te vreden, aan het ziekbed, onder de leiding van den arts, eene ondergeschikte rol te spelen, zich vermeten, zelven den staf van Esculaap te zwaaijen, en ongevergd hunnen lastigen raad den arts willen opdringen, hem tegenwerken, of althans van deszelfs voorschriften afwijken, om een of ander geliefkoosd huismiddeltje of wereldberoemd arcanum te beproeven. Dit is in 't bijzonder het geval, wanneer eene ziekte langer dan drie dagen duurt; wanneer men zeer wijsselijk oordeelt, dat de doctor het niet getroffen heeft, en hem dus voorstelt, eens wat anders te probéren. Verkiest hij zulks niet, zoo laat men zijne middelen staan, en probeert zelf. Wonderlijke dingen slaat de lijder nu te lijve, en wonderlijke dingen ondervindt hij er van. Heeft de herstellende lijder nog gebrek aan eetlust, zoo wekt men dien op door verhittende spijzen, en bezorgt er hem de koorts door. Klaagt iemand over kramppijnen in de ingewanden, zoo schroeit men ze hem met heete melk digt. Is een ander bezet met jicht en graveelstoffen, zoo geeft men hem Haarlemmer-olie ter verzachting, zoodat hij het huis bijeen schreeuwt: want, over het

{==18==} {>>pagina-aanduiding<<}
algemeen, werken de huismiddeltjes niet zachtzinnig. Dit is ook de begeerte der minste lijders. De boeren althans zien het fleschje, dat hun het zweet van benaauwdheid uitdrijft, of de ingewanden vaneenscheurt, met ongelijk meer eerbieds aan, dan den drank, waarbij zij ongemerkt genezen. En, wat het geneeskundig geloof aangaat, zijn zelfs de steden met boeren opgevuld.
Vele zieken worden dus bedorven, en, eer het behoeft, den doodgraver in de handen gespeeld, omdat de schoenmaker niet bij zijne leest blijft. En wat is daar de oorzaak van? De deunheid, die geen goed leêr wil betalen, den meester niet naar zijn werk loont. De zuinige huismoeder rekent op hare vingeren, hoeveel het haar uithaalt, als zij voor een dubbeltje rabarber laat halen, zonder den arts te ontbieden. Of als men, in een erger geval, den apotheker eens laat komen, dat haalt een' doctorsgang uit. Doch de gierigheid bedriegt ook hier niet zelden de wijsheid, en het dubbeltje rabarber heeft dikwijls een' nasleep, die de geheele faculteit voor jaar en dag op de been houdt.
Het is echter niet te ontkennen, dat de baatzucht der gildebroeders zelven een groot deel heeft aan deze ongeregeldheid in de uitoefening der kunst. Doch deze ondeugd is een gemeen eigendom des menschelijken geslachts; en het zoude dus eene onregtvaardigheid zijn, de geneeskundigen van het genot daarvan te willen uitsluiten.

De levensgezellin van Luter.

Katharina van bora (of bore), uit het oudadelijke geslacht der hugewitzen, was den 29 Januarij 1499 geboren, en dus vijftien jaren jonger dan luter. Daar hare ouders niet rijk waren, kwam zij reeds zeer jong in het adelijke klooster Nimtschen, nabij Grimma aan de Mulde, alwaar zij ook in den begin-
{==19==} {>>pagina-aanduiding<<}
ne zocht, door hare gebeden, ijverig God te dienen, tot dat in haar en acht andere kloosterzusters de wensch opkwam, uit dezen kerker verlost te zijn, tot welken de nieuwe leer van luter, die alle werkheiligheid veroordeelde, waarschijnlijk reeds was doorgedrongen. Door luter's bemiddeling was het, dat een burger uit Torgau, genaamd leonhard koppe, met eenige hulp het waagstuk ondernam, om de negen nonnen uit haar klooster te bevrijden; hetwelk ook in den nacht van stillen vrijdag, den 4 April 1523, gelukte. Koppe bragt deze jonge nonnen op wagens naar Torgau, en wel, gelijk eene Torgauer kronijk luidt, ‘als haringtonnen;’ welke uitdrukking wel niet zinnebeeldig, maar eigenlijk moet genomen worden, daar koppe, wiens weg door het gebied van den ijverig katholieken Hertog georg geleidde, misschien op de gedachte eener harington, waarin elke non gemakkelijk konde zitten, gekomen was, om zijnen kostbaren roof te beveiligen. Van Torgau kwamen zij, op den derden paaschdag, gelukkig te Wittenberg; en onze katharina werd van den toenmaligen burgemeester, philip reichenbach in huis genomen. Luter sprak zijne hooge begunstigers voor die verlatenen aan, en zocht die genen, welke nog in den bloei haars levens waren, uit te huwen. Ook voor
katharina werd weldra een minnaar gevonden, die hieronymus baumgärtner heette, van een aanzienlijk geslacht in Neurenberg afstamde, en toenmaals te Wittenberg vertoefde. Hij scheen aan katharina niet te mishagen; en misschien was het slechts eene latere luim des minnaars, die, toen hij in zijne vaderstad teruggekeerd was, niet ernstig meer aan deze verbindtenis dacht; zoodat dit huwelijk, waarover luter zich zoude verheugd hebben, (gelijk wij uit eenen brief aan baumgärtner vernemen) niet tot stand kwam. Luter was nu op een' anderen voor haar bedacht; namelijk Doctor caspar glatz, prediker te Orlamunda. Maar toen haar, van wege luter, door nikolaus van

{==20==} {>>pagina-aanduiding<<}
amsdorf, prediker te Wittenberg, de voorslag werd gedaan, weigerde zij zulks, en verklaarde openhartig, dat zij voor Doctor glatz geene neiging gevoelde, maar bereid was, om hem, amsdorf, of luter zelven, hare hand te schenken. Luter had, zoo als bekend is, reeds vroeger het monnikskleed afgelegd, en konde het huwelijk, als eene door God zelven ingestelde orde der natuur en als zijn heilig gebod, niet ongenegen zijn, daar hij zelfs alle zijne vrienden tot het huwelijk vermaande; maar het besluit, om zelf te huwen, scheen bij hem, die reeds tweeënveertig jaren telde, meer uit overleg dan hartstogt te ontstaan. Ook wilde hij wel het verwijt ontgaan, dat hij goede lessen gaf, die hij zelf niet opvolgde; en eindelijk moesten hem de dringende beden zijns vaders tot dien stap bewegen, die in zijnen toestand voorzeker rijpelijk moest overwogen worden.
Met verrassenden spoed volvoerde hij dit stil genomen besluit; en dit onverwachte huwelijk verbaasde zoo wel zijne vrienden, welken hij vooraf niets gezegd had, als zijne vijanden, welke hierin gelegenheid zochten, om nopens katharina en luter de nadeeligste geruchten te verspreiden. Maar luter, niet gewoon zich door het oordeel van zwakke en bekrompene zielen te laten misleiden, aanvaardde zijn huwelijk met gebeden, zeggende: ‘Toen ik mijn kaatje wilde nemen, bad ik onzen Heer God met ernst.’ En hierop schreef hij aan amsdorf: ‘Aldus heb ik dan ook aan dezen laatsten wil mijns lieven vaders geene gehoorzaamheid kunnen weigeren, die zulks van mij begeerde, in de hoop, dat God mij kroost zoude schenken.’
De eensgezindheid der beide echtelingen werd wel door eenigen betwijfeld; men beschuldigde katharjna van trotschheid en heerschzucht, waardoor het huisselijk geluk verstoord werd; en bredow haalt het oordeel van zekeren nas aan, die haar nog gekend zoude hebben, en die van haar zegt: ‘Bora was van

{==21==} {>>pagina-aanduiding<<}
eenen hoogdravenden geest, eigenzinnig en trotsch, zoodat zij met andere vrouwen niet veel vriendschap hield, dewijl zij, van wege den roem haars mans, zich boven genen verheven achtte.’ Gelijk dit oordeel van twee zijden kan beschouwd worden, en even veel lof als berisping voor luter's echtgenoote bevat; zoo kan men ook aannemen, dat katharina misschien in beschaving en veredeling vele vrouwen van haren tijd overtrof, en zich dus weinig tot verkeering buiten haar huis genoopt voelde, vooral daar hetzelve de verzamelplaats der beschaafdste en kundigste bewoners van Wittenberg was. Uit de tegenstrijdige oordeelvellingen van gelijktijdige schrijvers schijnt alleen te blijken, dat katharina inderdaad eene edele trotschheid en een zeker zelfgevoel hebbe gehad; en in dit gevoelen van bredow kan men gereedelijk toestemmen. Daar eenigen hare gierigheid, anderen hare verkwisting berispen, zoo ziet men ligtelijk, dat deze verwijtingen op rekening van den laster moeten gebragt worden, daar het zwakke menschdom hiervan wel nooit bevrijd was, maar altijd genegen, om vooral datgene averegts te beoordeelen, wat men niet kent. Maar bugenhagen en justus jonas, luter's vrienden, ja huisgenooten, spreken van katharina, en van luter's gevoelen jegens haar, niet anders dan op eene vereerende wijze; en in luter's tafelgesprekken hooren wij hem zeggen: ‘Het is mij met haar, Gode zij dank! wel gelukt; want ik heb een vroom en getrouw wijf, waarop het hart eens mans zich kan verlaten, zoo als salomo zegt, Spreuken XXXI:11: Het hart hares heeren vertrouwt op haar.’ - En zoo konden wij nog vele plaatsen uit luter's eigene gezegden bijbrengen, die bewijzen, dat hij met zijne katharina in eenen
tevredenen en gelukkigen echt hebbe geleefd, waaruit zes kinderen geboren zijn.
Toen de groote, onsterfelijke ziel van luter, den 18 Februarij 1546, deze aarde verliet; toen, een jaar daarna, de Smalkaldische oorlog uitbrak, de Keurvorst

{==22==} {>>pagina-aanduiding<<}
johan frederik gevangen genomen, Wittenberg belegerd werd, en karel V als overwinnaar in de stad trok; toen vlugtten de getrouwe aanhangers van den Keurvorst, en de ijverige belijders der nieuwe leer, buiten de muren van Wittenberg; en onmogelijk kon de weduwe van dien man achterblijven, die wel het licht voor het nieuwe Evangelie ontstoken, maar nimmer tot eenen bloedigen strijd voor hetzelve geraden had. Zij vlugtte met hare kinderen naar Leipzig; en hier zien wij luter's arme weduwe aan drukkende behoefte blootgesteld, want zij moest kostgangers aan hare tafel nemen, om zich met haar huisgezin levens onderhoud te verschaffen. Luter had wel aan de wereld de kostbaarste goederen geschonken, en de gezegendste schatten aan tijdgenooten en nakomelingen nagelaten; maar klein en gering was de tijdelijke bezitting, welke hij aan vrouw en kinderen naliet; zoodat de echtgenoote van luter, in hare laatste dagen, bij vreemde en inlandsche Vorsten, om genadebrood moest bedelen.
In haar lijkprogramma der akademie van Wittenberg wordt gezegd: ‘Met hare vaderlooze kinderen moest de als weduwe reeds zwaar gedrukte, onder de grootste gevaren, ronddwalen, als eene banneling; groote ondankbaarheid heeft zij bij velen ondervonden; en van die genen, van welken zij, van wege de groote en openlijke verdiensten van haren echtgenoot, weldaden verwachtte, werd zij dikwerf schandelijk misleid.’
Dus moest ook zij ondervinden, hetgeen na haar zoo menige weduwe ondervond, wier man de roem des vaderlands en de bewondering der tijdgenooten was!
Naderhand keerde zij van Leipzig naar Wittenberg terug, en leefde aldaar zeer bekrompen en ingetogen, tot den jare 1552, toen de pest weder zoodanig uitbarstte, dat de akademie naar Torgau moest worden overgebragt. Zij volgde dezelve met drie kinderen. Op den weg naar Torgau werden de paarden schuw. Om zich en hare kinderen uit het dreigend gevaar te

{==23==} {>>pagina-aanduiding<<}
redden, sprong zij uit den wagen, en viel in een moeras; en deze omstandigheid geeft men op, als de voornaamste oorzaak eener kort hierop gevolgde uittering. Zij stierf nog in hetzelfde jaar, den 20 December, en werd in de kerk te Torgau begraven, alwaar haar grafsteen nog te zien is.







Deventer, den 27 October 1817.

Mijn Heer!

Een eenvoudig betoog van de voortreffelijkheid van het Overijsselsche boven het Hollandsche Nederduitsch, 't welk ik U, zoo Gij het die eere waardig keurt, ter plaatsing in uw Mengelwerk toezend, heeft gediend ter vervulling eener spreekbeurt in 't Deventersche Departement Tot Nut van 't Algemeen. Weinig bij 't opstellen daarvan denkende, dat het, door anderen, voor uw Mengelwerk geschikt konde geoordeeld worden, zal men, bij de beoordeeling van hetzelve, wel in 't oog willen houden de plaats waar, en de gemengde vergadering, waarin de voorlezing gedaan is. Het is echter noodig, ter kennis der Overijsselsche hoofdklanken, vooraf opgemerkt te hebben, dat de alhier geteekende â en ô den klank hebben van de o, in het Fransche mort; de ä nagenoeg dien der a, in het Fransche bleuatre; en dat de ê overeenkomt met den klank der e, in het Fransche woord fête.
Ik heb de eer te zijn

Uw Dw. Dienaar,

h.g. kronenberg.

Betoog van de voortreffelijkheid van het Overijsselsche boven het Hollandsche Nederduitsch.

Geachte Toehoorders!

Het heeft mij meermalen geërgerd, wanneer de beschaafde bewoner der Hollandsche gewesten zich moeite moest aandoen om

{==24==} {>>pagina-aanduiding<<}
het lagchen te weêrhouden, bij het hooren der Overijsselsche uitspraak van het Nederduitsch. Is het dan, dacht ik, zoo bespottelijk, Overijsselsch te spreken? Duidt de uitspraak van het Nederduitsch, volgens den Hollandschen tongval dan alleen de beschaafdheid, kunde of geleerdheid aan? Is daarom de Hollandsche uitspraak de edele en zuivere der taal, omdat de voornaamste rijkdommen zich aldaar hebben vereenigd? Zullen Munchen, Berlijn en Weenen aan Saksen de schoonheid der Duitsche, zullen Napels en Rome aan Toskanen de kracht en welluidendheid der Italiaansche tale betwisten? - Amsterdam moge de hoofdstad der Nederlanden heeten, zij was nooit de zetel der Nederduitsche taal. - Gewis, zoo aan ééne stad van ons vaderland, komt deze eere aan Deventer, de aloude hoosdstad van Overijssel, toe! - Zeker ten minste is het, dat Overijssel, schoon het, in andere opzigten, voor zijne naburen ook moete onderdoen, ten aanzien der Nederduitsche tale, onder de overige gewesten van dit rijk, den eersten rang bekleedt.
Het korte betoog, dat ik, in deze voorlezing, van de meerdere voortreffelijkheid van het Overijsselsche dan van het Hollandsche Nederduitsch wilde doen, wensch ik in geenen deele met den naam eener geregelde verhandeling bestempeld te zien: ik heb, hetgeen ik over dit onderwerp zal voordragen, slechts in den vorm van losse aanmerkingen gegoten, en wensch die, als zoodanige, alleen aangemerkt te hebben. Het is geenszins mijn oogmerk, om de voortreffelijkheid der Nederduitsche taal, zoo als dezelve in de eigenlijk Hollandsche gewesten wordt gesproken, in twijfel te trekken, maar alleen te betoogen, dat zij voor de Overijsselsche in voortreffelijkheid moet onderdoen.
Elke taal heeft hare eigene schoonheden; doch deze algemeene waarheid neemt deze tweede niet weg, dat de eene de andere in schoonheden overtreft. Dan, om eene juiste vergelijking dier schoonheden te maken, is het noodzakelijk, vooraf te bepalen, wat men in 't algemeen voor schoonheden eener taal te houden hebbe. Zij bepalen zich eenvoudig tot deze twee hoofdpunten, den klank en de beteekenis; dat is, de schoonheid eener taal bestaat in de welluidendheid harer woorden, en in derzelver kracht, om datgeen juist uit te drukken, wat het verstand er mede beteekend wil hebben.
Het is tevens eene bekende waarheid, dat de welluidend-
{==25==} {>>pagina-aanduiding<<}
heid eener taal voornamelijk haren oorsprong heeft in de menigte van klinkers, vooral, wanneer zij aan het eind der woorden voorkomen, en alzoo, door ineensmelting met een volgend woord, eene zachte aaneenschakeling of vloeibaarheid veroorzaken. De herhaalde verwisseling dier klinkers en het verschil der accenten brengen eene verscheidenheid te weeg, welke voor het oor niet dan aangenaam kan zijn. Hoe zeer nu ook de welluidendheid eener taal niet altijd een ontwijfelbaar kenmerk van hare kracht zij, valt het echter niet te ontkennen, dat zij er in een zeer naauw verband mede staat, te meer, wanneer die welluidendheid den aard der tale, haren natuurlijken aanleg, en de oorspronkelijke beteekenis der woorden aanduidt.
Indien eene onderlinge vergelijking der oude en hedendaagsche talen ons de waarheid van dit gezegde bevestigt, zal het niet moeijelijk vallen, om even onbetwistbaar de meerdere schoonheid van 't Overijsselsch dan van 't Hollandsch, zoo ten aanzien van welluidendheid als van kracht, in 't licht te stellen.
Men behoeft daartoe, in de eerste plaats, slechts te letten op de spelling, zoo als die, op het voetspoor van ten kate, kluit en der Nederlandsche Maatschappij van Letterkunde, door den hoogleeraar siegenbeek, in zijn keurig werk over dat onderwerp, is gevolgd, om overtuigd te zijn, dat de Hollandsche uitspraak ongenoegzaam is, om aan de woorden die klanken te geven, welke door hunne beteekenis en de regelmaat der tale gevorderd worden: - immers toch, welk Hollander, zoo hij zich niet opzettelijk de gronden der Nederlandsche tale hebbe magtig gemaakt, zal zich bekommeren omtrent het verschil in de spelling van steenen en stenen, weken en weeken, hoopen en hopen, slooten en sloten, en dergelijke woorden meer; terwijl wij, bewoners van den IJssel, door de uitspraak weten, dat steenen, stienen het meervoud van steen, en stenen, steenen, stunnen een werkwoord is; dat weken, wêken gezegd wordt van den tijd van zeven dagen, en weeken, weiken, wieken, van week, zacht maken; dat hoopen opeenstapelingen zijn, en hopen, hôpen gezegd wordt van zich met iets te vleijen; dat koolen gegeten worden, en met kolen, kôlen wordt gestookt; dat slooten waterleidingen of afgravingen zijn, en sloten, slôten tot sluitingen dienen.

{==26==} {>>pagina-aanduiding<<}

Hoe zeer nu ook de Nederduitsche taalkenners het voor regelmatig hebben erkend, om, schoon zulks ook aan den Amstellandschen tongval vreemd zij, het verschil tusschen de scherp en zacht lango e en o zorgvuldig waar te nemen, heeft men echter, bij gebrek aan plaatselijke kennis der Nederduitsche taal, de vrage omtrent onderscheidene woorden in het midden gebragt, of men dezelve met eene zacht lange e en o, dan wel met eene scherp lange te schrijven hebbe, en, waar men hieromtrent beslist heeft, is men met een angstvallig onderzoek der Angelsaksische, Mesogotische en andere oude verwantschapte talen te werk gegaan, om uit dezelve die beslissing op te maken, terwijl men, in de meeste gevallen, zich slechts, ter uitspraak van dit pleit, had kunnen beroepen op den tongval in Overijssel. Getuige hieromtrent de woordenlijst daarvan, achter de spraakkunst van den hoogleeraar siegenbeek te vinden, waarvan de meeste zeker door de Overijsselsche uitspraak, in de aldaar aangenomene spelling, bevestigd worden. En, om de zegepraal der Overijsselsche tale in dit opzigt te voltooijen, zal ik slechts één woord uit die lijst van siegenbeek aanhalen, ten blijke dat deze nette schrijver en beroemde taalkenner (mijn hooggeachte leermeester) alleen daarom gedwaald heeft, omdat hij met den dagelijkschen tongval van het Overijsselsch niet gemeenzaam bekend was. Deze taalkenner, onderzoekende of het woord keeren met e dan wel met ee dient geschreven te worden, erkent, dat kiliaan hetzelve met ee schrijft in den zin van wenden, teruggaan, en met e in den zin van uitvegen, schoonmaken; doch vermeent, dat deze anteur dit onderscheid zonder bekenden grond heeft opgegeven, en
dat dit verschil oudtijds alleen in den verschillenden tongval zoude bestaan hebben, besluitende met, op grond van het gebruik, door vele schrijvers daarvan gemaakt, en der Rotterdamsche en Zeeuwsche uitspraak van dit woord, de spelling der ee in keeren aan te nemen. Dan, de Overijsselsche tongval doet hier regt wedervaren aan het verschil der spelling, door kiliaan opgegeven; - immers toch zal niemand zeggen, de vijand hef de stad ummekêêrd, maar ummekeerd; ik kêre nâ de stad, maar ik keere nâ de stad: doch men zegt, den gank utkêren, de strâte kêren. En schoon men ook, in eenen meer Hollandschen tongval, zeggen moge, het hus utkeeren, neemt zulks echter niet weg, dat wezen-
{==27==} {>>pagina-aanduiding<<}
lijk, volgens den Overijsselschen tongval, het woord keeren de beteekenis van wenden, teruggaan heeft, en kêren die van vegen, schoonmaken. Het is hier de plaats niet, den verschillenden oorsprong van deze beide woorden na te gaan. Genoeg is het, ten opzigte der e en o, aangetoond te hebben, dat, hoe zeer ook het eenvoudige of 't verdubbelen derzelve tot den regelmatigen grondslag der aangenomene spelling behoore, het aanwezen daarvan in den eigenlijk Hollandschen tongval te vergeefs gezocht, maar in al zijne kracht in den onverbasterden, Overijsselschen gevonden wordt, en dat alzoo de voortreffelijkheid des laatsten boven den eersten zonder tegenspraak is.
Eene tweede voortreffelijkheid, ten aanzien der welluidendheid, heeft de Overijsselsche boven de Hollandsche uitspraak, in het grootere aantal woorden, met eenen klinker eindigende, b.v. de mâne, de strâte, de zäke, in plaatse waarvan de Hollander zegt, de maan, de straat, de zaak; terwijl het buiten kijf is, dat het eene zoetvloeijende welluidendheid aan eene taal geeft, wanneer hare zelfstandige naamwoorden met eenen klinker, in stede van met eenen of meer medeklinkers, eindigen. De Overijsselsche tongval heeft niet alleen die zachtheid in zijnen overvloed van klinkers op het einde der woorden, maar vermijdt daarenboven alle verdubbeling van medeklinkers, en verlengt daarom meermalen eenen klinker, om niet op eenen medeklinker te stuiten. Uit een aantal woorden neme men slechts van vere, de spâren, de kâren, waarvoor de Hollandsche uitspraak heeft, van verre, de sparren, de karren: hoe hard en stootend is hier de verdubbeling der r, waarop de klemtoon valt, terwijl de Overijsselsche uitspraak die verdubbeling vermijdt, op den klinker den klemtoon doet vallen, en er, in plaats van harde en stootende, zachte, zoetvloeijende woorden van vormt. Deze vermijding van dubbele medeklinkers is tevens bij haar regelmatig in den derden persoon van den tegenwoordigen tijd, b.v. hi zeg, hi sprek, hi lig (hij zegt, spreekt, ligt); terwijl zij, waar geene dubbele medeklinkers voorkomen, den derden persoon door de regelmatige t aanduidt; hi giet, hi stiet, (hij gaat, staat.)
Men heeft, en misschien met regt, aan de Nederduitsche taal, of, eigenlijker, aan de Hollandsche uitspraak, verweten, en de hardheid harer medeklinkers, en de onasgebroke-
{==28==} {>>pagina-aanduiding<<}
ne klanken der a. Wij hebben, wat het eerste betreft, aangetoond, dat de hardheid der medeklinkers in de Overijsselsche uitspraak vermeden wordt; en, als eene derde voortreffelijkheid der laatste, zal het even gemakkelijk zijn, aan te toonen, dat dit verwijt op den Overijsselschen tongval niet past. De a toch heeft bij de Hollanders altijd denzelfden klank, terwijl zij bij de Overijsselschen, behalve dien Hollandschen klank, nog dien van â en ä bezit. Tot een voorbeeld strekke: daar kan de wagen staan en dââr kan de wä gen stâân, in welken volzin de a in drie verschillende klanken voorkomt. En welk vreemdeling zal, zonder zelfs de Nederduitsche taal te kennen, maar slechts op hare klanken afgaande, niet het eentoonige van den eersten, en de welluidende verscheidenheid van den laatsten tongval moeten erkennen? Men werpe ons hier niet tegen, dat de klanken van â en ä onbeschaafd en lomp zijn: zij schijnen zulks alleen, omdat de Hollander dezelve als zoodanige uitkrijt, en het algemeen blindelings die oppervlakkige blaam wettigt. Of zou de Engelsche, zou de Fransche taal daarom lomp moeten zijn, omdat de klanken van â en ä er zoo dikwijls in voorkomen? omdat die zelfde klanken hare welluidendheid zoo treffend bevorderen? - De Hollander zelf, die paard, parel en wareld (zoo als dit woord diende geschreven te worden) in zijnen eigenen tongval uitspreekt als päärd, pärel,
wäreld, zal onbevooroordeeld moeten erkennen, dat deze klanken aan zijnen tongval, in stede van lompheid, eene bevallige verscheidenheid bijzetten, terwijl toch tevens deze ä een van de Overijsselsche klanken der a is.
Ten aanzien der verlengde of dubbele i of ij, meenen wij, in de vierde plaats, der Overijsselsche boven de Hollandsche tale den voorrang te moeten toekennen, en wel in twee opzigten; in het eerste, dat de tegenwoordige Hollandsche uitspraak geene i in haren natuurlijken klank kent, dan met bijvoeging eener e, en dáár, waar zij volgens de regelmaat der tale behoort, dezelve alleen door eene verdubbeling aan de uitspraak weet dienstbaar te maken. Zoo zeggen wij, de tid, de vlit; welke woorden de Hollanders alleen weten uit te brengen door eene verlenging of verdubbeling der i, tijd, vlijt. Daar wij intusschen in sommige woorden mede de verlengde i bezigen, als in ij, blij, vrij en meer andere, lijdt het geen' twijfel, of eene afwisselende uitspraak van de en-
{==29==} {>>pagina-aanduiding<<}
kele en verdubbelde i is der welluidendheid bevorderlijk. Gij schijnt vrij te blijven, zal een Hollander zeggen; en de bewoner van den IJssel, ij schient vrij te bliven. Elk, die een juist gehoor bezit, en zich niet door den schijn van onbeschaafdheid onzer uitspraak laat wegslepen, zal, zonder daarover een oogenblik in twijfel te staan, aan de afwisselende klanken van het Overijsselsch den prijs der welluidendheid toekennen.
In een ander opzigt verdient de Overijsselsche taal, in de uitspraak der verlengde i, den voorrang boven de Hollandsche. Geen Hollander toch weet, door zijne uitspraak, eenigen anderen klank aan de ij te geven, dan dien van ei; en zoo hij, door beschaving, dit onderscheid in het schrijven niet heeft leeren opmerken, zal hij, als het slagtoffer van zijne verkeerde uitspraak, een ei van het IJ maken; hij zal de schaapjes in de klaver wijden, en een nieuw gebouw inweiden; hij vleit zich neder, en vlijt zijne meerderen; hij leidt gebrek, en lijdt een paard. Zoodanig eene uitspraak toch, welke de beteekenis der woorden door den klank onkenbaar maakt, zal wel geene aanspraak op eenige welluidendheid kunnen maken; eene uitspraak, die den tongval zoodanig bederst, dat zelfs geen Hollander in staat is, om de ij met zoodanigen klank voort te brengen, als wij doen en de regelmaat gebiedt.
Welligt zal men ons hier tegenwerpen, dat juist de Overijsselsche uitspraak, te dezen aanzien, hare onregelmatigheid aan den dag brengt, wijl dezelve heeft stijgen en steigeren, bijt, bijten en beitelen, en alzoo de ij en ei verwisselt in woorden, welke, door hunne naauw verwante beteekenis, denzelfden oorsprong verraden. Dan, in plaats dat zulk eene tegenwerping onze stelling zoude verzwakken, strekt zij ten bewijze, dat de Overijsselsche tongval het juiste onderscheid dier beide klanken, in hunne verschillende beteekenis, altijd doet uitkomen: de ruiter bestijgt een steigerend paard, of de ruter bestiegt een steigerend päärd; doch nooit zeide de bewoner van den IJssel, de ruiter besteigt een stijgerend paard, of de ruter besteigt een stiegerend päärd. En, ofschoon dan ook de woorden bijt, beitel, bijten, beitelen, stijgen en steigeren van te naauwe verwantschap schijnen om eene verschillende spelling te gedoogen, is echter die spelling te zeer door de oude schrijvers en door de eenparige uitspraak in de mees-
{==30==} {>>pagina-aanduiding<<}
te gewesten van ons vaderland gewettigd, om ze niet als zeer regelmatig te beschouwen. Beitelen en steigeren voor verba frequentativa houdende, dat is zulke woorden, welke eene verdubbelde of meerdere werkzaamheid aanduiden dan die, waarvan zij afgeleid zijn, is in derzelver spelling niets vreemds, indien zij van den verleden' tijd des oorspronkelijken woords worden afgeleid; wanneer van bijten beet, beitel en beitelen, van stijgen steeg, steigeren zal komen, en te gelijk daardoor eene
voortreffelijkheid onzer moedertale worden aangetoond, welker juistheid de Overijsselsche tongval, sedert eeuwen, zoo zorgvuldig bewaard heeft.
Het langzame en trage, dat in den Hollandschen tongval heerscht, (het vijfde oogpunt, waaruit wij de meerdere welluidendheid van den Overijsselschen beschouwen) heeft, in de thans, indien men bilderdijk en een' enkelen anderen taalkenner uitzondere, algemeen aangenomene spelling der Nederduitsche taal, eene i of j ingevoerd, b.v. in gloeijen, draaijen, maaijen, zaaijen, zoodat er in de woorden ontgloeijing, verdraaijing drie i naast elkander gevonden worden. Intusschen, zoo deze i of j niet ten gevolge van eenige regelmatigheid der taal, waaraan het ons geoorloofd zij zeer te twijfelen, maar ten gevolge van Hollandsche welluidendheid of Hollandsche traagheid, in de gezegde woorden gevorderd wordt, zoude zij, hetgeen echter niet geschied is, in de woorden vrijen, vlijen mede ingelascht hebben moeten worden. Men dient de woorden draaijen, maaijen op eenen tragen toon uit te spreken, om te voelen, waarom men in dezelve de voor ons overtollige j gevoegd heeft. De a, die hier bij ons den klank van ä heeft, verkort de uitspraak, vloeit als een tweeklank met de i zamen, en doet den uitgang en zachtjes hooren; drdien, mäien, zäiing: hier is de Overijsselsche tongval die van eenen bloeijenden jongeling, de Hollandsche die van eene ziekelijke bes.

(Het vervolg en slot hierna.)




De glijbergen te Parijs.

Bergen verzetten, is eene bekende zinnebeeldige spreunk, om iets, dat het menschelijk vermogen te boven gaat, krachtig uit te drukken: te Parijs, echter, werd dit wonder, als 't wa-
{==31==} {>>pagina-aanduiding<<}
re, in eenen eigenlijken zin, door den speculatie-geest gewrocht, waarvan zich aldaar elk met eigene oogen kan overtuigen. Hier, waar te voren alles vlak en effen was, hebben zich, als door tooverije, ettelijke bergen verheven; en de Parijzenaars, die anders, zelfs ten dage van hunnen hoogsten roem, slechts op den vlakken grond reden, kunnen thans, ten dage hunner vernederinge, zich naar boven verheffen en door de lucht glijden. - Wat den menschelijken geest te Parijs niet al mogelijk is! Dezelve heeft de Hoofdstad der Franschen met Russische, Zwitsersche en Fransche bergen omgeven, en zelfs met Goudbergen, waaruit de bezitters groot gewin trekken, die nog daarenboven der gezondheid zeer bevorderlijk mogen geacht worden, en gevolgelijk een groot voordeel boven de eigenlijke Russische bergwerken bezitten, waarheen men misdadigers zendt, die in korten tijd, bij mangel van gezonde lucht, sterven. Op de Parijsch-Russische en soortgelijke bergen ziet men geene boosdoeners, maar de gansche beaumonde, die zich hier niet strass- maar vermaakshalve verzamelt. Alles stroomt derwaarts, om het nieuwe wonder der Glijbergen te bewonderen. Zelfs Vorsten zijn daardoor, om zoo te spreken, weggesleept geworden, en hebben glijproeven genomen. Alzoo mag dit verheven voorwerp geen' beschaafd' man onbekend blijven.
In Rusland is het des winters een der geliefdste volksvermaken, van de helling van natuurlijke, of ook (men vergunne mij bij eene vreemde zaak het vreemde woord!) door opeengetorende ijsbrokken kunstig aangelegde, heuvels, met weldra bevrozen water begoten, in kleine sleden af te glijden. Deze grap, met vele andere door de Noordsche legers naar Frankrijk overgewaaid, vond aldaar, gelijk elke door de bevrijders medegedeelde weldaad, grooten en ditmaal vrijwilligen bijval. Er werden al aanstonds vernuftige lieden gevonden, welke zich onledig hielden, om, tot een' kleinen prijs, de Franschen in dit buitenlandsch genot, als eene uitbreiding der beschaving, te doen deelen. Zoo zijn de Glijbergen ontstaan. De togt op dezelve wordt ook luchtwandeling genoemd, veelligt ten aandenken van zekere beloften van luchtigen aard, in welker betrouwen men zeer snel van de hoogte in de diepte kan afglijden. Voorzeker is het eene der weldadigste uitvindingen voor de Parijzenaars, dat een hunner landsluiden hun het plotseling nederstorten van eene aanmer-
{==32==} {>>pagina-aanduiding<<}
kelijke hoogte zoo ongemeen aangenaam en vermakelijk heeft weten te maken. - Dan, het historisch-staatkundige nut valt van zelve in het oog. Niet hiervan, maar van de Fransche bergen in den Tuin Beaujon, hebben wij thans te spreken.
‘Eere den kunstenaren,’ zegt een Parijsch lofredenaar, ‘welke tot de daarstelling der luchtwandeling (promenade aérienne) medewerkten! Zij hebben der ijdelheid een worstelperk (arena) ontsloten, aan hetwelk inderdaad de naam van een gedenkstuk niet kan betwist worden. Hier verheffen zich de reizigers of glijders, in vier elegante triumswagentjes gezeten, tot eene hoogte van 80 voeten, met zulk eene snelheid, dat de beste harddravers dezelve bij geene mogelijkheid sneller nederwaarts zonden kunnen voeren. En daar boven eerst begint dan de eigenlijke pret. Men vliegt, om zoo te spreken, met den wagen op eene kromme vlakte, die bij den aanvang allengskens in zachte golving helt, tot dat de helling steiler wordt, wanneer de luchtrijder in weinige vlugtige sekonden nederstort. Eene gedachte vliegt niet sneller - en nu - de schoonste gedachte der natuur - eene schoone vrouw zóó te zien vliegen: wie ontkent, dat dit een hemelsch vermaak zijn moet! - Jammer, dat het zoo kort duurt: want, eenmaal beneden aangeland, heeft de vreugde ook haren eindpaal bereikt. Doch neen - men laat zich weer optrekken, en begint den togt van nieuws; zoodat acht Hollandsche mijlen in één uur kunnen worden doorgevlogen, en wel - wat het opmerkelijkste hierbij is - zonder den berg te hebben verlaten. Inderdaad een den geest des tijds waardig vermaak: men beweegt zich onbegrijpelijk snel, en komt toch niet voort! - Verschrikt niet, schoone Dames! wanneer gij van deze snelheid hoort gewagen. Het mechanismus in de zamenstelling, ofschoon men het niet ziet, is zoo doelmatig ingerigt, dat men zich zonder gevaar aan den wagen kan toevertrouwen. Ook verzekeren Parijsche dagbladen, dat de vreesachtigste Dames zelve zeer spoedig den eersten schroom overwinnen, en de hartstogtelijkste zoo wel, als de moedigste glijderessen worden.’
Uitwendige sieraden verhoogen de bekoring des gelieskoosden vermaaks; men vindt dezelve bij alle, maar voornamelijk bij de Fransche bergen in den Tuin Beaujon. Op het bovenste paveljoen, naar hetwelk men ook, zonder te glijden, langs een' gemakkelijken trap kan opklimmen, geniet men een ver-
{==33==} {>>pagina-aanduiding<<}
rukkend uitzigt, welk de groote Hoofdstad in de veelvuldigste tooneelen aanbiedt. De tuin zelf is met smaak aangelegd, en rijk in de schoonste wandelingen, met lommer, schaduwrijke lanen, bloem- en grasperken, vazen en standbeelden afgewisseld. - Op deze bekoorlijke plek heeft men aan alles gedacht; voor elken wensch, elke behoefte der bezoekers gezorgd. Een voortreffelijk koffijhuis, welks talrijke spiegels de groote galerij in hetzelve tot in het oneindige vermenigvuldigen; een ijskelder, van wege het kostelijkste ijs beroemd; een Restaurateur, die zijnen roem verdient, dewijl in de betooverende zalen van zijn fraai gebouw ook het verlekkerdste gehemelte bevredigd wordt; een wafelbakker, voor wiens kunst de grootste toeloop waarborgt, - alles, alles zorgt voor de vreugd der gasten; ja, deze vinden ook kleine, ongemeen sierlijke kabinetten, waar zij, alleen of in goed gezelschap, van de vermoeijenis van het glijden uitrusten, en nieuwe krachten kunnen verzamelen. - De nacht zelss kan deze vreugd niet doen eindigen: want de heerlijkste gasverlichting beschijnt, gelijk de volle dag, de betooverende bergen.
‘Is zij duur, deze tooverij?’ - Geenszins: de entrée in den Tuin wordt met 1 frank per persoon, en elke glijtogt met 25 centimen betaald.
Dan, daar men zelden alleen derwaarts gaat, en dus eene galante equipage met een' aardigen jockey huren moet; daar men, tot vermaak der schoonen, den ijskelder, Restaurateur, de bevallige bloemenmeisjes enz. ook iets moet laten verdienen; daar men, na de luchtwandelingen, de schoonste gelegenheid heeft, om zijne Dames naar de Opera te geleiden, - zoo kan men voor dat alles op zijn hoogst 150 of 200 franks besteden, en heeft voor deze kleinigheid eenen hemelschen dag gekocht! - Het spreekt van zelve, dat uwe Dames niet ééns, maar veelligt vijftig malen afglijden, waarbij gij dan beneden staat, om uwe schoone te ontvangen, of te ramasséren; want de kunstterm voor deze hoffelijkheid heet: la Ramasse.
Veel nog konden wij onzen Lezeren van de betooveringen dezer bergen vertellen, die in de Tuinen van armida eene plaats verdienden. Dan, wij zouden vreezen den lust bij de Nederlanders op te wekken, om het goede vaderlandsche geld naar Parijs te gaan brengen, en aan uitheemsche beuzelarijen te verkwisten. Of wel, het mogt eenen speculant in het

{==34==} {>>pagina-aanduiding<<}
hoofd komen, zoodanige bergen ook bij ons op te rigten, waardoor alsdan blijkbaar de inheemsche zeden zouden in gevaar geraken. Thans immers maken zich de Nederlandsche burgers van stad of dorp vrolijk met een glas bier en een pijp tabak: wie weet, welke veranderingen het in hun eerlijk, gerust gemoed konde bewerken, wanneer zij eenmaal vermaak leerden vinden in snellijk naar boven te stijgen en nog sneller naar beneden te glijden! Gezwegen nog, hoe zulk eene gladde baan der lieve meisjes het hoofd doet draaijen, en alsdan het glijden ligtelijk wordt gevolgd van eenen val, waarbij hare onschuld zich niet weder ramasséren laat! Het blijve alzoo liever bij het oude; en gevolgelijk wenschen wij, door deze beschrijving van vreemde bergen, veeleer eenen tegenzin van vreemden lust, dan eene neiging voor denzelven bij den vaderlandschen Lezer te verwekken. Het zij zoo!




De slaaf van Algiers.

(Vervolg van bl. 769 des vorigen jaars.)

Het was avond. De volle maan scheen in haren schoonsten luister. Ik was met ibrahim alleen op een terras, hetwelk op den top eener rots gemaakt was. Ik was stil; ibrahim was het ook. Mijn geest was aan gene zijde der zee bij mijne geliefden; ik weende. Ibrahim liet mij aan mijne gewaarwordingen over. Ook hij scheen ontroerd; ook zijne tranen vloeiden.
‘Wat deert u, louis?’ vroeg hij eindelijk. Ik zag in dit oogenblik, hoe mijn lot van hem afhing; ik vleide mij, geene vergeessche bede te doen; ik vatte zijne hand, om haar te kussen; hij trok dezelve terug. ‘Vriend,’ zeide hij, ‘ik zie, dat gij de behandeling waardeert, die gij hier ondervindt. Eene heilige gelofte verbindt mij daartoe; verbreken zal ik haar nooit, zoo lang gij u deze behandeling niet onwaardig maakt. Eerst sedert twee jaren ben ik weder hier; ik was in Konstantinopel, en vandaar reisde ik, als gezant, naar verscheidene Europesche hoven. Op mijne terugreis hierheen verongelukte het schip, waarop ik mij bevond. Mijn ondste zoon, dezelfde, die mij uwe teekening bragt, was reeds van de golven verslonden; ik zag hem verzinken, en wanhoopte aan zijne redding. Een Christenslaaf sprong in zee, worstelde

{==35==} {>>pagina-aanduiding<<}
met de baren, en hield mijn kind zoo lang boven water, tot dat wij hetzelve konden redden. God wilde dat niemand den edelen slaaf redde; hij verzonk; zijn lijk dreef voor onze oogen naar het strand; daar ziet gij zijn graf, daar, onder die marmeren urne.’
Ibrahim zweeg, en zag met mij, die zeer ontroerd was, naar de met bloeijende struiken omgevene urne. - ‘In de eerste oogenblikken,’ dus voer hij voort, ‘gaf ik mij der bedwelmende smarte over; toen zwoer ik bij den Profeet, den eersten slaaf, dien ik zoude ontmoeten, dát te vergelden, wat ik dien edelen niet vergelden kon. Gij zijt een der eersten. Met groote verwachting zag ik vooral u te gemoet, toen ik uwe bezigheid en uw vak vernam. Mogt ik mij in u niet bedrogen vinden! Gij zijt geen slaaf; gij zijt mijn vriend; ik vertrouw u mijne kinderen.’
Ik was ontroerd; hoewel ik de gedachte niet van mij konde verwijderen, dat ibrahim's gedrag jegens mij niet zoo zeer een gevolg van zijn hart, als een pligt zijner geloste was. Nu vervulde hij die; wie was mij borg voor de toekomst? Ik herhaalde nog eens den wensch, om tijding van mijne bloedverwanten te hebben, die reeds daarom ongerust moesten zijn, omdat ik beloosd had, aanstonds van Caïro te schrijven. Ibrahim scheen op mijne bede niet te letten; een vriendelijke lach was het geheele antwoord, waarmede hij mij verliet. Ik bleef staan; ik zag de boeten en schepen na; ik ontken het niet, de gedachte om te ontvlugten, de hoop, dat het geluk den moedigen nooit verlaat, stond vast voor mijne ziel. Wie weet, wat ik in dezen nacht nog gewaagd had, vooral daar ik door he verhaal mijns meesters overtuigd was hem minder verschuldigd te zijn, toen muley tot mij kwam. Hij was opgeruimd, en geheel in die stemming, waarin men gewoonlijk is, wanneer men iemand, dien men bemint, iets aangenaams te zeggen heeft. ‘Louis,’ zeide hij, ‘gij maakt ons allen gelukkig!’ - ‘Hm!’ zeide ik met eenen bitteren lach, ‘een slaaf en gelukkig maken!’ - ‘Ibrahim is geheel uw vriend. Hij heeft groote oogmerken met u, ten aanzien van dit landgoed. Gij moet hetzelve naar den Europeschen smaak aanleggen. Geld en verkheden vindt gij in overvloed. Alle slaven verheugen zich, onder uw opzigt te komen. Ik bid u, wees vrolijk! Van uw gedrag hangt hun welzijn af. Ik smeek u in hunnen naam. Met dankbare en

{==36==} {>>pagina-aanduiding<<}
hopende vreugde noemen zij thans uwen naam: maak dus niet, dat zij uwen naam eens met verwenschingen uitspreken!’
Deze laatste reden vermogt het meest op mijn hart. Muley had mij reeds te vele vriendschap bewezen. Dankbaar jegens hem te zijn, en dezen dank daardoor te bewijzen, dat ik in het hart van zoo menigen ongelukkigen een duurzaam gedenkteeken stichtte, dit was een al te aangename en zoete pligt; bovendien nog de goedheid van ibrahim, de gunst van het noodlot, hetwelk mij in de handen van dezen man deed vallen, de toekomst, welke mij in dit oogenblik van bedaarder overleg geheel anders toescheen dan in den eersten storm - dit alles bepaalde mij, om anders te handelen. Ik bragt dezen geheelen nacht in het gezelschap van muley door, die mij nog door meerdere redenen in mijn voornemen versterkte. De stra en der opgaande zon vonden ons nog in den tuin. Muley en een andere slaaf verzelden mij; ik bezag de omstreken; ik beklom de hoogten van den tuin, vanwaar men het schoonste uitzigt op de zee en in de fraaije vlakte van Metischa had. Tegen ons over lag nog eene aanzienlijke hoogte, die echter niet zoo goed bebouwd was als die, waarop wij stonden. Muley maakte mij oplettend op het schoone uitzigt, dat wij daar zouden vinden. Wij beklommen dezelve; want reeds sedert eenige uren had ik mij met het groote ontwerp bezig gehouden, om niet alleen het landgoed zelve fraaijer aan te leggen, maar ook de geheele omstreek te hervormen, en datgene daar te stellen, wat de natuur aan dit anders zoo bekoorlijk oord ontzegd had. Het uitzigt was éénig in zijne soort. Ten noorden breidde de zee zich uit, en scheen met de wolken zaam te smelten. Aan de andere zijde, in de verte, lag het schrikwekkende Algiers, en blaauwe bergen omringden dit schoone Panorama. Ik was opgetogen over dit gezigt; ik dacht niet meer aan ontvlugten, zoo als gisteren, hoe zeer ook het strand van matrozen en de zee van schepen en booten wemelde. Uren lang
lag ik in de schaduwe van eenen dikken kastanjeboom, en kon mij aan dit gezigt niet verzadigen. Aan alle zijden doorsloop ik de boschjes dezer hoogte, die mede tot het landgoed van ibrahim behoorde; ik overdacht, hoe men dit alles konde verfraaijen, toen ik boven op de hoogte eene wel ontdekte, die zich in eene groote kom verloor. Deze ontdekking was

{==37==} {>>pagina-aanduiding<<}
mij veel waard. Ik had nu de omstreek doorgezien; de slaaf moest mij teekengereedschap halen; ik teekende eene schets, en vervuld van zoo menig denkbeeld, welks uitvoering mijnen meester vreugde kon geven, ging ik naar de woning terug. Hier voltoo de ik het ontwerp, dat ik op den weg overdacht had; ik berekende alle aanlagen, en de standpunten, waarop deze aanlagen de beste uitwerking zouden doen. Ik was geheel verdiept in mijnen arbeid; ik merkte niet op, dat ibrahim achter mij stond, en over mijne schouders mijne teekening bezag. Ik schrikte. toen ik hem ontwaarde; maar nog meer, toen zijne echtgenoote en hare zuster naast mij stonden, en, even als hij, mijn werk aanschouwden. Ik sprong op.
‘Laat u niet storen. Blijf aan uwen arbeid!’ zeide ibrahim zeer vriendelijk. - ‘Hij zal weldra voltooid zijn,’ was mijn antwoord. Ik moest weder gaan zitten en de schets afwerken. De schoone isabella de zuster der echtgenoote van ibrahim, stond tegen mij over. Natuurlijk, dat ik meer op haar zag, dan op de teekening; natuurlijk, dat ik, onder den schijn, als berekende ik iets, of als overpeinsde ik dieper, geen oog van haar afwendde.
Thans was de teekening geheel voltooid. Ibrahim nam dezelve, bezag ze, vroeg mij vele dingen, en werd elk oogenblik opgeruimder. Ik moest hem alles verklaren; hij verklaarde het weder in zijne taal aan de dames, en allen konden naauwelijks den tijd afwachten, om uitgevoerd te zien, wat zij hier geschetst zagen. Niemand echter was vrolijker dan ibrahim zelf. De opzieners der slaven, die thans berigt kwamen brengen, konden die opmerkelijke vrolijkheid huns meesters niet verklaren. Muley zeide het hun; zij zagen mij dankbaar aan. Zoo ook de andere slaven, toen zij deze reden vernamen; zij vielen mij bijkans te voet, toen ik hen in den tuin aansprak.
Ik gevoelde mij eenigermate onontbeerlijk; ik vergat mijne afhankelijkheid van ibrahim, en - wie zoude in mijne betrekking niet even zoo gedacht hebben? - ik was er trotsch op, dat ik het lot van zoo vele ongelukkigen had verzacht. Ibrahim, even als alle Oosterlingen, had een haastig, driftig karakter; en daarom moesten aanstonds, daar de zomer zoo bijzonder gunstig was, alle voorbereidingen tot het bouwen gemaakt worden. Ik kreeg bevel, zoo vele slaven

{==38==} {>>pagina-aanduiding<<}
tot den arbeid uit te zoeken, als ik hebben wilde; muley werd mij tot tolk gegeven. Zoodra wij te Algiers kwamen, liet ik alle slaven op de groote plaats komen. Muley moest vragen, of er metselaars, timmer- en tuinlieden onder hen waren; en deze waren er. Ik nam alleen Europeërs tot deze werken; en tot handlangers, Negers en andere slaven.
Dit waren waarlijk aangename dagen; ik was eigenlijk heer; ibrahim hing geheel van mij af: en ik uitte geenen wensch, die niet aanstonds vervuld werd. De kinderen van ibrahim waren bij mij op het landgoed; reisden dikwijls met mij, hunne moeder en derzelver zuster, naar Algiers; en ibrahim zag mij nooit, zonder mij de overtuigendste blijken van vriendschap te geven. - Ik had nu drie maanden lang laten arbeiden; uit den vijver had ik, door middel van eenige pijpen in den berg, in het dal eene sontein aangelegd, welke reeds veertig voeten hoog sprong, toen ibrahim uit Algiers kwam. Zijne vreugde over dit onverwacht gezigt was onbeschrijfelijk. ‘Louis,’ zeide hij, ‘ik moet u ook eene vreugde verschaffen.’ Met deze woorden opende hij den zak zijns gordels, en gaf mij eenen brief, welks opschrift ik aanstonds voor de hand mijner zuster erkende. Ibrahim had haar mijn verblijf gemeld, en zich natuurlijk wel gewacht mij eenen slaaf te noemen, die ik nu ook eigenlijk niet meer was. Ik weende van vreugde; ik kuste den brief, voordat ik hem opende; ik kuste met dankbaarheid de hand mijns weldoeners. Ibrahim's echtgenoote en hare zuster namen deel aan mijne vreugde; ik zag tranen van ontroering in hare oogen blinken. Niets van den inhoud des briefs! Hij behelsde blijdschap over de tijding, van mij ontvangen, en den wensch, dat ik weldra mogt terugkeeren. In mijne vrengde gaf ik den brief aan ibrahim. Hij las denzelven. ‘Heden nog kunt gij schrijven,’ zeide hij; ‘het antwoord wordt aanstonds bezorgd; maar.’ ... ‘Maar?’ herhaalde ik vragend. - ‘Maar de reis naar uw vaderland moogt gij niet ondernemen. Ik kan u niet missen.’
Ik was juist voornemens, om mijne vrijlating te smeeken; maar dit gezegde ontnam mij den moed. Ibrahim zocht mij te troosten; muley's overredingen kwamen daarbij; en, hetgene meer dan alles vermogt, isabella werd mij met elken dag belangrijker. Zij bleef met hare zuster bijkans altijd op het landgoed. Ik alleen moest haar de verbeterin-
{==39==} {>>pagina-aanduiding<<}
gen aanwijzen, die ik maakte. Aan mijne zijde ging zij met hare zuster, dikwijls met de twee lieve jongens, meermalen geheel alleen. Ik moest haar in het teekenen en in het Fransch onderwijzen; zij leerde mij Italiaansch; wij waren elkanders vlijtige leerlingen. Onze vriendschap ging ongemerkt in eene vurige liefde over; wij beminden elkander, voordat wij zulks wisten, en zonder aan de gevaren te denken, welke deze hartstogt ons voorbereidde. Het aanzien, dat ik bekleedde, de algemeene liefde, die ik genoot, hadden mij moediger en ondernemender gemaakt, en ik achtte nu vele dingen niet, die mij anders oplettend en omzigtig zouden gemaakt hebben. Sedert eenige weken was ibrahim stiller en terughoudender jegens mij, dan hij te voren was. Hij sprak minder met mij; zag mij dikwerf met die verlegenheid aan, welke men gevoelt, wanneer men iemand, dien men bemint, iets onaangenaams moet zeggen. Hij scheen zich over mijn werk minder te verheugen; ik schreef dit daaraan toe, dat het niets nieuws meer voor hem had, en dat, bij zijn vurig karakter, eene zaak hem weldra verveelde. Ik gaf dit eenige malen aan isabella te kennen; zij had zulks niet opgemerkt, maar meende ook bij hare zuster eene meer dan gewone terughouding gevonden te hebben. Ik vroeg het muley; hij haalde de schouders op; hij zweeg, en zeide alleenlijk, dat ibrahim altijd nog met de grootste achting en vriendschap van mij sprak. Aldus gingen wij in onze verblinding voort. Door eenen vriend
gewaarschuwd, zouden wij misschien oplettend op onszelven zijn geworden; hoewel ik overtuigd ben, dat het onmogelijk geweest ware, eene neiging te onderdrukken, die onze harten reeds geheel vermeesterd had.
Isabella had geenen vuriger wensch, dan dien, om in haar vaderland, of ten minste in Frankrijk, met mij te leven. Zij sprak van dit vooruitzigt, als van het grootste geluk, en gaf mij genoeg te kennen, om op onze vlugt bedacht te zijn, welke, bij het aanzien, waarin wij beiden stonden, ons niet moeijelijk kon vallen. Zij bezat eene menigte kleinooden van onschatbare waarde, droeg dezelven gedurig bij haar, en met elken dag scheen het eenmaal opgewekt verlangen naar het vaderland bij haar in kracht toe te nemen. Ondanks het mijne en al het vuur eener eerste liefde, behield toch steeds het denkbeeld van zulk eene vlugt iets stuitends voor mijn gevoel. Ik gaf haar te kennen, dat ibrahim voorzeker mij

{==40==} {>>pagina-aanduiding<<}
weldra de vrijheid zonde hergeven; dit sprak zij tegen, en voegde daarbij, dat ik, wanneer ik op dezen wensch bleef staan, den hoogmoedigen man geheel tegen mij zoude verbitteren. Dus beloofde ik haar, alle middelen tot onze vlugt te willen beproeven.
In Algiers had ik kennis gemaakt met eenen Franschen koopman; hij moest mij vele bouwstoffen leveren. Ik kende zijne belangzuchtige denkwijze; ik wist bij ondervinding, dat hij, wanneer hij voordeel daarbij vond, tot alles te gebruiken was. Eens, bij eenen koop, dien ik met hem gesloten had, vertoonde ik mij zoo grootelijks voldaan over hem, dat ik hem, boven de verschuldigde som, nog eenen kostbaren ring ten geschenke gaf. Hij was opgetogen van blijdschap; in deze stemming overreedde ik hem ligtelijk, mij tot eene vlugt behulpzaam te zijn. Ik ontdekte hem tevens mijne betrekking tot isabella, en, na eenige zwarigheden, door hem geopperd, was hij voor de uitvoering van ons besluit gewonnen. Over acht dagen zoude hij terugkomen, zeide hij, en mij dan bepaald zeggen, hoe hij de volvoering van ons voornemen het best oordeelde. Nog dien zelfden dag meldde ik zijn gezegde aan isabella; zij was buiten haarzelve van vreugde.
De koopman kwam op den bepaalden dag weder. Zijn helder gelaat zeide mij reeds, dat het plan gevormd, en dat bij de onderneming geene zwarigheid, veel minder gevaar te vreezen was. Wij spraken zamen as, dat ik op eenen zekeren tijd op het landgoed zoude zijn; in den nacht zoude eene boot ons afhalen, en des morgens zouden wij ons op een Malthezer schip bevinden.
Hoe verheugd ik over dit plan ook was, met welk eene blijde hoop hetzelve mij ook vervulde, ik wachtte mij wel, iets daarvan te laten blijken. Ibrahim even min, als muley, ontdekte de minste verandering of ongerustheid aan mij; althans ik vleide mij hiermede. Ik sprak met beiden over het verdere werk; ibrahim luisterde zwijgend; ik ging meermalen met muley naar het landgoed; isabella ging somtijds mede, en schijnbaar reisden wij geheel bedaard naar Algiers terug. Over eenige dagen zouden wij weder daarheên vertrekken; dit was die gewigtige reis, waarop wij wilden ontvlugten. Slechts één dag nog!... Ik doorzocht mijne teekeningen; ik gaf voor, dat mij eenige ontbraken, om mij-
{==41==} {>>pagina-aanduiding<<}
ne ongerustheid te verbergen, toen ik opmerkte, dat muley mij met eenen bedenkelijken blik aanschouwde. Ik wilde juist naar de reden vragen, toen de slaaf met de beide kinderen van ibrahim in de zaal trad. Muley herstelde zich; ik had voor dit oogenblik eene andere bezigheid, waarbij ik mijne en muley's ongerustheid vergat. Muley werd geroepen. Het was reeds avond; in het vroegst van den morgen wilde ik naar het landgoed reizen; isabella was reeds met hare zuster derwaarts gegaan; met een kloppend hart had ik haar zien vertrekken. In de droomen der zoetste hoop was ik ingesluimerd, toen mijne deur plotseling en met geweld geopend werd. Het was nacht. Bij den schijn eener fakkel, zag ik zes of zeven slaven en eenen vreemden Turk; ik wilde opspringen en naar het geweer grijpen, want ik dacht aan dieven, toen de Turk mij pakte, en mij, in naam van ibrahim, gevangenis aankondigde. In hetzelfde oogenblik sprongen de andere slaven toe, hielden mij vast, overdekten mij met eene grove
slavenkleeding, bonden mij de handen op den rug, stopten mij eenen doek in den mond, en sleepten mij met geweld uit de kamer, welke de Turk zorgvuldig sloot en de sleutels met zich nam. Het was natuurlijk, dat mij dit alles als een verschrikkelijke droom voorkwam; maar de koele nachtlucht, die mij omgaf, de geweldige stooten, waarmede men mij noodzaakte verder te gaan, overtuigden mij weldra van de wezenlijkheid. Ik sprak met mijne geleiders; niemand verstond mij, of wilde mij verstaan. Alle de slaven waren Afrikanen, welker zwartgele aangezigten, bij den schijn der fakkel, schenen uit de hel te komen. Zij geleidden mij over de plaats; de Turk opende eene kelderdeur, deed mij in denzelven slepen, wees mij, met eenen helschen lach, in eenen vochtigen hoek, een armoedig strooleger, en, zonder een woord te spreken, verlieten mij mijne geleiders.
Thans was ik alleen. Aan welke gewaarwordingen ik was overgegeven, waag ik niet te beschrijven. Alle tegenwoordigheid van geest had mij verlaten; als vernietigd lag ik op mijne vochtige legersteê; ik verbeeldde mij in een graf te zijn, en had nog altijd moeite om mij van de wezenlijkheid van mijn verschrikkelijk lot te overtuigen. De éénige hoop, waarmede ik mij vleide, was, dat alles misschien een misverstand ware, en dat ibrahim mij eene toereikende voldoe-
{==42==} {>>pagina-aanduiding<<}
ning zoude geven, wanneer hij mijnen toestand vernam. In dezen droom wachtte ik met smarte naar den morgen; door eene kleine opening in mijne deur meende ik de plaats te kunnen overzien. De lang verwachte morgen brak aan; ik klom de gladde trappen af; ik zag door de deur, - wie kan mijnen schrik schilderen, toen deze deur in eenen naauwen gang geleidde, en ik de plaats niet herkende, waar ik was! Tegen mij over stond een hoog gebouw, waarschijnlijk de achterzijde van het paleis. Dit was voor mij een verschrikkelijk gezigt; want mijne éénige hoop was, misschien muley te zien, en door hem aan ibrahim van mijnen toestand kennis te geven. Niet eens de reden van mijn lot kon ik ontdekken. Niets kwam mij minder in de gedachte, dan dat mijne liefde voor isabella konde ontdekt zijn, en, zoo zij al ontdekt ware, dat zij eene zoo wreede straf verdiende.
Eerst tegen den middag kwam een slaaf, die mij een schamel eten bragt. Het was een Moor; ik sprak hem aan, maar zijn éénig antwoord was, dat hij mij het grove brood, de gewone slavenkost, toeduwde, eene kruik water nederzette, en toen met den meesten spoed de gevangenis verliet. Ik nam het brood; brak hetzelve; een briefje viel daaruit, hetwelk ik ontvouwde, en voor muley's hand herkende. Hij schreef mij, dat ibrahim zeer vertoornd, mijne vlugt door den koopman verraden was, en ik het ergste had te vreezen. Alleenlijk de beden der kinderen en der echtgenoete van ibrahim hadden op dezen vermogt, om mij niet onmiddellijk van het leven te berooven. Reeds sedert lang had ibrahim mijne betrekking tot isabella opgemerkt, en alle mijne voornemens vooruit berekend.
Nu wist ik, helaas! hoe het met mij gesteld was; nu stond de toekomst verschrikkelijk voor mijne oogen; nu werd de hoop, waarmede ik mij sedert mijne gevangenneming gevleid had, door wanhoop vervangen! Deze wanhoop klom tot den hoogsten trap. Ik wilde mij van het leven berooven, maar het ontbrak mij aan een werktuig; ik doorzocht mijne zakken, en vond in den gordel een gedeelte van isabella's kleinooden, die eene groote waarde hadden, maar die mij thans niets konden baten. En toch verheugde ik mij daarover; want ik dacht aan het niet onmogelijke ge-
{==43==} {>>pagina-aanduiding<<}
val, dat ik mij daardoor eenen vriend kon verschaffen, die mij zou willen redden.
Na duizend ontwerpen was de dag verstreken, toen midden in den nacht mijne gevangenis geopend werd. Ik zag van mijne legerstede, bij den schijn der fakkel, eenige gewapende Turken binnentreden, en dacht natuurlijk, dat zij kwamen om mij ten dood te geleiden. Ik was op alles voorbereid. Een der Turken beval mij door teekenen, hem te volgen; men boeide mij aan handen en voeten. Aldus kwam ik op de plaats, werd door de buitenpoort geleid, en, nadat ik door eenige straten was gegaan, kwam ik aan een oord, waar vele geboeiden, onder eene sterke wacht, verzameld waren. Het was eene akelige ontmoeting, welke daardoor nog akeliger werd, dat de een met den anderen niet mogt spreken; want dit werd door de wacht belet. Van alle zijden kwamen nog lotgenooten tot ons. Omstreeks een uur - voorzeker het verschrikkelijkste mijns geheelen levens - stonden wij hier, toen de opziener ons nog eens overzag en telde, dan te paard steeg, en met ons buiten de stad trok. Wij waren reeds verre van de poort verwijderd, toen de zon opging, en mij nu eerst gelegenheid gaf, om velen mijner lotgenooten naauwkeurig te beschouwen. Ik vond weinige Europesche gezigten onder hen; en die, welke ik zag, waren van dien aard, dat men roovers en moordenaars in hen herkende. Naast mij ging een jonge Afrikaan. Nooit zag ik een innemender gelaat, dan dat van dezen jongeling. De tranen biggelden over zijne wangen; hij zuchtte en wrong de handen, zoo verre de keten zulks toeliet, waarmede wij geboeid waren. Hoe gaarne hadde ik met hem gesproken! Hoe gaarne daardoor mijn hart verligt!
Wij gingen thans altijd nog door de vruchtbare streek, die zich ten zuiden van Algiers vele mijlen verre uitstrekt. Onze geleider was menschlievender, dan ik in 't eerst geloofde. De optogt ging langzaam voort, en bijkans ieder uur moesten wij aan eene beek, in de schaduw der dadelboomen, rusten. Vijf dagen bragten wij op dezen weg door, toen, in een klein plaatsje, onze geleider ons aan eenen anderen overgaf, en met zijne manschappen terugtrok. Onze nieuwe geleider behandelde ons geheel anders. Wij werden altijd twee aan twee aan elkander gesloten; uit eene beek, bij welke wij kwamen, moesten wij water scheppen met eene uitgeholde

{==44==} {>>pagina-aanduiding<<}
kalebas, en nu aanvaardden wij den togt naar eene der zandwoestijnen, waarvan er in Afrika zoo vele zijn. Het was des morgens, toen wij deze woestenij voor ons zagen; de zon gloeide reeds; de lucht trilde van hitte; de grond brand de onder onze voeten; de hemel was zonder wolken; de zon klom hooger en schoot hare stralen loodregt op ons neder, en nergens was een grasschent, veel minder een struik te zien, die ons eenige beschutting tegen de verschroeijende zonnestralen konde verleenen. Het spoor van den weg was telkens weder verdwenen, daar bij elken stap het zand te zamen viel. Aldus gingen wij dien akeligen weg den geheelen dag door, en zagen geen levend schepsel, dan in de verte eene kleine karavaan, die kameelen bij zich had. Eindelijk kwamen wij aan eenen enkelen boom; hier moesten wij uitrusten, wij slaven in het brandende zand, terwijl onze geleiders den boom tot hunne legerplaats verkozen, en ons aan ons lot overlieten. Dat ik zwijge van dezen verschrikkelijken nacht! Het zand was als gloeijende asch; wij moesten diep in hetzelve woelen, om maar eenige koelte te vinden. Wij waren zoo vermoeid, dat naauwelijks iemand onzer kon ademhalen. De flesch met het laauwe water werd weldra geledigd; ons brood was door de hitte ingedroogd en naauwelijks te eten. Nooit zal deze nacht uit mijn geheugen verdwijnen; nooit zal ik de gewaarwordingen vergeten, waarmede ik aan mijnen oom en mijne zuster, aan mijn vaderland en de gelukkige jaren mijner kindschheid herdacht! Ik meende te moeten versmachten; de vermoeijenis liet mij niet inslapen, maar krachteloos zeeg ik neder. Tegen den morgen eerst kwam ik weder tot mijzelven. Zoo brandend heet de dag geweest was, zoo scherp koud was nu de lucht, en de dauw, die als regendruppels op het zand stond. Ik kon niet warm worden; ik rilde van koude, als in eene koorts. Allengskens werden de Turken wakker; zij namen levensmiddelen van hunne kemels en aten, en toen moest de droevige optogt
zijnen weg vervolgen. Was de eerste dag onzer reize verschrikkelijk geweest, de tweede was het nog meer. De morgen, die zoo ongemeen koud was geweest, veranderde plotseling in eenen gloeijenden middag; het zand, dat vóór weinige minuten vochtig en koud door den dauw was, begon te rooken, en veranderde in verschroeijende asch. Geen stap was veilig; tot aan de knien moesten wij in deze zandzee waden; bij el-
{==45==} {>>pagina-aanduiding<<}
ken tred rezen er wolken van stof op; de borst werd beklemd door het zand, hetwelk wij met elken ademtogt inzogen. Wij waggelden krachteloos, als dronkaards; wij struikelden telkens, en wanneer wij vielen, dan kwetsten wij ons aan onze boeijen. Het bloed rees naar ons hoofd, onze oogen gloeiden, ons hoofd scheen te willen bersten, en wanneer iemand nederzeeg, dan joeg hem de zweep der ongevoelige wacht weder op, tot dat hij, na eenige stappen, weder nederviel, dan, door geene slagen in het leven terug te roepen, van zijnen makker losgemaakt werd, en tot eene prooi der roosdieren bleef liggen.

(Het vervolg en slot hierna.)




Luter's nalatenschap.

(Dr. j.a. jacobi, Eichenlaub. Gotha, 1817.)

1.Het Goed Wachsdorf, 1500 Gl. waardig.

2.Het Goed Zeulsdorf, voor 956 Gl. verkocht.

3.Een Boom en Hopplanten gaard, dien margareta luter bij erfenis voor ongeveer 400 Gl. bekwam.

4.Een klein Huis te Wittenberg, de Bude genoemd, waarvoor de kinderen, na den dood der moeder, 300 Rijksd. bekwamen.

5.De Gebouwen des voormaligen Augustijner-kloosters, welke de Hoogeschool voor 3700 Gl. kocht.

6.Een kapitaal van 1000 Gl., hetwelk de Graven van mansfeld van luter hadden geleend.

7.Zilverwerk, door luter zelv' in het handschrift van zijnen laatsten wil op 1000 Gl. geschat.

8.Huisgeraden, voor ongeveer 600 Gl. aangeslagen.


Anekdote, rakende den dichter Seume.

Seume wilde in Lentini eenen muilezeldrijver aannemen, van wege de onveiligheid der reize zoo wel, als omdat hij reeds tweemaal verdwaald geraakt was. Deze verscheen, en het beding was spoedig gesloten. De drijver, echter, begeerde de gansche som vooruit. Seume vond dit zonderling, en

{==46==} {>>pagina-aanduiding<<}
meende: zoo hij hem niet vertrouwde, was het even natuurlijk, dat ook hij een gelijk mistrouwen voedde; en hij wilde hem derhalve flechts de helft vooruit betalen. Hiermede was evenwel de man niet te vreden, zeggende: Ja, zoo gij nu eens geplunderd en vermoord wordt, hoe zal ik dan mijn geld bekomen? - Seume zond dezen moedigen en gevoelvollen gids aanstonds weg, en volbragt behouden de verdere reis alleen.





Mijne wenschen.


Gunt mij, waarde Landgenooten! 
Dat, op 's jaars geboortedag, 
Wat mijn boezem houdt besloten, 
Zich blijmoedig uiten mag. 
 
'k Wensch den Leeraar volle kerken, 
Maar nog voller harten toe. 
Dat hun voorbeeld en hun' werken 
Leer en woorden klemmen doe! 
 
'k Wensch den Staatsman kloek van zinnen, 
Koud van hoofd en warm van borst. 
Moog hij meer zijn land nog minnen, 
Dan zijn grootheid, ja zijn' Vorst! 
 
D'Ambtbejagers wensch ik kunde 
En - een' wagen, die hen kruit: 
Wien toch 't lot geen' kruijer gunde, 
Vindt zich in zijn' loop gestuit. 
 
D' Advocaten wensch ik harten, 
Nooit in weêrspraak met hun hoofd: 
Schoon de hel dan 't regt moog tarten, 
Wordt haar elke prooi ontroofd. 
 
Nieuwe bronnen aan den Handel - 
Neen! van de oude 't vol genot; 
Bij der vadren reinen wandel 
Ook der vadren heilrijk lot. 

{==47==} {>>pagina-aanduiding<<}

Koopvaardij nóg rijker zegen, 
Dan de roem, ter zee behaald. 
Stroom' die met meer vruchts ons tegen, 
Dan een glorie, duur betaald! 
 
'k Wensch den Speculanten wijsheid, 
Bij een naauwgezet gemoed; 
Dat zij op hun' schat, in grijsheid, 
Mogen zien als eigen goed. 
 
'k Wensch den Landman vruchtbre jaren, 
Ja een overrijk gewas; 
Daar we er allen wél bij varen, 
En hij steeds - zoo dankbaar was! 
 
Den Soldaten wensch ik vrouwen, 
En de schoonste aan iedren held; 
Om door Venus op te bouwen, 
Wat door Mars werd neêrgeveld. 
 
'k Wensch den Dokters al te zamen 
Roem, gemak, en rust bij nacht; 
Vijandschap van erfgenamen, 
En der lijkbezorgren klagt. 
 
D'Apothekers wensch ik nering; 
Maar, wat ik mij voorbehoud, 
De allermeeste debitering 
In rabarber en zoethout. 
 
'k Wensch den Dichtren lauwerblâren: 
't Is een kostjen, op mijn woord, 
Dat de maag niet zal bezwaren, 
Brenge 't slechts geen duizling voort! 
 
'k Wensch den Kunstenaars Mecenen, 
(Zoo ontstaat der kunst geen brood) 
Die met rijkdom smaak vereenen: 
Wansmaak is der kunsten dood. 

{==48==} {>>pagina-aanduiding<<}

Muzikanten wensch ik ooren, 
Maar ook harten, rein als goud: 
Wie slechts zinnen kan bekoren, 
Laat de ziel als ijs zoo koud. 
 
'k Wensch den Schouwburg rein van beesten. 
Vol van Langendijksch vernuft, 
Maar vooral van Vondelsch-geesten, 
Waar het stoutste brein voor suft. 
 
Den Acteur wensch ik memorie, 
En een rijklijk benefiet: 
Ware kunstmin zij zijn glorie; 
Naar eene andre sta hij niet! 
 
Echtelingen wensch ik vrede; 
Aan den man een kloek beleid, 
Aan het vrouwtje zachte zede, 
Aan hun kroost gehoorzaamheid. 
 
't Maagdelijn, aanvalligheden, 
En eene oude, rijke peet. 
‘Hoe! geen vrijers?’ - Dwaze reden! 
Volgt het staal niet den magneet? 
 
'k Wensch, ten slot, aan alle menschen 
Welstand, welvaart, broedermin. 
Wat toch kan ik meerder wenschen? 
Zoo heeft de aarde een' hemel in. 
 
IJ. 
1 Januarij 1818. 


Nog een paar concept-grafschriften.


Hier, onder dezen steen, ligt Doctor van der gort. 
Treed, wandlaar! zacht, dat hij niet wakker word's 
Ons leven is reeds al te kort. 


Toen Doctor kwik, getroffen door den dood, 
Belandde aan de Acheronsche kusten, 
Had charon hem zoodra niet in zijn boot, 
Of riep: Zie zoo, nu zal ik eens wat rusten! 
 
J.V. 







{==49==} {>>pagina-aanduiding<<}

Mengelwerk.

De voortreffelijkheid der Hollandsche letterkunde.

Uitgesproken in het Deventersch Departement der Maatschappij tot nut van 't algemeen, in Wijnmaand 1816.

Door J. Verburg, Hoogleeraar der Oostersche Letterkunde te Deventer.

Gelijk een ruwe diamant voor het oog niets gevalligs heeft, hoe kostelijk zijne waarde ook zij, maar eerst dán met de helderste stralen verrukkelijk schittert, wanneer hij door de hand van eenen vernuftigen werkmeester, met taai geduld, behendig geslepen wordt, even zoo is het gesteld met des menschen geest. Deze overtreft de fijnste paarlen en diamanten onberekenbaar in waarde; doch onbearbeid, of door onervarene, achtelooze, slechte meesters behandeld, ten halve geslepen, grootendeels verwaarloosd, kan hij zijnen vervrolijkenden glans, door den dikken nevel van zinnelijkheid, die hem omringt, niet doen heenbreken; akelige duisternis van onverstand en woeste zeden omgeeft hemzelven, en vervult anderen met afkeer en schrik voor hem. Daarentegen het liefelijk licht van ware wijsheid, die het gelaat verheldert en wijd en zijd vreugde verspreidt, vloeit des te overvloediger uit onzen geest voort, naarmate die, overeenkomstig zijnen Goddelijken aard en ver-
{==50==} {>>pagina-aanduiding<<}
hevenen aanleg, van alle zijden zorgvuldiger wordt bearbeid.
Ofschoon wij nu, bij deze bearbeiding, met de lijdelijkheid van den diamant, niets vorderen zouden in beschaafdheid, maar, naar het onderscheid, dat er is, tusschen eene levenlooze stoffe en met leven en rede begaafde zinnelijke wezens, tot onze geestelijke niet min dan ligchamelijke vorming zelve moeten medewerken, zoo zijn wij echter zoo geheel afhankelijk van den eersten Veroorzaker aller dingen, en eene onafzienbare reeks van vernuften, welke Hij deed opstaan, van ontelbare oorzaken, die van buiten eenen wel onzienlijken, maar magtigen invloed op ons uitoefenen, dat wij door louter eigene kracht, evenmin als zonder eigene medewerking, eene gewenschte veredeling van onzen geest, met al derzelver heerlijke gevolgen, bereiken kunnen.
Onder zoo vele oorzaken van buiten, die meer middellijk of onmiddellijk eene verbazende uitwerking op ons hebben, behooren vooral geteld te worden de geestvruchten, ons bij geschrifte nagelaten, of nog gedurig aangeboden, door hen, welke in eenige wetenschap of kunst groote vermaardheid bekomen hebben. Niet slechts bij hen, die van deze schriften zelve gebruik maken, maar ook door hen bij anderen wederom, dringt de geest dier schrijvers meer of min door, naarmate van de grootere of geringere waarde, welke men hecht aan hetgene uit de pen dier beroemden is voortgevloeid. Jammer maar, dat de bepaling dier waarde of onwaarde bij velen het gevolg is van blind geloof aan het getuigenis van anderen, of slaafschen eerbied voor het goed of kwaad gerucht, van zulke lettervruchten verspreid, en dat welwikkend oordeel niet altijd de schaal in de hand neemt, om het gewigt der zaken zelf te beproeven, het ware van het valsche, het schoone van het onbevallige, het goede van het kwade te schiften, en alles op zijnen juisten prijs te waarderen.
Het is voor beoefenaars der wetenschappen niet al-
{==51==} {>>pagina-aanduiding<<}
leen, maar ook voor allen, die belang stellen in de beschaving van den menschelijken geest, voor allen, wien de welstand van gansche maatschappijen, ja van het geheele menschdom, ter harte gaat, hoogstnoodig, van tijd tot tijd, bedaard na te gaan, welke vruchten of nadeelen verschillende soorten van letterkundige navorschingen kunnen aanbrengen, waar de honig, waar het vergif schuilt, wat er van derzelver aanmoediging te hopen, van derzelver belemmering te duchten zij, en hoe het misbruik bij het gebruik der letteren best zal worden vermijd.
Al vroeg werd mij voor Oostersche en Westersche letterkunde eenen diepen eerbied ingeboezemd. Gretig nam ik aan, hetgene mij van de voortreffelijkheid van de gewijde oorkonden der Goddelijke openbaring, door verstandige en smaakvolle wegwijzers, overtuigend werd aangetoond. Maar ook menig genoegelijk oogenblik sleet ik in de beoefening van ongewijde schrijvers, welke het Oosten, die wereldstreek, vanwaar de zon der zuivere waarheid en reine menschelijkheid is opgegaan, en herhaalde malen door de dikste duisternis van onkunde en verbastering heenbrak, welke vooral dat gelukkig Arabië, werwaarts ik uwe verbeelding te voren geleidde, in ruimer overvloed, dan veelal bekend is, heeft opgeleverd.
De kunstwerken der Grieksche en Romeinsche vernuften trokken al mede mijne aandacht, en eene onwederstaanbare geestdrift, om mij met deze voorbeelden van goeden smaak, luisterrijk ontwikkelde geestkracht en velerhande wijsheid gemeenzaam te maken, sleepte mij hoe langer zoo meer weg, naarmate ik zelf, bij eigene ondervinding, de waarde der lofspraken, aan hunne lettervruchten zoo ruimschoots gegeven, leerde schatten.
Met dat al kon ik nimmer van mij verkrijgen, om, door bovenmatigen eerbied voor de oudheid gedreven, op de hedendaagsche letterkunde laag neder te zien, of, hetgene mijn eigen vaderland, in navolging der ouden,

{==52==} {>>pagina-aanduiding<<}
voortreffelijks heeft voortgebragt, alleen daarom te verachten, omdat het van later tijd is en uit ons midden voortgesproten, omdat het binnen aller bereik ligt en geene moeijelijke navorschingen vordert, kortom, omdat het niet vreemd is.
Het bleek mij, dat, door alle tijden heen, het onuitputtelijk Vernuft, dat het roer der wereld houdt, aan alle oorden Zijner heerschappije mannen verwekte, met de edelste begaafdheden voorzien, die hunnen tijdgenooten tot gidsen verstrekken, en, door hunnen voorgang in de beoefening der wetenschappen, den uitgebreidsten invloed op menschelijk geluk, door menschelijke veredeling, hebben moesten. Het kwam mij belagchelijk en dwaas voor, niet op te merken, hoe dezulken ook rondom ons henen zijn verspreid.
Het besluit, waartoe deze overwegingen mij gebragt hebben, is dit, dat de oudheid en de tegenwoordige tijd beide, in hunne schristen, velerlei bloemen te lezen en vruchten in te zamelen geven, welke in allerlei behoesten voorzien, verschillenden smaak voldoen, vorige eeuwen voor het nageslacht ten spiegel maken, en het zaad van wijsheid en beschaving, te voren onder het menschdom wijd en zijd gestrooid, een' weligen oogst doen opleveren op onzen grond, naar zijnen eigen' aard en de veranderde tijdsomstandigheden, door hedendaagsche kenners doelmatig bearbeid.
Zoo komt dan ook onzer Nederlandsche letterkunde eene aanzienlijke plaats toe onder de middelen ter beschaving en veredeling van onzen geest. En daar ik te voren uit de schatten van het Oosten, van Griekenland en Rome, op verschillende tijden, het een en ander ten toon spreidde, om uwer weetgierigheid nuttig en aangenaam voedsel te verschaffen, zoo vergunt mij, dat ik, te dien einde, thans uwe aandacht bepale bij de voortreffelijkheid der lettervruchten van onzen eigen' bodem.
Drie hoofdbijzonderheden wil ik slechts opnemen:

I.Onze Nederlandsche letterhelden hebben zich de

{==53==} {>>pagina-aanduiding<<}
beroemde gedenkstukken der oudheid, op de voorbeeldigste wijze, ten nutte gemaakt.

II.Zij hebben met hunnen tijd voortgewerkt.

III.De geest der heilige schriften heeft de uitnemendste wijziging gegeven aan hunne wetenschappelijke verlichting en zedelijke beschaving.

I. Wij hebben slechts een vlugtig oog te laten gaan over de verbazende kunstgewrochten van onzen vaderlandschen geest, die, pas het onlijdelijke juk der Spaansche overheersching ontworsteld, zijne veerkracht hernam, en, met eene edele vaart, het hoogste toppunt van menschelijke volkomenheid zocht te bereiken; wij hebben hierop slechts vlugtig te letten, zeg ik, om overtuigd te worden van den heilzamen invloed, welken eene vlijtige beoefening der ouden op dien geest onzer voorvaderen gehad heeft.
Onder welk eene heerlijke gedaante verscheen de geschiedenis, door hen bearbeid! Vanwaar die veelomvattende wereld- en menschenkennis, op de ondervinding der eeuwen gegrond, die wijd en zijd, als eene heldere fakkel, voorlicht in zulke geschiedboeken, als die van onzen onsterfelijken hooft? Vanwaar die afschildering vol geest en leven eener heldhaftige en treffelijk volgehoudene worsteling onzer diepverdrukte volksvrijheid met buitenlandsch geweld, indien hij de kunst, om zulk een beleid van zaken, als onder aanvoering van onzen eersten willem plaats greep, indiervoege af te malen, niet afgezien had aan hen, die soortgelijke worstelingen van Griekenland en Rome, met eene meesterlijke pen, oorspronkelijk beschreven? Ja, dat hij uit de zuivere bronnen der Grieksche en Romeinsche oudheid onophoudelijk eenen rijken voorraad van beproefde wijsheid geschept heeft, blijkt zoo wel uit den inhoud als uit den stijl en uitwendige gedaante van het werk, uit den geheelen aanleg en de verschillende deelen, uit de hoofdzaken en geringste bijzonderheden. Ongetwijfeld heeft zijne bij uitstek geliefkoosde beoefening van tacitus, dien bondigen en diepdenken-
{==54==} {>>pagina-aanduiding<<}
den Latijnschen geschiedschrijver, dien hij, menigmaal doorlezen hebbende, in een Nederlandsch gewaad stak, eenen grooten invloed op zijnen stijl gehad, en daaraan die onnavolgbare kortheid, zinrijkheid en kracht bijgezet. Maar ook de geest van livius straalt helder door in eene zekere losse en bevallige wijze van verhalen, wanneer hij, in navolging der ouden, niet dor en droog berigt, welke aanzienlijke of onbeduidende rollen, door verachtelijke wezens of belangrijke personen, gespeeld zijn, maar henzelven zóó sprekende invoert, dat hun aard en bedoeling, hun karakter en handelwijze in de fijnste trekken kenbaar worden, en als levendig ten tooneele verschijnen. Om zóó te verhalen, daartoe behoort niet alleen een
kunstvermogen, door zulke meesters uitstekend gevormd, maar ook diep doorzigt in het menschelijk hart, door geene eigene ondervinding van weinige jaren, hoe aanmerkelijk dan ook, slechts verkregen, maar door gestadige gemeenschap met de beroemdste wijzen, die, gedurende den afloop der vorige eeuwen, de menschelijke natuur, bij tallooze lotwisselingen, met groote scherpzinnigheid waarnamen, en in hunne schriften spreken na hunnen dood. Door uitgebreide belezenheid in deze schriften had zijn schrander en edeldenkend brein zich voorzien met diepdoordachte grondregels eener verlichte, opregte en eerlijke staatkunde, die hare kracht niet zoekt in looze veinzerij, vermomde list, achterhoudendheid en huichelarij, in lage schraapzucht en knevelarij, in tergenden overmoed, wreedheid en geweld, maar in voorzigtige en edelaardige handhaving van regt en orde, bevordering van redelijken godsdienst en reine deugdbetrachting, bescherming van volks-, burgerlijke en gewetensvrijheid, opwekking van handel- en kunstvlijt, en onbekrompene aanmoediging der wetenschappen, wier helderschijnend licht geene maatschappij ontberen kan, zonder alle bronnen van welvaart te zien uitdroogen, en tot de schromelijkste wanorde en barbaarschheid te vervallen. Zulk eene wijze staatkunde, die overal in

{==55==} {>>pagina-aanduiding<<}
de geschiedboeken van hooft doorstraalt, en ten rigtsnoer verstrekt van zijn zuiver oordeel over de verschillende staatzaken, welke hij behandelt, blijkt duidelijk, voor een groot gedeelte, de vrucht te zijn van eene verstandige lezing der ouden, waarin hij doorkneed was, en uit wier hersenen hij het edelste had ingezogen.
Dan, niet alleen in de geschiedkundige schriften van onzen hooft, maar ook in zijne treur- en blijspelen, zijne overige gedichten en brieven zelfs, blinkt deze geest der ouden, van zijne voortreffelijkste zijde, heerlijk uit. Die begeerig is, het heldendicht van homerus en virgilius, of het lierdicht van pindarus en horatius, den wijdberoemden treurspeldichter sophocles, of de geestige blijspelen van menander, plautus en terentius te kennen, en geen' toegang tot het oorspronkelijke heeft, zal het beeld dezer Grieken en Romeinen in onzen Nederlandschen hooft aantreffen. Hij zal zich rijkelijk beloond vinden voor de moeite, besteed aan het lezen van zijne Granida, Gerard van Velsen, Baeto, Warenar, Paris oordeel; stukken vol vernuft, wijsheid en kracht, met losse bevalligheid, daar het pas geeft, doorweven. Ook de betooverende herderszangen van theocritus herleven als 't ware in die van onzen hooft, om nu van zijne overige gedichten niet te spreken. In alle deze schriften moge de navolging der ouden, zoo wel als de oudheid van taal en woordvoeging, eenige moeijelijkheid bij de lezing veroorzaken, deze wordt rijkelijk opgewogen door de rijke schatten van veelvuldige wijsheid en zuiveren smaak, uit die zelfde aloude gedenkstukken opgedolven, en, naar des schrijvers bijzonder oogmerk, keurig ten toon gespreid en verwerkt.
Ik heb hooft slechts als een voorbeeld uit duizenden willen bijbrengen, om u te doen zien, welken heilzamen invloed eene vlijtige beoefening der ouden op onze Nederlandsche letterkunde gehad hebbe. Zijne eeuw was bij uitstek vruchtbaar in fraaije geesten en zeldzame

{==56==} {>>pagina-aanduiding<<}
geleerden van beiderlei kunne, die, naar hunnen bijzonderen aanleg en letterkundigen smaak, onzer vaderlandsche letterkunde verschillende voordeelen, door soortgelijke beoefening en navolging der ouden, hebben aangebragt. Laat mij nu spiegel, heins, koster, constantijn huigens, jacob cats, jacob vander burg, anna maria schuurman, en het wonder van Europa, ja dat groote wereldwonder, onzen huig de groot, slechts opnoemen. En vondel, de vader der Nederlandsche dichtkunst, was zoo verliefd op de lettervruchten van oud-Griekenland en Rome, dat hij, na het uitgeven van zijn Pascha en eersten lofzang over de Scheepvaart der vereenigde Nederlanden, merkende, hoezeer hij de oude talen noodig had, om zich in de dichtkunst te volmaken, naar het voorbeeld van dien netten schrijver en edeldenkenden zedekundige coornhert en anderen, nog laat deze taaloefening aanving. Met behulp, eerst van eenen Engelschman, en verder van eenen Vries, het zoo verre gebragt hebbende, dat hij de keurigheden der Latijnsche dichters in hunne eigene taal konde opmerken, zond hij nu weder gedichten in het licht, die duidelijk het merk droegen van zijne vordering in de kennis van de oorspronkelijke meesterstukken der ouden. Naderhand liet hij zich door eenen geleerden jongeling in het Grieksch onderwijzen.
Van die zelfde waardering der ouden, en den invloed, welken zij op de vorming van vondel, als Nederlandschen puikdichter, voorts gehad hebben, strekt ten bewijze zijne vertaling van seneca's Troades, met den eernaam van koninginne der treurspelen bestempeld, welke hij, in vereeniging met den Drossaard hooft en reaal, aan het huis van roemer visscher, dien gastvrijen voedstervader der wetenschappen, buiten dichtmaat voltooid hebbende, alleen in dicht overbragt, onder den naam van Amsterdamschen Hecuba. De majesteit van taal en heerlijke hoogdravendheid, het oorspronkelijke op zijde strevende, wel-
{==57==} {>>pagina-aanduiding<<}
ke hij hier voor Nederlandsche ooren ten toon spreidt, dragen hoogen roem weg. Zal ik voorts gewagen van zijne vertaling van virgilius, zijnen Palamedes, zijne weergalooze treurspelen en andere gedichten, waarvan zijne onuitputtelijke dichtader overvloeide? van den geest der oudheid, dien ook zij, als een' welriekenden reuk, wijd en zijd uitademen? De tijd zoude mij ontbreken. Genoeg om u te overtuigen, dat ook hij, die bij het late nageslacht nog als eene heldere zon zal uitblinken, zijne hooge vermaardheid niet slechts aan zijn oorspronkelijk en scheppend vernuft, maar voor een groot gedeelte aan de kennis der ouden en den omgang met de beroemdste geleerden en wijzen van ons vaderland, die nog heden tot vraagbaken en leidstarren verstrekken en in de oudheid doorervaren waren, verschuldigd was.
Zoo heeft dan vondel, zoo heeft dan hooft, zoo hebben hunne voortreffelijke tijd- en kunstgenooten, wien de onderhouding en verspreiding van het licht der wetenschappen was aanbevolen, de in Griekenland en Rome en elders voorheen ontstokene fakkel van heldere wereldwijsheid, goeden smaak en veredelende beschaafdheid voor hunne landgenooten brandende gehouden. Aan dat licht hebben zij het hunne, 't welk zoo lang reeds wijd en zijd helder schijnt, en waarin wij ons nog heden verblijden, voor een aanmerkelijk gedeelte ontstoken. Dat zelfde licht heeft door hen zijne weldadige stralen verspreid ook bij zulke schrijvers, die, de oude talen niet magtig, nogtans kennis aan de oudheid en veel van der ouden goeden smaak ten toon spreiden in hunne schriften. Denkt hier slechts aan dien zoetvloeijenden dichter, van achter den ploeg te voorschijn getreden, om den lof der Nederlandsche dichtkunst in top te helpen voeren, aan onzen nog alom bekenden en algemeen geachten poot.
En wie berekent den invloed, welken die zelfde uitgelezene lettervruchten der ouden, meer middellijk of onmiddellijk, tot op dezen dag toe uitoefenen, ter vor-
{==58==} {>>pagina-aanduiding<<}
ming en verrijking van onze taal, ter beschaving en veredeling van onzen geest, ter waardering, instandhouding, herstelling, uitbreiding en verfraaijing van onze letterkunde, die, uit de onderdrukking met nieuwen glans verrezen, het hoofd thans moediger omhoog steekt, naarmate haar meer regt gedaan wordt, en zij alom uitstekender handhavers vindt? Oefende, eindelijk, die zelfde geest der oudheid zijne kracht niet uit op velen dier edelen, welke zich het lot der onervarenen, geringen en verwaarloosden aantrokken, de pogingen onzer Maatschappije door hunne schriften onderschraagden, uit de bronnen der oudheid veel bruikbaars ten algemeenen nutte schepten, en, om zich naar de vatbaarheid der eenvoudigsten te schikken, zich van den onderhoudenden stijl der Oosterlingen zoo wel, als der Grieken en Romeinen, bedienden?
Het pleit is dan genoegzaam voldongen. Onze Nederlandsche letterhelden hebben zich de beroemde gedenkstukken der oudheid, op de voorbeeldigste wijze, ten nutte gemaakt.
II. Maar, hetgene nog grooter waarde aan hunnen arbeid geeft, zij hebben met hunnen tijd voortgewerkt.
Wat baat ons de ondervinding van vorige eeuwen, zoo van dezelve eene verkeerde toepassing wordt gemaakt op onzen tijd? Welk nut zullen wij trekken uit de oude geschiedenis, zoo wij de nedendaagsche niet kennen? Hoe zullen wij uit het voorledene wijze grondregels voor ons gedrag opzamelen, indien wij de veranderde gesteldheid van tijden en zaken in het tegenwoordige niet weten te beoordeelen?
Heeft het nageslacht, als 't ware op de schouders der ouden staande, niet verder kunnen zien dan zij? Zal de natuurkunde geene uitgebreidere voordeelen aanbrengen, wanneer men bij de ontdekkingen der ouden ook die van latere dagen voegt? Zoude ik soortgelijke vragen meer niet gevoegelijk kunnen doen aan de hedendaagsche beoefenaars der genees-, wis, werktuigen andere kunsten? Zoude het Romeinsche regt, zon-
{==59==} {>>pagina-aanduiding<<}
der eenige de minste wijziging, toepasselijk zijn op onzen tijd en landaard, onze zeden en gewoonten? Welk eene vertooning zouden onze beroemde wijsgeeren gemaakt hebben, indien zij de grondregelen der Stoïsche, Epicurische of Eclectische wijsgeerte van vorige dagen als zoo vele godspraken gevolgd waren, en, uit slaafschen eerbied voor de oudheid, waar en valsch, goed en kwaad, zelfs uit hare beste schriften, hadden overgenomen, voor beter licht van hunne eeuw de oogen gesloten, en hun eigen gezond verstand hadden laten aan banden leggen en door vreemden invloed verbijsteren? Hoe zou het gesteld zijn met de godgeleerdheid, indien die der Grieken en Romeinen door onze geleerde voorvaders nederig ware geëerbiedigd en voetstoots overgenomen, omdat socrates en cicero, homerus en virgilius, kortom hunne uitmunterdste schrijvers, veel schoons, ook over Goddelijke zaken, gezegd hebben, dat ten bewijze verstrekt eener zonderlinge worsteling van hun waarheidsgevoel met hunne dwaling, van hun uitstekend vernuft met de verblinding en verdwazing hunner eeuwe? Hoe veel zielverheffende kracht zouden onze beroemdste dichters missen, indien zij, met bijgeloovige onderwerping van hun godsdienstig gevoel aan dat der ouden, een' geheelen drom van Goden en Godinnen, waarvan sommigen, wegens de schromelijkste ontucht en buitensporigheden, besaamd zijn, als zoo vele vereerenswaardige wezens, in goeden ernst hadden ten tooneele gevoerd bij hunne vrome bespiegelingen? Maar, wat behoef ik dit verder uit
te breiden? Het blijkt middagklaar, dat de eerbied voor de meesterstukken der ouden veel te verre kan gaan; dat het ongerijmd zoude zijn, te beweren, dat de hedendaagsche schrijvers binnen den kring der oudheid zich zouden moeten besluiten, en uit de wijsheid van latere dagen geen nieuw en onontbeerlijk voedsel voor hunnen geest zouden kunnen trekken; dat het ons ook geenszins betaamt, ons oordeel blindelings

{==60==} {>>pagina-aanduiding<<}
aan dat der ouden te onderwerpen, hoe groot dan ook hun roem geweest zij.
Dit nu doorzagen onze voorvaders en onze uitstekendste vernuften, die, in vervolg van tijd, op hun voetspoor, onze vaderlandsche letterkunde hebben verrijkt. Niet slechts uit oude, maar ook uit de nieuwste bronnen schepten zij heilzame kundigheden, ware levenswijsheid. Daartoe spaarden zij noch moeite noch arbeid. Ter bereiking van dit oogmerk, verduurden zij zelfs menigerlei leed.
Om tot hooft weder te keeren: laat mij, met de woorden van zijnen levensbeschrijver, g. brand, u eenig denkbeeld geven van den rusteloozen ijver, met welken hij zich op de kennis van zijnen tijd, niet minder dan op die der oudheid toelegde. Brand had gezegd, dat de vader van onzen hooft, genoeg kunnerde beoordeelen, welke wetenschappen het groot verstand van zijnen veelbelovenden zoon best konden versieren en te stade komen, hem van der jeugd aan in allerlei geleerdheid van talen en zaken liet onderwijzen, niet alleen in de scholen der stad, maar ook in de Akademie te Leiden, te dien tijde verheerlijkt door de geleerdste mannen der gansche Christenheid, en in dien kweektuin der grootste verstanden, alwaar zich toen ook hugo de groot onthield, den jongen hooft de lessen der wetenschappen een tijdlang deed hooren en zich in de regten oefenen. Hierop laat brand zich aldus hooren:
‘In den jaare 1598, nadat hij zich te Leide etlijke jaaren hadt onthouden, zondt hem de Burgermeester zijn vader, weetende wat burgerlijke wijsheid en heusche zeden men uit het zien van landen en luiden kon leeren, buitenslands, om zich in dat deel van Euroope, 't welk van de geestigste en gesleepenste volken des aardbodems wordt bewoont, voor een tijdt t'onthouden. Hij toog, in 't achtiende jaar zijnes ouderdoms, over zee naa Rochel, daar hij etlijke maanden bleef. Van daar nam hij zijne reis oover landt en bezagh veele der voor-
{==61==} {>>pagina-aanduiding<<}
naamste steeden van Vrankrijk. Voorts voer hij van Marseille met een bark op Genua, om ook de bijzondre zaaken en vreemdigheeden van Italie, met haare vermaardste steeden, t' aanschouwen, die hij in zijn daghverhaal en reisgeheugenisse aanteekende. Te Roome bleef hij etlijke weeken, te Venetie eerst drie, daarnaa nog vier, en te Florence zes maanden, en trok daarnaa over Trente, door Duitslandt, weêr naar zijn geboortestadt; daar hij den achtsten van bloeimaandt des jaars 1601 aankwam, hebbende in 't reizen besteedt drie jaaren, min drieëndertigh daagen. Met wat opmerkinge en naaspooringe der geheimen van staat die reize volbraght zij, met wat leerzucht in 't opspeuren en onderzoeken der beste boeken van ieder volk, in 't stuk van regeerkunde, poëzije en andre weetenschappen, geeven zijne schriften genoegh te kennen.’
Doch, om van hooft te zwijgen, laat mij u verder wijzen op cats, dien lievelingschrijver onzer natie, wiens diepe wijsheid, bevallige redenen en welluidende gedichten, ten bewijze van den heerschenden goeden smaak onzer landgenooten, nog heden ten dage gereeden ingang vinden in onze boerenwoningen zoo wel, als de paleizen onzer grooten, bij den eenvoudigen en ongeoefenden zoo wel, als bij beoefenaars der wetenschappen, ja zelfs groote geesten. Had deze uitmuntende staatsman dien voortreffelijken spiegel van den ouden en nieuwen tijd kunnen ophangen, indien hij niet bij zijne veelomvattende kennis der oudheid, uit Oost en West bijeengezameld, eene verbazende menigte van nieuwere kundigheden had gevoegd, en, in de geschiedenis van zijnen tijd tevens doorervaren, oud en nieuw op de schoonste wijze had weten te vereenigen en leerzaam te maken voor zijne tijdgenooten? Moet men hem dergelijken lof niet in nog ruimere mate toezwaaijen, wanneer men zijne heilzame dichtstukken over verschillende tijdperken des menschelijken levens gadeslaat? Met welk eene schranderheid weet hij zijne voorbeelden,

{==62==} {>>pagina-aanduiding<<}
uit de oude geschiedenis ontleend, tot zijn oogmerk dienstbaar te maken, en met de zeden en gewoonten van zijnen tijd in zulk een verband te brengen, dat het geheel en de minste deelen overvloeijen van de vruchtbaarste leeringen, voor latere dagen in het gemeen of in het bijzonder voor zijne eeuw voegende! Maar welk een' schat van nieuwe voorbeelden en kundigheden, uit alle oorden der wereld, uit alle vakken van hedendaagsche geleerdheid, spreidt hij hier tevens overal, waar het pas geeft, ten toon! Welk een vrij zoo wel als zedig, opregt zoo wel als voorzigtig gebruik maakt hij van zijn eigen vernuft, zijne eigene gevoelens, zijne eigene ervaring, om de behandelde zaken wel te wikken en te wegen, de zuivere waarheid uit te vorschen, en die naar zijne overtuiging voor te dragen, naar zijnen smaak bevallig en aannemelijk te maken!
Wien uwer is deze Hollandsche salomo geheel onbekend? Zijn de gegevene wenken niet voldoende, om u voor den geest te brengen dat wijdomvattende vernuft, hetwelk de ondervinding van zijne eeuw aan die der vorige aanknoopte, in zijne eeuw niet minder dan in de oudheid geheel te huis was, en daardoor in staat, om dat uitmuntende gedenkstuk zijner veelvuldige wijsheid en zeldzame begaafdheden te stichten, dat, geheel éénig in zijne soort, de eeuwen verduurt, en op den hoogsten prijs wordt geschat?
Waar zoude ik een einde vinden, indien ik het gezegde slechts met de voornaamste voorbeelden van tijdgenooten der opgenoemde schrijvers, of van anderen, die in hunne voetstappen getreden zijn, nader wilde ophelderen en staven? Hun smaak, om zich nevens oude kundigheden eenen schat van nieuwe te verzamelen, en daaruit, naar de vordering en behoefte van hunnen tijd, naar hun bijzonder oogmerk, naar de vatbaarheid van hoorders of lezers, voor welken zij werkten, met eene edele vrijheid het beste te kiezen en meesterlijk te pas te brengen, - deze hunne smaak was al weder-
{==63==} {>>pagina-aanduiding<<}
om die der eerste vaderlandsche vernuften hunner eeuw. Deze hunne smaak is overgegaan tot de beste schrijvers hunner nakomelingschap. Zij oefent tot heden toe een' veelvermogenden invloed uit op onze Hollandsche letterkunde. Zij is oorzaak, dat onze voortreffelijkste geesten, noch in grondige geleerdheid, noch in bondigheid van oordeel, noch in waar vernuft, noch in heilzame verlichting, noch in algemeen nuttige wijsheid, voor die van eenig volk in de wereld behoeven onder te doen, zoo zij al elders huns gelijken aantreffen.
Tot dit vrij en onbevooroordeeld gebruik van nieuwere zoo wel als oudere wetenschap, tot dit edel voortstreven in allerlei nuttige kennis en ervaring met den gang hunner dagen, bragt ongetwijfeld niet weinig toe de geest der gewijde schrijvers, met welken een de groot, een hooft, een cats, een huigens, hoewel geene godgeleerden van beroep, echter diep doortrokken waren, en die de besten bezielde. Deze geest leerde hun, hunne groote begaafdheden op de beste wijze opwekken, en gretig aangrijpen al wat waar, goed en schoon, uit de natuur der menschen en zaken afgeleid, op de rede gegrond was. Deze geest gaf de uitnemendste wijziging aan hunne wetenschappelijke verlichting en zedelijke beschaving. - Dit is het derde stuk, waarbij ik ten slotte wilde stilstaan.
III. Heeft een Romeinsch schrijver, die het licht der natuur, in zooverre dat voor hem, zonder kennis der Goddelijke openbaring, te bereiken was, op de voortreffelijkste wijze naspoorde en gebruikte, heeft cicero, in zijn boek over de Pligten, te regt gezegd, dat er geen gedeelte, geen oogenblik van ons leven van pligtbetrachting is ontslagen, hetzij men in het openbaar of in het bijzonder, in het huisselijke leven of voor het oog der wereld eenige zaak onderneemt, zoo wel wanneer gij met uzelven iets te behandelen hebt, als wanneer gij met een' ander handelt, zoodat uit de betrachting van onzen pligt al onze eer, uit deszelfs verwaarloozing al onze schande ontspruit; met hoe veel meer

{==64==} {>>pagina-aanduiding<<}
regt kunnen wij, die door den geest des Christendoms voorgelicht worden, verzekeren, dat de godsdienstleer overal en altoos invloed op ons behoort te hebben, en er geen oogenblik van ons leven is, waarop wij van gehoorzaamheid aan dezelve zouden ontslagen zijn! Geen schrijver dan ook, geen geleerde, geen redenaar onder ons, hij zij dan dus genaamd geestelijke of wereldlijke, hij schrijve of spreke om te vermaken of te stichten, die deze leer niet als zijne hoogste wet zoude moeten eerbiedigen, en bij het opwekken en besteden zijner begaafdheden ten rigtsnoer moeten nemen. En behoef ik eener Christelijke vergaderinge aan te wijzen, welk eene heerlijke rigting de opvolging van dezen onvermijdelijken hoofdpligt aan onze letteroefeningen en geestvruchten geeft?
Vanhier dan ook, dat onze vaderlandsche vernuften des te verbazender en heilzamer voortbrengselen van wetenschap, kunst en smaak hebben daargesteld, naarmate zij, bij uitstekender vermogens en uitgebreider kennis van oude en nieuwe letteren, dieper inzien bezaten in de gewijde schriften, meer geoefendheid in de hemelsche leer van den godsdienst in al haren omvang, en meer hebbelijkheid om deze leer eenen onbelemmerden invloed te laten uitoefenen op hunnen geheelen geest. Door den invloed dier hemelsche leer verwierf nunne staatkunde en regtsgeleerdheid dat edel, opregt en eerlijk aanzien, 't welk gezuiverde kennis van het regt der natuur, en het geloof aan het verband tusschen Christelijke zeden en waar volksgeluk, daaraan geven moest. Door den invloed dier hemelsche leer namen zij in hunne zedekunde gretig over, al wat waars, schoons en voortreffelijks door hen, die deze leer niet kenden, gedacht was; maar schiftten het kaf van het koorn, het goede van het kwade, en voltooiden hetgene zij onvolkomen hadden moeten laten. Deze leer beperkte hunne navorschingszucht, die bij sommigen te verre ging, binnen de palen, door onze menschelijke natuur gezet. Deze leer deed zoo menig voortreffelijk

{==65==} {>>pagina-aanduiding<<}
geschrift dien zachtaardigen geest van eendragtsliefde en vrede ademen, die alleen in de school van jezus wordt verkregen. Zij deed de hevigste stormen van menschelijke driften bedaren, en allengskens het Christen-volk, dat, vaneengescheurd, verscheidenen weg insloeg, in eene Maatschappij als deze, elkander vreedzaam ontmoeten.
Deze en soortgelijke waren de vruchten, welke uit den diepsten eerbied voor de gewijde schriften, de vlijtigste beoefening en grondigste kennis derzelve voortsproten bij onze beroemdste wijzen, die onze vaderlandsche letterkunde vormden, handhaafden of verrijkten Zoo vruchtbaar was hun letterarbeid voor de maatschappij, door den weldadigsten invloed van den geest der gewijde schriften op hun verstand en hart, op hunne wetenschappelijke verlichting en zedelijke beschaving.
Welk een voortreffelijk zamenstel van echt Christelijke zedeleer zoude men uit onze oudere en nieuwere dichters kunnen bijeenzamelen, indien men, op het voetspoor van onzen siegenbeek, die dat zoo gelukkig, voornamelijk met cats, beproefd heeft, het uitgelezenste wilde uitkiezen en in orde rangschikken! Gij zoudt, van eenen hooft, vondel, huigens af, tot op eenen nieuwland, feith, bilderdijk, helmers, tollens en zoo vele andere lichten onzer eeuwe toe, de treffendste bijdragen zien leveren tot de levendige voorstelling van de verlichtste deugd, in al hare beminnelijkheid, in de fijnste trekken afgemaald, en op verschillende tooneelen des menschelijken levens, met al den rijkdom en kracht van het dichterlijk vernuft, handelende ingevoerd. Ik ben te zeer verlegen met den overvloed, om uit het menigvuldige hier eene proef te kiezen.
Zoekt gij, eindelijk, de verhevenste voorbeelden, door de gewijde schrijvers zelv' naar het leven geteekend, en, op dit voetspoor, door eenen Hollandschen dichter of dichteres verrukkelijk bezongen; gij hebt Abraham den Aartsvader van hoogvliet, David van

{==66==} {>>pagina-aanduiding<<}
Mejufvrouw van merken, Job en zoo vele andere gewijde zangen van onzen hedendaagschen vollenhoven, om nu meer net op te noemen.
Ziet daar dan, geachte hoorders! ook den geest der gewijde schriften, mildelijk overvloeijende op onzen vaderlandschen bodem. Ziet dezen geest onze uitstekendste letterhelden vormen, aan hunne letteroefeningen de heerlijkste rigting geven, hunne oude en nieuwe kundigheden veredelen, en tot de verhevenste en beste einden op de voortreffelijkste wijze dienstbaar maken. Niet slechts op de behandeling van Goddelijke, maar ook van menschelijke zaken, bij eene menigte letterkundigen van den eersten rang, waarop ons vaderland bogen mag, vloeit deze geest der heilige schriften overal in, zoo wel wanneer zij de liefde, als wanneer zij het nut der tegenspoeden bezingen, zoo wel wanneer zij, met eene verhevene vlugt, tot den Orion opklimmen, dat werk van Gods vingeren, als wanneer zij bij hun eigen huiswerk zich bepalen. Wat hebben zij tot regt verstand en aanwijzing der Goddelijke schoonheden, in deze schriften zelve vervat, al moeijelijken arbeid doorworsteld en smaakvolle bijdragen geleverd! Die geest der gewijde schriften mag dan wel, Gode zij dank! geacht worden, een kenmerkend teeken op onze vaderlandsche letterkunde gedrukt, en haar eene voortreffelijkheid te hebben bijgezet, welke te vergeefs in de voortreffelijkste en anders onnavolgbare gedenkstukken van Griekenland en Rome zoude worden gezocht.

De Titi-aap van den Orenoko.

(Uit alexander von humboldt.)

De kleinste en aardigste Titi's zijn die van Cassiquiare. De kleur der haren is goudgeel; hun geheel ligchaam wasemt eenen muskusreuk uit. Hunne gelaatstrekken zijn als die van een kind; zij hebben dezelfde uitdrukking van onschuld en schalksch lagchen, en den-
{==67==} {>>pagina-aanduiding<<}
zelfden plotselingen overgang van vreugde tot droefheid. De Indianen verzekeren, dat dit dier weent, als een mensch, wanneer het verdriet gevoelt; en deze opmerking is volkomen waar. Zoodra die aap vrees of kommer te kennen geeft, dan komen hem de tranen in de oogen. De Titi is in eene gedurige onrust, maar zijne bewegingen zijn even vlug als bevallig; men ziet hem nooit vertoornd of mismoedig, maar altijd fpelend, springend, of met het vangen van insekten bezig, van welke hij de spin boven allen plantenvoedsel verkiest. Hij heeft de zonderlinge gewoonte, om de lieden, welke spreken, naar den mond te zien; en kan hij zich op hunne schouders plaatsen, dan zoekt hij tong of tanden met zijne vingers aan te raken. Voor reizigers, welke insekten verzamelen, is hij bijzonder gevaarlijk. Men moge de verzamelde insekten nog zoo zorgvuldig bewaren, de Titi heeft dezelven weldra ontdekt, en nadat hij ze, zonder zich te kwetsen, van de spelden heeft losgemaakt, waaraan zij waren vastgehecht, nuttigt hij dezelven regt smakelijk. De scherpzinnigheid van deze kleine apen gaat zoo verre, dat een van dezelven, welke wij mede naar San Thomas de la nueva Guayana namen, uit de platen, welke cuvier's handboek der natuurlijke geschiedenis verzellen, naauwkeurig die onderscheidde, welke insekten voorstellen. Hoewel de platen ongekleurd en zwart waren, stak de Titi toch altijd zijne kleine hand uit, zoo dikwerf wij hem eene derzelven voorhielden, in de hoop, om eenen sprinkhaan, eene wesp of een waterjuffertje te kunnen krijgen; terwijl hij bij het aanschouwen der overige
platen, welke afbeeldingen van zoogdieren, vogels enz. voorstelden, geheel onverschillig bleef. Aan eene luchtstreek gewoon, welke, bij dikwijls betrokken hemel, vochtiger en minder heet is dan de kustlanden, verliest de Titi zijne vrolijkheid, wanneer hij, uit de bosschen van den Orenoko, naar Guayana of Cumana wordt overgebragt, en zelden leeft hij hier langer dan een paar maanden.





{==68==} {>>pagina-aanduiding<<}

De Arragonsche kapucijnen in Nieuw-Andalusië.

(Uit alexander von humboldt.)

Gedurende ons verblijf in het klooster der Kapucijnen van Calipe, waren wij eenige malen tegenwoordig bij het onderwijs in den godsdienst, hetwelk de monniken des morgens vroeg in de kerk aan de Indianen geven. Het is eene, ten minste, zeer gewaagde onderneming, om nieuwbekeerden in kerkelijke leerstellingen te willen onderwijzen, wanneer zij vooral de Spaansche taal nog zoo onvolmaakt verstaan. De monniken, daarentegen, zijn met de taal der Chaymas-Indianen bijkans geheel onbekend; en de gelijkluidendheid der klanken brengt de arme menschen dikwijls zoodanig in verwarring, dat de zeldzaamste begrippen bij hen moeten ontstaan. Ik zal slechts één voorbeeld hiervan bijbrengen. Wij hoorden eens, hoe de zendeling vergeefsche moeite deed, om te bewijzen, dat insierno, de hel, en invierno, de winter, geheel verschillende zaken, en elkander zoo ongelijk waren als warmte en koude. De Chaymas, welke geenen anderen winter kennen dan den regentijd, verbeeldden zich, dat de hel der witte menschen eene plaats moest zijn, alwaar de ondeugenden aan gedurige regenvlagen waren blootgesteld. Hoe ongeduldig de zendeling ook wierd, hij was niet in staat, om den eersten, door de overeenkomst van twee medeklinkers veroorzaakten, indruk weg te nemen, of om bij zijne nieuwbekeerden de begrippen van regen en hel, van invierno en infierno, af te zonderen.

Staal van hedendaagsch bijgeloof, in eenen heiligen brief, wonderbaarlijk gezonden door onzen heer Jezus Christus, en geschreven met zijne eigene hand in gouden letteren.

Kan men gelooven, dat in de negentiende eeuw, in

{==69==} {>>pagina-aanduiding<<}
het jaar 1817, er nog lieden gevonden worden, welke niet blozen bij het bezigen van middeleeuwsche middelen, om op het bijgeloof der volken die heerschappij weder te verkrijgen, welke door alle verstandige denkers voor eenen gruwel verklaard is? Terwijl eene christelijke verlichting en verdraagzaamheid alom haren heilzamen invloed ten toon spreidt; terwijl opgeklaarde herders van allerlei kudden alom het onkruid van domheid en bijgeloof trachten uit te roeijen, ziet men in eenen hoek van Frankrijk eene domme Farizésche priesterlist nog met verlichting en beschaving spotten, en eene bedriegerij verzinnen, welke verdiende acht eeuwen ond te zijn.
Te Bordeaux, bij de weduwe cavazza, rue des lois, No. 13, in het jaar 1817 (!) is een stukje gedrukt, even dom als bespottelijk, hetwelk met kracht en geweld en in getale onder de inwoners van steden en dorpen verspreid wordt. Wij deelen hetzelve hier mede, in eene getrouwe woordelijke vertaling, als een beschamend gedenkstuk der domme huichelarij van zulke volksverleiders, welke hunnen stand, tot smart der ware en verlichte leeraars van den christelijken godsdienst, onteeren. Hetzelve luidt aldus:

†;

Heilige brief,

wonderbaarlijk gezonden door onzen Heer Jezus Christus, en geschreven met zijne eigene hand in gouden letteren. Hij is gevonden op drie uren afstands van St. Morate in Languedoc, met het teeken van het kruis; hij werd uitgelegd door een weeskind van zeven jaren, hetwelk nooit te voren gesproken had.

Ik beveel u, dat gij den heiligen dag van zondag door godsdienstige werken heiligt; zoo gij hieraan niet vol-
{==70==} {>>pagina-aanduiding<<}
doet, kunt gij niet beletten, door mij verdoemd te worden: want ik heb u zes dagen der week tot den arbeid gegeven, en den zevenden om uit te rusten, om den godsdienst van feesten en zondagen bij te wonen, en om de armen te ondersteunen. Indien gij dit bevel opvolgt, dan zullen uwe velden en huizen met zegeningen vervuld worden. Indien gij het tegendeel doet, dan zult gij door mij vervloekt worden; gij zult pest, hongersnood en groote benaauwdheid des harten hebben, ten blijke van mijnen toorn. Gij zult vijf vrijdagen vasten; vijf Onze Vader's en vijf Wees gegroet Maria's bidden, ter herinnering aan mijn lijden, en aan datgene, wat ik, voor uwe zaligheid, op den boom des kruises geleden heb. Gij zult dezen brief bij u dragen te mijner eere, en afschriften daarvan geven aan alle diegenen, welke u daarom zullen vragen. Alle diegenen, welke eenigen twijfel voeden aan, of de waarheid ontkennen van dezen brief, geschreven door mijne eigene hand en uitgesproken door mijnen eigenen mond, zullen van mij vervloekt worden; en alle diegenen, welke denzelven in hun huis verborgen houden, zonder hem aan iemand te openbaren, zullen van mij vervloekt, en op den dag des oordeels beschaamd gemaakt en verstooten worden; maar wanneer zij denzelven bekend maken, en afschriften daarvan geven aan alle diegenen, welke daarom vragen, dan zullen zij door mij gezegend worden. Al hadden zij ook zoo vele zonden begaan, als er sterren aan den hemel zijn, zij zullen hun vergeven worden, wanneer zij berouw hebben, zulk eenen goeden God beleedigd te hebben, en wanneer zij dezelven aan eenen gewijden priester biechten. Welgelukzalig zijn diegenen, welke afschriften van dezen brief maken, en dezelven, met groote vroomheid, bij zich of in hunne huizen bewaren; nooit zal een booze geest, noch de bliksem, noch brand, noch pest, noch eenig ander
onheil hen treffen.

En deze lieden, welke op zulk eene belagchelijke

{==71==} {>>pagina-aanduiding<<}
wijze tegen de menschelijke rede zamenzweren, vinden nog deelnemers, welke hunne middelen goedkeuren en helpen bevorderen!




Betoog van de oortreffelijkheid van het Overijsselsche boven het Hollandsche nederduitsch. Door H.G. Kronenberg, te Deventer.

(Vervolg en slot van bl. 30.)

Het tweede gedeelte, 't welk wij ons ten betooge hadden voorgesteld, is de meerdere kracht van uitdrukking, welke de Overijsselsche boven den Hollandschen tongval bezit; dat is, dat de Overijsselsche tongval meerdere geschiktheid heeft, om het bedoelde voorwerp eigenaardig uit te drukken, dan de Hollandsche. Deze meerdere geschiktheid is gelegen in het eigenaardige van zijne eigendommelijke woorden, in hunne ineensmelting, en in de verscheidene klankbuigingen.
Ten opzigte der taal zelve, heeft de Overijsselsche de verdienste van onderscheidene Nederduitsche, eigenaardige woorden te gebruiken, welke óf bij de Hollanders niet bekend zijn, óf in eene verkeerde beteekenis gebruikt worden. Zoo zal een Hollander zeggen, dat hij naar Zwolle wil rijden, terwijl het dubbelzinnig blijft, of hij zulks te paard, dan in eenen wagen zal doen; maar de bewoner van den IJssel zal, eenen wagen bedoelende, zeggen, dat hij naar Zwolle vaart, en, zulks te paard doende, dat hij naar Zwolle rijdt. Zonder hier verder een taalkundig betoog bij te voegen, zal het genoeg zijn, aangemerkt te hebben, dat het eigenaardige der Overijsselsche taal uit de Hollandsche zelve wordt bewezen, daar deze de juiste beteekenis in de woorden veer en voerman heeft bewaard.
Luchte, (bij kiliaan luchter, lichter) 't welk bij den Hollander een vreemd woord is, heeft nogtans eene zeer regelmatige en eigenaardige beteekenis; waartegen het woord lantaarn, dat, alleen door den weiselenden klemtoon, zijnen vreemden oorsprong genoegzaam verraadt, in kracht van uitdrukking niet kan opwegen.
Broes, (kiliaan bruys) hetwelk den Hollander een onbekend woord is en door hem wordt aangeduid met het woord

{==72==} {>>pagina-aanduiding<<}
schuim, is echter een even regelmatig grondwoord van bruisen, als schuim van schuimen: het verschil, 't welk ieder Overijsselsche in de beteekenis van schoem of broes kent, brengt de armoede der Hollandsche tale ook hier aan den dag; het schoem strik het päärd van de rugge en 't broes stiet het veur den bek, - men zegt broes op bier, schoem van 't metââl, schoem van volk; en deze beide verschillende beteekenissen weet de Hollander met geen ander woord dan schuim uit te drukken.
Een likstê, liekstê (kiliaan lijck stede) en een delle, zoo ook bij kiliaan, waarvan het eerste een zeer oppervlakkig likteeken, doch het tweede eene plaats aanduidt, waar de wond een diep likteeken heeft achtergelaten, getuigen van de juistheid der Overijsselsche taal.
Meuten, opmeuten (kiliaan moeten, gemoeten) beteekent iemand tegenhouden en tevens terug doen gaan; welke beteekenis de Hollander door geen enkel woord, maar slechts door omschrijving, weet uit te drukken.
Eene menigte dergelijke krachtige, beteekenisvolle woorden, welke de Hollandsche taal mist, zoude ik hier kunnen laten volgen: ik heb er slechts een paar willen aanvoeren, zoo om hunne welluidende en eigenaardige beteekenis te doen kennen, als om tevens den overmoed der Hollandsche alleenheersching ten toon te stellen, daar zij, de Overijsselsche taal belagchende, zichzelve als onbedreven in hare eigene moedersprake bespot.
Indien ook al niet het onderzoek der verschillende spreekwoorden buiten het bestek van welluidendheid des tongvals lag, zoude ik daaruit geen bewijs noch voor noch tegen de taal zelve hebben willen trekken, daar Overijssel eene menigte, van den landbouw ontleende, spreekwoorden bezit, welke den Hollander onbekend zijn, terwijl wederkeerig deze er vele andere aan de zeevaart en den koophandel verschuldigd is, welke ons even vreemd schijnen.
Het tweede gedeelte onzes betoogs van de meerdere geschiktheid des Overijsselschen tongvals, om eenen volzin uit te drukken, was dat der ineensmelting. Het is bekendelijk eene der treffendste schoonheden onzer moedersprake, van steeds den klemtoon op het zakelijk deel des woords te doen vallen; zoodat wij, met het in 't oog houden van dien regel, dadelijk de uitheemsche woorden, immers voor het meer-
{==73==} {>>pagina-aanduiding<<}
dere gedeelte, aan hunnen verkeerden klemtoon, voor onwettige kinderen herkennen. Evenzeer als deze klemtoon, omtrent de kracht der op zichzelve staande woorden, in de Nederduitsche tale eene onbetwistbare schoonheid is, is hij dit in de volzinnen der Overijsselsche uitspraak. In deze toch hebben de medeklinkers die hardheid niet, welke aan den Hollandschen tongval eigen is; en hunne geschiktheid, om zich, als 't ware, door de ineensmelting der klinkers te doen verzachten of verdringen, brengt eene zoetvloeijendheid te weeg, welke al de kracht van den zin, en diensvolgens den klemtoon der rede, op het zakelijk deel des onderwerps doet vallen. Een Hollander zegt, dit wil ik niet doen, dit mag ik niet doen; en de Overijsselsche, 't wi kn't doen, 't ma'kn't doen. De wil, die drijfveder van alle menschelijke handelingen, kan hij wel sterker in den eersten persoon uitgedrukt worden? Welke kracht is er niet in de zamenvloeijing van het neit willen! De toon van den geheelen volzin valt hier op neêr, in stede waarvan de krachtelooze uitspraak van den Hollandschen tongval niets treffends uitdrukt, en de ziel in eene bedaarde en koele stemming laat.
De verschillende buigingen der klanken, welke de Overijsselsche boven den Hollandschen tongval bezit, maken het laatste middel van ons betoog der krachtvolle welluidendheid uit. Van het aantal voorbeelden, welke mij voor den geest zweven, kies ik hier alleen die voortreffelijke eigenschap onzer Overijsselsche uitspraak, om de verkleinwoorden niet enkel door eenen verkleinenden uitgang aan te duiden, maar ook tevens, in 't zakelijk deel des woords, de â en de heldere o in eu, de a in ä, en de doffe o in u te veranderen, en hierdoor eene zachtheid en welluidendheid te weeg te brengen, welke met het grootste regt de bewondering van alle taalkenneren verdient: zoo zegt men, boom, beumpjen, sloot, sleutjen, oog, eugjen, hâr, heurtjen, kâre, keurtjen; de a in ä, stad, städjen, schat, schätjen, en de doffe o in eenen verwanten klank met de u, zoo als slot, slutjen, spot, sputjen, rot, rutjen. Deze voortreffelijke eigenschap der tale is den Hollandschen tongval geheel onbekend, zoo men er enkele woorden van wil uitzonderen, waarin men de verwisseling der heldere o in eu ontdekt, als vleugels, van vliegen, gevlogen; teugels, van tijgen, getogen; beugels, van buigen, gebogen, en eenige ande-
{==74==} {>>pagina-aanduiding<<}
ren, waarvan de
Hollander zelf de bijzonder welluidende verbuiging niet in twijfel zal durven trekken.
Ofschoon ik, G.T., mij ook vleijen durve, door deze onze stellingen, u, ten voordeele der Overijsselsche uitspraak onzer moedertale, te hebben overgehaald, zoude ik echter mijne taak slechts gedeeltelijk afgewerkt geacht hebben, zoo ik niet eene aaneenschakeling van denkbeelden, in den Overijsselschen tongval, ten toets van uw welgeoefend oor bragt, om u metderdaad van den voorrang des Overijsselschen boven den Hollandschen tongval te overtuigen. Ik kies, om een stuk te nemen, 't welk alom bekend is, het begin der Bataafsche Arkadia van heemskerk. ‘Nog nauwliks had de rozenvervige mergenstond, in 't midden van den zommer, te veurschien ebragt het eerste krieken van den nijgeboren dag; as de hôpelooze Reinhart (die, beangst met bedrieglike dreumen en bedôven in onvruchtbre gepeinzen, zien meeste onruste vund in 't midden van de algemiene ruste) steeg van de logge vêren, en, kômende met een verhââsten tred onder de greune linden van 't overschäuwde Veurholt, sleug een erbermelik ooge nâ de geslôtene vensters van de nooit genog eprezen Rozemond. Het ooge wierd straks evolgd van een zucht, en die zucht van disse woorden: Helaas! minnelike, doch minnelooze schoonheid, indien 't wââr is, dät meest alles äärt nâ de pläätse dââr 't is eteeld, hoe kumpt 't dan, dät de zeutigheid van dit ôverzeute Veurholt ouw onverbiddelik gemoed te mijwäärds nooit hes kunnen verzenten? Hoe kan 't wêzen, dät die vrindlike eugjes (magtig um deur de strâlen van een gunstig lunkjen de vervrôzenste ziele te doen branden) zollen wêzen de kwâlik voegende bäkens van een stoersch en onbewêêglik härte? Ouw schoonheid, zoo onmidelik in liefde te verwekken; ouw verstand, zoo vernuftig in die te beleiden, en ouw
welgemääkt lichaam, zoo bekwââm um die te beloonen; beheurt ou die niet, zonder sprêken, as in 't oor te luusteren, dät, geliek as ij in de nature cholden bint van dät ze ou hef lâten worden 't kind van een moeder, ij häär alzoo weer schuldig bint te worden moeder van een kind? Ouw lieve lipjes, ouw zachte händjes, ouw zeute eugjes, en wat er nog mêêr minneliks an on evunden wordt, zint angenäämheidjes, wâârvan 't angenäme veur ou zonder genot is, zoo ij die een ander niet lâât genieten.’

{==75==} {>>pagina-aanduiding<<}

En wilt gij, in plaats van dezen zoeten, eenen meer deftigen stijl, hoort dan de volgende beschrijving van een zeegevecht tusschen de ruiter en de Engelschen, genomen uit het 15de boek van brandt's Leven van de ruiter, en te vinden in de Proeven van Nederduitsche Welsprekendheid van den Hoogleeraar siegenbeek. ‘Men rääkte op nijs an mekanderen en in een verschrikkelik gevecht. De gansche zee stund in vuur en vlam, die deur den dikken rook, geliek bliksemstrâlen ut een donkre lucht, utberste. Elk vergung 't heuren en zien deur de dusterheid van den buskruddamp en deur de donderslägen van zoo vulle duzende stukken geschut en 't balderen van zoo groot een menigte van musketten as er gedurig vuur gasten. Hier verteunde zich de schrikkelikheid van den oorlog ter zee an alle kauten. De kogels, bolten, schroot en splinters vlugen van alle ziden, met een iesselik gekrääk en gekners van al wat etroffen wierd. De zee wierd met lichams, deur gien iene soort van dood ummekômen, bezäid. Sommige mosten deur 't scherp, anderen deur splinters, anderen deur 't vuur, anderen in 't wäter sterven. 't Gekriet en 't gejämmer der gekwetsten en stervenden vervulde verscheiden schepen, en hie moste een harte van stien of harder dan metââl hebben, die 't vergieten van zoo vulle Kristenbloed met dreuge oogen kon anschouwen. Dit was het dêêrlik lot der twie vermäärdste zeevolken, welêêr deur de banden van ienen godsdienst en van 't nâbuurschop an ien verknocht, en die nou häre uterste krachten inspanden um mekanderen te vernielen: doch de Nederlanders, deur den utersten nood eperst, hebbende gien ander middel um den stâât van 't väderland veur zien ondergank te bevriden.’
De meerdere verscheidenheid van de toonen der klinkers in den Overijsselschen, dan in den Hollandschen tongval, maakt het ondoenlijk, om, zonder hier en daar de rijmwoorden te veranderen, eenig Hollandsch dichtstuk in Overijsselsche versmaat over te brengen. Om u echter ook van de vloeijende welluidendheid der Overijsselsche uitspraak, zoo in rijmende als rijmelooze gedichten, metderdaad te overtuigen, lees ik u, met eene kleere verandering om een enkel rijmwoord, een paar verzen voor van den weergaloozen Lierzang op de ruiter.

{==76==} {>>pagina-aanduiding<<}


‘Wie is die stervling, op wiens scholders 
Een volk zien' roem vertrouwt? die held, 
Die, veur een lange rie van olders, 
Zien deugden en triumsen telt? 
Die, êêr een jâârkring is eslôten, 
Veriende koninklike vlôten 
Tot driemââl met een' wenk bedwinkt, 
En, tusschen vuur en dood bedolven, 
Den iezren septer van de golven 
An 't siddrende Albion ontwrinkt? 
 
De grootheid bäänt hem nije wêgen. 
De zege licht zien kilen veur. 
Wat woedend noodlot hem bejêgen', 
Hi brek er met zien donders deur. 
De fierheid blikkert op zien wêzen, 
De moed is ut zien oog te lêzen, 
Regtveerdigheid bestrââlt zien plan. 
Een väderland verhef zien weerde, 
En 't onherbergzäämst oord der eerde 
Vänk op zien näme een lofzank an.’ 

Het volgende rijmelooze gedicht van den beminnelijken zanger bellamy, aan de Lente in 1784, moge, voor 't laatst, uw oordeelkundig gehoor ten toetse gebragt worden:

‘Wââr hebb' ij, o schoone Lente! 
Wââr hebb' ij zoo lang' vertoefd? 
Alles hef, met stärende oogen, 
Biddende, op ouw komst ewacht! 
 
Woedend sleug de felle Winter 
Op ouw veld zien tenten neer, 
Even as of hie die velden 
Nimmer weer verlâten zol! 
 
Woedend greep zien voest de stukken 
Van het dik, verdubbelde, ies, 
Smeet, met forsche kracht, die stukken, 
Deur der dieken burste, hen! 

{==77==} {>>pagina-aanduiding<<}

Êven as een hengst, wiens woede, 
Deur 't gerââs des strieds, verhit, 
Trappelt, briescht, en, met zien âsem, 
Gramschop en verwoesting blus: 
 
Even zoo stund ook de Winter, 
Bleus en sleug den lussen stroom, 
Die, um zien geweld te ontwieken, 
Deur der dieken burste drung! - 
 
Lieve Lente, die verwoesting 
Hef nog nooit ouw ooge ezien! 
Duzend dieren, duzend menschen 
Weurden, deur den stroom, vertrapt! 
 
Zoo vertrapt een vlugtend lêger, 
Deur een grooter magt ejäägd, 
Dikwils nog een' sterker' vijand, 
Dien het, in zien vlugt, ontmeut! 
 
Strenge Winter! heurde ouw gramschop 
Dan 't geleui der runders niet? 
Heurde ij dan de duzend stemmen 
Der onneuzle kinders niet? - 
 
Lieve Lente, wââr vertoefde, 
Wââr verbleve ij toch zoo lang'? 
Met een enkel lächjen hadde ij 
's Winters grimmigheid verzacht! 
 
Deed ou ook zien woede bêven? 
Schreumde ij ouwen teedren voet 
Op een äklig land te zetten, 
Deur den bangen stroom vertrapt? 
 
Mââr ij komt! - de norsche Winter 
Rukt zien tenten ut den grond; 
Trekt, met äärzelende schrêden, 
Grommend, van ouw velden of! 

{==78==} {>>pagina-aanduiding<<}

Nou zet ij ouw lieve voeten 
Op een' zacht begrääsden grond! 
Op ouw wenken gâân de stroomen, 
Vrêêdzääm, van het land terugg'! 
 
Ut de speuren, wââr de Winter 
Straks zien voeten had ezet, 
Stêken nou de lieve bloemen, 
Lachende, häär kruuntjes op! 
 
Gâ niet vlugtig, lieve Lente! 
Toef, op dit gelukkig veld! 
Wij vergêten, an ouw zide, 
's Winters dolle grimmigheid! 
 
Lieve Lente, zoo de Winter 
Weer zoo hêvig bij ons woedt: 
Kom dan schielik, lieve Lente, 
Eêr hi ons geheel vernielt!’ 

Ik heb te veel vertrouwen op uw geoefend gehoor, G.T., dan dat ik verder misbruik van uwe aandacht zoude maken, met andere voorbeelden, ter staving van de meerdere welluidendheid van den Overijsselschen dan van den Hollandschen tongval, aan te halen. Een meer uitgebreid betoog hiervan, en vooral van het taalkundig verschil der beide gewesten, ligt buiten de grenzen dezer voorlezing. Moge ik slechts, door deze losse aanmerkingen, uwe liefde voor den welluidenden, krachtigen Overijsselschen, den oorspronkelijken tongval onzer schoone moedersprake, hebben opgewekt, ik zal eene zoete voldoening smaken.




De slaaf van Algiers.

(Vervolg en slot van bl. 45.)

Eindelijk, toen de middag reeds lang voorbij was, zagen wij in de verte eene rij heuvels, welker donkere kleur ons deed vermoeden, dat zij met gras begroeid waren, en op welker toppen wij boomen zagen. Zoodra onze geleiders dit opmerkten, snelde een derzelven met een' kameel vooruit, om

{==79==} {>>pagina-aanduiding<<}
onze komst te melden. De overige optogt trok langzamer naar de heuvels, waarop wij, toen wij nader kwamen, eenige gebouwen ontdekten. Wij kwamen aan; een grasplein, met palmboomen omgroeid en van eene heldere beek omstroomd, ontving ons. Hier legden wij ons neder, om onzen dorst te lesschen, toen eenige bewoners dier plaats met onzen vooruit getogen geleider terugkwamen, en ons nieuwsgierig beschouwden. Zij spraken over ons, die als lijken onder de boomen lagen. Onze geleiders verlieten ons, en gingen in de huizen; want zij wisten maar al te wel, dat wij niet konden ontvlugten. Mijn grootste angst was, dat wij hier verkocht, en dan, als lijseigenen, misschien nog verder zouden gesleept worden. Een uur hadden wij uitgerust, toen een groot en aanzienlijk man, in fijn katoen gekleed, ons naderde. Onze geleider en alle andere bewoners, die ons oplettend aanschouwden, traden eerbiedig terug. Wij moesten opstaan; de ketenen werden ons afgenomen, en wij werden één voor één aan dezen man voorgesteld. Over elk van ons sprak hij met onzen geleider. Ook ik werd hem voorgesteld; hij bezag mij naauwkeurig, sprak mij aan, maar ik verstond hem niet. Toen gaf hij ons aan de bewoners der gebouwen over, echter zoo, dat wij maar met zes of zeven bij elkander bleven. Wij moesten hen in die gebouwen volgen, alwaar men ons een' maaltijd van dadels en andere vruchten aanwees. Zoo vertoonde men ons ook onze legerstede, welke uit gedroogde bladeren en kruiden bestond. Half onmagtig vielen wij neder; ik behoefde maar eenige minuten, om in deze verkwikkende koelte in te sluimeren. Eerst in den helderen morgen ontwaakte ik weder; mijne makkers sliepen nog; ik gevoelde mij versterkt, en zoude op de laatst vervlogene dagen, als op eenen verschrikkelijken droom, teruggezien hebben, hadde mij niet alles te veel aan de wezenlijkheid herinnerd. Thans had ik tijd, om mijn verblijf geheel te overzien. Drie zijden van dit gehucht waren met gebouwen, de vierde met
een' zeer hoogen muur omgeven. Niemand scheen op ons te letten; ik hoorde niets, dan een gerammel in het naburig vertrek, alsof iemand van eene keten ontdaan werd. Nu eens hoorde ik ook eenen slag, en daarop een gekerm en gejammer.
Omstreeks den middag werd de deur van het tegen ons overstaand gebouw geopend, waaruit eenige Mooren traden.

{==80==} {>>pagina-aanduiding<<}
De een droeg een aantal boeijen, de ander eene mand met kleederen, enz. Zij naderden ons met eene onverschilligheid, als hadden zij vee te behandelen. Zonder een woord te spreken, geleidden zij ons in het bad; wij moesten ons van stof en zweet reinigen; toen gaf men ons eene ligtere kleeding, en zolen om onder de voeten te binden; daarna werden wij met eene ligte keten aan handen en voeten geboeid. Zoodra dit gedaan was, moesten wij hen naar een veld volgen, waar reeds meerderen arbeidden, en waar ook wij werktuigen en arbeid ontvingen. Ik zag nu, helaas! wat ik was: ik was een dier ongelukkige werkslaven, van welken de eigenaars der landgoederen in deze streken eenige honderden hebben, en welker lot muley, in zijne vroegere gesprekken, niet verschrikkelijk genoeg schilderen kon. Op den weg hierhenen had deze bestemming akelig voor mijne ziel gezweefd; onwillekeurig traden alle die afzigtelijke beelden, die vreesselijke verhalen voor mijne verbeelding. Thans was alles vervuld. Dat ik voor dit oogenblik lang gevreesd had, zal men wel gelooven; echter moet ik openhartig belijden, dat de verhalen van muley overdreven waren, en dat ik den toestand dezer slaven zoo hard niet vond, als mijne vrees die geschilderd had. De inspanning bij den arbeid ging nooit de krachten te boven; de arbeiders waren eenige honderden in getal; gedurende den arbeid lagen de opzieners in de schaduw, en slechts in de koelte van den avond bezagen zij, wat gedaan was. De hitte, wel is waar, was verschrikkelijk; maar de verschroeijende middaguren bragten wij in de schaduw en in de holen door, welken wij in de naburige rotsen vonden. Des morgens alleen waren wij onder gestrenger toezigt. Wij moesten slooten graven, ter bewatering der velden; wij moesten geheele streken ontginnen en beplanten, de velden van onkruid zuiveren, en de vruchten inzamelen; terwijl een ander gedeelte in de steengroeven arbeidde, waarvan er verscheidene in de rotsige bergen
waren. Dat deze arbeid zwaar was, en ons dikwijls moeijelijk viel, laat zich begrijpen; ondragelijk echter was hij nooit, en in de handelwijze der opzieners jegens de slaven was altijd eene aanmerkelijke hoeveelheid van menschenliefde blijkbaar.
Maar eene zaak ontbrak mij; een vriend, aan welken ik mij konde mededeelen. De Afrikaansche jongeling, met welken ik de moeijelijke reis hierhenen gedaan, en door wel-
{==81==} {>>pagina-aanduiding<<}
ken ik mij aangetrokken gevoelde, was niet meer. Hij was in de zandwoestijn gebleven; en de slaven, die ik nu rondom mij zag, walgden mij door hun gelaat en gedrag. Maar ook aan deze treurige eenzaamheid moest ik mij gewennen. Ik droeg thans mijn lijden geduldiger. De gedachte aan isabella, aan mijne zuster, en aan mijne vroegere jaren, werkte niet meer zoo wanhopig op mij, als in de eerste dagen; de wilde smart ging tot stillen weemoed over. Mijne diepe, bedaarde droefheid ontlastte zich in tranen; en vele nachten heb ik met weenen doorgebragt, terwijl mijne makkers naast mij sliepen. Ik werd nu onverschillig omtrent mijn leven; ik wenschte den dood; hij zoude mij welkom geweest zijn; maar - zelfmoordenaar wilde ik niet worden.
Ik ga met mijne geschiedenis voort. - Wij slaven waren onder opzieners verdeeld, waarvan er elk twintig onder zich had, dezelven tot den arbeid geleidde, en dezelven nooit, of maar zeldzaam, met de slaven eener andere afdeeling liet zamenkomen.
Onze afdeeling lag eens des middags in de schaduw der dadelboomen, toen een slaaf eener andere afdeeling met ongemeenen spoed naar onzen opziener liep, en hem met overhaasting iets zeide. Wij moesten opstaan, onze spaden nemen en achter eene rots gaan, waar eenige slaven bedolven lagen, en zich niet konden helpen. Ik sprong aanstonds naar den eersten, die mijne hulp scheen te behoeven. Het was de opziener dezer afdeeling, hetwelk ik te voren niet wist. Hij was onmagtig, toen ik hem van onder het puin en den last der kleine steenen, die op hem lagen, te voorschijn trok.
Hoe aangenaam werd ik verrast, toen hij, weder tot zichzelven komende, een angstig: oh, mon Dieu! liet hooren! Ik nam hem op mijne schouders, en droeg hem naar de beek, waar wij gerust hadden; hier reinigde ik hem, en bragt hem weder geheel tot besef. Mijne eerste vraag was: of hij een Franschman was? Hij verhaalde mij: hoe hij met buonaparte naar Egypte gegaan, aldaar van de Beduïnen opgevangen, en naar Algiers overgebragt was. Door een kort verhaal mijner geschiedenis maakte ik hem met mijnen toestand bekend. Met den hartelijksten dank verliet hij mij.
Verscheidene dagen verliepen; ik betreurde reeds, dat de vreugd, eenen landsman te vinden, en de hoop, die ik daarop bouwde, zoo weinig invloeds op mijn lot hadden, toen

{==82==} {>>pagina-aanduiding<<}
op zekeren morgen, wanneer wij aan den arbeid zouden gaan, mijn opziener mij terughield. Terwijl ik hierover nadacht, kwam een slaaf, die mij de boeijen afnam, mij naar een bad geleidde, fijnere, betere kleederen gaf, en met mij naar het groote gebouw ging. Hier vond ik den man, die ons bij onze komst in deze streken zoo naauwkeurig bezien had; naast hem stond arnaud - dit was de naam des door mij geredden opzieners. Hij viel in mijne armen, en verkon. digde mij, dat het uur mijner vrijheid weldra slaan zoude, en dat ik vooreerst, als opziener over den tuin, eene zeer gemakkelijke levenswijze had.
Reeds deze overgang vervulde mij met de levendigste vreugde. Zeer gaarne aanvaardde ik mijn nieuw beroep, waarin mijne kundigheden mij behulpzaam waren, en waarin ik mijnen nieuwen vriend onderwees. Het was thans lente. Den langen regentijd had ik gebezigd, om verscheidene ontwerpen van tuinen en tuingebouwen te teekenen, die arnaud den hoofdbestuurder voorlegde en verklaarde. Zij behaagden hem allen; hij kon den tijd naauwelijks afwachten, dat de arbeid begon; de slaven tot den arbeid waren reeds besteld, de planten en boomen reeds uitgezocht, toen op zekeren dag vier Turksche ruiters aankwamen. Ik verwachtte eene nieuwe bezending van slaven, en hoopte reeds, onder hen menigen landsman te vinden, wiens lot ik zoude kunnen verzachten; maar ik had gedwaald. De ruiters kwamen alléén, en ik had opgemerkt, dat hunne komst zelfs den hoofdbestuurder verraste. Ik vroeg arnaud, en vernam nu, dat in Algiers een oproer was geweest. De Dey was afgezet en onthoofd; ibrahim was door de regering te Konstantinopel van al zijne bezittingen beroofd; zijne goederen waren aan eenen anderen gunsteling gegeven, en hij was, als gevangen, naar Konstantinopel gebragt. Onze nieuwe gebieder zoude binnen weinige weken zelf hier komen, de bezittingen, waartoe ook de slaven behoorden, overnemen, en het aan ons opzieners, die als vrije Turken beschouwd werden, overlaten, of wij in zijnen dienst wilden blijven.
Openhartig gesproken, in langen tijd had mij geene tijding zoo zeer getroffen, als die van ibrahim's droevig lot. Hij had mij hard behandeld, dit is waar; maar onaangezien deze hardheid moest ik hem hoogachten, en zelfs op den moeijelijken weg naar mijne slavernij kwam geen vloek tegen hem

{==83==} {>>pagina-aanduiding<<}
over mijne lippen. Hoe veel vrijer moest dit gevoel thans werken, daar mijn lot een' zoo gunstigen keer genomen had! Nu dacht ik alleen daaraan, hoe liefderijk mijn weldoener mij behandeld had; en de herinnering aan deze goedheid vaagde schier elken somberen trek uit het tafereel mijns levens, verdrong de herinnering aan elk droevig uur. Ik zag mijnen weldoener thans ongelukkig, - hem, wiens geluk eertijds geene palen kende. Ik dacht aan isabella; mijne liefde tot haar was in de laatste gelukkige oogenblikken weder tot hare volle kracht aangegroeid, naar mate de hoop weder opkwam, misschien haar weder te kunnen zien. Eene ongerustheid, die ik nog nooit gevoelde, vermeesterde mij. Gaarne hadde ik mijn leven en mijne vrijheid gewaagd, om isabella en mijnen weldoener te redden. Met heete tranen beweende ik hun lot.
Arnaud zag mijne ongerustheid; hem konde mijn verdriet niet ontgaan. Ik moest hem de oorzaak ontdekken. Hij lachte. ‘Reis dan naar Algiers,’ zeide hij; ‘wie zal u zulks beletten? Over eenige weken ga ik ook daarhenen. Mijn plan is gemaakt.’ - ‘Uw plan reeds gevormd?’ - ‘Ja; ik heb alles reeds met den hoofdbestuurder afgesproken.’ - ‘Gij gaat dan? en ik?’...
In plaats van antwoord, nam hij mij bij de hand, en bragt mij bij den hoofdbestuurder. Hij sprak veel met hem, waarvan ik niets verstond. Deze man werd bij elk woord vriendelijker; ging dan naar een kastje, en gaf mij, met eenen goedaardigen lach, een beschreven en verzegeld parkement. Ik begreep de waarde van dit geschenk niet; ik bad arnaud om opheldering, die hij mij gaarne gaf. Ik kuste de hand van dezen edelen man: want ik was vrij - ik konde, wanneer ik wilde, naar Algiers gaan - en daar bevond zich isabella!
Mijn plan was aanstonds gevormd. Reeds den volgenden dag wilde ik afreizen, en ik verzocht arnaud mij te verzellen. ‘Zoude ik thans die reis door de woestijn doen?’ zeide hij lagchende. ‘Binnen weinige dagen komt de nieuwe bezitter, en met deszelfs wagens en kameelen reizen wij gemakkelijker en veiliger, dan te voet en alleen. Ik kom toch vroeg genoeg in mijn vaderland, en hetgeen ik daar te vinden heb, ontgaat mij niet.’ - ‘Hoe dat?’ - ‘Ja,

{==84==} {>>pagina-aanduiding<<}
vriend! waarom zoude ik zulks ontkennen? arm verliet ik mijn vaderland, en even zoo arm keer ik terug.’
Hoe verheugd was ik thans, dat ik de sieraden van isabella nog had! Ik gaf arnaud de hand. ‘Zoo gij geene andere bekommering hebt,’ zeide ik lagchende, ‘dan kunt gij weldra gelukkig zijn. Laat die zorg aan mij over; want ik kan in Algiers zoo veel gelds krijgen, en u zoo veel geven, dat die zorgen zich wel zullen verwijderen. Zie hier!’ vervolgde ik, hem die kostbaarheden vertoonende, en dezelve met hem deelende.
‘Hemel!’ zeide hij, ‘reeds meer dan te veel! Gode zij dank, nu treed ik mijnen verwanten, en misschien wel zelfs mijnen ouderen, niet als bedelaar, maar als een welgezeten man onder de oogen.’ Arnaud was opgetogen van blijdschap; hij weende vreugdetranen, en in het gevoel van zijn geluk bood hij zich tot alle mogelijke diensten aan.
Op verzoek van den hoofdbestuurder, die besloten had bij den nieuwen Heer te blijven, moest ik de weinige dagen, die mij tot op mijn vertrek nog overig waren, besteden, om eenige nieuwe partijen te ontwerpen, waarmede hij zich wilde aanbevelen. Ik deed zulks gaarne, want de goede man verdiende het. Met de grootste vlijt had ik eene maand lang gearbeid. Een klein vertrek in een afgelegen gedeelte van het groote gebouw was mij aangewezen; dikwerf zag ik, gedurende eenige dagen, den hoofdbestuurder niet; even zeldzaam zag ik arnaud, die, wanneer hij kwam, zijner vrolijke luim meestal den teugel vierde, en mij daardoor bij mijne teekeningen en berekeningen dikwijls hinderde. Om deze reden miste ik hem gaarne bij mijnen arbeid, waarbij de tijd mij maar al te spoedig verliep.
Eens op eenen vroegen morgen zat ik ook aldus voor mijne teekentafel; de deur van mijn vertrek stond open, toen iemand mij van achteren omvatte en mij de oogen digt hield. Ik werd knorrig; in het denkbeeld, dat het arnaud ware, zag ik niet eens om, en gaf hem eene vriendschappelijke berisping, toen de vreemdeling mij omdraaide, en ik - in muley's armen lag. Arnaud stond in de opene deur.
Dat ik thans naauwelijks wist, of een droom dan wel de wezenlijkheid mij bezig hield, behoef ik niet te melden. De verrassing was te groot, te vermeesterend. Geen van ons beiden kon een woord uitbrengen; mij althans had de vreugd

{==85==} {>>pagina-aanduiding<<}
de tong verlamd. Naauwelijks konde ik mij zoo veel herstellen, om muley te vragen: ‘Is het dan waar, wat men zegt, dat met ibrahim gebeurd is?’ - ‘Helaas, ja!’ zeide muley; ‘welligt leeft hij niet meer.’ Een traan ontglipte, op deze woorden, aan de oogen van dezen gevoeligen man. - ‘En isabella?’ vroeg ik augstig, als vreesde ik ook de tijding van haren dood te hooren. - ‘Isa bella leeft met hare zuster en derzelver kinderen in Algiers. Kort vóór mijn vertrek heb ik haar gesproken.’
Juist wilde ik vragen, of hij geene boodschap aan mij had, toen muley mij een briefje gaf, hetwelk hij uit de wrong van zijnen tulband haalde. Het was isabella's schrift. Bevend opende ik hetzelve; want ik vreesde, dat ook zij hare liefde voor mij, als een voorwerp van ibrahim's toorn, had moeten boeten: maar dit was het geval niet; althans in den brief was geen blijk daarvan. Zij hield zich alleen bezig met mij; mijn ongelukkig lot had haar verontrust. Van haar lijden, hoewel dit niet gering kan geweest zijn, werd niets vermeld.
Muley ontdekte mij de geheele verraderij van dien lagen koopman. Ibrahim had alles door hem vernomen. Hij kon zulks naauwelijks gelooven, daar hij mij zoo zeer bemind had. Mijne vlugt zoude hij mij nog vergeven hebben; maar nooit konde het zijne diepgekrenkte eerzucht vergeven, dat de zuster zijner echtgenoote mij wilde volgen. Mijn verlies had hem zeer getroffen; maar zijn ééns uitgesproken woord kon hij niet terugnemen. Muley verzekerde mij, dat ibrahim, gedurende het geheele jaar mijner afwezigheid, niet eenmaal vrolijk en opgeruimd was geweest. Dit verhaal perste mij tranen af. Ibrahim rees gedurig meer in achting bij mij; mijn hart gevoelde zich tot hem getrokken.
De nieuwe gebieder was aangekomen. Muley stelde mij aan denzelven als den man voor, aan welken men alle de nieuwe aanlagen in deze bezittingen te danken had. Op de voordeeligste voorwaarden werd mij het voorstel gedaan, om te blijven. Muley moest hem, in mijnen naam, verklaren, dat de heiligste pligten mij in mijn vaderland terugriepen. Ongaarne gaf de nieuwe bezitter zijne toestemming tot mijn vertrek, maar vereerde mij toch nog eene volle beurs. Den derden dag vertrokken arnaud en ik met den wagen.

{==86==} {>>pagina-aanduiding<<}
Niets van mijn afscheid, toen ik muley vaarwel zeide! Ik verliet hem met een droevig hart, want - al was hij ook een Renegaat - jegens mij had hij altijd als een eerlijk en braaf man, als een waar en deelnemend vriend gehandeld. Eenige minuten lang hielden wij elkander omvat, toen bij mij tot aan den fraaijen wagen verzelde. Geen van ons beiden kon spreken; tranen waren onze woorden. Nooit zal zijne herinnering in mijn hart verflaauwen!
Reeds den derden avond zagen wij Algiers voor ons liggen. Met welke gewaarwordingen reed ik thans dien weg, welken ik een jaar te voren in geheel andere omstandigheden was gegaan! Toen was ik een ongelukkige slaaf, die, met ketenen beladen, het verschrikkelijkste lot te gemoet ging; thans was ik een vrij man, omgeven van een aantal slaven, voor welken mijn wenk een bevel was. Van den nieuwen bezitter had ik een schrift van aanbeveling aan de eerste ambtenaren in Algiers ontvangen. Voor het paleis des nieuwen bezitters stapte ik af; zijn geschenk had mij overvloediglijk in staat gesteld, om mijn geheel uiterlijk voorkomen te veranderen. Ik nam een paard, en, verzeld van eenigen der voornaamste huisdienaren, reed ik naar den Kadi en den Kodscha-Bassi. Zij namen de brieven aan, gaven mij geschenken, en lieten mij met eene bijzondere vriendelijkheid weder gaan.
Dat ik mij nu haastte, om isabella te zien, behoef ik wel niet te zeggen. De weg naar ibrahim's paleis was in weinige minuten afgelegd. Ik schetste mij vooraf de tafereelen des wederziens zoo bekoorlijk, als maar mogelijk was, en, verdiept in dezen zoeten droom, kwam ik voor den ingang. Op de plaats stond een sterk kommando van Turksche soldaten; dit bevreemdde mij, en wel zoo veel te meer, daar ik in het paleis zelve eene bijzondere ongerustheid opmerkte. Terwijl ik hierover nadacht, kwam een nieuwe dienaar naar buiten. Ik vroeg hem naar de oorzaak, en bad hem angstig om berigt van ibrahim's echtgenoote en van isabella. Die man zag mij wantrouwend aan. Ik herhaalde mijne vragen, en verzelde dezelven van eenige goudstukken.
De man nam mij ter zijde. ‘Ik zoude u gaarne berigt geven,’ zeide hij, ‘konde ik zulks maar duidelijk doen. Ibrahim's echtgenoote en hare zuster zijn vertrokken. Zij zijn eenigzins in verdenking, en - neem den raad eens vriends

{==87==} {>>pagina-aanduiding<<}
aan - vraag aan niemand naar derzelver lot, zoo gij niet zelf een gevangen wilt zijn.’ - Ik verschrikte. ‘Waarhenen zijn zij vertrokken?’ - ‘Naar een landgoed, alwaar zij schepen verwachten, om met een derzelven naar Konstantinopel te kunnen varen.’ Hij noemde mij het landgoed. Het was juist datgene, tot welks verfraaijing ik zoo veel had bijgedragen. Naauwelijks vergunde ik mijzelven zoo veel tijds, om hem voor zijn berigt te danken, toen ik reeds ijlings naar de plaats vloog, waar ik isabella hoopte te vinden. Het was avond, toen ik in Bucscha aankwam; hier bleef ik dien nacht. Met den vroegen morgen reed ik naar het landgoed. Zonder iemand te vragen, stapte ik naar het geliefkoosde paveljoen van isabella. Een schip verliet juist den oever - een slaaf kwam van hetzelve terug - hij kwam naar het paveljoen. Zonder op mij te letten, zag hij naar het schip, en droogde zijne tranen af. Ik bezag hem naauwkeunger; ik herkende hem voor een' der slaven, welken ik bij mijne werken gebezigd had, een' man, dien ik altijd had voorgetrokken. Ik naderde hem; hij zag mij met groote oogen aan; vervolgens vatte hij mijne hand, besproeide dezelve met beete tranen, en kon naauwelijks spreken.
Het zonk mij als een steen op het hart. ‘Welk schip is dat?’ vroeg ik angstig. ‘Ach, mijn Heer!’ antwoordde hij, ‘daar vaart de echtgenoote van onzen voormaligen meester met hare zuster naar Konstantinopel, en met dezelven mijne zulama!’
Ongelukkiger gevoelde ik mij nooit, dan in dit oogenblik. Maar de Lezer heeft in dit verhaal mijner lotgevallen reeds te veel van ongeluk en ellende gehoord, en, zoo ik hoop, met deelneming, dat ik hem niet liever, tot slot, in den kring van mijn huisgezin zoude voeren, en hem voor zijn zoo dikwijls gekweld mededoogen schadeloos stellen. Hetgene mij nog op den Afrikaanschen bodem bejegende, voordat ik mijn vaderland weder begroette, is niets buitengewoons. Daarom melde ik dan nog alleen, dat het schip, hetwelk isabella met hare zuster, en derzelver kinderen, naar Konstantinopel moest brengen, door een Fransch fregat in de Middellandsche zee genomen, en naar Marseille opgebragt werd. Hier vond ik mijne isabella weder. Gelukkig in haar bezit, kon ik ligtelijk elk doorgestaan lijden vergeten; en, terwijlik dit schrijf, roept zij mij naar den gezelligen maaltijd, waar, buiten haar,

{==88==} {>>pagina-aanduiding<<}
drie lieve kinderen mij wachten. Aldus nadert de herfst mijns levens, vrolijk en rijk in vruchten, welke mij ook eene lafenis in den winter beloven.





Jongste narigt van de zending op Otaheite.

(Uit de Minerva, Sept. 1817.)

Sydney, (Nieuw-Holland) den 8 Augustus, 1816.

Het alhier aangekomen schip Trial, Kapitein burnet, bragt het berigt mede, dat het op het eind des verstreken jaars, juist op het beslissende oogenblik, op Otaheite is aangekomen. De ongastvrije bewoners dezes eilands hadden namelijk besloten, pomarre en zijne aanhangers, de Buri Auta, of het biddende volk, zoo als zij de van den Afgodsdienst tot het Christendom bekeerden heeten, te verdelgen. Zij hadden besloten, deze vredelievende lieden des zondags aan te vallen, wanneer dezen zich met de pligten van den Godsdienst bezig hielden. Hun aanval was inderdaad zoo plotseling, dat de laatsten onmiddellijk weken, tot dat de hitte der aanvallers, door de tegenwoordigheid van geest en de dapperheid eens onder eerstgemelden wonenden Engelschmans, zulk eenen stoot bekwam, dat de vervolgers met een aanmerkelijk verlies op hunne beurt vervolgd werden. Kapitein burnet verhaalt, dat, daar de aanval kort bij de zeekust plaats greep, de Engelschman aan den voorsteven van eene hunner kanen een' draaibas had geplaatst, welken hij met eene zoo verwonderlijke bekwaamheid deed werken, dat de aanvallers, na eenige weinige schoten, in aller ijl de vlugt namen, en meer dan 40 dooden op het strand achterlieten. Burnet stevende vanhier naar de Markiezen-eilanden, en had het genoegen, toen hij vandaar, na verloop van drie maanden, naar Eimeo wederkeerde, te vernemen, dat het vermelde gevecht beslissend was geweest. Pomarre, namelijk, had zich van de volkomene heerschappij over de eilanden verzekerd, en den geest des opstands zijner onrustige onderdanen gedempt. Voorheen was het krijgsgebruik, de geslagene partij in de gebergten te jagen, en zoo velen, als mogelijk was, te dooden. Maar dit wakkere Opperhoofd sloeg, ingevolge van eene voortreffelijke
staatkunde, welke hij ongetwijseld aan den wij-
{==89==} {>>pagina-aanduiding<<}
zen en menschlievenden raad zijner Christelijke vrienden, de Zendelingen, verschuldigd was, den meer verzoenenden weg van vergiffenis aan de oproerlingen in, van welken nu slechts eene plegtige belofte bij hunnen terugtogt werd afgenomen, dat zij voortaan zich gerust en vreedzaam zouden gedragen.




Deugd.


Wat, strenge Catoos! vindt ge op aarde 
Geene enkle deugd van zwakheid vrij; 
Wat durft ge twijflen aan haar waarde, 
Hoe godlijk ook haar luister zij? 
Noemt gij de drijfveêr aller daden 
Slechts heete drift of vuig belang? 
Dan, bij geen bloempje op doornenpaden, 
Viel 't vreugdloos leven ons te bang. 
 
Kom, hart! ontplooi ons alle uw vouwen, 
Ontsluit wat nimmer oog ontdekt: 
Legt open, zachte en teedre vrouwen! 
Gij man! dien vuur tot handlen wekt. 
Is al het schoon, dat wij zien gloren, 
Een valsche glans, die ons bedriegt, 
Een lichtjen, in een' poel geboren, 
Dat flikkert en in damp vervliegt? 
 
Is 't vuig belang, dat innig deelen 
In elke ramp, in elke smart; 
Dat troosten, helpen, wonden heelen, 
Dat offer van 't menschlievend hart? 
Noemt gij het ijdle praalvertooning, 
Wanneer ze ons oog te ontvlieden weet, 
Een boô der Godheid in de woning 
Der bittere armoê binnentreedt? 
 
Is 't praalzucht, als de vrome zuster 
De pestlucht en den dood braveert, 
Den zieken koestert en geruster 
Den zwakken broeder sterven leert; 

{==90==} {>>pagina-aanduiding<<}

Vincent! als gij grootmoedig 't leven 
Geheel den dienst der menschheid wijdt, 
En geeft, al wat ze omlaag kan geven: 
Het hart, dat met den lijder lijdt? 
 
Of, noemt gij 't, als op volle wangen 
De rijke blos der lente bloeit, 
Natuur! uw teelt, het zoet verlangen 
In 't bloed, dat gonst door de aadren, gloeit, 
Niet groot, dat vlammend vuur te dooven, 
Dat bloemke te offren aan de deugd, 
En, als een engel van hier boven, 
Te troosten met al 't vuur der jeugd? 
 
Of, is het luttel, als gezonken 
In Laïs arm, daar vastgeklemd, 
Betooverd door de heete lonken, 
Met gloênde zinnen, hoog gestemd, 
Reeds bezig om de vrucht te plukken, 
Die bloost en lokt door geur en gloed, 
Zich grootsch uit haren arm te rukken, 
Al zweept de lust, al kookt het bloed? 
 
Neen, Catoos! kond als 't ijs der polen, 
Die grootheid, die zich zelv' verwint, 
De deugd, die needrig blijft verscholen, 
Die slechts het oog der Godheid vindt; 
Die deugd, die afhoudt langs de klippen 
En strijdt in 't aanzien van den dood, 
Wordt niet ontheiligd door uw lippen, 
Is voor uw koud gevoel te groot! 
 
Geschiedboek! open mij uw bladen; 
Rijst, schimmen! uit der eeuwen nacht: 
Verruk mij, oogst der schoonste daden! 
o Teelt van zedelijke kracht! 
Blijft, Cesars! rusten in de graven; 
Der dwingelanden naam verga: 
'k Veracht hen met hun zwakke slaven: 
'k Roep Codrus, 'k roep Eponina. 

{==91==} {>>pagina-aanduiding<<}

Ik noem uw Nihilsdales, Brittanje! 
Uw Howards, parels aan uw kroon; 
Alfons, u eeuwige eer voor Spanje, 
U schittrend sieraad van den troon! 
'k Noem u, De Groot en Reigersbergen! 
Uw penne waardig, schrandre Hooft! 
Ja: ik durf voor hen de hulde vergen 
Van al, wat aan de deugd gelooft. 
 
De deugd! Zou slechts de mensch haar huichlen, 
't Bedrog zich kleên in haar gewaad; 
De veinsaard met haar schaduw guichlen, 
Haar glans de mom zijn van het kwaad? 
Mijn God! dan zou de distel groeijen 
Daar waar Gij zeegnend d'arbeid loont: 
En zien we hier een roosje bloeijen, 
't Is, dat ze nog op aarde woont. 
 
h. van loghem. 


De afgedankte krijgsman.

Toen ik eens, verhaalt Lady morgan, in den zomer van 1816, in de nabijheid der eerwaardige torens van het kasteel La Grange, met deszelfs beroemden eigenaar, den Markies lafayette, wandelde, ontwaarde ik eenen man, die aan de grachten werkte, welke het geheele kasteel omgeven. Hij trof mij door een zonderling, zelfs onderscheidend voorkomen; hij was groot en sterk, maar reeds bejaard. Bij onze aannadering stelde hij zich in postuur, legde zijne hand aan zijn lederen kapje, hetwelk zijn grijs haar naauwelijks bedekte, en groette ons op soldatenmanier, hetwelk de Heer lafayette op dezelfde wijze beantwoordde. Nadat hij zich weder aan het werk had begeven, vraagde ik den Generaal in het Engelsch: of dit niet een soldaat ware van het leger der Loire? ‘Ja,’ antwoordde hij; ‘hij moet zelfs uitgemunt hebben, want hij is lid van het legioen van eer, zoo als gij aan het lint in zijn knoopsgat zien kunt.’ Wij waren nog nabij hem; hij merkte op, dat de Markies zijn werk bezag, keek ons aan, en zeide fier: ‘Ik hoop, gij zijt daarmede tevreden, mijn Generaal?’ - ‘Ja, mijn vriend,’ antwoordde lafayet-
{==92==} {>>pagina-aanduiding<<}
te, ‘het wordt goed.’ - ‘Dat verheugt mij,’ zeide de soldaat, en ging, met den moed eens goeden schansgravers, weder aan zijnen arbeid.
‘Deze brave man,’ zeide de Generaal in het verder gaan, ‘diende zijn vaderland sedert twintig jaren; hij is met likteekenen overdekt, had alle lagere trappen van den dienst beklommen, en was op het punt, in het volgende jaar officier te worden. Intusschen kreeg hij toch het kruis van het legioen van eer, en houdt zich daarmede genoegzaam beloond voor alles. Even zoo deelden de Romeinen eenige lauwerkransen uit, en werden daardoor gebieders der aarde. Nadat hij zijn afscheid gekregen had, keerde hij naar het dorp terug, waarin hij geboren was, dáár, achter dat bosch. Hij bood mijnen opziener zijne diensten aan; deze ontving hem, en nu arbeidt hij de geheele week door in zijnen ouden rok; maar des zondags, bij het ter kerke gaan, geniet hij alle krijgseer, die hem overig bleef, wanneer hij zijne ridderorde voor zijne medeburgers te pronk draagt.’

Huishoudelijkheid der echtgenoote van Cromwell.

Elizabeth cromwell, huisvrouw des Engelschen Protectors, onderscheidde zich door eene overdrevene zuinigheid. In de geheime geschiedenis van jakob den I, uit bijzondere berigten verzameld, welke voor eenigen tijd in Londen uitkwam, komen hiervan eenige voorbeelden voor.
Toen zij te Londen aankwam, zonden de republikeinsche dweepers haar allerhande eetwaren, als Westfaalsche hammen, ossentongen, vaatjes brandewijn, Fransche wijnen, allerlei konfituren enz., om hare uitgaven in de stad te bezuinigen; maar de vrouw des Protectors meende, het ware nog zuiniger, wanneer zij deze geschenken tot geld maakte, en liet dezelven, tot den gewonen marktprijs, in het klein weder verkoopen. - Hare kleeding was zoo eenvoudig, dat dezelve, zonder overdrijving, met die van een dienstmeisje kon vergeleken worden. - Zij hield twee of drie koeijen in St. James park, en legde eene melkerij aan in het paleis van Whitehall; zij zelve maakte de boter, en onder de dames van het hof des Protectors werd niet anders gesproken dan van de boter van Mevrouw de Protectoresse. In deze melkerij werk-
{==93==} {>>pagina-aanduiding<<}
ten verscheidene jufvrouwen van aanzien. Niet verre van de melkerij had zij een spinhuis aangelegd; hier sponnen en haspelden de dochters der Ministers. Zij wilde ook eens eene brouwerij aanleggen, daar de Londensche manier van brouwen haar niet behaagde; maar, toen te dezen tijde een drank in gebruik kwam, morningdew genaamd, hetwelk een zeer dun en goedkoop bier was, gaf zij aan dit de voorkeur, en voerde hetzelve ook ten hove in. - Toen de Protector eens aan tafel een' citroen vroeg, om bij een kalfsgebraad te gebruiken, antwoordde Mevrouw cromwell, de citroenen waren te duur, zij kon er geen geven. - Tot avondeten liet deze zuinige huisvrouw eijeren en andere kleinigheden opdisschen.
Dezelfde cromwell dus, die moed en kracht genoeg had, om de plaats eens regtmatigen Konings te bekleeden, kon niet eens een' fatsoenlijken maaltijd verkrijgen, en stond onder de plak zijner huisvrouwe!




Een paar anecdoten, wegens den beroemden Lord Mansfield, voorzitter van 's konings bank in Engeland.

Elk weet, dat het voorheen den Roomschkatholieken in Engeland, op zware straffen, verboden was, hunnen Godsdienst te oefenen, en dat vooral eenen Priester, die er de Misse las, het uiterste dreigde. Een Priester, hiervan beschuldigd, werd voor 's Konings bank gebragt, waar velen tegen hem getuigden. Lord mansfield vroeg den voornaamsten beschuldiger, of hij wel volkomen verzekerd was, dat de man een Roomsch Priester was, en waarlijk de Mis gelezen had? - Het antwoord was: ja. - Zoo weet gij dan ook wel, (hernam de Regter) wat eene Mis is? De getuige geraakte in verwarring, en wist niet te antwoorden. Mijne Heeren! (sprak toen de Regter, zich tot de gezworenen wendende) om dezen man schuldig te verklaren, behoort gij volkomen overtuigd te zijn, dat hij de Mis gelezen heeft, en moet men u volstrekt bewezen hebben, dat het de Mis was, welke hij las, toen deze getuigen hem iets hoorden lezen, dat zij voor de Mis hielden. Overweegt nu, of gij hieromtrent, in gemoede, genoegzaam voldaan zijt. De gezworenen ondervroegen hierop

{==94==} {>>pagina-aanduiding<<}
de getuigen nader, en ondervroegen ook zichzelven, omtrent de plegtigheden, welke de Mis uitmaken; en, geen voldoend antwoord gevonden hebbende, verklaarden zij, dat de beschuldiging niet bewezen, en de aangeklaagde onschuldig was.
Op een' anderen tijd, naar het Engelsch gebruik, de Provincien bezoekende, om er regt te spreken, bragt men eene oude vrouw voor hem, die van tooverij beschuldigd werd. De bewoners van de plaats waren geweldig tegen haar vooringenomen. De getuigen verklaarden, dat zij haar door de lucht hadden zien vliegen, met de beenen boven, het hoofd beneden. Lord mansfield hoorde, met veel bedaardheid, de beschuldiging en de getuigen, en, ziende de geestgesteltenis des völks, hetwelk hij niet wilde verbitteren, zeide hij tot de vergadering: ‘Ik twijfel niet, of deze vrouw heeft, met de beenen omhoog en het hoofd omlaag, door de lucht gevlogen, dewijl gijlieden het gezien hebt. Maar zij heeft de eere van eene Engelsche te zijn, zoo als gij en ik. Zij kan derhalve niet geoordeeld worden, dan naar de Engelsche wetten, en niet veroordeeld, dan omdat zij die wetten overtreden heeft. Maar nu ken ik er geene, die verbiedt, dat men door de lucht vliege, of met het hoofd beneden en de beenen omhoog ga. Elk onzer mag ongestraft hetzelfde doen; en ik zie dus geene reden, om de beschuldigde te straffen. Zij kan naar huis gaan, zoo ras het haar behaagt.’ - De gansche vergadering vond, dat de Lord gelijk had, en de oude vrouw leed geen' verderen overlast.

De edele staatsdienaar.

Peter de groote had in den Senaat reeds de Ukase onderteekend, waarbij de landeigenaars der omstreken van Petersburg en Novogorod hunne boeren tot den arbeid aan het Ladoga-kanaal moesten zenden, hoe zeer deze streken ook door den oorlog verwoest en in menschen verarmd waren. Dolgorucki was dien dag afwezig. Den volgenden dag legde men hem deze Ukase ter onderteekening voor. Hij weigerde zulks. ‘Dat ware,’ zeide hij, ‘beide streken, welke reeds zoo veel geleden hebben, in het verderf storten. Men moet dit den Czaar voorstellen.’ - ‘Daartoe is het

{==95==} {>>pagina-aanduiding<<}
te laat,’ zeiden zijne ambtgenooten; ‘de Czaar zelf heeft immers reeds onderteekend.’ In plaats van allen antwoord, verscheurde dolgorucki het schrift. Terwijl zij allen nog verbaasd stonden over zijne stoutheid, trad de Czaar binnen. Bevend verhaalde hem een Minister, wat er gebeurd was. De Czaar, van toorn overweldigd, riep dolgorucki toe: ‘Hoe! weet gij wel, dat dit u het leven kan kosten?’ - ‘Ja,’ hernam deze bedaard; ‘maar ik weet ook, dat de groote peter niet de voetstappen van karel den XII drukken, zijne staten niet ontvolken mag. Hebt gij wel overwogen, hoe arm deze streken aan menschen, hoe ongelukkig derzelver bewoners zijn? hoe het daar zelfs aan menschen tot den noodzakelijksten arbeid van den akkerbouw ontbreekt? dat de Zweedsche krijgsgevangenen aan het kanaal van Ladoga kunnen werken, welke tot nu tot ledig loopen?’ Aldus sprak dolgorucki, en met elk woord verhelderde het gelaat van den Czaar, met elk woord verdween het vuur zijns toorns meer en meer, en eindelijk volgde hij den zoo koen als trouwhartig gegevenen raad.
De geschiedenis van Frankrijk heeft een tegenstuk tot de stoutheid van dolgorucki. Hendrik de IV gaf aan zijnen Minister sully de huwelijksverbindtenis tusschen hem en zijne beminde gabrielle, en sully verscheurde dezelve even bedaard en even onbevreesd voor hendrik's toorn.

De acteur en de jezuit.

De Fransche Tooneelspeler dancourt spijsde eens met den Jezuit, Pater larue, bij eenen Heer rousset te Parijs. Gedurende den maaltijd herinnerde hem de laatste, dat hij onder denzelven gestudeerd had, en eigenlijk, naar zijnen familienaam, carton heette. De Geestelijke, dit hoorende, begon den vernuftigen dancourt een sermoen te houden, en zeide hem onder andere, dat hij, met een verstand, zoo als de Hemel hem verleend had, wel eenen anderen stand had kunnen kiezen. ‘Eenen anderen stand?’ viel hem de Acteur in de rede; ‘hij is nagenoeg de uwe. Het éénig onderscheld, dat ik zie, is, dat ik Komediant van den Koning, gij Komediant van den Paus zijt.’


{==96==} {>>pagina-aanduiding<<}

Anecdote van Menul.

De, onlangs overledene, groote Componist mehul smeekte eens, in zijne jeugd, den Luitenant der Policie, lenoir, die hem veel vriendschap toedroeg, hem gedurende een half jaar in de Bastille te laten gevangen zetten, dewijl hij in deze tijdruimte gaarne eene Opera wilde gereed maken, en de verstrooijingen der zamenleving hem te zeer van den arbeid aftrokken. - Lenoir wees deze zeldzame bede van de hand; doch mehul vond den kerkermeester in zijnen vasten wil.

Omzigtig oordeel.

Den Heere van l. werd een bekroond en gedrukt Prijsvers ter beoordeeling voorgelegd. Hij zond het met de woorden terug: Van gekroonde hoofden mag men niets dan goeds zeggen!




Aan mijne landgenooten.

MDCCCXVII.


Wat toch wil die droeve zucht, 
Die aan de enge borst ontvlugt? 
Wat toch wil dat wrevlig woelen? 
Landgenooten! welk een smart 
Knaagt u aan 't ontslagen hart? 
Wat toch kan die zucht bedoelen? 
 
Is het stugge ondankbaarheid, 
Die zich in 't gemoed verspreidt, 
En 't bezoedelt met haar smetten? 
Is het losheid, nu de hand 
Vrij is van den slaafschen band; 
Nu gij leeft naar eigen wetten? 
 
Ja, 't is wrevel, nu gij ziet, 
Dat dit heden u niet biedt, 

{==97==} {>>pagina-aanduiding<<}

Wat de toekomst u deed hopen. 
Ja, 't is losheid, nu 't gemoed 
Zich de boei der smart vergoedt, 
Waarin 't jaren heeft gekropen. 
 
Toen des dwinglands geefel sloeg, 
Toen uw hals zijn schandjuk droeg 
En gij kromdet voor zijn slagen, 
Toen liept gij gedwee en stil, 
Naar des alverdelgers wil, 
Hunkrende om zijn welbehagen. 
 
Werd er eens een zucht gehoord, 
De angst had ras die zucht gesmoord 
En de vrees sloot mond en lippen. 
Welk een smart u jamren deed, 
In het diep gevoel van 't leed 
Mogt geen klagt de borst ontglippen. 
 
Maar nu 't onheil is ontgaan, 
Nu ge uw land en volksbestaan 
Hebt gered uit 's dwinglands handen, 
Nu geen boei of dwang u bindt, 
Mort ge, als 't onnadenkend kind, 
Over onvermijdbre banden. 
 
Welk een drift gloeide in uw ziel, 
Toen de ontmenschte dwingland viel, 
En het uur sloeg van bevrijden! 
Welk een dank stroomde uit uw' mond, 
Toen gij weer op Neêrlands grond 
U als vrijman mogt verblijden! 
 
Was die geestdrift dan een vlam, 
Die uit smetstof oorsprong nam, 
En bedrieglijk licht verspreidde? 
Was die dank slechts ijdle praal, 
Kunstig klinkende als 't metaal, 
Dat uw zegepraal verbreidde? 
 
Was het valschheid, toen uw tong, 
Daar zij aan het snoer ontsprong, 

{==98==} {>>pagina-aanduiding<<}

't Blij Wilhelmus deed weêrgalmen? 
Was het schijnvreugd, toen gij 't vuur, 
In het statig avonduur, 
Van uw huis en trans deed walmen? 
 
Wat toch gloeide u in de borst, 
Toen gij d' aangebeden Vorst 
Weer zijn' erfgrond zaagt betreden? 
Wedersprak het valsch gemoed 
Jubeltoon en welkomgroet, 
Die de ruime borst ontgleden? 
 
Neen! uw hooggestemde dank 
Was geen ijdle, woeste klank, 
Die uit valschheid voort kon komen; 
't Was geen zinloos volksgejoel, 
Maar de toon van 't warm gevoel, 
Dat van uit uw hart kwam stroomen. 
 
'k Hoorde uw juichen, 'k zag uw vreugd, 
En der vadren trouw en deugd 
Stonden schittrend voor mijne oogen; 
'k Zag u, bij den keer van 't lot, 
Bij het onverwacht genot, 
Voor de Algoedheid neêrgebogen. 
 
Neen! uw geest was niet ontaard; 
Gij bleeft nog uwe afkomst waard, 
Waard aan Hollands roem en glorie. 
Neen! geen wreed vergoten bloed 
Kleeft u op 't verlost gemoed, 
Noch bezoedelt 's lands historie. 
 
Wat dan wil de wrevle zucht, 
Die thans aan uw borst ontvlugt, 
En u 't goede doet vergeten? 
Is u 't denkbeeld reeds ontgaan, 
Hoe door twist uw volksbestaan 
Schandlijk werd vaneengereten? 
 
Is al 't goede niet volbragt, 
Dat uw uitzigt had verwacht, 

{==99==} {>>pagina-aanduiding<<}

En hetgeen uw hart begeerde; 
't Was genoeg, dat 's Hoogsten hand 
Perk stelde aan den dwingeland, 
En zijn' dollen trots verneêrde. 
 
Keert de welvaart langzaam weer, 
Bloeit niet alles als weleer, 
Strijdt gij nog met last en plagen; 
Torscht die rampen met geduld: 
Eenmaal wordt uw hoop vervuld; 
Dankbre vreugd vervangt het klagen. 
 
Hoort niet naar den wrevlen toon. 
't Is geen vreemdling, die den troon 
Op uw' erfgrond heeft bemagtigd: 
't Is een Vorst uit Hollandsch bloed, 
Door de rampen opgevoed, 
Door uwe eigen keus bekrachtigd. 
 
o! De kroon drukt zwaar op 't hoofd, 
Als het volk zijn geestdrift dooft, 
Wet en banden durft versmaden; 
Als het wrok en wantrouw voedt, 
Wrevlig aan den pligt voldoet, 
En miskent des Vorsten daden. 
 
o! Het volk verspilt zijn heil, 
Als 't, voor elken hartstogt veil, 
Luistert naar den toon dier dwazen, 
Die, in 't rustloos volksgewoel, 
Wijzen op 't voortreflijkst doel, 
Maar op schat of grootheid azen. 
 
Ja, zij zijn er nog, wier mond 
Nooit de rust der volken bond; 
Die altijd staatkundig snappen, 
Ja, zij zijn er nog, wier hand 
Schijnbaar 't onkruid wiedt van 't land, 
Maar die 't goede zaad vertrappen. 
 
Ja, zij zijn er, die den geest, 
Door geleden ramp bevreesd, 

{==100==} {>>pagina-aanduiding<<}

Voor vernieuwde ellend benaauwen; 
Die, wijl 't land, dat thans herleeft, 
Hun geen weeldrig voedsel geest, 
Wrevlig elken beet herkaauwen. 
 
Weg van ons die trotsche waan! 
Eendragt slechts brengt voorspoed aan, 
En verwint op last en plagen. 
Eendragt was der vadren kracht. 
Eendragt slechts geeft heil en magt. 
Eendragt weert het rustloos klagen. 
 
b. klijn, bz. 


Op een welsprekend vaderlandsch rigtsgeleerde.


Wat mannelijke taal! Wat klem en kracht van woorden! 
Wat statige achtbaarheid in houding en gebaar! 
Of.... zetelt Romes raad aan de IJ- en Amstel-boorden, 
En roert, in Hollands taal, ons Romes redenaar? 
Voortreflijk spreker! ja, zoo weet ge ons 't hart te boeijen, 
Wanneer ge, in waarheids taal, voor 't regt der menschheid spreekt. 
Hoe voelen we ons de borst voor deugd en waarheid gloeijen, 
Dáár, waar gij 't heilig regt op 't snoode misdrijf wreekt! 
Moog' catilina's val een' cicero verhoogen, 
Ook de onschuld mag op u, als haren redder, hogen. 
 
j.b. chr. 
Utrecht, 1817. 


Grafschrift.


De grijze Harpagon ligt dáár. 
Uit zuinigheid verliet hij 't leven. 
Hij stierf den laatsten dag van 't jaar, 
Om 's andrendaags geen fooi te geven. 
 
f.b. 

In het Meng. voor 1817. No. XV. bl. 706. reg. 10. staat: dat eene andere zenuw; lees: dat geene andere zenuw.





{==101==} {>>pagina-aanduiding<<}

Mengelwerk.

Het het oud-Duitsche heldendicht der nibelungen.

Door N.G. van Kampen. (*)

Hoe loffelijk ook de zucht zij, om het verhevene, schoone, bevallige, in de poëzij van uitheemsche volken, vooral in Grickenlands en Latiums onsterselijke gewrochten, ter beschouwing, ter bewondering, ter navolging, te ontwikkelen; hoezeer men ook roemen moge op den onnavolgbaren geur der bloemen, die inzonderheid op het veld der oude dichtkunst tieren: het zou nogtans eenzijdigheid en bekrompenheid verraden, wanneer die bewondering gepaard ging met minachting onzer eigene letterschatten; wanneer men de uitheemsche oudheid tot in den diepsten nacht der eeuwen met de fakkel der taal- en oudheidkunde doorzocht, en onze eigene oudheid, de groote daden en liederen onzer vaderen, of geheel verzuimde, of slechts met eene oppervlakkige beschouwing verwaardigde. Ook heeft de ondervinding geleerd, dat dit verzuim zich altijd strengelijk gewroken heeft op die volken, welke het vreemde, met uitsluiting van het inlandsche, beoefenden, en dat zij nimmer slagen konden in het vormen eener eigene, nationale letterkunde, vóór en aleer zij hulde deden aan 't geen hunne eigene taal, of vroeger, of later, groots en voortreffelijks had daargesteld; ja, dat de stemming van zulk een volk zelve, hetwelk geene geestdrift kent voor zijne eigene vroegere helden, en voor de Barden, welke die

{==102==} {>>pagina-aanduiding<<}
helden bezongen, gereed staat tot kleinheid en laagheid, althans tot zucht voor het vreemde, te vervallen; eene zucht, altijd doodelijk voor het volk, dat haar koestert. - Griekenland, Rome zelfs ong of las nimmer den lof van Barbaren: eigene helden, eigene aloude zeden en daden verheerlijkten hunne puikdichters: en naar mate het volk getrouwer aan dit beginsel bleef, zoo als de Grieken, naar die mate was deszelfs voortreffelijkheid grooter; want zij rustte op oorspronkelijkheid, die haren wortel in het gevoel van zelfstandigheid heeft.
Wanneer wij nu uit dit oogpunt de oude Duitsche poëzij beschouwen, - want het is bekend, dat de Hoog- en Nederduitsche talen en letteren oudtijds dezelfde waren, of toch slechts in tongval verschilden, - zoo moeten wij versteld staan, dezelve in ons vaderland zoo weinig bekend te zien. Deze onkunde, het is waar, hadden, nog vóór eene eeuw, de Duitschers met ons gemeen, maar tot hunne groote schade; en het levert een nieuw bewijs op voor het bo en gezegde, dat juist de beoefening der oude Zwabische dichtkunst de eerste verheffing gaf aan de tot daartoe kwijnende Hoogduitsche poëzij. Thans, daarentegen, worden die zangen van Duitschlands vroegere Barden door hunne nakomelingen als om strijd beoefend, en geven, door rijkdom van verbeelding, door veelvuldige schoonheden, vooral door dat kenmerk des waren dichters, gevoel, een geheel nieuw veld ter beschouwing voor den vriend der Zanggodinnen. - Één voortbrengsel, nogtans, uit dien ouden tijd steekt verre boven de anderen uit: het heldendicht der ibelungen. Vergunt mij, daarmede uwe aandacht heden bezig te houden; ik ben verzekerd, dat het alleen aan mijne behandeling haperen zal, wanneer dit uur u zonder genoegen voorbijgaat. Vooraf zal het noodig zijn, iets over de Zwabische dichtkunst in 't algemeen te zeggen, om daarna de fabel en de karakters van het heldendicht zelve, vervolgens de zeden

{==103==} {>>pagina-aanduiding<<}
der Middeleeuwen, daarin geschilderd, en eindelijk de dichterlijke uitdrukking en de taal te beschouwen.
Onder de vorstelijke vrienden en bevorderaars der kunsten bekleeden, naast de alexanders, de augustussen, de abassiden, de medicissen en lodewijks, de Duitsche Keizers uit het huis van Hohenstauffen of Zwaben eene zeer vereerende plaats; eene plaats, des te hooger, daar zij niet alleen beschermers, maar ook beoefenaars der poëzij waren, die onder hunne regering bijna uitsluitend tot den Adel bepaald was, maar dien ook met ongeloofelijke geestdrift bezielde.
Reeds was, deels uit Frankrijk van de Troubadours, die waarschijnlijk aan de Mooren van Spanje een treffend voorbeeld zagen, deels uit het Oosten van den tweeden kruistogt, door Keizer koenraad III aan het hoofd veler Duitschers gedaan, de zucht tot zang- en snarenspel en dichtkunst in Duitschland ontwaakt; toen de groote frederik barbarossa, een man, die Duitschlands naam en roem, zelfs bij de vrijheidlievende Italianen, deed vreezen, op wien zijn vaderland roem droeg, als op het model van vorsten en helden, met de bloem der Duitsche Ridderschap den derden kruistogt ondernam, vereenigd met de Koningen van Frankrijk en Engeland beiden. Op dezen grootschen togt, meer nog dan op den tweeden, leerde de Ridder eensdeels den luister en de pracht van Griekenland, anderdeels de welige landouwen, de vreemde zeden, de zonderlinge bouworde, en misschien wel iets van den gloeijenden dichterlijken geest van het Mahomedaansche Azië kennen. De reeds zoo rijke letterkunde der Franschen en Engelschen, hunne wonderbare romans, de zangen en de Romances hunner Troubadours, de Balladen hunnes Minstrels, moest hij, onder dezelfde tenten met hen gelegerd, gemeenzaam met hen den kamp tegen de Sarracenen bestaande, wel leeren kennen: en van nu af zien wij de Duitschers eensklaps, als door naijver gedreven, hunne modellen op zijde streven, en met dat diep ge-
{==104==} {>>pagina-aanduiding<<}
voel, hunner natie zoo eigen, zich vooral in den minnezang oefenen. Twee Keizers, hendrik VI en koenraad IV, (misschien ook wel de verlichte en kundige frederik II.) de ongelukkige
konradijn, de laatste spruit uit het Zwabische huis, voorts Koningen, Hertogen, Vorsten en andere Edelen, behandelen de Duitsche lier: allen worden doorgloeid van een hoog gevoel voor de eer hunner natie, voor mannenkracht en riddereer, te gelijk met de fijnste, edelste gewaarwordingen eener vurige liefde, en vatbaarheid voor de schoonheden der natuur. Gaarne zou ik dit met proeven staven; maar de rijkheid mijns onderwerps verbiedt mij zulks stellig. Vrolijkheid was nogtans de heerschende toon dier gezangen, meestal met speeltuigen vergezeld. Overal weergalmde de blijde uitroep, die en in de minne- en in de helden-dichten voorkomt: heia! hei!; den besten danser viel een rozekransje te beurt. De rang van vedelaar of speelman was een der aanzienlijksten, (zoo als wij straks nader zien zullen;) gezantschappen zelfs werden hun door de Vorsten opgedragen. Het was de tijd der jeugd, der bloeijende, moedige, vrolijke, dartele, minnende jeugd, voor de natie, reeds aan de kindschheid ontworsteld, nog niet tot de manheid gerijpt.
Doch het was er verre af, dat men zich alleen tot het minnedicht zou hebben bepaald. Eene soort van zededichten, zinnebeeldig, ernstig of bekelende, vertellingen, meer ernstig en verheven, of boertig en zelfs dartel, legenden en andere kleinere of grootere fabelen, maken den min of meer belangrijken letterschat uit van dit tijdperk; en op den Wartburg werd zelfs een dichterlijke wedstrijd gehouden. Bovenal, echter, muntte de Zwabische dichter in den heldenzang en het heldendicht uit. En geen wonder! de zangers waren Ridders, wel blakende voor hunne schoonen, maar ook bovenal voor krijg en avonturen. Het lansenbreken was des Ridders bezigheid en wellust; en misschien moet men de drift voor de kruistogten ten deele aan deze behoefte

{==105==} {>>pagina-aanduiding<<}
des Adels toeschrijven, die van de eeuwige kleine veeten walgde, en toch niet anders kon dan vechten of jagen, minnen en zingen. Vandaar dan ook niet minder dan drie fabelkringen, waarvan twee buitenslands, en één op eigen grond t'huis behoorde; (de vierde, de Amadissen uit Spanje, werd nimmer in Duitschland algemeen bekend.) De eerste waren de fabelkringen, 1.) van Koning arthur en de ronde tafel, benevens den Heiligen Graal, uit Brittanje afkomstig en 2.) die van karel den grooten en zijne Ridders, vooral roeland, uit Frankrijk. Gene, reeds vroeg in Duitschland overgeplant, is vooral merkwaardig om de hooge denkbeelden van ridderlijke en bovenmenschelijke dapperheid, zuiverheid met godsdienstige geestdrift gepaard, welke naar den H. Graal (sang-royal) (de schotel, waarop het avondmaal door Christus ingesteld was, en waarin jozef van Arimathea daarna zijn bloed opving) met alle inspanning van ligchaam en ziel deed zoeken: hij toch, die dezen schotel bezat, mogt zich voor ingewijd en reeds gezaligd achten. - De Titurel en Parcival van den voor zijnen tijd wezenlijk voortreffelijken wolfram van eschenbach zijn navolgingen uit de zoetvloeijende taal van Provence, maar overgebragt op eigenen grond, zonder kleur of geur te verliezen. Dat men zich aan de buitensporigste wonderen, aan onmogelijke heldendaden niet stooten moet, beseft elk, die den geest der dertiende eeuwe kent; maar is dit afwijken van den natuur niet ook eigen aan de zoo rijke en beroemde Oostersche letterkunde?
De fabelkring van karel den grooten, die voornamelijk deszelfs togt naar Spanje tegen de Sarracenen bevat, is van eenen gelijken aard als de overige, doch schijnt minder opgang in Duitschland te hebben gemaakt, althans min belangrijke gedichten te hebben voortgebragt. Geen wonder! de helden der ronde tafel waren idealen voor alle Ridders zonder vrees of blaam; de togt naar Spanje, die bovendien ongelukkig uitviel, was slechts voor Franschen, misschien ook

{==106==} {>>pagina-aanduiding<<}
voor Italianen, belangrijk, en heeft dan ook dat onovertroffene meesterstuk van luim, vernuft en vindingskracht, ariosto's razenden roeland, het aanzijn gegeven.
De vierde fabelkring, hoewel ook geene schepping der Zwabische dichters, was nogtans oorspronkelijk op Duitschen bodem gewassen. Gelijk die der oude Grieken, der Franschen en der Britten, bezong hij de worsteling der inlanders tegen Barbaren. Deze waren de Hunnen der vierde eeuw. Waarschijnlijk bleef deze worsteling te langer in 't geheugen door de dwealing der Duitschers, die de latere Hongaren, schoon van geheel andere afkomst, met de vroegere Hunnen verwarden; en dan hebben noch de Grieken van de Perzen, noch de Franschen of Italianen van de Sarracenen, noch zelfs Europa van de Franschen zoo veel geleden, als Duitschland, van de vierde tot de tiende eeuw, van deze grimmige horden. Eene bijzonderheid moge dit aantoonen. Zelfs in Frankrijk, hetwelk de Hongaren toch niet bereiken konden dan dwars door Duitschland heen, verschrikte men de kinderen met menscheneters onder den naam van Ogres, eene verbastering van Hungaren of Hongaren. En toch heeft geen oorlogsleed, zelfs dat der kruistogten niet, in de gevolgen zoo heilzame vruchten gedragen, als juist deze rampzalige krijg. De Duitschers, te voren op het veld of in dorpen verstrooid, moesten zich nu in steden vereenigen; en toen de groote hendrik de Vogelaar en zijn zoon otto de Hongaren voor altijd geknakt en verdreven hadden, verhief zich weldra de Duitsche natie, in het volle gevoel harer grootheid, boven Italië, en zelfs boven
Frankrijk. Maar steeds bleef de gedachtenis des bloedigen strijds, en mengde zich weldra met de gedachtenis der groote mannen uit denzelfden of bijna gelijken tijd als attila en zijne Hunnen; namelijk, de groote theodorik of diederik, Koning der Oostergotten, de volksheld des Duitschen fabelkrings; sigebert, Koning der Oostfranken in Nederland, overwinnaar der

{==107==} {>>pagina-aanduiding<<}
Saksen en Deenen, echtgenoot van brunhild, en door fredegonde ter sluik vermoord, in de volkszangen de gehorende siegfried genaamd; hermanfried, Koning van Thuringen; gunther, Koning der Bourgondiers, met zijn geheele geslacht door attila uitgeroeid, en anderen meer. Eerst waren deze gezangen zekerlijk nog ruw en ongekuischt; nogtans namen zelfs de Noordsche volken, vooral de toen zeer beschaafde IJslanders, dezelve op, en wijzigden die naar hunnen landaard en zeden. (*)
Van het onde gezang van hildebrand en hadubrand, (misschien uit de achtste eeuw, en een belangrijk overblijfsel voor den Nederduitschen taaltak) handelende over de vlugt van diederik voor odoaker naar de Hunnen, tot op de latere Duitsche helden, Hertog ernst en hendrik de Leeuw, worden de groote mannen, vooral uit de eeuw van attila, benevens nog verscheidene Ridders, wier naam, in de geschiedenis bijna verloren, nog alleen in de overlevering des dichters leeft, in het zoogenaamde heldenboek verheerlijkt; eene verzameling van liederen, waarschijnlijk kort na de gebeurtenissen opgesteld, doch eerst in de twaalfde en dertiende eeuw door de Zwabische dichters omgewerkt, en in hunne taal overgebragt, die gewis reeds aanmerkelijk van de oude verschilde. Doch gelijk de volwassen eik boven de kreupelbosschen, of, om een beeld uit het lied zelve te bezigen, gelijk het schijnsel der maan boven dat der starren, dus munt het Nibelungenlied in volkomenheid en belangrijkheid uit boven alle de zangen des heldenboeks; een gedicht, waarvan de Zwitsersche tacitus, johannes von muller, zegt, dat de opdelving van deszelfs geschied-
{==108==} {>>pagina-aanduiding<<}
kundige bronnen het zweet der edelen waardig is, en dat het de Duitsche ilias kon worden. Blair zegt van ossian's fingal met regt, dat het pedanterie en kleinigheidsgeest zou verraden, aan dat gewrocht den naam van heldendicht te weigeren, omdat het niet in elke kleine bijzonderheid met de manier van homerus en virgilius strookt, terwijl het, zelfs volgens de regelen van aristoteles, de
vereischten van een waarachtig heldendicht bezit. En te meer nog mogen wij dit van de Nibelungen beweren, hetwelk de beleediging en wraak van chriemhild, gelijk de Ilias de beleediging en gramschap van achilles, behelst. Het zal bij u zekerlijk, M.H., niet als eene tegenwerping gelden, dat de held van dit gedicht eene vrouw is: want, van de tijden van tacitus af, hebben de vrouwen bij alle Duitsche natiën den sterksten invloed gehad en de grootste rollen gespeeld; een kenschetsende trek, voorwaar! van onzen volkstam. Ook in de Nibelungen, gelijk in alle Ridderdichten, zelfs tot tasso, heerscht vrouwenmin eeuwig aan de zijde van heldenmoed. Maar, zal deze vrouw belangrijk zijn, zoo moet zij zich onderscheiden door kuischheid en innige huwelijksliefde. Dus ook de heldin van het stuk, chriemhild, dochter van bourgondië, en echtgenoote van siegfried, den Koningszoon en held van Nederland; chriemhild, die van het tweede couplet des gedichts,

Es wuhs in Burigonden ein edel magedin, 
 
Er wies in Bourgondiën een edel maagdelijn, 

tot op het voorlaatste,

Do was gelegen aller do der veigen lip, 
Ze stuchen was gehowen do daz edele wip. 


Toen was daar gelegen aller der veegen lijf, 
Tot stukken was gehouwen daar dat edele wijf. 

het zij tegenwoordig, het zij afwezig, de bezielende

{==109==} {>>pagina-aanduiding<<}
geest des geheels is, en siegfried, voor haar in liefde ontstoken, moed en kracht geeft tot eeuwige daden. Immers eene heervaart tegen de Saksen en Deenen, ter hulpe van chriemhild's broeder gedaan, was nog slechts het voorspel van eenen veel stouteren togt naar IJsland, om de forsche brunhild voor gunther, chriemhild's broeder, ter vrouwe te winnen, welke siegfried ook, en door zijnen arm, en door ontzag voor zijne duizend Ridders, de Nibelungen, die hij ter scheep uit Noorwegen brengt, overhaalt, om gunther als vrouw naar Worms te volgen. Ook dáár echter behoeft gunther weder de hulp van siegfried; en het is niet dan door zoo vele bovenmenschelijke daden, dat de edele Ridder de hand zijner geliefde verdient. Hoe moest zij hem nu beminnen, hen, den grootsten der helden, den vurigsten der minnaars, den besten der menschen! Trotsch op het bezit van zulk een juweel, daarbij zuster des Konings, en met de geheime geschiedenis der vrijaadje bekend, kan zij geenszins de smaadredenen harer schoonzuster brunhild gedoogen, die siegfried eenen leenman des Konings durft noemen. Hij, gunther's redder, de eenige, door wien hij brunhild bezit, hij zou hem eigen (onderworpen) zijn? Vandaar eene bron van bitteren nijd en jaloerschheid, van scheldwoorden en onverzoenlijken haat der beide vrouwen: want de trotsche brunhild kittelde zich met het denkbeeld, de zuster van haren echtgenoot en den Nederlandschen held, het model der Ridders, als hare onderdanen te zien. Toen eindelijk chriemhild in arren moede zoo verre gaat van hare
schoonzuster bijwijf te noemen, toen was de veete onverzoenlijk geworden. Hagen, de tweede held des gedichts in moed, bijna de minste in deugd, in lagen nijd tegen siegfried ontstoken, wordt brunhild's gunsteling. Ook chriemhild, die gelooft, (eene noodlottige dwaling!) dat eene hooge mate van dapperheid zich met geen eerloos karakter kan paren, kiest hagen tot ha-
{==110==} {>>pagina-aanduiding<<}
ren vertrouweling; deze, die intusschen het schelmstuk reeds met gunther en de overige Bourgondische grooten eens is, neemt dit met gretigheid aan: en dus veroorzaakt de overmaat van vertrouwen, door chriemhild aan hagen betoond, den dood van haren geliefde, wiens eenige plaats, waar hij kwetsbaar is, zij aan dien valschen Ridder bekend maakt, om hem juist dáár te beschermen, waar hij hem naderhand, op de jagt, ruggelings ombrengt. Maar van dit oogenblik af is zij ook gelijk eene leeuwin, wie men hare jongen geroofd heeft; en haar dorst naar wraak wordt zelfs door den tweeden echt met etzel (attila), Koning der Hunnen, niet bekoeld. Immers chriemhild, in hare jeugd een voorbeeld van ingetogenheid, en zelfs afkeerig van den echt, is een dier min ontvlambare karakters, welke, eenmaal aan 't blaken, dien gloed voeden en koesteren tot aan het eind des levens, terwijl driftiger, maar ligtzinniger harten het verlies van een bemind voorwerp gereedelijk door 't bezit van een ander vergoed zien. Kuisch, doch teeder, kan zij slechts eenmaal, maar moet dan ook met al de kracht harer ziele beminnen. Huwde messalina een' man uit geilen lust bij 's eersten mans leven, chriemhild laat zich slechts tot een tweede huwelijk overhalen door de hoop van haren eersten man te wreeken. Het is waar, in die wraak is zij
onmenschelijk, en paart valschheid aan wreedheid. Zij lokt de geheele bloem van Bourgondië, zelfs hare broeders, niet alleen den laffen en zwakken Koning gunther, maar ook gernot, maar ook den braven, goelijken, jeugdigen giselher, allen, allen lokt zij in het net des doods. Maar men bedenke ook, welk eene reeks van beleedigingen haar hagen had aangedaan; hij, de moordenaar van haren dierbaren man, de roover van haren schat, de verachter en moordenaar van haar kind, bij etzel gewonnen, welks hoofd, op een gastmaal door den razenden gekloofd, in haren schoot springt! - Gewis, de wraak op zulk eenen is geoorloofd, zelfs aan

{==111==} {>>pagina-aanduiding<<}
eene vrouw. En daarbij bedenke men, hetgeen de dichter zegt:

Si ne het der grozen slahte also niht gedaht, 
Si het ez in ihr ahte vil gerne darzu braht, 
Daz nuwan Hagene alein den lip da hete lan; 
Do geschuf der ubel tiufel, daz uber si alle niuz ergan. 


Zij had aan deze slagting alzoo niet gedacht, 
Maar gaarn tot haar doel zoo verre het gebragt, 
Dat hagen maar alleen het veege lijf daar liet; 
Toen gaf de booze duivel, dat allen leed is geschied. 

Is het dan wel te verwonderen, dat zij op 't laatst den gevangen' hagen met eigene handen onthooft, en daarvoor van hildebrandt op hare beurt den dood lijdt? - Ziet daar, M.H.! in de schetsing van chriemhild's karakter is tevens eene schets der handeling van het dichtstuk gegeven. Indien dit geene eenheid zij, wat is dan eenheid!
Maar chriemhild is niet alleen het middelpunt des geheelen gedichts, waarop alles betrekking heeft; zij is ook in het zedelijke het keerpunt tusschen de groote en slechte karakters; zij, de zedige, kuische, minnende, moedige, - maar ook onverzoenlijke, wraakgierige, arglistige vrouw. Haar echtgenoot siegfried is een volmaakt model van ridderlijke deugd en grootmoedigheid, een Christen-fingal, die, onwederstaanbaar in den strijd, zijne gevangene vijanden om niet vrij geeft, die voor chriemhild's bezit haren broeder gunther, in den eigenlijksten zin des woords, eene vrouw in de armen voert, en niemand met opzet beleedigt; terwijl hij, daarentegen, door overmaat van vertrouwen op zijnen verraderlijken vijand sneeft. Hij is de hektor des gedichts, gelijk deze vijand, in zekeren zin, deszelfs achilles is, namelijk de achilles, zoo als horatius hem, volgens homerus, schildert:

Impiger, iracundus, inexorabilis, acer, 
Jura negat sibi nata, nihil non arrogat armis. 


{==112==} {>>pagina-aanduiding<<}

Niet de weekhartige vriend van patroklus, de teedere zoon van peleus, die tranen stort bij 't herdenken aan dien vader, en te zijnen behoeve eens vijands bede verhoort: het zachte Grieksche penseel heeft deze aandoenlijke trekken als eene smeltende tint gebruikt, om hektor's edeler karakter en den ruweren aard van achilles niet te zeer te doen afsteken: hij vormt daaruit het treffelijkste tafereel; terwijl siegfried en hagen, even als de schilderstukken der Middeleeuwen, hoe bewonderenswaardig van koloriet, toch, door het afstekende der verwen, een al te krijtend contrast maken.
De andere karakters zijn mede of uitstekend of verachtelijk. Gunther, Koning van Bourgondië, chriemhild's broeder, moge dapper zijn; men vergeeft het geenen man, dat hij zich, in den bruidsnacht, door zijne jonge vrouw, met handen en voeten gebonden aan een' spijker laat hangen, en naderhand dezen tegenstand slechts door hulp van een' ander overwint, dien hij eindelijk, ten slotte, om aan den nijd dier zelfde vrouwe een offer te brengen, van achteren laat doodsteken. Zoo handelde gunther met siegfried. Zijn jonger broeder giselher.... Doch hoort zijn voorkomen zelve, toen hij aan brunhild's hof kwam varen, en neemt dit tevens als een voorafgaand proesje der behandeling!

Der jungeste darunder der ist so lobelich; 
Magtlicher zuhte sihe ich den degen rich, 
Mit gutem gelezze so minnechliche stan; 
Wir mohten s'alle furhten, hete in hie ieman iht getan. 


De jongste dezer broeders die is zoo loffelijk; 
Aan maagdelijke tucht zie ik den Ridder rijk, 
En met een goed gelaat zoo minnelijk daar staan; 
Wij mogen ze allen vreezen, had iemand hun hier iets gedaan. 

Hoe jong ook, is toch niemand stouter; maar tevens is hij regtschapen, edelmoedig, en keurt de wandaden van hagen ten stelligste af: hij beroept zich,

{==113==} {>>pagina-aanduiding<<}
te midden van den grooten nood der zijnen, op alle de Ridders van etzel, of zij hem van eenig kwaad kunnen betigten. Volker, een der dapperste helden, die de baniere des heers voert, en tevens, omdat hij vedelen kon, de speelman genaamd wordt, een Ridder, wiens dood hagen meer smart, dan die van iemand anders, en nog velen, wier onderscheidene verdiensten en daden wij hier niet kunnen vermelden, om niet al te uitvoerig te worden, munten uit als Ridders zonder vrees of blaam.
De dichter moest de nederlaag der Duitschers (Bourgondiërs) door de Hunnen vermelden: want waarschijnlijk is de catastrophe de uitroeijing der Bourgondiërs door de Hunnen bij attila's togt in Frankrijk. Doch hij doet zelfs dezen tegenspoed tot eer zijner natie uitloopen: de Hunnen overwinnen alleen door overmagt in hun eigen land; en, 't geen nog meer is, zij overwinnen niet door zich zelve, maar door Duitschers, die Duitschers bestrijden. Zoo wierp de groote geest dezes dichters als 't ware een oog in de toekomst op zijn vaderland, bij eendragt onoverwinnelijk, alleen door zijne eigene kinderen te verscheuren. Niet één waarlijk groot karakter vindt men onder alle de Hunnen. Etzel, de attila van het dichtstuk, is bijna het tegenovergestelde van den attila der geschiedenis. Bij het begin des gevechts, terwijl de Bourgondiërs zijn kind en zijne helden ten dood brengen, zat hij zeer angstiglijk: wat hielp het hem, dat hij Koning was? (vs. 8008.) Hij moest door diederik, die hem en zijne vrouw onder den arm nam, uit het gevecht gebragt worden. Hij weent zelfs met de Hunnen, bidt rudiger op zijne knien om hulpe, en biedt hem een Koningrijk daarvoor aan. Over 't geheel zegt volker van de Hunnen: Ik zag nooit helden zoo versaagd daar staan. (vs. 8190.) Slechts twee mannen zijn er daarentegen in het leger der Hunnen, die met de Nibelungen of Bourgondiërs niet slechts in moed gelijk staan, maar dezelve ook in grootheid en adel der ziele
over-
{==114==} {>>pagina-aanduiding<<}
tressen; maar het zijn Duitschers, diederik en rudiger, of rudger. De eerste, de sterkste der helden en tevens de edelmoedigste, redt etzel in nood, houdt zich onzijdig, en strijdt eindelijk slechts gedwongen; doch niet alleen verbiedt hij zijnen strijder hildebrandt, de ongelukkige Ridders verwijtingen te doen, zeggende:

Het betaamt niet aan helden, 
Als oude wijven te schelden. 

maar strijdt ook zonder toorn of haat, en neemt hagen, door hem overwonnen, slechts tot gijzelaar, ofschoon deszelfs partij schuldig stond aan den dood van rudiger, zijnen vriend. Deze rudiger is een der beminnelijkste karakters in de Nibelungen, en het verhaal van zijnen laatsten strijd eene der schoonste partijen des gedichts. Door de banden des gastregts en der verzwagering met de Bourgondiërs vereenigd, (hij is de schoonvader van giselher) wordt hij nogtans, door zijnen leenheer attila, niet gelast, maar gebeden, hem in zijnen grooten nood tegen die zelfde woedende Bourgondiërs te ondersteunen: hij wordt door chriemhild, die hij voor den Koning ten huwelijk gevraagd, en beloofd had, voor haar, als landsman in dat vreemde gewest, bij de minste beleediging, eer en leven te zullen wagen, aan zijne belofte gemaand. Zie hier een vreesselijke tweestrijd van pligten! Want ook de Bourgondiërs heeft hij naar Hunnenland geleid. Wat zal hij doen?

Daz ist ane logen: ich swur iu, edel wip, 
Daz ich durch iuch wagete ere und och den lip. 
Daz ich din sele verliese, des en han ich niht gesworn. 
Zu dirre hohgezite braht ich die fursten wolgeborn. 

(Of, volgens den te kst van zeune:

Ia braht ich her ze lande di uwern bruder hohgeborn.) 

{==115==} {>>pagina-aanduiding<<}

Dat is wel zonder logen: ik zwoer u, edel wijf, 
Dat ik voor u zou wagen mijn eer en ook mijn lijf. 
Dat ik de ziel verlieze, dat heb ik niet gezworen. 
Ter hoogtijd bragt ik immers  {  de Vorsten  }  welgeboren. 
Ter hoogtijd bragt ik immers  {  uw broeders }  welgeboren. 

Daar valt hem zijn Koning, zijne Koningin beiden te voet: door bange onzekerheid geslingerd, wenscht de edele held zijnen dood: ‘want wat hij ook laat, of wat hij begint, heeft hij booslijk en zeer kwalijk gedaan; doch laat hij ze beiden, rust hij, zoo scheldt hem al het volk.’ Nogmaals smeeken hem etzel en chriemhild.

Do sprach zu dem chunige der vil chune man: 
Her chunich, nu nemt hin widere, al daz ich von iu han, 
Daz lant mit den burgen, des sol mir niht bestan: 
Ich wil uf minen fuzen in das ellende gan. 
Alles gutes ane so rum ich iu din lant, 
Min wip und mine tochter nim ich an minin hant, 
E daz ich ane triuwe beliben muse tot, 
Ich het genomen ubele iuwer golt also rot. 


Toen sprak tot den Koning de zeer stoute man: 
Neem weder nu, Heer Koning, wat ik u geven kan, 
Het land met uwe burgen zal bij mij niet bestaan: 
Ik wil op mijne voeten als balling zwerven gaan. 
Beroosd van alle goed, ontruim ik u het land, 
Mijn vrouw en mijne dochter neem ik aan mijne hand, 
Eer ik den dood zou sterven, beroofd van trouw en eer, 
Wee mij, zoo ik dan immer een zode grond begeer! 

Mij dunkt, hier is eene situatie, die wel eenige overeenkomst heeft met die van hektor aan de poort van Troje. Dezen smeeken vader en moeder, nog voor hen te leven, en den grimmigen man te ontwijken, die zijn leven zoekt; maar de vrees voor schande drijft hem in de kaken des doods. Rudiger wordt door zijnen Koning en Koningin gesmeekt, hen te verdedigen; hij was gewis geen lafaard, maar het gevoel van pligt doet hem wankelen, en het denkbeeld, met zijn huisgezin te

{==116==} {>>pagina-aanduiding<<}
voet als balling te zwerven, voor eenen Ridder duizendmaal erger dan de dood, is hem welkom, zoo hij daardoor aan trouw en ware eer kan voldoen. Gewis! in zedelijke grootheid behoeft hier de held der Nibelungen voor den held der Ilias niet te wijken.
Eindelijk gelooft hij, dat de schaal der verpligting ten voordeele van etzel en chriemhild overslaat. Maar nu is hij ook zeker van zijnen dood, en hij beveelt zijne vrouw en kind, burg en land, en de lieden op zijn kasteel, in 's Konings bescherming, wapent zijn volk, en gaat ridderlijk zijnen magen en voormaligen gasten de vriendschap opzeggen, en den strijd aankondigen. Aandoenlijk is dit tooneel; maar nog aandoenlijker het volgende. Hagen heeft van rudiger's vrouw een schild ten geschenke bekomen: dit is in den langen strijd schier gebroken; dat van rudiger daarentegen nog zeer goed: hagen verzoekt zijn' vijand om dat betere schild, - en zijn vijand geeft het hem. ‘Nu werden aller oogen van heete tranen rood; zelfs de grimmige hagen, hoe hard ook van gemoed, werd geroerd door de gave des edelen Ridders, in zijne uiterste ure gedaan, en belooft, dat hem nimmer zijne hand zal aanraken, al sloeg hij alle de Bourgondiërs.’ Alle deze hardvochtige krijgslieden beginnen te weenen. - De strijd begint. Rudiger sneuvelt door de hand van gernot, den middelsten der Bourgondische Koningsbroeders; en de dichter roept in geestvervoering uit:

Een vader veler deugden lag daar in rudger dood! 

Het vervolg en slot hierna.)


{==117==} {>>pagina-aanduiding<<}

Waarom sterven er menschen aan geneeslijke kwalen?

IV.

Infelix, quia ponere totum nescit.
Seneka verweet den Romeinen, dat zij alle vier werelddeelen, alle elementen vereenigden op hunne maaltijden. Wat zoude hij nu wel zeggen, wanneer hij zijne oogen op het tafeltje voor het ledekant van een' onzer lijdende croesussen kon slaan, en daar dikwijls in één fleschje of doosje het noorden en het zuiden, het oosten en het westen vond zamenvermengd? Ten minste zoude men denken, dat de menschen tot de veilige eenvoudigheid der natuur moesten wederkeeren, wanneer zij op het smartelijk en verdrietig krankbed zoo zwaar moeten boeten voor de versmading harer wijze lessen. Maar neen! er kan geen boom ongestoord groeijen in de diepste wouden van Peru, en de ingewanden der aarde verbergen te vergeefs het vergiftig rattenkruid; niets blijft onaangeroerd; het moet verschijnen voor het bed des armen lijders, om hem, behalve het geweld der ziekte, ook nog de vreesselijke woede van een onzeker geneesmiddel te doen verduren.
Ik ben er verre van verwijderd, om het omzigtig gebruik van vreemde of sterkwerkende middelen te wraken. De rijkdom der natuur staat voor den mensch open, en de Hemel schonk hem de gave der opmerking en des oordeels, om zich van hare schatten tot zijn eigen voordeel, tot zijn behoud te bedienen. Maar het is jammer, dat onder de verfrisschende voorjaarskruiden de vergiftige scheerling wast; of liever, het is jammer, dat er onder de menschen zoo vele menschengedaanten rondwandelen, welke, in plaats van opmerking en oordeel, zich alleen van hunne oogen en handen bedienen, en, even als hunne broeders, de eigenlijke apen, hetgene zij zien, nadoen, zonder er den zin van te vatten.

{==118==} {>>pagina-aanduiding<<}

Waar zien wij dit meer, dan in de geneeskunst? Waar heerscht meer omslag, meer onnoodige vertooning, dan aan het ziekbed? waar meer naäperij, dan onder de zonen van eskulaap? Zij leeren eene menigte namen van ziekten en van geneesmiddelen van buiten; ziet daar hunne wetenschap! Geen wonder dus, dat zij aan al hunne bedrijven, door uiterlijke vertooning, een zeker gewigt trachten bij te zetten. - De eenvoudigheid is het zegel der waarheid. Hoe weinig waarheid moet er dan zijn bij hen, welken wij den schat onzer gezondheid toevertrouwen! De taal, waarin zij zich doen verstaan, is een zamenstel van geheimzinnige woorden, teekenen en krullen; en naauwelijks zetten zij hunnen voet in het ziekenvertrek, of een leger van trawanten omringt, als met een' tooverslag, het bed van den kranke, (vooral wanneer zijn geld dien tooverslag betalen kan) allen even vurig om hem te helpen, allen even ijverig en bezig, alsof zij vreesden, dat het minste ondeeltje der ziekte hun ontsnappen mogt, de minste schaduwe des doods het bed mogt naderen. Gelukkig, zoo de geneesheer, als een toovergod van den eersten rang, niet alleen in naam, maar in wezenlijke magt, verheven is boven de lagere geesten, welke hij heeft doen opdagen. Maar helaas! naauwelijks in staat zijne bevelen te geven, is hij al te dikwijls nog minder in staat, derzelver uitvoering behoorlijk te besturen: zoodat zij hem weldra de baas zijn, en, van den heelmeester of apotheker tot den minsten ziekenoppasser, elk op zijne wijze, den zieke bezorgen.
Wie ziet niet in, dat dit de mogelijkheid der genezing vermindert, naarmate het de handen vermeerdert, waardoor zij gaan moet, eer zij den kranke bereikt? - Ook het beste geneesmiddel verkeert, onder de handen van een gewetenloos of onkundig apotheker, in een krachteloos mengsel, of zelfs wel eens in een hevig vergift. Of het mes, dat in weinige oogenblikken de oorzaak van een langdurig smartelijk lijden moest wegnemen, neemt, door eene onbedreven hand bestuurd,

{==119==} {>>pagina-aanduiding<<}
na schrikkelijke folteringen, het leven weg, of verminkt ellendig. Maar in het bijzonder is het de slechte, of ook wel eens de al te zorgvuldige, oppassing der kranken, welke meermalen het beste geneesplan verijdelt, en waarvoor niet zelden een lijder bezwijken moest, die aan het vereenigd geweld der ziekte en der geneesmiddelen gelukkig weerstand had geboden. En daar velen mijner lezeren, buiten twijfel, in de gelegenheid zullen zijn of komen, om in dit opzigt veel nadeel aan te rigten of veel kwaad voor te komen, willen wij er hunne aandacht, zoo het mogelijk zij, een weinig op vestigen.
Het oppassen van zieken is eene kunst, welke, even als elke andere, hare beginselen en regelen heeft. Onze Duitsche naburen hebben er zelfs boekdeelen over vol geschreven. Dit is nu juist zoo noodig niet: want wat behoeven wij, even als zij, te leven op het papier, en dood te zijn voor de dadelijke wereld? Voor den opmerkzamen is een woord genoeg.
Vier stukken zijn er, welke men vooral in een getrouw ziekenoppasser vordert. Vooreerst, eene oplettende waarneming van alles, wat er in den lijder plaats heeft, van alles, wat er om en bij hem gebeurt, ten einde daarvan berigt te geven aan den geneesheer; ten tweede, eene naauwkeurige, doch tevens oordeelkundige, volvoering van deszelfs bevelen; ten derde, de verligting van den kranke; en ten vierde, de verhoeding en voorkoming van alle verdere nadeelen.
Wil men nader weten, hoedanig deze stukken doorgaans volvoerd worden, men trede slechts in de ziekenkamer! Wanneer men daar een weinig de kaart van het land kent, en weet, welke soort van wezens zich in dien dampkring van potjes en fleschjes bewegen, zal men spoedig bemerken, dat er tweederlei ras van ziekenoppassers is, welke ook de doelmatigste behandeling des geneesheers bederven. Van beiden hier een enkel woordje: want van de liefderijke en verstandige oppassing van lijders te spreken, valt buiten mijn bestek. Elk geneesheer kent er de waarde, maar ook de zeldzaam-
{==120==} {>>pagina-aanduiding<<}
heid, van. - Vooreerst heeft men in het ziekenvertrek eene soort van levende automaten, welke even als uurwerken door de komst des dokters worden opgewonden, en tegen dat hij weêrkomt afloopen, zoodat zij stilstaan, als hij zich ongelukkig wat laat wachten. Dezen hebben hunnen vasten gang, hunne vaste stem, en hunne vaste manier in alles. Men heeft er, die, op bepaalde tijden, den kop door de bedgordijnen steken, om te zien, of de zieke de oogen open heeft, hem dan zijne medicijnen aanbieden, of vragen, of hij iets drinken wil, of zij zijne kussens eens zullen opschudden, enz. Men heeft anderen, die zich in een' gemakkelijken armstoel zetten, en, terwijl de arme zieke den slaap niet kan vatten, bij een goed vuur eene zoete rust genieten, en des morgens, bij het bezoek van den arts, den genoten slaap op rekening van den lijder stellen. Deze laatste soort heeft ook de manier, zoo veel van het geneesmiddel weg te werpen, als zij vergeten hebben er den zieke van te geven; ook zijn zij gewoon, hem niets versterkends of verkwikkends aan te bieden, zonder er vooraf zakelijk van geproefd te hebben, en den wijn met vrij wat water te mengen, opdat dezelve niet naar des lijders hoofd stijge.
Van eene geheel andere natuur zijn de ziekenoppassers van de tweede soort, waarin zoo weinig automatisch is, dat zij zich veeleer door hunne aandoeningen laten beheerschen. Hiertoe behooren voornamelijk de vrouwelijke betrekkingen van den lijder. Met een angstig gelaat en naauwelijks hoorbare stem, vragen zij hem, wel twintigmaal in een half uur, hoe hij 't heeft, en pijnigen hem bijna, om hem tot bekentenis van kwalen te brengen, welke hij niet gevoelt. Naauwelijks vernemen zij van verre den arts, of zij trippelen denzelven tegen, om hem hare ontdekkingen mede te deelen, en bedwelmen den armen geneesheer bijna met de opsomming van alles, wat in den voorgaanden nacht is uitgestaan. Is er een, in haar oog bedenkelijk, verschijnsel, b.v. gebrek aan ontlasting, of hoest, of

{==121==} {>>pagina-aanduiding<<}
sterk zweeten, zoo worden zij boos, wanneer de arts met hare bezorgdheid niet instemt. Zij zien niets liever, dan dat hij bij elke verandering, hoe onbeduidend ook, een ander middeltje bij de hand heeft, en zij zijn niet beter in haar schik, dan wanneer de tafel vol is van fleschjes, doosjes en potjes, waarvan het eene dit, het andere dat uur moet gegeven worden, zoodat er meer dan gewone oplettendheid toe vereischt wordt, om er niet in te verwarren. Naauwelijks is er een bevel uit den mond van den Eskulaap gekomen, of men bemerkt eene drukte en gemurmel als in een' bijenzwerm, en eene pap te warmen, of een weinig gerstewater te koken, heeft zoo veel in, dat er het geheele huis, en somtijds de halve buurt, aan te pas komt. Met de oogen gebieden zij stilte en loopen alsof zij op eijeren gingen, en met den mond en de handen laten zij den armen lijder geen rust, en vermoeijen hem met vragen, zóó ingerigt en met zulk een gelaat en stem, dat, zoo de zieke nog eenig besef heeft, hij van angst, en soms van ongeduld, erger moet worden. Altijd hebben zij wat aan zijne kussens of aan zijn dek te verschikken, of leggen hem de handen onder de dekens, of vegen hem het aangezigt af, of hebben wat aan zijne muts enz. te plooijen; somtijds dwingen zij hem zelfs te drinken zonder dorst, iets zoets te nemen op de medicijnen, schoon hij van alle zoet walgt; of zij stoppen hem tot de ooren in de dekens, schoon hij schier stikt van benaauwdheid. Zóó trachten zij den lijder zijnen onaangenamen toestand te verligten en dragelijk te maken!
In alle dingen van eenig aanbelang keurt men het noodzakelijk, volgens een zeker plan te werken, en niets te doen, hetgene los en op zichzelve staat; maar in de ziekenkamer laat men zich geheel beheerschen door het oogenblik: het eene uur durft men naauw ademhalen, en het volgende maakt men zoo veel beweging, loopt men met zulke ontstelde gezigten door elkander, alsof de zieke den adem reeds had uitgeblazen. Of, zoo men eenig hoofddenkbeeld volgt, het is om den zieke

{==122==} {>>pagina-aanduiding<<}
te omringen met al wat akelig en naar is. Een enkele lichtstraal moet, in het duister vertrek, alles in lange schaduwen hullen, als wilde men den lijder van lieverlede aan het schimmenrijk gewennen. Alles, tot zelfs het ingeven der geneesmiddelen, moet met een' zekeren angst en verlegenheid geschieden; tot dat eindelijk de zieke zelf er van wordt aangestoken, en hem de vrees bekruipt, erger dan de ergste ziekte. Wanneer men dan daarbij nog met den ijlenden gaat redeneren, en alles in het werk stelt, om de zwakke hersens door dwaze tegenspraak nog meer te krenken, of zoetelijk met hem voortijlt, in plaats van hem op eenige andere wijze af te leiden, of wanneer men den wispelturigen kranke, zelf niet wetende wat hij wil, in alles te wille is, en hem dus de vreemdste dingen laat naar binnen slaan, om nu niet van nog erger misslagen te spreken, waardoor men den kranke in de waagschaal stelt, dan moet de kans der genezing onzekerder worden, dan die van behoud van schip en lading in een' vliegenden storm.
J.V.

Over het aanwenden der onweders te platten lande.

De geheele stad Arnhem moge zich verheugen over de voor haar zoo gewigtige uitvinding van den Dondermolen (*); met verlangen moge zij het tijdstip te gemoet zien, waarin dit, alhoewel wondervolle, echter zoo veel belovend werktuig, op den nieuwen berg, aan den Amsterdamschen weg, zal worden opgerigt; de wandelende klasse moge zich verblijden, dat hare middag- en avondtoertjes, onder langs en boven over, door geen onweêr, stortregen, hagelbuijen en dergelijken meer zullen verhinderd worden; zij mogen zich ver-
{==123==} {>>pagina-aanduiding<<}
heugen, - maar de omliggende landman treurt! Hij bedroeft zich; daar hij vreest, dat hem, door dit nieuwe werktuig, ook de zegen zal ontmalen worden.
Dit kennen de steeliên niet, ten minste weinig; luchtzuivering hebben zij niet noodig, dewijl hunne longen reeds zoo gewoon zijn aan het inademen van verschillende luchtsoorten, dat een weinig meer of minder geen' invloed op hun gestel heeft. De landlieden, daarentegen, hebben meer gelegenheid, om, in het onweêr, Gods wijsheid en goedheid op te merken; zij ondervinden, meer van nabij, de gezegende uitwerkselen van hetzelve, en danken God voor de zuivering der lucht, die, dadelijk na het onweder, hunzelven, hun vee en hunne akkers verkwikt.
Zou het nu niet jammer zijn, dat de, ook zoo veel zegen aanbrengende, electrieke stof nutteloos in de aarde gemalen wierd? Zoo men geene donderwolk boven Arnhem dulden, en zoo min den goeden als den nadeeligen invloed van derzelver uitwerkselen ondervinden wil, moet dan daaronder de omliggende landman lijden? - Deze vraag bij mijzelven doende, kwam de gedachte in mij op, of er niet een werktuig zou kunnen gevonden worden, om de, zoo verkwiste, electrieke stof van den molen op te vangen, ten dienste van hen, die Gods weldaden naar eisch waarderen. Hierover verder ernstig nadenkende, gelukte het mij, een plan daar te stellen tot het vervaardigen van een werktuig, hetwelk ik Bliksempomp noem, en waarvan ik gaarne de beschrijving hier laat volgen, in de hoop van hierdoor iets toe te brengen tot de kennis van het bedwingen en besluren der Natuurverschijnselen naar onzen wil.
Ter opvanging, dan, der electrieke stof, moet in de nabijheid van den Dondermolen een in den grond gegraven vergaarbak zijn, om daarin de afleiders van de steng te laten afhangen (*). Deszelfs gedaante kan zijn naar

{==124==} {>>pagina-aanduiding<<}
verkiezing. De bodem en de wanden moeten stevig geleemd, hierover eene zware laag pek gestreken, en vervolgens met lood bekleed worden.
De pomp bestaat uit twee raden, waarvan het eene (zoo groot mogelijk) bij de stad, en het andere (zoo klein mogelijk) op een dorp staat, en welke ik, ter onderscheiding, het stads- en het dorpsrad noem; moetende het eerste met zijne as boven de dorpzijde des kuils geplaatst zijn. Over deze raden gaat eene keten zoogenoemde zuigers, zonder eind, even als bij den welbekenden kettingmolen, welke rakelings langs het bekleedsel des kuils moet kunnen gaan. Die van dezen molen een duidelijk begrip verlangt, verwijs ik naar een werk, getiteld: Traité élémentaire des Machines, par M. stachette, planche supplémentaire B.
Voornamelijk, echter, verschilt de pomp van dien molen, dat de laatste in een' hellenden stand geplaatst is om opwaarts te werken, en de eerste moet gesteld zijn naar gelange de omstandigheden het vorderen, en dezelve naar beneden, vlak, naar de hoogte, of soms berg op berg af, werken moet.
Uit den vergaarbak gaat onder den grond een riool, 't welk of van planken of van steen, en, even als de vergaarbak, van binnen sterk met pek aangestreken is. Dit is de buis, waarin de geladene zuigers gaan; terwijl zij ledig boven den grond, over eene daartoe gemaakte stellaadje, kunnen terugkeeren.
De zamenstelling der zuigers is nagenoeg op de wijze

{==125==} {>>pagina-aanduiding<<}
als de collecteur van cavallo (*). Zij hebben een' platten voet, waarop zij regtstandig kunnen voortglijden, en die uit drie stukken bestaat, welke met scharnieren aaneen verbonden zijn. De zuigers zijn door zijden koorden aan elkander geketend. Het getal derzelven is onbepaald, en hangt af van den afstand tusschen de stad en het dorp. Mij dunkt, wanneer men vijftienhonderd zuigers voor ieder kwartier uur gaans rekent, zulks wel voldoende zijn zal.
Bij het dorpsrad is een groote conductor, die een anker stof bevatten kan (†), en dus tot eene vaste maat gebruikt kan worden. Deze is dienende, om de electrieke stof weder van de zuigers over te nemen en te vergaderen, tot dat er naar willekeur over beschikt worde.
In derzelver nabijheid is een toestel tot het vervaardigen van ontvlambare lucht.
De beweging dezer pomp zou het best geschieden kunnen door middel van een treerad, 't welk door menschen in beweging wordt gebragt. Daar het echter wat kostbaar zoude wezen om deze allen te onderhouden, kon men een request presenteren aan het Gouvernement, om daartoe die genen te gebruiken, die, in de kracht van hun leven, uit hoofde van zevenjarigen stadsdienst of andere dergelijke gewigtige posten, op pensioen gesteld zijn. Deze zouden zich misschien ook wel gewillig daartoe laten vinden, wijl zij dan gelegenheid hadden om nuttig te zijn zonder hard te werken: want dat zulks wel onder een pijpje kan geschieden, kan iedereen begrijpen, die ooit een' hond in een' karnmolen heeft zien loopen.
Wanneer nu de pomp in beweging gebragt is, is hare werking de volgende: Wanneer de zuigers zich

{==126==} {>>pagina-aanduiding<<}
bevinden onder de vertikale middellijn van het stadsrad, zijn zij gesloten, en laden zich aan het bekleedsel van den vergaarbak. Zoodanig gaan zij voort, tot dat zij komen aan het dorpsrad, waar zij door de kromming over hetzelve zich openen, en op den grooten conductor ontladen worden.
Van de kalfsvliezen kan elk landman, die een melkbeest houdt, zelf donderwolkjes vervaardigen, (van grootte naar verkiezing) die, om beter geleidend te zijn, gepotlood zouden kunnen worden, en dezelve bij de luchtmachine en de bliksempomp brengen, om geladen te worden. Naar behooren voorzien zijnde, kunnen zij dezelve bewaren, tot tijd en wijle hun eene onweêrsbui het best gelegen komt. Dan laten zij er eenige, met electrieke stof en ontvlambare lucht, sommige echter met lucht alleen geladen, op, de eerste aan een' zijden, de andere aan een' koperdraad, die elkander dan in de lucht ontmoeten, aantrekken, donderen en bliksemen, al naar verkiezing, en zonder nadeel te kunnen doen.
Indien men, bij verdere volmaking van den Dondermolen, in beide soorten ging handelen, namelijk in positive en negative stof, zou men dit menschelijk onweêr nog kunnen versterken, door de nu niet geëlectriseerde wolkjes negatief te laden, en, als de anderen, aan een' zijden draad te laten opgaan; terwijl, in dat geval, de Bliksempomp ook daartoe zou kunnen ingerigt worden.
Omtrent het nut dezer pomp behoef ik niet verder uit te weiden, wijl elk onbevooroordeelde dit van zelve begrijpen zal. Echter kan ik niet voorbij, ten slotte, te doen opmerken, dat dezelve alle nadeelen, die de Dondermolen, op zichzelven staande, zou kunnen veroorzaken, verdrijven zal, en zelfs het vergaan der wereld, waarvoor men anders spoedig zou te vreezen hebben, zal kunnen beletten. Immers, indien de Dondermolen aan de verwachting voldeed, kon, binnen een' korten tijd, onze aardbol, met al wat daarop is, positief geladen zijn. En, dit het geval zijnde, zou hij dan, door de aantrekkende kracht der electrieke stof, niet zóó

{==127==} {>>pagina-aanduiding<<}
tusschen zon, maan en starren heen en weder geslingerd worden, dat er de geheele vernietiging op volgde? Deze zwarigheid wordt door de Bliksempomp geheel uit den weg geruimd; eene zwarigheid, die waarlijk niet gering is.
B.





Iets, over Vondel's Gijsbrecht van Aemstel, en deszelfs jongste voorstelling, met nieuwe decoratiën, op den Amsterdamschen schouwburg.

Dikwijls is er geklaagd over de geestdrift, waarmede voortbrengselen van vreemden bodem in ons vaderland gevierd worden, terwijl de vruchten van eigen grond met miskenning over het hoofd gezien worden; en deze klagte, hetzij met schaamte gezegd! kan niet dan als zeer gegrond beschouwd worden. Is het niet inderdaad eene onvergeeflijke onverschilligheid voor eigen waarde, dat bij eene natie, welke eenen vondel aan het hoofd harer tooneeldichteren kan noemen, dit onschatbaar voorregt tot zoo verre wordt veronachtzaamd, dat deszelfs tooneel schier geen' zweem van oorspronkelijkheid meer overhoudt, en al zijnen luister van vreemden moet ontleenen? Ja, zoo verre gaat de asgodische hulde, aan vreemden toegebragt, dat men de Hollandsche natie ongeschikt gerekend heeft, om iets oorspronkelijks in dit vak te kunnen voortbrengen. Het zij verre van ons, den roem der tooneeldichteren van andere natiën te willen verkleinen! Ware ook alleen aan die meesterstukken, welke den roem der eeuwen met zich voeren, zulk een uitsluitende voorrang toegekend, zulks zou nog verschoonlijk zijn: maar met eene verblindende partijzucht heeft men het enkele kenmerk van vreemdheid aanspraak op dien voorrang vergund. Met eene onverzettelijke gestrengheid heeft men den nationalen geest onder de belemmerende wetten van vreemden gebogen; terwijl men echter de werken van den vreemdeling, die deze zelfde, door zijne eigene natie gesmede, wetten verwaarloosde, een goed onthaal deed genieten. De gemakkelijkheid, om, door het vervaardigen eener middelmatige, of zelfs zeer kreupele vertolking, eenen naam als tooneelschrijver te ver-
{==128==} {>>pagina-aanduiding<<}
we ven, heeft gelegenheid gegeven, ons met gebrekkige voortbrengselen als te overstroomen. Ja, onbeschaamde vertalers hebben zich niet ontzien, in de voorredenen van hunne nietsbeduidende lettervruchten, allen geest van oorspronkelijkheid in onze natie te ontkennen, en zelfs met het werk van den grooten vondel openlijk
den spot te drijven.
In weerwil van dit alles, heeft de Gijsbrecht van Aemstel van vondel zich door alle omwentelingen in het gebied der kunst henen staande gehouden, en is, sedert de opening van den ouden Schouwburg, jaarlijks ten tooneele gevoerd; het is, in weerwil van alle tijdwisselingen, eene behoefte voor de natie gebleven, het stuk te zien; en geene waanwijze bestrijding van deszelfs verdiensten, geene minachting voor eigene, of vooringenomenheid met vreemde voortbrengselen heeft dit kunnen weren: en ziet daar een ontegenzeggelijk bewijs van deszelfs wezenlijke waarde!
Vanwaar dan toch de miskenning van onze natie in dit vak? Zou de geest, die zoo heerlijk bij een vorig geslacht heeft uitgeblonken, bij volgende geslachten dan zoo geheel verloren zijn, dat er zelfs geene spranken van zijn overgebleven? Vanwaar het zeldzaam verschijnsel, dat menschen, die voor lieden van smaak wilden doorgaan, somtijds geschroomd hebben, er den verdienden lof aan toe te kennen, en zelfs het bijwonen der vertooning van het stuk eene gewoonte noemden, of daartoe een ander voorwendsel te baat namen? Is dit alles met de wezenlijke vereering eens nationalen voortbrengsels van die waarde overeen te brengen? Aan het publiek toch is in dezen niets te wijten: het publiek, zoo dikwijls onder den naam van den grooten hoop miskend, heeft hier eene standvastige hulde aan den oorspronkelijken geest onzer natie toegebragt.
Hen alleen, die vermetel genoeg geweest zijn om den geest van het algemeen te willen overheerschen, geldt dan het verwijt van onregt. Zij toch hebben de Nederlandsche dichters met geweld in het juk der Fransche tooneelwetten gebogen, het genie aan banden gelegd, en den weelderigen rijkdom onzer schoone moedertaal in enge perken besloten; zij hebben den hoofschen geest der Fransche dichtkunst in het gebied der vrijheid gedrongen; zij hebben, door eene slaafsche leiding, de opkomende vruchten bloei en wasdom benomen; zij hebben, hetgeen andere natiën over hunne dich-
{==129==} {>>pagina-aanduiding<<}
ters gedacht en geschreven hebben, op de onzen toegepast, en er hunne magtspreuken uit afgeleid; zij hebben het algemeen gevoelen aan banden willen leggen, en hem, die hen durfde tegenspreken, als smakeloos veroordeeld; zij hebben hierbij niet begrepen, dat ieder genie zich een eigen spoor baant, en vergeten, welk een voortreffelijk voorbeeld wij in onszelven hebben.
Ja, wij zeggen het, en zeggen het met zelfgevoel, - wij hebben aan het hoofd onzer tooneeldichteren een genie van den echten stempel. Laat men over den vorm twisten zoo veel men wil, in de kern, niet in de schaal, ligt de waarde. In handeling, stijl, onderhoud, schildering van karakters, is vondel meester; de hooge stijl van het treurspel is bij hem, op eene onbegrijpelijke wijze, met de eenvoudige natuur verbonden. Vreest niet, gij, die de zucht voor deze goddelijke kunst in uwe borst voelt ontwaken, zijn spoor te volgen! Kunt gij hem op zijde streven, of slechts in zijne schaduw wandelen, men zal ook u den naam van meester niet ontzeggen, al ware het, dat gij ook tegen de wetten van corneille gezondigd had, of boileau zoudt vertoornd hebben. Welke glans taant niet in de nabijheid van den luister, die zijner zangster omzweeft? Ook hij heeft, wel is waar, het voorbeeld der Grieken gehad, en wetten geëerbiedigd: maar deze waren de eeuwige wetten van het ware en schoone; zij lagen in zijne ziel, en werden door de verbazende kracht van zijn vernuft omvat en gewijzigd. Geene werktuigelijke slavernij heeft dat vernuft kunnen beperken; en zelfs zijne versisicatie is door eenen geest van vrijheid bezield, waartoe zich nog nimmer iemand ná hem heeft kunnen verheffen.
Wat dan slaafsche echoos van vermetele Godspraken ook nog mogen zeggen, welke gebreken zij ook in dit stuk meenen te ontdekken (*), kan het den beminnaren van hun va-
{==130==} {>>pagina-aanduiding<<}
derland, den voorstanderen van kunst niet dan aangenaam zijn, dat van tijd tot tijd dit treurspel op hoogeren prijs gesteld wordt, en men er de waarde meer algemeen van begint te gevoelen. Immers, men zoekt geene voorwendsels meer, om de vertooning bij te wonen; men stelt belang in de uitvoering, en men vindt er genoegen in, de schoonheden op te merken; het is een algemeen onderwerp der gesprekken geworden, en zelfs vreemdelingen hebben hunnen lof, als eene billijke schatting, er niet aan kunnen weigeren.
Is men met de kostumen in dit stuk meer en meer bij de waarheid gekomen, (men behoeft toch de plaatjes, hiervan nog voorhanden, slechts even te bezigtigen, om zich te overtuigen, hoe men voorheen hierin dwaalde) en hebben voormalige Bestuurderen hierin reeds aanmerkelijke verbeteringen daargesteld, met hoeveel genoegen moesten wij dan niet zien, dat de tegenwoordige Directie niets onbeproefd laat, om aan dit meesterstuk al den luister bij te zetten, welke daaraan voegt, en zorg, moeite noch kosten gespaard heeft, om dit doel te bereiken! Reeds vóór eenige jaren hebben wij pogingen tot verbetering van de schikking der tooneelen opgemerkt; bij de laatste vertooning hebben geheel nieuwe en in den stijl van den tijd, waarin de handeling voorgesteld wordt, vervaardigde Decoratiën het stuk nieuwen luister bijgezet, of laten wij liever zeggen, hetgeen aan hetzelve onthouden was, er bijgevoegd. Immers, hier zijn dezelve geene ijdele sieraden; zij maken eene behoefte voor de waarschijnlijkheid der handeling, een onontbeerlijk onderdeel van het stuk zelve uit: en het strekt der Directie van den Schouwburg ter onuitwischbare eere, aan het werk van den Vorst der Nederlandsche Dichteren, ja, laten wij er bijvoegen, aan den Vader van het Hollandsch Treurspel, deze billijke schatting toegebragt te hebben; en - wij mogen het met genoegen, wij mogen het met nationaal zelfgevoel zeggen - het vaderlandsch publiek heeft dit erkend en er regt aan gedaan; het

{==131==} {>>pagina-aanduiding<<}
heeft de vertooning, veertien herhaalde malen, met een' ijverigen toeloop vereerd, met geestdrift toegejuicht. Wij vragen: zou dit het geval met het beste Fransche treurspel kunnen worden, indien ook de voortreffelijkste beeldende kunstenaars zich uitputteden om er allen luister aan toe te brengen?
Dan, laten wij ons een oogenblik bij de beschouwing bepalen.
Bij het opgaan van de gordijn vinden wij ons dadelijk in den tijd verplaatst. Dit eerste tooneel levert een gezigt op de oude Haarlemmer poort, volgens de oudste afbeeldsels, met een gedeelte der stad. Het hek, dat dezelve afsluit, wordt vóór het optreden van Gijsbrecht geopend, en hij treedt buiten de poort. Deze decoratie voltooit niet alleen een fraai tafereel, maar werkt bijzonder mede tot de natuurlijkheid in de voorstelling van dit geheele bedrijf.
In het tweede zien wij het oude Kathuizer klooster van buiten. Hetgeen wij wegens de decoratie van het eerste bedrijf gezegd hebben, is ook op deze toepasselijk. Het verwekt inderdaad eene plegtige aandoening, door de begoocheling (hier zouden onze wetgevers naar den Franschen stijl zonder twijfel het woord illusie gebruikt hebben) in vroegere eeuwen teruggevoerd. De schijnbare hechtheid van dit gebouw, het licht, door de vensters schijnende, alle bijgebragte kleinigheden, het spreekruitje niet uitgezonderd, alles werkte mede om deze begoocheling te voltooijen; en het kon den liefhebberen, welke aan hunne vaderstad gehecht zijn, niet dan aangenaam zijn, zich als 't ware bij dit oude gesticht, hetwelk hun anders de geschiedenis alleen herinnert, verplaatst te vinden, en hunne aandacht met de beschouwing bezig te houden.
De kloosterkerk van binnen leverde ook geheel nieuwe, dat wil zeggen nimmer bijgebragte, voorwerpen ter beschouwing op. Het koor werd door een breed getralied hek afgeperkt; door hetzelve zag men de nonnen op gottische kerkbanken gezeten, en in het midden had men het oog op een welingerigt altaar. Wij hebben sommige liefhebbers hooren beweren, dat de kloosterkerk met het open middelvak, zoo als dezelve eertijds voorkwam, meer indruks maakte. Wij willen niet ontkennen, dat dat tooneel te allen tijde een' levendigen indruk op ons maakte; het donker inzien tusschen de gewel-
{==132==} {>>pagina-aanduiding<<}
ven heeft iets sombers en plegtigs, en onze Schouwburg heeft altijd roem gedragen, en zal zich altijd mogen verhoovaardigen, op deze decoratie. Men zal echter moeten toestemmen, dat men thans der waarheid naderbij gekomen is, zoo wel door de bijgebragte voorwerpen, als door andere waarnemingen in de handeling; en, ware dit verzuimd geweest, de verbeteringen zouden zeer onvolkomen gebleven zijn. Er behoorde zelfs eenige stoutheid toe, om de ineengedrongen, verwarde groep op den voorgrond, bij door jaren gewettigde vertooning, uiteen te rukken, om er een meer met het verhaal overeenkomstig tafereel van te maken, waarin wij sraaije groepen aangetroffen hebben. Blijft hierbij, voor strenge berispers, meer te wenschen over, laten zij zich met het gewonnene vergenoegen, in de hoop van door den tijd hunne wenschen welligt geheel bevredigd te zullen zien.
De decoratie van het laatste bedrijf was (zoo als niet anders zijn kon) denkbeeldig. Het slot; tegenover hetzelve een wachthuis; de plaats van het slot, door een' muur met een poortje afgesloten; buiten den muur eene slotbrug, - ziet daar een in den geest van het stuk fraai geheel, waarvan men niets zou willen missen; zelfs de masten der scheepjes, boven den muur uitkomende, deden eene voor het gevoel aangename werking. Het aan Amsterdam zoo eigene, de bron van deszelfs latere grootheid, ontdekte zich hier in de eenvoudiger beginselen; en alles werkte mede, om het geheel belangrijk te maken. - Ja, nu kunnen, nu durven wij beweren, dat, onder de latere volken, geene natie een zoo geheel nationaal stuk bezit; en wij mogen zelfs de hoop niet koesteren, immer iets te zullen aanwinnen, dat voor ons even belangrijk zijn kan.
Wat de uitvoering betreft, hierover zullen wij ons niet uitlaten. Genoeg zij het, te zeggen, dat daaromtrent niets verzuimd is, en de Nederlandsche tooneelisten getoond hebben, den geest van vondel te kennen en te waarderen.
Laten wij dan ook in dit kunstvak onzen eigenen rijkdom schatten! Waartoe vreemden eenen lof toegezwaaid, dien wij onszelven mogen toeëigenen? Laat de verwaten uitspraak van onbevoegde en onbescheidene regters ons niet overbluffen! Hadden deze, door alle tijden heen, niet te veel invloeds gehad, wij zouden sedert vondel's tijden grooter schreden gedaan hebben. Waartoe dus eene niets afdoende veroordeeling, welke,

{==133==} {>>pagina-aanduiding<<}
indien zij niet geheel werkeloos blijve, de geestkracht onderdrukt? Handhaaft het Nederlandsch tooneel niet, zooveel de geest der tijden toelaat, den roem van vroegere tijdvakken? Dat wij ter loops nog eenen blik werpen op den staat van dat tooneel in het algemeen, en wij zullen geene meer bijzondere aanwijzing behoeven.
Terwijl geheel Europa de meest gedrogtelijke voortbrengselen met den grootsten toeloop ziet vereeren; terwijl, op de Parijsche tooneelen, de stukken à grand spectacle elkander verdringen, en de meesterstukken van corneille en racine bij de menigte doen vergeten; terwijl, te Londen, de paarden de hoofdrol spelen, en de werktuigmakers zich uitputten in zinverrukkende vindingen; terwijl de verlichte Duitschers de vertooning van Doctor Faustus bewonderen, - wordt te Amsterdam vondel's Gijsbrecht van Aemstel, tot veertien achtereenvolgende malen, met de meeste zorg uitgevoerd, met den grootsten toeloop vereerd, en met de hartelijkste toejuiching bejegend. In schaduw van vondel, zien wij huydecoper, van merken, nomsz en anderen van tijd tot tijd verschijnen; en wij bejammeren daar slechts bij, dat zij te veel met vreemden verkeerd, en niet altoos dien edelen Vader der Nederduitsche Tooneeldichtkunst in het oog gehouden hebben. Op hetzelfde tooneel zien wij, ja, het valt niet te ontkennen, ook stukken van minderen stempel; maar tevens de beste voortbrengselen der vreemden. Wij zien er al de pracht van decoratiën en kostumen, gepaard met uitgelezen muzijk en danskunst in de Balletten. Wij zien dit alles vereenigd in onzen éénen, eenigen nationalen Schouwburg, en vragen hierbij: welke stad in Europa kan iets gelijks aantoonen? Wij vragen, en met regt: waar, vinnige berispers! waar is dat vreesselijk verval van smaak bij het Nederlandsch tooneel? en, het een met het ander vergelijkende, waar wordt de goede smaak meer gehandhaafd?





{==134==} {>>pagina-aanduiding<<}

De Etna. (*)

- De dag was helder, maar de zon brandde geweldig, en onze muilezels sleepten ons langs ongebaande, glibberige en zandige wegen tegen het gebergte op. Eindelijk zagen wij beneden ons het herbergzame Catania, en de onmeetbare vlakte der zee, welker uiterste omtrek zich langzamerhand naar den gezigteinder scheen te verheffen. Onze vriendelijke huiswaard volgde ons met een rijpaard, dat genoegzamen leeftogt droeg. - De lavavelden zijn zeer vruchtbaar, en uit hunnen zwarten schoot ziet men rusteloos en zonder verpoozing de rijkste zuidelijke plantgewassen te voorschijn komen; weshalve men ook op deze gevaarlijke lavaschors de bloeijendste dorpen van Sicilië vindt, en de derdehalve mijl, die men van Catania naar Nicolosi aflegt, eene onafgebrokene rij van welvarende gehuchten en met vruchten overladene tuinen oplevert. Op meerderen afstand verliest de weg zijne aangenaamheid, en ongeveer een half uur beneden Nicolosi begint reeds het zwarte lavazand het aardrijk in treurgewaad te kleeden. Niet verre van het dorp ligt een diepe uitgebrande krater, die vóór omtrent driehonderd jaren vuur gespuwd heeft. - Tegen den avond kwamen wij te Nicolosi aan, en vonden in het huis van Don mario gemmellaro, Intendant en geneesheer, het vriendelijkst onthaal. Deze zoo beminnenswaardige, bescheidene, en met de rijkste kundigheden begaafde man, is te gewigtig voor den reiziger, om niet iets van hem te zeggen. Alwie, van Catania komende, den Etna bestijgt, moet of in het klooster San Niccolo d'Arena, niet verre van Nicolosi, blijven, of in dit dorp tot de gastvrijheid van den Heer gemmellaro zijne toevlugt nemen, die ook altijd een vertrek voor den reiziger ten beste heeft: wij durven dit laatste veilig aanraden; daar het onderrigt en

{==135==} {>>pagina-aanduiding<<}
de aanwijzingen van dien geleerde, die gedurende vijftien jaren met de innigste belangstelling en oplettendheid den Etna bezocht heeft, onontbeerlijk zijn. Reeds vóór het jaar 1804 bouwde gemmellaro, op eigene kosten, in de nabijheid van den zoogenoemden filozofischen toren, drie vierendeel uurs van den rand des hoogen kraters, eene kleine woning, om den reiziger tegen sneeuw, hagel en onweder te beschutten. Toen een Engelsch officier, Lord forbes, het weldadige dier schuilplaatse ondervonden had, bewoog hij gemmellaro, om, met behulp van zijne landgenooten in eilië, die voor de onkosten zouden inschrijven, het huis merkelijk te vergrooten, en bij hetzelve, tot meerder gemak, eenen stal voor de muilezels en rijpaarden te bouwen. Niettegenstaande deze bijdragen der Engelschen, noemen echter de inwoners van Sicilië dit gebouw het huis van gemmel laro; daar het zeker is, dat zijne eigene bijdragen die der anderen verre overtroffen hebben. Ieder reiziger ontvangt den sleutel van dat huis. Hetzelve ligt niet verre van den lavastroom van 1787, en aan den mond van den krater van 1669, die den kegel des volkaans inslokte. Gemmellaro en zijn getrouwe leidsman antonio barbagallo doorkruisen onvermoeid dezen wonderbaren berg, en de eerste zoude zonder twijfel vrij wat beter dan ferrara, die nooit den Etna beklom, in staat zijn, om ons eene goede natuurlijke geschiedenis van dezen volkaan te leveren. - Na korte rust braken wij tegen half 10 ure 's avonds op, onder het geleide van eenen gids te paard en een' anderen te voet. Wij kwamen, half struikelende, langs eenen hoogstmoeijelijken weg, in den donkeren nacht, de woudstreek gelukkig door, dank zij onze muilezels,
die ons door de verwarde lavaklippen veilig henen voerden. Eindelijk trad de maan te voorschijn en hare bleeke stralen toonden ons in de diepte de onmeetbare vlakte der spiegelheldere zee. Naauwelijks waren wij hierop in de sneeuwstreek gekomen, of de hemel werd aan alle kanten met zwarte stormwolken bedekt, en de doordringende lucht verstijfde ons. Er was geene hoop, om den opgang der zon te aanschouwen, waarom wij zoo rustig voorwaarts gesneld waren; weshalve, daar wij veel ongemaks van de ruwheid des weders leden, wij besloten, in de lavaspelonk, Grotta del Castelluccio genaamd, eenigen tijd uit te rusten. Nadat wij hier een goed ontbijt al tandenklapperende gebruikt

{==136==} {>>pagina-aanduiding<<}
hadden, togen wij, door de onmetelijke lavaässche wadende, verder voort; want de Grotta del Castelluccio ligt nog twee uren beneden den krater. Eindelijk ging de zon in het midden der stormen op, en verlichtte deze verschrikkelijke woestijn. Alle groeijing, de groene mosstruik alleen uitgenomen, had reeds lange opgehouden. Met wolken en damp omgeven, trokken wij nu over witte sneeuwvelden, dan door eene zee van zwarte assche, zonder dat wij meer dan vijftig schreden rondom ons konden zien. Toen wij omtrent duizend schreden van gemmellaro's huis verwijderd waren, begon onze Engelsche reisgezel vreesselijk te stenen, en viel onmagtig van zijn' muilezel in de armen des geleiders. Wij hadden onzen geringen voorraad van wijn, waarmede wij hem hadden kunnen verkwikken, in het lavahol van Castelluccio gelaten; en daar de fijne lucht, en de buitengewone afwisseling van het klimaat, de eenige oorzaak zijner ongesteldheid was, zoude het dwaas geweest zijn, hooger te klimmen; weshalve wij hem met mantels toedekten, en hem naar genoemde grot droegen. Een uur slaaps, en de meer warme en dikke lucht, gaf hem zoo vele krachten weder, dat hij met ons naar Nicolosi konde afrijden. Wij kwamen des namiddags ten 3 ure in dat dorp aan, en verkwikten ons door het goed onthaal van onzen huiswaard en door een' zachten slaap. Toen wij ten 9 ure des avonds ontwaakten, stond het uitspansel in volle pracht en glans boven ons. Oogenblikkelijk was het besluit genomen; de muilezels werden gezadeld; wij gaven onzen kranken reisgezel aan de zorgen van Don mario over, en reden vrolijk naar den rookenden kegel. De nacht was heerlijk schoon; de rook steeg loodregt uit den krater naar den donkerblaauwen hemel op; de gouden sikkel der maan zwom in den reinen ether, en bescheen den vloed. Het hart huppelde van vreugde; wij juichten en zongen. De muilezels klauterden als
steenbokken veilig over de lavaklippen, en spoedig kwamen wij in het binnenste van de woudstreek. - Wij hadden het einde der woudstreek nog niet bereikt, toen een snijdende wind zich op eenmaal verhief, en schielijk in een' vliegenden storm overging. Wij waren geheel verkleumd, en zonder de mantels, met welke gemmellaro's zorgvuldigheid ons voorzien had, zouden wij onder de koude bezweken zijn. Gelukkig, dat wij niet verre van het zoogenaamde Geitenhol waren; eene spelonk, waar brydone,

{==137==} {>>pagina-aanduiding<<}
door een' zwaren val en voetverwrikking, zich genoodzaakt zag, een einde aan zijnen togt te maken. Hier traden wij in. Schielijk flikkerde in dit duistere lavagewelf een vrolijk vuur. Niettegenstaande al het ongemak, dat wij geleden hadden, was deze nacht een der onvergetelijkste onzer pelgrimsreize. Nu en dan scheen de maan door de zwarte wolken, en in de ontzaggelijke diepte zagen wij de zee; boven ons, op verren afstand, steeg de dampzuil statig naar boven; zwarte schaduwen verspreidden zich in ons hol; voor ons stonden de getrouwe muilezels met nedergezonkene hoofden; wij waren rondom het vuur gelegerd, en onder het dak van den voormaals vloeibaren vuurstroom konden wij met den herder van theocritus uitroepen: ‘o Etna! mijne moeder! eene aangename grot bewoon ik in deze holle rots, en wat ik immer droomde, bezit ik.’ - Te middernacht braken wij op; maar de ondoordringbare duisternis en de woedende storm namen op nieuw alle hoop op eene gelukkige uitkomst weg. Na drie uren afmattens, gedurende welke wij in de duisternis, door koude verstijfd, de lavabeddingen opgeklauterd waren, kwamen wij eindelijk bij de grot Castelluccio. Wij kropen tot in het binnenste van de spelonk. Een gering ontbijt herriep onze levensgeesten. Wij hoopten, dat, zoodra de zon meer kracht zoude verkregen hebben, de wolken verdwijnen zouden. In deze hoop legden wij ons zonder vuur ter neder, daar er geene mogelijkheid was om in dat oord eenige brandstof te vinden, en sliepen een paar uren vrij gerust. Ofschoon het nu reeds 's morgens 10 ure was, en de dikke nevel niet wilde verdwijnen, konden wij echter onmogelijk besluiten, voor de tweede maal terug te keeren, zonder ten minste eerst alles beproefd te hebben. Onze aanvoerder, uit vreeze van den weg in den nevel te zullen missen, had weinig lust, om den kegel te bezoeken. Intusschen, daar de wind eenigzins bedaarde, bewogen wij hem, de reis te ondernemen. Wij lieten de
rijpaarden bij het hol, en streefden, midden door de eindelooze zandzee, de stroomende nevelen en de vliegende wolken, rustig voorwaarts, maar niet zonder de grootste inspanning en moeite. Wij waadden tot over de enkels in de asch, terwijl de wolken onze kleederen doorweekten, die echter spoedig wederom bevroren, zoodat wij, even als ijsbeeren, met eene witte korst omtogen waren, en noch onze draperie, noch onszelven bijna meer konden voortslepen. -
{==138==} {>>pagina-aanduiding<<}
Na twee uren van zuren arbeid zagen wij het huis van gemmellaro; en dat gezigt sterkte ons, even gelijk dat van de Kaaba te Mekka de Turksche pelgrims verkwikt. Ongelukkig echter, gelijk men vermoedde, was de deur door reizigers ingeslagen, zoodat alles vol sneeuw en ijs lag, en wij, tot op de huid toe nat van zweet en mist, in dezen ijskelder zonder vuur vreesden te bevriezen; want onder onze zwaar drukkende kleederen, van welke wij ons echter niet durfden ontdoen, konden wij ons roeren noch bewegen. Bij zoodanige omstandigheden was het inderdaad twijfelachtig, of wij krachten genoeg zouden hebben, om den dubbeltop te beklimmen, of de gids bij het ruwe weder den weg zoude vinden, en, indien wij al eens daar aankwamen, of wij alsdan wel eenige belooning voor onze moeite zouden erlangen. Daar wij intusschen met ulysses, toen hij niet meer geloofde ooit zijn vaderlijk huis weder te zien, tevreden waren, indien wij maar den rook konden zien, zoo besloten wij verder voorwaarts te gaan. Wij stegen nu eene wijle tijds langs de sneeuwvelden op, uit welke hier en daar zwarte lavabrokken uitstaken, hetgeen dit oord het aanzien van een uitgebreid en eenzaam kerkhof gaf. Naauwelijks waren wij een vierendeel uurs voortgegaan, of wind en wolken namen in dezelfde mate toe, als onze krachten verminderden; en wij moesten ter tweede male besluiten, om, hoe verdrietig het ook ware, daar wij zoo digt bij den krater ons
bevonden, van ons oogmerk af te zien. Wij keerden ons om, en met wanhopige schreden gleden wij de lavavelden af, om de Grotta del Castelluccio te bereiken, waar wij onze muilezels gelaten hadden. Hoe woest het weder ook was, konden wij echter niet nalaten, het ontzagverwekkende schouwtooneel te bewonderen, hetgeen de wolken, die lange, zwarte schaduwen over de rotsgevaarten verspreidden, ons aanboden. De koude, en de vochtigheid onzer kleederen, belette ons te rijden; wij gingen dus te voet door de woudstreek naar Nicolosi, waar ons de heusche gemmellaro met even zoo veel minzaamheid als deelneming ontving; en, niettegenstaande dezen mislukten dag, bragten wij den avond vrolijk en nuttig door in het gezelschap van dezen kundigen man, die ons het resultaat van zijne reizen mededeelde, en ons veel belangrijks omtrent de regtstandige en horizontale uitbarslingen des volkaans leerde. - Den volgenden morgen ten 7 ure werden wij door de

{==139==} {>>pagina-aanduiding<<}
heldere zonnestralen gewekt; de hemel was rein en blaauw, en uit den Etna klom eene loodregte rookzuil naar boven. Spoedig waren wij reisvaardig, en, niet zonder verbazing van den goeden gemmellaro en alle de Nicolosiërs, binnen het uur opgezeten, om voor de derde en laatste maal ons geluk tegen den vijandelijken volkaan te beproeven. Onder het geleide van den vriendelijken, voorzigtigen en te gelijk kloekmoedigen gids, antonio barbagallo, verlieten wij, te midden van de deelnemendste zegenwenschen dezer regt hartelijke menschen, Nicolosi, en reden, zonder ons eenigzins op te houden, langs de lavabeddingen, door de woudstreek, tot aan het Geitenhol. Onder het vrolijk eikenloof namen wij ons ontbijt. Het liefelijke groen vermengde zich met het blaanw der lucht, en een herder, gelijk theocritus ons dezelve schetst, speelde op zijne schalmei romaneske melodiën, terwijl zijne huppelende geiten op een bloeijend veld, te midden van den voormaals vloeijenden vuurstroom, haar voedsel zochten. De donkerblaauwe zee vereenigde zich met den helderen hemel. Welk een onuitsprekelijk genoegen smaakten wij! De getrouwe muilezels droegen ons behoedzaam naar boven langs het ruwe lavapad. Nu, echter, reden wij, zonder ons op te houden, de noodlottige grot van Castelluccio voorbij, en kwamen eindelijk, doch niet zonder angst en zorgen, daar nu en dan de lucht zich weder wild en woest vertoonde, aan het huis van gemmellaro. Hier genoten wij reeds een gedeelte van het hartverrukkend gezigt, hetwelk ons wachtte; daar de zee en het gansche eiland diep beneden ons zich aan ons oog vertoonden. De zich opeenpakkende wolken begonnen, als legers, die zich ten slag bereiden, in snelle beweging te geraken. Alles, maar bovenal onze ziel, was in onrust. Spoedig hadden wij de sneeuw- en lava-velden achter ons,
en bestegen nu werkelijk, hetgeen ons reeds tweemalen mislukt was, den kegel, langs een ontzettend moeijelijk pad, daar onze voet dikwerf in het bedriegelijke volkanische zand even zoo veel terugzonk als hij zich vooruitzette; maar de blijdschap gaf ons sterke vleugelen. Reeds trokken wij de gele zwavelbedding over; reeds begon de grond onder ons te gloeijen, en uit vele honderden kleine kraters rookte het; de dubbeltop des bergs was nu eens onzigtbaar en in digte wolken gehuld, dan weder zagen wij het verheven doel, daar wij naar

{==140==} {>>pagina-aanduiding<<}
streefden. Eindelijk riep de leidsman, die eenige schreden vooruit was: ‘Ziet hier den hoogsten krater!’ Deze woorden gaven ons nieuwen moed, en binnen weinig minuten stonden wij aan den rand van dien vreesselijken dampketel, wiens gapende mond bergen heeft uitgespuwd, grooter dan de Vesuvius bij Napels en de Brocken in Duitschland. Onverwijld wilden wij in den krater nederdalen; en ofschoon onze gids ons verzekerde, dat zulks op dat tijdstip ondoenlijk was, daar de rook niet regtstandig uit den berg opklom, maar den krater vervulde, zoo was hij echter bereid, de zaak met ons te beproeven. Wij volgden hem een klein eind wegs; maar de dikke en bijna tastbare zwaveldamp omhulde ons weldra als met eenen zwarten nacht, en zoude de sterkste borst hebben doen slikken. Wij klommen toen op den zuidelijken top, en legden ons, als ademloos, onder rook, damp en donder, op den heeten zwavelgrond neder. Het scheen alsof de storm ons in den afgrond wilde slingeren, terwijl de gloeijende asch ons verbrandde en de zwaveldamp ons verstikte. Uit de diepe, met zwarte lava en schitterende sneeuw gevulde dalen, en langs de zee, die als onbewegelijk staal tegen den gezigteinder scheen te leunen, togen onafmeetbare wolken te zamen. Naauwelijks het gebergte genaderd, pakte de wilde orkaan dezelve bijeen, en wierp ze met reuzenkracht tienduizend voeten naar beneden in de vlakte en de zee van Sicilië en Italië. - Hierop begaven wij ons, den krater omtrekkende, naar den noordelijken top, en genoten daar een schouwspel, dat zonder twijfel, in verhevenheid en verpletterende grootheid, alles overtreft, hetgeen de zinnen of de verbeelding der menschen ooit omvatten kunnen. Met bruisend koken vlogen de rookballen uit den krater op, maar werden aanstonds door den woedenden stormwind, die, even als het donderend geschut of het zwaarste klokkengelui,
allen ander geluid verdoofde, onbarmhartig vaneen gescheurd, en met de snelheid des bliksems naar beneden geworpen. De spitse kegel, op welken wij stonden, was met gele zwavel, wit salpeter en zwarte assche bedekt. De zon scheen hoogst zeldzaam door den gelen damp, en gaf aan het tafereel zulk een' vreesselijken en wilden toon, dat men, alleen den naasten omtrek beschouwende, zich niet anders verbeelden konde, of men bevond zich in het gebied van den verschrikkelijken vorst der helsche heerscharen. Overal geraas, woede,

{==141==} {>>pagina-aanduiding<<}
verwoesting, brand en schrik - nergens eenig levend schepsel, zelfs geen grashalm, waaraan de oproerige elementen genade verleenden! En dan de gedachte, dat de volkaan de rook- en vuurkolom, die veelligt uit den diepen afgrond der zee opstijgt, twintigduizend voeten naar boven in de lucht drijft! - Rigt men het oog in de verte, zoo is het, alsof men werkelijk alle koningrijken der aarde aan zijne voeten zage. Overziet men het ontzettend berggevaarte, hetwelk als uit de aarde gesproten is, zoo ontdekt men vele honderden van zijne zonen en naneven, allen in zwartbruin treurgewaad gekleed, als 't ware uit zijnen boezem voortgeteeld. Het driehoekig Sicilie strekt zijne spitsen naar Italië en Afrika uit; terwijl de zee het voorgebergte van Trapani omvloeit. Beneden ons zagen wij de stoute klippen der Eolische eilanden, en Stromboli dampte hevig in het midden der baren. De Neptunische bergen, bedekt met digte bosschen, breiden zich met alle hunne takken over het gansche eiland uit. Oostwaarts zagen wij, als op eene landkaart, Kalabrië, de golf van Tarente, de Iönische zee, kaap Spartisento, en de zeeëngte van Messina. Onmogelijk is het, zelfs een donker denkbeeld van de tallooze, afwisselende en schitterende verwen van hemel, aarde en zee, die het oog verblinden en de verbeelding doen duizelen, in de ziel des afwezenden te verwekken. - Nadat wij twee uren dit onuitsprekelijk schouwspel genoten hadden, daalden wij schielijk af naar het huis van gemmellaro, waar wij het vrolijkst triomsmaal hielden. Vervolgens werden onze muilezels, op last van antonio, door eenen bediende naar de grot Castelluccio gebragt; terwijl wij, met geslotene oogen, aan de hand van onzen
gids, westwaarts tot aan den rand van Val del Bue voortgingen. Deze afgrond, de vreesselijkste, dien onze oogen immer zagen, gevormd door eenen onderaardschen lavastroom, die den berg boven zich door midden scheurde, levert, bij al het verschrikkelijke en woeste, daar zelfs geene enkele plant zich vertoont, duizenderlei verschillende tinten op. Wij wentelden groote lavabrokken naar beneden; maar zij verstoven, eer zij de helft van hunnen weg hadden afgelegd, en wij bemerkten niets van hun nederkomen. De afgrond, dien de Rijn bij Via mala in Graubunderland vertoont, is vriendelijk en bevallig, in vergelijking van dezen. Intusschen daalde de zon in den westeroceaan neder, en wij zagen de reuzenvormige

{==142==} {>>pagina-aanduiding<<}
schaduwen van den Etna zich verscheidene mijlen verre over de blaauwe zee naar Italië uitstrekken, en als eene ontzettend groote piramide tegen den rand des gezigteinders zich verheffen, zoodat het gestarnte op zijnen schedel scheen te flikkeren. - Te middernacht kwamen wij met onze muilezels, die ons in de donkerheid langs de vaneengeretene lavavelden voerden, te Nicolosi aan, waar gemmellaro ons met verlangen wachtte. Opgetogen van vreugde, stortten wij onze blijdschap over in zijn hart. Het was ons niet mogelijk, ons ter ruste te begeven; een groot gedeelte van den nacht bragten wij nog zegevierend met hem en onzen braven antonio barbagallo door.

Beschouwing van het tooneelspel: De onechte zoon, van A. van Kotzebue.

(In eenen Brief aan de Schrijvers van den Tooneelkijker.)

Mijne Heeren!

't Is ontegenzeggelijk, dat zij, die voornemen den verbasterden smaak te verbeteren, welke, naar hun inzien, bij het publiek de overhand heeft genomen, zullen zij in hun oogmerk slagen, allen schijn van eenzijdigheid behooren te vermijden. Ontstaat hieromtrent een eenigzins gegronde twijfel, dan zijn alle pogingen, hoe welmeenend ook aangewend, vruchteloos. Hieraan, echter, komt het velen uwer lezeren voor, dat gij u hebt schuldig gemaakt, onder anderen in het zoo doorgaande verwerpen van verre de meeste stukken van kotzebue; schoon er onder die verworpenen, naar hun oordeel, gevonden worden, die een gunstiger onthaal verdienen. Dit gevoel werd bij velen weder opgewekt, wanneer zij in het IIIde deel, No. II, van uw werk het woord prullarium weder achter den onechten Zoon zagen; en dit veroorzaakte, dat eenigen hunner, waaronder ook ik, het VIde No. van het 1ste deel weder nalazen, om nog eens te zien, op welke gronden dit, zoo het schijnt bij u onherroepelijk, vonnis gewezen was, en werd hierdoor het vermoeden van eenzijdigheid niet weggenomen.
‘Het stuk (zegt gij) het troetelkind van het Amsterdamsch gemeen zijnde, waren de galerijen dan ook dezen

{==143==} {>>pagina-aanduiding<<}
avond opgepropt met aanschouwers, terwijl balcons en loges ledig bleven. De reden nu, waarom hetzelve aan de lagere volksklasse zoo zeer behaagt, is hierin te zoeken, dat de lieden van de groote wereld in hetzelve in een verachtelijk daglicht worden voorgesteld, en de bedelarij, ja zelfs de dieverij, verontschuldigd wordt; iets, dat door velen dier aanschouwers niet weinig wordt toegejuicht.’
Ik moet bekennen, dat ik, dit lezende, verbaasd sta over een zoo roekeloos vonnis, door geboren Hollanders over hunne eigene stadgenooten geveld: mij staat niet voor, immer iets dergelijks gevonden te hebben, en echter heb ik de beste spectatoriale werken in onze tale gelezen. Hoe, mijne Heeren! helt dan de heerschende zucht bij het zoogenaamde Amsterdamsche gemeen, en dus van zoo een groot deel van Amstels burgers, als telkens de galerijen vervullen, over tot bedelen en stelen, of tot het onbetamelijk begunstigen van hetzelve? Neen! nimmer schandvlekte eenig geacht schrijver zijne natie zoo verregaande, zoo onbetamelijk, als gij u hier hebt veroorloofd. In welk licht toch moet een vreemdeling onze stadgenooten beschouwen, wanneer Amsterdammers zelve zulk eene taal voeren?
Het kan zijn, dat balcons en loges op dien avond veelal ledig waren; (de laatste reize, dat het sluk vertoond werd, waren ze het niet:) maar doet dit iets af tot de waarde of onwaarde van eenig tooneelspel? Gij zelve hebt geklaagd, dat bij het vertoonen van Alzire de voornaamste plaatsen ledig waren gebleven, en dat bij het optreden van eksters en honden de schouwburg vol was. En ziet men niet veeltijds, dat bij het geven van eene Arlequinade balcons en loges bezet zijn? Nog iets: Zoudt gij waarlijk van oordeel zijn, dat aldaar voornamelijk de meestbevoegde keurmeesters van het ware, echte schoon, in dit vak van kunsten, gevonden worden? Voorheen, zelfs eene halve eeuw vroeger, werd dit sterk betwijfeld. Raadpleegt hierover eens met uwen ouden Heer; die zal u kunnen zeggen, hoe men in zijnen jongen tijd hierover dacht.
Voorts zegt gij, dat de lieden van de groote wereld, in den onechten Zoon, in een verachtelijk daglicht worden voor gesteld. Waarlijk! noch ik noch velen uwer lezeren hebben het er in kunnen vinden, of het moest zijn in 't geen Frederik tegen zijnen vader zegt: doch hierover nader. Gij zult

{==144==} {>>pagina-aanduiding<<}
er toch niet mede bedoelen eenen Graaf van der Mulde: want zulke soort van wanschepsels zal de autheur, die zijne natie zeer goed kent en in de groote wereld leeft, er wel onder gevonden hebben; en het is hartelijk te wenschen, dat ze in Holland thans niet gevonden worden. Voorheen waren ze er voorzeker: men ziet uit de lijst der door u opgegevene oorspronkelijke stukken, als: De belagchelijke Jonker van bernagie en De Hagenaar te Enkhuizen door hartsink, gelijk ook in den verwaanden Hollandschen Franschman door Nil volentibus arduum, dat zulk gebroed ook alhier bestond.
Verder zegt gij, dat de autheur te zeer was ingenomen met de grondstellingen der Fransche omwenteling, hetgeen in dit stuk onder anderen zoude doorstralen. Velen zijn van oordeel, dat die grondstellingen, op zichzelven beschouwd, zoo kwaad niet waren, maar dat men er geheel van is afgeweken: doch, dit in 't midden latende, zoude men nog moeten bewijzen, dat hij een overdreven voorstander der omwenteling zelve geweest is; men leze nu slechts de Kinderen mijner luimen, in die warme dagen door hem geschreven, en daarin de vertelling, getiteld: De lange Hans, of de Regten van den Mensch, een vrijheids-Roman, en men zal weldra overtuigd worden, dat zijne denkbeelden over de vrijheid alles behalve overdreven waren. Gij doet hem echter daarin regt, dat hij een der moedigste tegenstanders van den Korsikaanschen nero was. ‘Door zijne schriften (zegt gij) werden Moskou's inwoners aangezet, om dat grootmoedig offer van vaderlandsliesde te volbrengen, waarvan geen voorbeeld in de nieuwe geschiedenis voorhanden is; hij was eene der oorzaken van die heilige geestdrift, waarmede de edele Duitschers ontvlamd werden, en waardoor zij hunne vijanden verdreven en vernielden.’
Wel nu! een man, die, terwijl het gevaar niet alleen nog aanwezig, maar zelfs in volle kracht was, zich zoo verre durfde wagen, verdiende, al ware hij ook eenigermate schuldig geweest, met toegevendheid, ja zelfs met achting, evenredig aan de uitstekende diensten, niet alleen aan zijn vaderland, maar zelfs aan geheel Europa bewezen, behandeld te worden. Het ware te wenschen geweest, dat wij Hollanders ook op vele dichters van dien echten stempel konden roemen. 't Is waar, een aantal onzer zonen van Apollo zongen voor

{==145==} {>>pagina-aanduiding<<}
alle mogelijke groote en kleine omwentelingen, sedert een aantal jaren alhier voorgevallen, daarna voor den Franschen Koning, vervolgens voor den Keizer, en eindelijk voor onzen geliefden Monarch. Zoo zij al de opregtheid der duive niet mogten hebben, voor 't minst hadden zij de voorzigtigheid der slange. Zij wachteden met behoedzaamheid, tot dat de omwentelingswind, die den voorgaanden opvolgde, daar was, en een tijdlang doorwoei, om verzekerd te zijn, dat de windwijzer eene poos zoo zoude blijven staan. Dan vatteden zij met eene heilige geestdrift de lier; eene geestdrift, welke het mij (die door de Zanggodinnen zoo stiefmoederlijk behandeld ben, dat zij mij nimmer eenen dronk uit de hengstebron hebben aangeboden) onmogelijk is naar waarde te beschrijven! Ja, zij zongen steeds ter eere van de partij, die boven dreef. 't Is waar, enkelen waagden zich, toen het gevaar nog aanwezig was; maar dezen hadden ook nimmer den Moloch, voor welken zulk een aantal kinderen van hunne landgenooten door het vuur hebben moeten gaan, vrijwillig eenig offer gebragt.
De verdere beoordeeling van het stuk, welke gij hierop laat volgen, is in algemeene bewoordingen en zeer oppervlakkig. Gij zegt: ‘Frederik Butcher is een dolleman, die, in plaats van zijne moeder te helpen, haar ten hoogste, door zijne struikrooverij, zoude ongelukkig maken, indien niet bij toeval Frederik in den man, dien hij had aangerand, zijnen vader ontdekte. De taal, die Frederik tegen zijnen vader voert, is allezins ongepast; en de episode van Amalia's liefde voor Eerman is zeer vervelend voorgesteld. Het is voorts met vele uitdrukkingen vervuld, die aanstootelijk en schadelijk voor de zeden zijn: men moest daarom deze en alle voorstellingen van het tooneel verbannen, die zulke gevaarlijke grondstellingen in zich bevatten.’ Die voor de zeden zoo aanstootelijke en schadelijke uitdrukkingen, welke er in zouden gevonden worden, hebt gij niet aangewezen, en aan het karakter van Frederik Butcher is geen regt gedaan. Door de verdrukte moeder, die wegens den vloek haars vaders, in zijn uiterste over haar uitgesproken, nog jammert, regtschapen opgevoed, is die vurige jongeling, niet door de weelde vertroeteld, die in het veld is geweest en kruid heeft geroken, te regt met eene kinderlijke liefde ingenomen voor die deugdzame vrouw. Hij kan haren ver-
{==146==} {>>pagina-aanduiding<<}
leider, alschoon zijn vader, niet anders beschouwen dan als een' moedwilligen verderver van hare en zijne eigen eer, die, na zoo een schelmstuk, haar aan 't ongeluk heeft overgelaten, zich noch over 't lot der moeder, noch over dat van zijnen zoon bekommerende. Immers is de waarschijnlijkheid geheel tegen den Baron. Vanwaar toch zoude Frederik hebben kunnen weten, dat deze, door wroegingen verscheurd, edoch vrij laat, na verloop van vele jaren, nu alle pogingen aanwendt om moeder en kind op te sporen? Dit alles in 't oog houdende, zijn de uitdrukkingen, welke hij tegen
eenen in schijn zoo onnatuurlijken vader bezigt, waarlijk niet ongepast. Tegen zoo een' verharden zondaar moet vooral geen zachter taal gevoerd worden.
De verontschuldiging van het stelen dient door hem, die juist wil oordeelen, ook wél in verband gebragt te worden met het geheel. Neemt hij voor, tot onderhoud zijner moeder, te bedelen? te stelen? te rooven? Neen, hij wil den dienst verlaten; hij wil voor haar arbeiden. Het toeval, dat haar overkomt, noodzaakt hem, om in hare behoeste voor het oogenblik te voorzien; er is geen ander middel voor hem open. Het bedelen was voor hem iets geheel ongewoons; niet slagende, wordt hij wanhopend, en dit brengt hem tot den onbedachten stap, om door geweld te verkrijgen, wat door de ootmoedigste bede niet te verwerven was.
De zielangst, die hem verscheurt over het rampzalig lot der zoo beminde moeder, doet hem zulk eene, anders ongepaste, taal in de gevangenis voeren. De predikant, die, door het geheele stuk heen, eene waardigheid ten toon spreidt, welke den aanschouwer voor hem, en in hem voor zijne gansche orde, met eerbied vervult, - die man, die het menschelijk hart grondig kent, redetwist met den gevangene niet; hij ontwaart, en te regt, dat dit in zulk eenen toestand niet alleen vruchteloos is, maar zelfs eene tegenstrijdige uitwerking zoude te weeg brengen; hij biedt hem gevolgelijk zijne vriendschap aan, wil in nadere kennis komen, om dan aan deszelfs denkbeelden eene andere en betere rigting te geven.
Hij, die het stuk uit dit gezigtpunt beschouwt, (en ik geloof, dat dit het eenige is, waaruit het beschouwd moet worden) zal ras overtuigd worden, dat deze zoogenaamde verdediging van de dieverij even zoo weinig de begeerte zal

{==147==} {>>pagina-aanduiding<<}
opwekken, om roovers op de publieke wegen te worden, als het zien van eenen zelfmoord, in zoo vele geroemde treurspelen voorkomende, den aanschouwer, uit den schouwburg komende, lust zal doen krijgen, om dadelijk in het water te springen, of zich met eene pistool de hersens uit het hoofd te schieten. Maar, zoo de Vader der Nederlandsche Dichtkunst waarheid sprak, toen hij schreef:

Zoo leert men door het spel nog deugd in ledigheid. 

dan zal menig ligtzinnig en in de groote wereld levend jongeling, die nog niet geheel bedorven is, den onechten Zoon ziende vertoonen, welligt terugkomen van een helsch voornemen, gesmeed om de eer van een deugdzaam meisje te belagen, dat, schoon slechts van geringe geboorte, in de oogen van zijnen en haren grooten Maker, eene even gelijke, zoo niet hoogere, waarde heeft.
Gij zelve hebt, bij de beschouwing van Rhadamistus en Zenobia, na het optellen van groote gebreken, (en zelfs hebt gij ze nog niet alle aangewezen) beweerd, dat een werk niet naar de gebreken, maar naar de schoonheden, die er in zijn, moet beoordeeld worden. Wel nu, mijne zeer geleerde Heeren! een aantal uwer lezeren, waaronder ook ik mij gaarne rangschikke, zijn zwak genoeg van oordeel, om den onechten Zoon wel voor geen volmaakt stuk te houden, (dat zij verre!) maar voor een tooneelspel, waarin oneindig meer goeds is, dan gij er in zegt gevonden te hebben, en uit dien hoofde overwaardig om ten tooneele te worden gevoerd. Gaarne, echter, zullen wij ons van het tegendeel laten overtuigen; maar niet door magtspreuken. Gij zult ons toch wel zoo veel regt doen van te vertrouwen, dat wij voor overtuiging vatbaar zijn. Verlicht ons dan met uw meerder en scherpzinniger verstand, zoodat de onechte Zoon ook bij ons met regt bestempeld worde met het woordeken prullarium!
G.

PS. Achter No. X van het IIde deel van den Tooneelkijker is eene lijst geplaatst, zekerlijk naar uw inzien van de beste uit het groot aantal der oorspronkelijke stukken, in onze taal voorhanden, ten bewijze dat het aan geene goede oorspronkelijke tooneelspellen ontbreekt, alle waardig om ver-
{==148==} {>>pagina-aanduiding<<}
toond te worden. Er zijn echter onder uwe lezers, die hieromtrent gemoedelijke twijselingen voeden. Om dit vermoeden weg te nemen, stelt dan zoo wel de reeds uit deze lijst ten tooneele gevoerde stukken, als andere, die nog niet vertoond zijn, bij voorbeeld: De Vrijer in de kist, De wanhebbelijke Liefde, Quincampoix, De gewaande Advocaat, enz. eens tegen den onechten Zoon, en doet het hemelsbreede onderscheid zien; want het zoude immers te bejammeren zijn, dat men van u konde zeggen, slechts vreemde monsters verworpen te hebben, om zulken, die op eigen' grond geteeld zijn, in derzelver plaats op te voeden!

Naberigt.

De reden, waarom gij dezen brief niet wildet plaatsen, en zelfs u veroorloofdet de wedergave te weigeren, kan ik niet bevroeden. De voorgegevene doet niets af; immers verwekt het een niet geheel ongegrond vermoeden, dat gij zwarigheid vindt, het daarin voorkomende te wederleggen. Hoe het mogelijk zij, dien brief voor eene lofrede aan te zien, is mij nog onbegrijpelijker: tot zoo iets gevoel ik mij niet berekend, en ik heb mij daarom nimmer bezondigd, door eene poging aan te wenden er eene te vervaardigen. Maar, indien het waarlijk uw doel zij, den lezer te overtuigen van de regtmatigheid uwer pogingen, om den onechten Zoon van het tooneel te verbannen, waarom dan geen gegronder redenen gegeven? Gij waart verzocht, om, met uw meer verlicht oordeel, ons van dwaling terug te brengen, en - gij scheept ons met eene magtspreuk af.
Over de waarde der stukken, in mijn PS. vermeld, had ik mij in 't geheel niet uitgelaten: alleen was de wensch, dat gij de voortreffelijkheid van dezelven boven den onechten Zoon zoudt aanwijzen; en de reden hiervan was deze: Gij hadt het stuk van kotzebue van den zedelijken kant beschouwd; gij scheent bevreesd, dat een goed deel der bevolking van Amsterdam, immers van die, welke de vertooning er van bijwoonde, op ééns het roovers- of bedelaarsambacht zoude aanvaarden; en - gij zelve prijst een blijspel aan van langendijk, Het wederzijdsch Huwelijksbedrog, waarin op één na al de vertooners pesten der maatschappije mogen genoemd worden!
De held van dit stuk, welks vernuftige bewerking wij overigens ongekrenkt laten, schoon een Edelman, is een

{==149==} {>>pagina-aanduiding<<}
vaische speler; en het doet hem leed, zijn' waard niet duchtig bestolen te hebben. De knecht is bovendien nog een deserteur en een paardendief, en heeft, volgens de toenmaals bestaande wetten hier te lande, dubbel de galg verdiend. Moeder en dochter, ook adelijke dames, spannen op de listigste wijze zamen, om een' in hunne verbeelding rijken Edelman in het net, en door vertoon van pracht ten huwelijk te verkrijgen. De broeder van deze adelijke familie, een Kapitein, de uniform, die hij draagt, en zijne afkomst onwaardig, heeft reeds op gelijke wijze zijne gade bedrogen, en dit is hem volkomen gelukt. De dichter doet, wel is waar, der anderen oogmerk mislukken, maar laat hen overigens ongestraft.
Dit nu was het, dat ik gaarne door u, die zich als herstellers des goeden smaaks hebt voorgedaan, had zien oplossen; te meer, daar het stuk in quaestie op uwe aanbeveling ten tooneele is gevoerd. Dit laatste, mijne Heeren, moogt en moet gij zelve bij de natie verantwoorden, en zult, hoop ik, begrijpen, dat zulks door geene magtspreuk is af te doen. - Voorts neem ik de vrijheid, u te verwijzen tot hetgene de Prins der thans levende Nederlandsche Dichters, in het IIde deel zijner Treurspelen, bl. 150, nopens langendijk schrijft. Gij kunt, zoo gij zulks verkiest, dit geschil verder met den Heer bilderdijk uitmaken.
Nog iets, ten besluite: Hoe kondet gij immer den inval krijgen, een stuk als dit aan te bevelen? Gij, die zoo ijverig, door uw gansche werk heen, de zoogenoemde bevoorregte standen in uwe hooge bescherming neemt! Hoe ligtelijk zoudt gij nu het door u zoo laag geschatte Amsterdamsche gemeen, 't geen de galerijen in den schouwburg bezet, op de gedachte kunnen brengen, dat er in deze beschaafde en verlichte eeuw nog adelijke booswichten bestonden! Onzen langendijk is dit ligter te vergeven: hij, in eene republiek geboren en zeer eenvoudig opgevoed, konde zulke denkbeelden voeden; hij was slechts een burgerman, behoorde, wat zijnen stand in de maatschappij betreft, tot die klasse van Amsterdams ingezetenen, welke in den schouwburg plaats op de galerijen nemen, had zichzelven, als 't ware door zijn aangeboren genie, tot die hoogte onder de vaderlandsche dichters verheven leefde door zijne vlijt, en had dus de eer niet, een Koninklijk ambtenaar te zijn!





{==150==} {>>pagina-aanduiding<<}

Aan ouders, bij het verlies van geliefde huwelijkspanden.


Kent, ouders! kent ge een hooger vreugd, 
Dan als ge, in 't lenteschoon der jeugd, 
Uw kroost gelukkig ziet en door Gods gunst bejegend? 
Neen - nimmer werd u, op deze aard, 
Voor 't hart, een reiner vreugd bewaard, 
Dan als Gods liefde uw' echt met dierbre telgen zegent. 
 
Waar is 't ontaarde vaderhart, 
Dat, zonder wroeging, zonder smart, 
Voor al wat de aarde biedt zijn telgen prijs zou geven? 
Wie kocht zijn' rijkdom ooit zoo duur? 
Wie schond zoo 't heiligst der natuur, 
En vloekte niet, in 't eind, zijn diep rampzalig leven? 
 
Neen - kindren zijn de grootste schat, 
De grootste, dien deze aard bevat; 
't Zijn heilgeschenken Gods, des levens schoonste bloemen. 
o, Bij 't bezit van zulk een goed, 
Wat voelt dan 't ouderlijk gemoed, 
Wat voelt het bij een vreugd, nooit naar waardij te roemen! 
 
Waar is de sterfelijke taal, 
Die rijk in schat van woordenpraal, 
Dat ouderlijk gevoel in staat is uit te drukken? 
Waar is de dichter, die 't ons zingt, 
Die uit zijn lier de toonen wringt, 
En klanken schept, gelijk aan 't moederlijk verrukken? 
 
Maar neen - hier mist de kunst haar doel; 
Zij vindt geen woorden, om 't gevoel, 
Dat de ouderborst doorstroomt, in klanken af te malen: 
Wie schetst, in verwen, zwak van gloed, 
Den glans, die 't oosten schittren doet, 
Als Phebus zelf verschijnt in 't goud der morgenstralen? 

{==151==} {>>pagina-aanduiding<<}

Neen, ouders! 't heil, dat u verrukt, 
Wordt door geen beelden uitgedrukt, 
Penseelkunst maalt het niet, geen dichter kan het zingen: 
De reine wellust, dien gij smaakt, 
De vreugd, die uw geluk volmaakt, 
Is voorproef van 't genot in hooge hemelkringen. 
 
Maar, ouders! als ge uw telgen ziet, 
En 's levens zaligheid geniet, 
Denkt dan: dat dierbaar kroost werd ons door God gegeven; 
Hij, die dat kroost het aanzijn schonk, 
Hij schiep in hen een heldre vonk, 
Afkomstig uit de bron van eeuwig licht en leven. 
 
In 't jeugdig ligchaam, schoon van leest, 
Woont een onsterfelijke geest, 
Bestemd voor eedler kring dan 't nietig stof der aarde: 
Hoe waard u 't stoflijk deel ook zij, 
De geest rijst hooger in waardij, 
Hij maakt den mensch tot mensch, en schenkt aan 't leven waarde. 
 
Hecht u dan niet aan 't kleed alleen; 
Ziet door 't verganklijk hulsel heen: 
Of zou hier zelfbedrog den schijn voor 't wezen kiezen? 
Zoudt gij, aan 't zigtbre slechts verkleefd, 
Wanneer uw dierbaar telgje sneeft, 
Dan, bij dat droef gemis, uw' moed en hoop verliezen? 
 
Neen, ouders! ziet gij op uw kroost, 
Op aarde uw wellust en uw troost, 
Denkt dan: dat dierbaar zaad rijpt hier voor beter leven; 
Valt hier de roos in 't bloeijen af, 
Daalt hier het stoflijk deel in 't graf, 
De sikkel van den dood doet nimmer zielen sneven. 
 
De parel aan de koningskroon 
Derft al haar heerlijkheid en schoon, 
Blijft ze, op den grond der zee, in de enge schelp besloten: 
Haar glans en luister, gaadloos rijk, 
Zijn niet bestemd voor 't nietig slijk; 
Haar voegt de diadeem van vorst en wereldgrooten. 

{==152==} {>>pagina-aanduiding<<}

Waarom dan al te bang geklaagd, 
Wanneer het graf het schelpje vraagt? 
De parel wint er bij; haar luister praalt te schooner: 
Dit, minnende ouders! zij de troost, 
Die 't zieldoorgrievend leed verpoost; 
Uw telg, hier zoon van 't stof, wordt dáár een starbewoner. 
 
Voldoet uw kroost, in 't doodlijk uur, 
Den laatsten tolpligt aan natuur. 
Ik wraak uw tranen niet; maar wilt niet hooploos weenen: 
Het zielloos lijkje zinke in de aard, 
De ontboeide geest stijgt hemelwaart. 
Aanbidt, gelooft en hoopt! Op 't scheiden volgt hereenen. 
 
De dood doet slechts het stof vergaan; 
Maar 't eedler wezen blijft bestaan: 
Die troost is in uw druk, o ouders! u beschoren. 
't Gemis, dat gij zoo droef beschreit, 
Vergoedt u eens de onsterflijkheid; 
Gij derft uw dierbren slechts, maar hebt ze niet verloren! 
 
w.h. warnsinck, bsz. 


Naïve trek van een' voorzanger.

(Brief aan een' Vriend, Amst. bij A. Vink.)

Toen Professor lotze, te Harderwijk, onlangs, ter veel geruchts gemaakt hebbende gelegenheid, ter kerke indrong, om den predikstoel tegen Ds. bouman te overweldigen, en met luider stemme zijn protest uitgalmde, was de Voorzanger bezig met het voorlezen uit den CXIXden Psalm. Terstond daarop sloeg hij in zijnen Bijbel matth. XI:12 op, en, zijne taak hervattende, vervolgde hij aldus: Ende van de dagen van Joannis des Doopers tot nu toe, wort het Koninkrijk der hemelen gewelt aengedaen, ende de geweldigers nemen 't selve met gewelt.

C. aan C. (*)


Mijnheer de kampioen voor 't Eskulapen - gild, 
Hoe averegts hebt gij uw pijlen niet verspild! 
Ook u zij 's dokters hulp op 't ernstigst aangeprezen; 
Niet, om van rijmdrift - maar vooral, 
Om van een' overloop van gal 
U, is 't nog doenlijk, te genezen. 
 
C. 






{==153==} {>>pagina-aanduiding<<}

Mengelwerk.

Het oud-Duitsche heldendicht der nibelungen.

Door N.G. van Kampen.

(Vervolg en slot van bl. 116.)

Wij hebben dus gezien, dat het lied der Nibelungen, hoewel met geschiedkundige namen prijkende, en ook eenige daadzaken uit de geschiedenis voorstellende, (b.v. den nijd en twist der beide Frankische Koninginnen fredegonde en brunhild) nogtans, en in bijeenstelling en karakterschildering der personen, en in die der natiën, en in schikking en uitvinding der gebeurtenissen, geheel poëzij is, en verre van de geschiedenis afwijkt. Maar wie is nu de Dichter, die zulk een zamenhangend, zulk een treffend geheel kon leveren? Ik wil u, M.H., met de vele gissingen der Duitsche geleerden hieromtrent niet ophouden; dezelve loopen toch alle op onzekerheid uit; maar zoo veel schijnt zeker te zijn, dat het een Ridder geweest is. De grootheid van ziel en beleefdheid der helden, de geheel tot in kleinigheden toe geschetste ridderzeden, de warme beschrijving van liefde, van feesten, het spaarzame gebruik van godsdienstplegtigheden, het volstrekte gemis der legende, en de verdraagzaamheid der Ridders, voldingen, mijns inziens, het pleit, dat geen monnik, van de wereld gescheiden, uit zijne sombere cel, dit gewrocht, waarin het leven der Middeleeuwen zoo heer-
{==154==} {>>pagina-aanduiding<<}
lijk ten toon gespreid wordt, kon voortbrengen. Dit zal ons duidelijker worden, wanneer wij al de aangestipte bijzonderheden, of de zeden des gedichts, met een' enkelen blik beschouwen.
Het tooneel van hetzelve omvat eigenlijk den loop van den Rijn en dien van den Donau. Aan eerstgemelden stroom ligt nederwaarts het Koningrijk van Nederland, waarvan de edele siegfried de erfgenaam, en Xanten, in het Kleefsche, (eene overoude stad, het Castra vetera van tacitus) de hoofdplaats is. Meer naar boven ligt het Rijk der Bourgondiërs en deszelfs Koningszetel, het aloude Worms. Daarop volgt Zwaben. Langs den Donau zien wij het Markgraafschap Beijeren, hetwelk slechts even, en in geen gunstig licht, voorkomt. Verderop is de Bisschopszetel Passau, mede eene overoude stad, het Patavium der Romeinen. Daarna treedt men Oostenrijk binnen, het Markgraafschap van den edelen rudiger; van Weenen wordt reeds gewag gemaakt; de Markgraaf houdt zijn verblijf in het slot Bechelaren. Nu begint het land der Hunnen, of Hongarijë; welke beide volken, gelijk wij boven zagen, door de oude en toenmalige Duitschers verwisseld worden. De Hongaarsche stad Gran wordt genoemd. Noordoostwaarts liggen Hessen, (vs. 717) Saksenland, en verderop Deenemarken. Hier eindigt de bepaalde aardrijkskunde des dichters, met het tooneel des gedichts.
Uit verdere landen zweven den dichter, even als homerus, slechts duistere en onzekere beelden voor oogen. Zoo is b.v. het Nibelungenland Noorwegen, (vs. 2971) waar siegfried, na eene behaalde overwinning op reuzen en dwergen, eenen grooten schat (de Nibelungen - hort (*)) verovert, en die, vervolgens naar Worms gebragt, door hagen aan chriemhild

{==155==} {>>pagina-aanduiding<<}
ontroofd wordt; voorts Isenland of Islant (IJsland), het land van brunhild, waarheen siegfried en de Bourgondiërs gewapend ter vrijaadje gaan. (Men weet, dat IJsland in de Middeleeuwen een zeer beschaafde en vrij bevolkte staat was, verdeeld in vier gemeenebesten.) Voorts worden ook nog verafgelegene Oostersche landen, zoo als Arabië, Indië, de steden Azagach, Zazamanch, (de laatste omstreeks Babylon of Bagdad) genoemd, voornamelijk wegens derzelver voortbrengselen.
De tijd, zoo als wij boven zeiden, waarop het gedicht voorvalt, is die van attila; doch de zeden zijn niet die der vijfde, maar der dertiende eeuwe, waarop het gedicht waarschijnlijk uit de oude overleveringen in zijnen tegenwoordigen vorm werd gebragt. Wij zien hier toch niet die volstrekt barbaarsche Hunnen, welke de verschrikte Romeinen als geesten des afgronds beschouwden; noch die wilde Duitschers, omtrent dien tijd ter naauwernood aan hunne bosschen ontsnapt; maar reeds eene zekere mate van beschaving, ja van beleefdheid, en geene geringe weelde, eene achting voor de vrouwen, die echter geenszins aan aanbidding grenst, zoo als in de gelijktijdige Britsche en Fransche gedichten, maar in sommige Ridders, zoo als in hagen, nog door de ruwheid der onbeschaafde volken verdrongen wordt; terwijl anderen, gelijk siegfried, gunther, blodelin, om eene vrouw te behagen, de verste reizen en de stoutste avonturen bestaan. Ook ziet men reeds eene edelmoedigheid omtrent onderworpene vijanden, die men met regt in ossian's helden bewondert, maar in de vijfde eeuw nog schaars, zelfs bij de Gotten, aantrof. Gunther heeft, voornamelijk door de hulp van siegfried, eene overwinning op de Saksers en Deenen behaald, en hunne Koningen liudegast en ludger gevangen genomen. Hij verzorgt dezelve met uitstekende menschlievendheid, heet hen welkom, schenkt den gezonden mede en goeden wijn, doet de gewonden verplegen, bezol-
{==156==} {>>pagina-aanduiding<<}
digt daartoe zelfs artsenijkundigen rijkelijk, en verzoekt de genen, die weer naar huis wilden rijden, even als men vrienden doet, nog wat te blijven.
Maar nu raadpleegt gunther siegfried, hoe hij met de beide gevangene Vorsten zal handelen, en is wel genegen, hun aangeboden losgeld, vijfhonderd paardenlasten goud, aan te nemen. ‘Dat ware zeer kwalijk gedaan,’ hervat de held van Nederland; ‘gij zult ze ledig laten heenrijden; en, opdat zij zich wachten, voortaan vijandelijk in uw land te rijden, moeten de beide Heeren hier tot zekerheid u de hand geven.’ Gunther volgt dien raad; ‘hun goud begeerde niemand, dat zij geboden hadden.’ Zeldzame grootmoedigheid! edel vertrouwen! Welk held ware daartoe in onze beschaafde dagen in staat? En was het een denkbeeld van den dichter, welk een ideäal stond dan voor zijne ziel!
Zulk een dichter moest ook vriendschap en liefde kunnen bezingen. Van de eerste hebben wij een aandoenlijk voorbeeld in de sedert zoo slecht beloonde genegenheid van siegfried voor gunther. Deze, nog voor de bovengemelde vijanden vreezende, opent zijn hart voor zijnen gast:

Ja ne mag ich allen liuten diu swaere niht gesagen, 
Diu ich muz togenliche in mine herzen tragen: 
Man sol staeten vriuwenden chlagen herzen not. 
Diu Sivrides varwe wart do bleich unde rot. 
 
Er sprach zu dem chunige: i ne han iu niht verseit; 
Ich sol iu helfen wenden elliu iuwer leit. 
Welt ir vriuwent suchen, der sol ich einer sin, 
Und truw ez wol volbringen mit eren an daz ende min. 


Ik kan aan alle lieden de zwarigheid niet klagen, 
Die ik toch heimelijk moet in mijn harte dragen: 
Doch bij standvaste vrienden ontlast men 's harten nood. 
Toen werd de kleur van siegfried bij beurten bleek en rood. 

{==157==} {>>pagina-aanduiding<<}

Hij sprak tot den Koning: Ik heb u niets ontzeid; 
Tot wering van uw leed ben ik terstond bereid. 
Zoekt gij opregte vrienden, zoo ben ik een daarvan, 
Die tot mijn dood met eer, zoo 'k hoop, u helpen kan. 

Doch was zekerlijk deze vriendschap van siegfried niet geheel onbaatzuchtig. De zuster des Konings, de schoone chriemhild, was de zeilsteen, die dezen sterken degen (*) aantrok. - Geen wonder!

Nu gie diu minnechliche, also der morgen rot 
Tut uz den truben wolchen; do schiet von maniger not 
Der si da trug im herzen, und lange het getan; 
Er sach diu minnechlichen nu vil herlichen stan. 
 
Sam der liehte mane vor den sternen stat, 
Des schin so luterliche ob den wolchen gat, 
Dem stunt si nu geliche vor meniger vrowen gut; 
Des wart da wol gehöhet der zieren helden der mut. 


Daar ging die minnelijke, gelijk het morgenrood 
Doet uit de droeve wolken; haar komst verdreef den nood 
Van die haar droeg in 't hart, en lang dit had gedaan; 
Men zag die minnelijke nu zeer heerelijk staan. 
 
Gelijk de lichte mane voor de starren staat, 
Wier schijn zoo louterlijk omhoog de wolken gaat, 
Dien stond zij daar te prijken voor vele vrouwen goed; 
Dus werd wel zeer verhoogd der ed'le helden moed. 

Doch ik zou u deze geheele rhapsodie (vergunt mij, dit woord, voor het thans minder gepaste avanture, te gebruiken) moeten voorlezen, wilde ik u den rijkdom, niet der verbeelding, maar van het hart onzes edelen dichters slechts eenigermate doen kennen. Het opschrift daarvan is: ‘Hoe siegfried chriemhild eerst zag;’ en een natuurlijker, eenvoudig-schooner tafereel van de eerste ontmoeting eener geliefde zal men bezwaarlijk elders ontmoeten. Het is merkwaardig, dat

{==158==} {>>pagina-aanduiding<<}
de meeste der anders zeer dun gezaaide vergelijkingen juist hier gevonden worden. Twee derzelve hebben wij zoo even gezien; de derde teekent ons den Zwabischen dichter bij uitstek gevoelig voor het schoon der natuur in de lente. ‘Toen hij zijne geliefde de hand gaf, genoot hij meer vreugde, dan men genieten kan in den tijd van den zomer, in de dagen van Mei.’ (vs. 541 en verv.)

Tot al wat men begon, daartoe was hij bereid; 
Hij droeg in zijne zinnen een minnelijke meid, 
En dit was eene vrouwe, die hij nog nimmer zag; 
Zij maakte vaak in stilte van hem zeer goed gewag. 

Hoe gaarne vertoefde ik nog langer bij dit bekoorlijk onderwerp, hetwelk ons de ware, echte galanterie der Middeleeuwen in zulk een treffend licht vertoont!

Wat ware (zegt ortwin) 's mans genoegen, wat doet hem vreugd aanschouwen, 
Behalve schoone maagden en heerelijke vrouwen? 

Dan, ik moet mij bekorten; zeggen wij dus nog een woord van de feesten, de godsdienstige denkwijze en het wonderbare der Nibelungen.
Bij bruiloften en andere feestelijke gelegenheden (hoogtijden) spreiden de Koningen en Vorsten eene ongemeene pracht en weelde ten toon. Na de overwinning op de Saksers en Deenen viert men in Bourgondië een feest, waarop tweeëndertig Vorsten en meer dan vijfduizend personen verschijnen; waarop zich de schoone Vorsten om strijd versieren; waarop men met goudroode zadels, sierlijke schilden en heerlijk gewaad aan den Rijn komt. (Zelfs de gekwetsten in hunne bedden moeten door deze heerlijkheid de bitterheid des doods vergeten.) De maagden, mede ten feest genoodigd, zoeken edel gewaad, armringen, borduursels (borten) uit de kabinetten (schrinen) vs. 1079. 1081-1120. Chriemhild draagt juweelen (1141); zelfs Ridders hebben edel-
{==159==} {>>pagina-aanduiding<<}
gesteenten uit Indië. (1625.) ‘Chriemhild, de zeer heerlijke meid, snijdt zelve de Arabische zijde, wit als sneeuw, en die van het goede Zazamanch, groen als de klaver, waarin men steenen voegde.’ (1461-1464.) De allerbeste zijde uit Marocco en Lybië, die Koningskinderen dragen, wordt ook ten toon gespreid. De Ijslandsche maagden staan met een sneeuwwit gewaad voor het venster. (1581.) Op een' anderen tijd, dat chriemhild en brunhild, met echt vrouwelijke ijverzucht, elkander het schoonste gewaad, gelijk de schoonste mannen, betwisten, dragen drieënveertig dienstmeiden van chriemhild schitterende vellen, gewrocht in Arabië. (3345.) Men heeft ook bij de Hunnen beddelakens van hermelijn, en zwarte sabelvellen. (7338.)
Meer voorbeelden van eene grootere en uitgezochtere weelde, dan gewis in de vijfde eeuw bij de Hunnen en Bourgondiërs plaats had, en die dus uit des dichters tijden zijn overgenomen, verbiedt de tijd ons te melden. Aan den anderen kant moet ik erkennen, dat, zod in geen mij bekend heldendicht der oudheid of Middeleeuwen zoo veel edelmoedigheid door enkele helden wordt ten toon gespreid, ook een tooneel in hetzelve voorkomt, hetwelk in barbaarschheid zijne wedergade niet kent, en in den eigenlijksten letterlijken zin bloeddorstig is boven mate. Het was in het heetste van den strijd, eer nog rudger het schild had opgeheven; vrouw chriemhild heeft de ridderzaal, waarin de Bourgondiërs berend zijn, doen in brand steken; de vreesselijke hette van den brand, met bloedverlies gepaard, verwekt bij de Ridders den geweldigsten dorst.

Daar sprak toen een der helden: Ons toeft een wisse dood 
Van rook en ook van hette; dat is een wreede nood. 
Mij doet bij vinnig schroeijen de dorst zoo grimme pijn, 
Dat ik hier zonder strijden te jammerlijk verkwijn. 
 
Nu sprak de Ridder hagen: o Ed'len vol van moed! 
Hem, wien de dorst doet kwijnen, die drinke hier dit bloed: 

{==160==} {>>pagina-aanduiding<<}

Dat is in zulk een jammer veel beter nog dan wijn; 
Het moet voor drank en spijze ons nu vergoeding zijn. 
 
Als daarop een der Ridders een' dooden vijand vond, 
Zoo bond hij zijn vizier af, en knielde bij de wond, 
Begon alstoen te drinken van 't heet en vloeijend bloed; 
Hoe ongewoon dit ware, het dacht hem wonder goed. 
 
Nu loone u God, Heer hagen! zoo sprak de moede man, 
Dat ik naar uwen rade thans weder strijden kan. 
Zeer zelden werd geschonken te huis mij bet're wijn. 
Kom ik den strijd te boven, 'k zal u genegen zijn. 

Bij zoo vele eigenschappen van het heldendicht, zou men verwachten, vooral ook in die tijden, het wonderbare met ruime handen door hetzelve verspreid te zien. Dit is echter niet het geval. Behalve siegfried's onkwetsbaarheid, zijne nevelkap (tarnchappe), waardoor hij zich onzigtbaar weet te maken, even als aeneas te meermalen bij de dichters daarin verborgen wordt, - behalve zijne wonderbare verrigtingen in het land der Nibelungen, is er slechts ééne plaats, waar de werking van bovenmenschelijke wezens onmiddellijk voorkomt. Bij den overtogt, namelijk, der Bourgondiërs of Nibelungen (welke dezen naam van den geroofden schat aannemen) over den Donau, hoort hagen van de waternimfen (wijze vrouwen), aan welke hij het gewaad ontneemt, zijne lotgevallen bij de Hunnen, (even als, bij homerus, menelaus bij proteus de zijne verneemt;) slechts één man, 's Konings kapellaan, zou behouden blijven: hagen werpt dezen in den stroom, om de voorspelling te logenstraffen; doch hij komt behouden over, en nu wanhoopt ook hagen aan zijne gelukkige t'huiskomst, en wacht den dood. Het is ook merkwaardig, dat hier geenszins het geloof aan heiligen, deze Ondergoden der Middeleeuwen, voorkomt, maar overal God alleen wordt aangeroepen, b.v. vs. 7437-7464, waar de Ridders kort vóór hunnen dood nog ter misse gaan, en hagen hen vermaant, ‘den rijken God hun leed te klagen.’

{==161==} {>>pagina-aanduiding<<}
Hiermede paart zich eene, vooral in die tijden, hoogst opmerkelijke bijzonderheid: de Christelijke chriemhild huwt den Heidenschen etzel; de Christelijke Duitschers en Heidensche Hunnen haten elkander niet om den Godsdienst; zij eten aan éénen disch, drinken uit éénen beker, scheiden zich alleen bij het ter kerke gaan van de Christenen, en zouden, zonder chriemhild's wraakzucht, als de beste vrienden uiteengegaan zijn. Geen zweem van Godsdiensthaat misvormt dit gedicht: een zeldzaam verschijnsel in eene eeuw, die de oprigting der Inquisitie zag! Ook wordt nergens gewaagd van de Sarracenen, waarmede in den aanvang der dertiende eeuw, toen het lied waarschijnlijk het eerst in zijn' tegenwoordigen vorm werd gezongen, geheel Europa zich bezig hield. Hier erkent men de getrouwheid des zangers aan de liederen, die hem de grondstof tot het zijne geven; terwijl nogtans, aan den anderen kant, misschien, door de opzettelijke verlaging der Hunnen beneden de Christenen, de latere dichter ten doel had, zijnen geloofsgenooten een riem onder 't hart te steken tegen de Tartaren, die alstoen geheel Europa met schrik en ijzing vervulden. Ook komt de dichter der dertiende eeuwe (reeds zoo beschaafd door de kruistogten) duidelijk te voorschijn in zijne onderstelling der schrijfkunst (5697, 9041) en de vergelijking van siegfried met een beeld op parkement. (1157.) Onder de fraaije kunsten ziet men vooral de muzijk op den voorgrond. Gelijk bij homerus de zangers lieden van aanbelang ten hove zijn, zoo als de man, wien agamemnon de hoede van klytemnestra vertrouwt, (Odyss. III vs. 267.) zoo laat ook etzel
de broeders van chriemhild door twee vedelaars of speellieden ten hove noodigen, en de dappere volker is zelf een speelman, zoo als wij gezien hebben.
De gemeenschap van muzijk en poëzij doet u gewis reeds vermoeden, dat de dichterlijke uitdrukking in dit lied aan den grootschen inhoud en de edele of krijgshaftige gevoelens zal beantwoorden. En inderdaad vindt

{==162==} {>>pagina-aanduiding<<}
men hier reeds eene beschaving van stijl en voordragt, die, volgens de eenparige getuigenis van alle bevoegde kunstregters, zoo min in de andere fabelkringen als in het heldenboek te vinden is. Reeds de weinige proeven, die ik zoo letterlijk mogelijk, behoudens het rijm, heb trachten over te brengen, zullen u daarvan eenigzins overtuigd hebben; schoon de, voor mij althans, onnavolgbare naïveteit van het oorspronkelijke daaruit geheel is verbannen. Deze naïveteit is een kenmerk des gedichts, 't welk het met homerus gemeen heeft, bij wien het voor 't overige, in muzikale welluidendheid, in rijkdom van denkbeelden, in keurigheid van beschrijvingen, verre te kort schiet, en vooral bij hem achterstaat in overvloed van dichterlijke beelden, waaraan het Nibelungenlied zelfs zeer arm is, hoewel de weinigen, die er in voorkomen, zeer schoon en juist zijn. De toon is afwisselend, niet zoo doorgaand statig als virgilius, noch zoo onophoudelijk treurig als ossian, maar beantwoordt volkomen aan den aanhef:

Uns ist in alten maeren wunder vil geseit; 
Von helden lobebaeren, von grozer arebeit, 
Von vreuden und hochgeziten, von weinen und von chlagen, 
Von chuner rechen strite muget ir nu wunder horen sagen. 


Ons is in oude maren wonder veel gezeid; 
Van loffelijke helden, van zwaren arrebeid, 
Van vreugd en hooggetijden, van weenen en van klagen, 
Van stoute ridderstrijden kunt gij nu hooren wagen. 

In eene vrolijke stemming wordt het hei! aangeheven, 't welk wij terstond in siegfried's geschiedenis tweemaal vinden (vs. 84 en 88.) Dus worden ook de feesten en maaltijden met eene zekere dartelheid beschreven. In het slaggewoel, daarentegen, heerscht niet alleen hooge ernst, maar ook, gelijk wij zoo even zagen, wreedheid en bloeddorst. De toon gaat meermalen, zoo als in homerus, tot bijtende ironie en schimp over. Dus zegt de moedige speelman tot de Hunnen, aan

{==163==} {>>pagina-aanduiding<<}
welken chriemhild de grootste beloften gedaan had, wanneer zij haar hagen's hoofd zouden brengen: (vs. 8192-95.)

De mannen, die zoo schandelijk hier eten 's Vorsten brood, 
En hem nu laten zwichten in d' allergrootsten nood, 
Die zie ik hier zoo talrijk, en toch zoo bevend staan, 
En willen toch zeer stout zijn, met smaadheid overlaan. 

Ook verschijnt, te midden der blijdschap, der feestvreugde zelfs, als 't ware eene waarschuwende hand aan den muur, die de toekomstige rampen voorspelt. Reeds in den aanvang der liefde van siegfried en chriemhild, (vs. 1209-12.) terwijl de schoonfte hoop beiden aanlacht, galmt de verschrikkelijke stem ons tegen: Sedert werd van haar gescheiden de voortreffelijke man. Nog sterker blijkt dit contrast in de laatste reis, die siegfried met zijne vrouw en ouders naar Worms ten hove doet, (vs. 3125 en verv.) waar hij verraden werd.
Doch mij dunkt, ik hoor reeds de vraag: Waartoe zoo lang vertoefd bij een werk, dat toch geen nationaal dichtstuk is, maar alleen tot Duitschland behoort? Doch, behalve de roemrijke vermelding van siegfried, de hoofdpersoon van het eerste deel des gedichts, als held van Nederland, zal ook de taal van het werk een nieuw bewijs opleveren voor de oudheid onzer moederspraak. Dat het werk in Opper-Duitschland gedicht en gezongen zij, blijkt deels uit de handschriften, die alle in Bibliotheken van het zuidelijk Duitschland of Zwitserland zijn gevonden, deels uit de bijzonder naauwkeurige vermelding van steden aan den Bovenrijn en den Donau, deels eindelijk uit de taal zelve, waarvan eene menigte uitdrukkingen nog alleen in Opper-Duitschland gevonden worden; zoodat dit punt bij deskundigen thans voldongen is. Doch, te midden dezer Opperduitsche taal, vindt men niet alleen eene groote menigte woorden, die thans in de nieuwere Hoogduitsche taal zijn verloren gegaan, en in de Neder-
{==164==} {>>pagina-aanduiding<<}
duitsche nog alleen gevonden worden, maar de zamenstelling van woorden en volzinnen is vaak geheel ederduitsch, vooral zoo als hetzelve in den gemeenzamen omgang gesproken wordt. Vergunt mij, u dit door eenige voorbeelden te doen blijken. Chunne, kunne, wordt gebezigd voor geslacht, (doch niet juist mannelijk of vrouwelijk, vs. 7729.) Gram, op de Nederduitsche wijze voor toornig, niet op de Hoogduitsche voor verdriet, (7753.) Chiesen, verkiezen, in 't Hoogduitsch nog wel in gebruik, doch zeldzamer dan bij ons, en nooit in de taal der
zamenleving. Brake, brak; veg, veeg, (niet lafhartig, gelijk in 't Hoogduitsch;) maget, maagd; magethum, maagdom; maget unde man, man en maag; meit, meid; geseit; stan, staan; gan, gaan; was, (imperf. van zijn) wezen, zijn; werdicheit, weerdigheid; mane, maan; werlde, wereld; minne, minnen; chere, (spreek uit khere) keer; (594) iu, u; want; iht, iets; urluige, oorlog; getorste, dorst, durfde; (973) schermen; (247) vreislich, vreesselijk; (6478) vianden, vijanden; (6479) gelezze, gelaat; sidert, sedert; lutzel, luttel; afterwegen; (9162) min-vrô, mevrouw; (1232) war, waar; (3376) verliesen; (81) Duitsch (niet Deutsch); döne (*), deun, en nog eene menigte anderen, die wij kortheidshalve wel moeten voorbijgaan. Wij hebben bij voorkeur slechts die gekozen, welke het tegenwoordige Hoogduitsc of niet meer, of slechts in de werken van eenige dichters of prozaschrijvers, kenners der oude tale, bezit; terwijl de taal der beschaafde zamenleving

{==165==} {>>pagina-aanduiding<<}
dezelve verloren heeft; doch die bij onzen gemeensten landman nog dezelfde aandoeningen opwekken, als in het gemoed van den edelen Ridder der Middeleeuwen, tot het regt verstand van wiens taal de Duitschers volstrekt den Hollandschen tongval van het Nederduitsch dienen te kennen; terwijl deskundigen mij gezegd hebben, dat de overeenkomst met het Boerenvriesch althans niet minder groot is. Sommige woorden, zoo als halsberge, degen enz., die men nog bij melis stoke vindt, zijn uit beide taaltakken verdwenen.
De taal der Nibelungen is dus de Hoog- of liever Opper- en Nederduitsche, vereenigd, even als een stroom, die, nader bij zijn' oorsprong, nog tusschen naauwere, meer diepe oevers vloeit, dan wanneer hij, nu in de vlakte gekomen, zich in twee takken verdeelt, die, door eene menigte rivieren en beken versterkt, eene nieuwe bedding verkrijgen, terwijl nogtans hunne wateren door dien toevloed ook drabbig en ondiep worden. In het Nibelungenlied is alles, op een paar woorden na, zuiver Duitsch; en, gelijk de poëzij niets van andere natiën ontleend heeft, dus is ook de taal vrij van den roof harer naburen. Het is waar, zij is daardoor armer, gelijk de taal van alle nog min beschaafde natiën, aan afgetrokkene denkbeelden en woorden: maar welk eene eigenaardigheid in de woordschikking, welk eene vrijheid van omzetting, door onze meer kiesche taal verboden! Men plaatst in de Nibelungen zoo wel het zelfstandig voor het bijvoegelijk naamwoord, en het voornaamwoord achter het zelfstandig naamwoord, als omgekeerd; b.v. Giselher der junge, (vs. 6319) Helpfrich der chune, Danchwarten sluch; (9275)

Volcher der starche, do er daz ersach. (9245) 
 
Ich gesach 
Nie chunich so jungen so rehte tugentlich gemut. 
 
Es trugen swert die scharpfen des marchgraven man. 
 
Ciselher dem degene geb ich die tohter min. 


{==166==} {>>pagina-aanduiding<<}

Het werkwoord kan dikwerf, even als in de oude en zuidelijke talen, vóór het naamwoord geplaatst worden, zoo als:

Do must er sinen frunden versagen diensthaften gruz. 

Hoe vreemd klinkt ook in onze ooren de achterzetting van het lidwoord na het zelfstandig naamwoord! b.v.
Sun den Sigemundes ich hie gesehen han.



Den zoon van Sigemund heb ik hier gezien.
Het tegendeel kan echter ook plaats hebben. - Uit deze voorbeelden blijkt de vrijheid en buigzaamheid dezer oude taal, die haar, vooral in 't verhaal van gevechten, eene zekere antieke kleur bijzetten, welke mij voorkomt zeer behagelijk te zijn, en nog verhoogd wordt door het veelvuldig en herhaald gebruik der epitheta, vooral van het woord vil (veel) in den zin van zeer, even als bij homerus.
Tot eene volledige verhandeling over dit lied zou de opmerking van nog meer, en daaronder zeer merkwaardige, taalkundige bijzonderheden behooren, zoo als de dikwerf voorkomende eenzelvigheid van het enkelvoud en het meervoud, die gij echter van mij niet zult verwachten, daar ik uwe aandacht reeds te lang heb vermoeid. Vergunt mij dus slechts met eene aanmerking te besluiten.
De Beijersche geschiedschrijver aventinus, die in den aanvang der zestiende eeuwe leefde, zegt ergens: Canitur apud nos Grimhyld; Attila et adhuc valgo cantatur, et est popularibus nostris, etiam literarum rudibus, notissimus. Het onderwerp van het Nibelungenlied, en waarschijnlijk het lied zelve, werd dus in de zestiende eeuw nog door het volk gezongen; en men zal niet ontkennen, dat gezangen van dezen aard het gemoed des volks ten krachtigste moesten verheffen, en gevoelens van oude Duitsche kracht, grootheid en heldendeugd inboeze-
{==167==} {>>pagina-aanduiding<<}
men. Tot deze hoogte, om het lied weder volksgezang te doen worden, zal geene poging het immer brengen; de verouderde, voor den gemeenen man onverstaanbare, taal verzet zich daartegen: maar in eenen tijd, waarin zeven nieuwe leerstoelen voor de kennis ook der oudere Nederduitsche taal zijn opgerigt, behoeft het geen vrome wensch te blijven, dat ook de beschaafde landgenooten van siegfried hunnen held, al ware het dan ook slechts een ideäal, het zij door eene vertaling en opheldering des geheelen stuks, het zij door die van enkele uitstekende partijen, nader zullen leeren kennen. Ik heb slechts getracht, ulieden, in den bepaalden omtrek eener voorlezing, eene zeer ruwe en oppervlakkige schets te geven van dit merkwaardige voortbrengsel, merkwaardig door eigenen inhoud en vorm, en 't welk reeds daardoor onze opmerking verdient, dat het een punt van gemeenschap vormt tusschen Duitschland en Nederland, door taal en heldenlof eigen aan beiden, en 't geen dus, hoewel in eenen minderen rang en bij geringere verdiensten, toch in eene zekere mate kan worden, wat de Ilias voor den Dorischen zoo wel als
Iönischen Griek was, - het oorspronkelijke heldendicht van den Teutonischen stam.

Iets, over een opgedolven ligchaam uit de Oostvriesche veenen.

In de maand Julij dezes jaars (1817) werd bij Friedeburg, in de gemeente Etzel, onder het turfgraven, in het veen, een menschelijk geraamte gevonden. Deszelfs kleeding en ligging duidde een' zeer hoogen ouderdom aan. Hetzelve lag in eene met mos aangevulde diepte. Dwars over het ligchaam waren sterke eiken palen, die hetzelve nederdrukten. Het gewaad bestond uit een grof harig en ongeweven doek, zonder naden of knoopen, alleen met wijde armgaten, en eene opening aan den hals. De schoenen waren uit één stuk

{==168==} {>>pagina-aanduiding<<}
leder, zonder naad of zolen; alles was uit onbereid en ruw leder, waaraan nog het roode koehaar zigtbaar was. Dezelve waren boven den voet, tot aan de teenen toe, met kleine gaatjes, waardoor een riem ging, om ze toe te rijgen. Tegenover ieder van deze gaatjes was eene kleine, uitgesnedene star, met een' rand omgeven; en deze starretjes stonden in verband met zeer zuiver en met smaak uitgesneden lofwerk. Alles was wel bewaard, daar onder het veen niet ligt iets verrot, en in Oostvriesland groote boomstammen, hazelnoten enz. in de veengronden, hier het hooge veen genaamd, dikwijls gevonden worden. Deze boomen moeten reeds vóór het ontstaan dezer veenen, en alzoo vóór onheugelijke tijden. omgestort, en zoo langzamerhand met turf tot 10 à 12 voeten hoog bewassen zijn: want dat de turfveenen in Oostvriesland, Drenthe, Holland enz. uit louter mos- en andere plantdeelen bestaan, is uitgemaakt, en voor het oog zigtbaar.
Het gebeente van dien ouden Vries rustte daar meer dan 2000 jaren! Naar de met sieraden voorziene schoenen te oordeelen, schijnt het een man van aanzien geweest te zijn. Mogelijk hield hem zijn volk voor een' toovenaar, welken de Vriezen, opdat hij na zijnen dood niet weder verschijnen zoude, diep in het veen begraven en met zware palen overdekt hadden. Daar het geraamte op het oerzand gevonden werd, zoo bewijst dit, dat het ligchaam reeds vóór het ontstaan van het hooge veen daar gelegd werd; ook getuigen het kleed zonder naden of knoopen, en de schoenen zonder zolen en zonder eenigen naad, van een' zeer hoogen ouderdom. De schoonheid en regelmatigheid der uitgesnedene figuren op de laatste verdienen hierdoor des te meer opmerking, en verwekken inderdaad bewondering. - Dit zonderlinge stuk der oudheid wordt te Aurich bewaard.





{==169==} {>>pagina-aanduiding<<}

De Engelsche kolonie in nieuw-Holland.

(Naar péron.)

Toen de Engelschen voor het eerst, in den jare 1788, in Nieuw-Holland aankwamen, om zich aldaar te vestigen, bragten elf schepen van verschillende grootte 1030 personen daarhenen. Sedert dien tijd is de volksmenigte zoodanig vermeerderd, dat in den jare 1802 de algemeene volkstelling 13,195 zielen opleverde.
In het eerste oogenblik van de stichting der kolonie was de volksmenigte natuurlijk in twee klassen verdeeld: de vrije menschen en de veroordeelden.
Tot de eerste klasse behoorden alle burgerlijke en krijgs-ambtenaren; deze waren de eerste eigenaars. De lieden van de tweede klasse werden tusschen de regering en de eigenaars verdeeld. Elk van deze laatsten kreeg eenige morgen lands, en tot elk zoodanig geleend stuk lands werden eenige veroordeelden als slaven toegevoegd; en men zag, bijkans ten zelfden tijde, de bosschen onder de bijl der timmerlieden omstorten, de aarde onder den ploeg der landlieden zich openen, en de huisselijke bedrijven zich in den schoot der hutten en huizen vestigen, welke in haast op dit lang woest gebleven strand waren opgeslagen.
Gezouten spijzen in overvloed, sterke dranken van elke soort, eene verbazende menigte van meel en peulvruchten waren op de vloot medegebragt; deze voorraad werd in de bewaarplaatsen der regering gelegd, en aan de verschillende eigenaars, aan derzelver huisgezinnen en slaven, bij gedeelten uitgereikt. Kleederen en akkergereedschappen werden aan de nieuwe aanbouwers om niet geleverd; en weldra was zoo veel land oorbaar gemaakt, dat men de eerste plantingen kon aanleggen. Alle zaden van moeskruiden uit Europa, en vele uit Amerika, Afrika en Azië, werden te gelijk gezaaid, en kwamen volmaakt goed voort. Hetzelfde geldt van onze ooftboomen, den perzik-, appel en

{==170==} {>>pagina-aanduiding<<}
kersenboom. De geurige aardbezië en andere beziën, welke in de al te groote warmte der heete luchtstreek niet voortkomen, groeiden voortreffelijk in deze gematigde landen; onze verschillende saladesoorten, onze kool, met één woord, alle onze Europesche groenten, teelden even goed voort. Het koren vervulde welhaast alle hoop; uit den schoot der, voor het eerst beploegde, aarde schoot weldra een rijkelijke oogst van tarwe en rogge op; de Turksche tarwe groeide zeer goed, zelfs op de meest dorre gronden; en de aardappel werd, boven verwachting, reeds in het eerste jaar, inlandsch.
Van dien tijd af had de regering minder te doen; gedurende een jaar hadden allen uit hare voorraadhuizen eene genoegzame hoeveelheid van levensmiddelen ontvangen; maar op het einde van dien tijd zeide zij tot de ingezetenen: ‘Uwe velden geven eene volle winst; ik heb u het noodige voorschot tot dit oogmerk gegeven; gij geniet reeds de vruchten uwes arbeids en mijner opofferingen. Voortaan zult gij maar een half gedeelte van levensmiddelen voor elken persoon van uw huisgezin ontvangen. Om uw leven en uwe rust te verzekeren, zal ik u deze ondersteuning nog achttien maanden lang geven; maar, verzuimt niets, verdubbelt uwe werkzaamheid en uwen ijver; want, wanneer die tijd voorbij is, wordt gij aan uwe eigene hulpmiddelen overgelaten; zorgt dus bij tijds daarvoor, dat gij voor u en uw huisgezin genoeg hebt!’
De dertig maanden verliepen; de ontginningen breidden zich om elke woning uit; vuur en ijzer hebben de oude bosschen geveld, welke de tijd tot nu toe ontzien had; het nederige gras verheft zich op de overblijfselen van het geweldig reusgeboomte; elk huisgezin heeft zijn onderhoud beveiligd; te dezen aanzien dus verlaat de regering hetzelve, maar zij geeft nog de kleederen, de akkergereedschappen en de verdere noodige werktuigen. Dit laatste voorschot komt op rekening van het hoofd des huisgezins; maar, als een edelmoedig voorschieter, geeft hem de regering deze voorwerpen voor

{==171==} {>>pagina-aanduiding<<}
eenen geringen prijs, en in de toekomst eerst zal zij de betaling daarvoor eischen, echter zoodanig, dat de schuldenaar gemakkelijk daaraan kan voldoen. Aldus overlaadt de regering deze bewoners zeven jaren lang met hare weldaden en met hare gunst; zij verlangt daarvoor niets dan een goed gedrag en arbeid; maar in die zeven jaren hebben zich de voortbrengselen van den grond zoo veel te spoediger vermeerderd, daar de landen, op welke men zich gevestigd had, hunnen eersten en rijksten oogst gaven. Talrijke troepen van gewone en Indiaansche hoenders, ganzen en eenden krielen rondom elke hut en elke planting; de geit huppelt op de afhellende heuvels; de stier vervolgt de jonge koe op frissche weiden; rijke kudden van schapen, die van de schoonste rassen afstammen, leveren, door hunne wol, hun vleesch en vet, belangrijke voorwerpen van voedsel en handel op. Het paard heeft zijn edel ras reeds vermeerderd; als de getrouwe makker in den arbeid des menschen, heeft het dien arbeid verminderd, door denzelven te deelen; het paard ging voor den ploeg, en heeft de aarde opgeworpen; het paard heeft den oogst in de schuren gebragt, de handelwaren vervoerd, en uit de stad teruggebragt, wat men noodig had. Door de hulp van dit edel dier is de tijd verdubbeld; met minder arbeid en inspanning heeft men meerdere voortbrengselen verkregen, en deze zijn reeds voor den aanbouwer en zijn huisgezin meer dan toereikend. Nu treedt de regering op, en zegt: ‘De welvaart, die gij thans geniet, hebt gij aan mijne bescherming en opofferingen te danken. Tot op dezen dag heb ik u alles gegeven, den grond, de woning, de zaden, de werktuigen en de dieren, de kleeding en het voedsel; maar thans hebt gij reeds overvloed; een klein gedeelte daarvan moet tot mij terugkeeren, om allengskens aan de verpligtingen te voldoen, waarin gij getreden zijt.’
Dan worden de rekeningen tusschen de regering en de privaat-personen, naar eene matige en te voren ge-
{==172==} {>>pagina-aanduiding<<}
kende verdeeling, beslissend bepaald; de schuld wordt in eenige afdeelingen gesplitst, waarvan elke op den bepaalden tijd moet afgedaan worden. Behalve deze eerste verpligtingen van diegenen, aan welken landerijen geleend zijn (concessionarissen), en welke eenigermate persoonlijk zijn, zijn er ook nog andere meer algemeene en gewigtige verpligtingen, welke het eigendomsregt der leeningen aankleven. Het is natuurlijk, dat van regtswege dit eigendomsregt aan de regering toebehoort. Heeft zij niet alle kosten der bezitneming gedragen? Heeft zij niet, op eigen gevaar, deze streken bemagtigd, en derzelver onafhankelijkheid door de magt der wapenen en door de voorwaarden der verdragen beveiligd? Deze grondstelling van een onbepaald eigendom des geheelen lands, en dus ook van de eerste vestigingen, welke onder hare bescherming op dezen grond gevormd zijn, volgt natuurlijk uit den aard der stichting zelve.
Wanneer nu de landen in volle opbrengst zijn, dat is, na zeven jaren, zegt de regering tot de concessionarissen: ‘De grondstukken, die gij bezit, heb ik u toevertrouwd; geen verdrag heeft mij het regt van eigendom ontnomen, en toen ik u dezelven inruimde, heb ik mij dit regt uitdrukkelijk voorbehouden; thans zijn uwe velden in goeden staat; ik geef mijn geheele regt aan u over, ik sta u en uwen nakomelingen borg daarvoor, op de eenige voorwaarde eener geringe jaarlijksche heffing, welke op elken morgen lands, door mij aan u afgestaan, gelegd wordt; eene beffing, welke gij mij zoo lang moet betalen, tot dat ik u, door een nieuw verdrag tusschen ons, daarvan zal ontslagen hebben.’
Ten zelfden tijde, waarin deze maatregelen met den eigenaar plaats hebben, is een nieuw bezwaar voor hem aanwezig: dit zijn de belastingen. Voor het eerst, sedert zijne komst in deze streken, hoort hij dit woord uitspreken; tot nu toe waren alle eigendommen van

{==173==} {>>pagina-aanduiding<<}
zulke afgiften vrij geweest. De regering had gewacht, om hare regten terug te eischen, tot dat de bewoner in welvaart was; en wat zij eischt, is in het eerst zoo weinig, dat de huisvader de nieuwe belasting niet telt; zij vermeerdert, wel is waar, met elk jaar, maar altijd onmerkbaar, tot dat zij eindelijk tot eene zekere som voor elken morgen lands geklommen is. Dan moeten de belastingen gevestigd blijven; zij zijn nog gering, en de voortbrengselen zijn zoodanig vermeerderd, de ruilhandel is zoo bespoedigd, dat de bewoners zich niet bezwaard gevoelen. De Engelsche regering is te regt van gedachte, dat zij voor eerlijke lieden, om hen tot de verhuizing naar het uiterst einde der aarde te bewegen, zeer vele voordeelen moet verzinnen, en zich tevens wel verzekerd kan houden, dat zij eens de vruchten harer verschotten met winst zal terugkrijgen.
Voor den arbeid en de volharding, echter, is een nadere prijs bepaald. Want, bij de nadering van het tijdstip, waarin de belastingen kunnen geëischt worden, worden er lieden door de regering belast, om den aanleg en de inrigtingen der bewoners te onderzoeken; alle toevertrouwde goederen worden zorgvuldig doorgezien; men onderzoekt zoo wel de plantingen, als het binnenste der huishoudingen, de velden, de tuinen, de boomgaarden en de kudden van elke soort. Als overal goede orde heerscht; als de toevertrouwde landen welbebouwd en in eenen goeden staat zijn; als de oogst goed verzorgd en de voortbrengselen aanzienlijk zijn; als vooral de kudden met een goed gevolg en met beleid zijn aangekweekt, - dan verklaart zich de regering nog als schuldenaresse jegens die genen, welke deze landen bezitten; en, wel verre van nieuwe belastingen te eischen, leent zij nieuwe landen, schenkt nieuwe werktuigen en vee, vergunt nieuwe slaven, verlengt de vrijstelling van belastingen, en stelt hen voor meer of min langen tijd van alle belastingen vrij. Wanneer, daarentegen, de landbouw en de veefokkerij verwaarloosd zijn,

{==174==} {>>pagina-aanduiding<<}
dan worden de onbekwame en nalatige eigenaars door de regering gewaarschuwd; en wanneer, na herhaalde waarschuwingen, deze voorstellen zonder uitwerking blijven, dan worden de vergunningen, door een onherroepelijk vonnis, aan de eerste bezitters ontnomen en aan anderen gegeven, die bekwamer zijn, om ze voor hunzelven en voor de regering nuttig te maken.
Terwijl weldadige wetten op deze wijze de voordeelen der ei enaars beveiligen, doet zich dezelfde geest van wijsheid en regtvaardigheid ten aanzien der misdadigers kennen. Van dezen zijn eenige voor hunnen geheelen overigen leeftijd tot slavernij veroordeeld, (deze zijn de minsten in getal;) andere worden na een zeker aantal jaren weder vrij, maar mogen nooit de kolonie verlaten, of slechts na eenen bepaalden tusschentijd; weder andere kunnen, na herkregen vrijheid, naar goedvinden, blijven of gaan. Twee gepaste middelen zijn in werking gebragt, om deze zonderlinge menschensoort te betengelen en te verbeteren; de vrees en de hoop. Aan den eenen kant, talrijke krijgsbenden, gedurig in de wapenen; galgen en kerkers op verschillende plaatsen; ijzers en boeijen, en eene werkzame politie; verschrikkelijke kastijdingen voor de mindere misdrijven, en voor de grootere de dood; - aan den anderen kant, de hoop op vrijheid; de vermindering van den tijd der slavernij, of het geheele ontslag van dezelve; de verzekering, door een goed gedrag weldra vergiffenis te krijgen, dan ook vergunningen te erlangen en van andere veroordeelden bediend te worden, zich in vrede aan alle genietingen des huisselijken levens te kunnen overgeven, zelfs tot fortuin en aanzien te geraken, en eens naar Europa terug te keeren, om aldaar de vruchten van inspanning en vlijt te genieten: - dit was het dubbel uitzigt, hetwelk de Engelsche regering den ongelukkigen aanbood, welken zij naar die verre af gelegene streken verwees.
De voorbeelden der ontzaggelijkste gestrengheid volgden elkander; de schrik der wetten drong, misschien

{==175==} {>>pagina-aanduiding<<}
voor het eerst, in deze verstaalde harten. Van dit oogenblik af begon voor hen eene gelukkige verandering, en de gevolgen daarvan waren zoodanig, dat wij, sedert ons verblijf van vijf maanden te Port-Jackson, nooit van eenen moord, zelfs nooit van eenen diefstal hoorden, en dat zelfs, sedert meer dan twee jaren, niemand ten dood veroordeeld is.
Daar de misdadigers aldus tusschen hoop en vrees gesteld zijn, zoo was het niet vreemd, dat zij de voordeeligste partij kozen, die namelijk, waarvan zij weten, dat dezelve hen alleen tot het geluk kan leiden; want een goed gedrag wordt beloond. Wanneer een misdadiger zich eerlijk, ijverig en werkzaam gedraagt; wanneer hij eene belangrijke daad volbrengt, of wanneer hij eene voor de volkplanting nuttige uitvinding doet, dan heeft de stedehouder het regt, hem vergiffenis en vrijheid te schenken; somtijds verkort hij slechts den tijd der slavernij. In allen gevalle, wanneer de tijd der straffe voorbij is, treedt de misdadiger in den schoot der maatschappij terug, en verkrijgt weder alle derzelver regten; men vergunt hem landerijen, geeft hem slaven om zijn land oorbaar te maken; hij krijgt werktuigen en levensmiddelen; met één woord, hij geniet alle de voordeelen, welke de titel eens eigenaars medebrengt.
Door een langdurig ongeluk onderwezen, dat de mis daad en kwade trouw bestraft worden, en dat de eerlijkheid de menschen kan gelukkig maken; ten volle overtuigd, dat, in gevalle van nieuwe misdrijven, straffen op hen wachten, daar welvaart en achting de belooning zijn van een goed gedrag, gedragen zich deze menschen, van hunne boeijen bevrijd, bijkans altijd eerlijk en voorzigtig. De gewoonte des arbeids, die zij gedurende eene lange slavernij verkregen hebben, geeft hun te dezen aanzien een voorregt boven diegenen, welke vrij in deze streken gekomen zijn. De ontginning hunner nieuwe gronden wordt doorgaans met meer beleid en volharding bestuurd, en men ontwaart, dat zij meestal goede landlieden zijn. Dit is ook het geval met de-
{==176==} {>>pagina-aanduiding<<}
zulken, die handwerken oefenen of handel drijven; bijkans allen komen goed voort; en ik aarzel niet te verzekeren, dat, in minder dan dertigjaren, eenige der grootste bezittingen in de handen dezer misdadigers zullen zijn. Dan zullen ook de vooroordeelen, die hen nog tegenwerken, wel verdwenen zijn, en zij zullen ten minste dat aanzien genieten, hetwelk de rijkdom meestal geeft. Deze vooroordeelen zijn reeds zoodanig verminderd, dat eenige van deze misdadigers reeds de aanzienlijkste bezoeken ontvangen. Ik heb eenigen van dezelven leeren kennen, die, na doorgestane straf, weder in de maatschappij zijn getreden, en zich zoo naarstig en verstandig hebben gedragen, dat zij thans een aanzienlijk vermogen bezitten, hetwelk bij eenigen meer dan 300,000 francs bedraagt.
Dit zijn de voordeelen des misdadigers, wanneer hij door een braaf en werkzaam gedrag zijne vrijheid herkrijgt. Maar wee hem, wanneer hij nieuwe misdrijven begaat! De geregtigheid wordt alsdan onverzoenlijk; want te regt gelooft men, dat zulke menschen verdorvene leden der maatschappij zijn, welke men met de sterkste dwangmiddelen moet beteugelen. Boei en kerker, stoken zweepslagen zijn de eerste straffen, die men hun oplegt. Keeren zij nu niet tot hunnen pligt terug, dan is het met hen gedaan; de vergunningen worden ten voordeele der regering ingetrokken; zij worden wederom voor eenige jaren, en vrij dikwijls voor hunnen geheelen overigen leeftijd, ter slavernije veroordeeld; en, wanneer het misdrijf zeer groot is worden zij opgehangen. Eenige voorbeelden van deze verschillende bestraffingen, die slechts nu en dan eens gebeuren, dienen niet weinig, om de overige wederspannigen tot inkeer te brengen of in toom te houden.

(Het vervolg en slot hierna.)


{==177==} {>>pagina-aanduiding<<}

De schipbreuk.

(Geene Vertelling.)

Eene schipbreuk is voorwaar geen vreemd verschijnsel op de kusten van ons vaderland. Deszelfs lage ligging aan zee geeft daartoe niet dan te veel gelegenheid; zoodat de zeeman gewoon is te zeggen: ‘men zit er op, eer men 't weet.’ Maar vooral hebben menigvuldige schipbreuken plaats met zware stormen uit den noordwesten, wanneer de zeeman zegt, dat het er op of in moet; dat is, zoo ik meene, indien men het niet kan treffen van in een der zeegaten binnen te vallen, moet het op de kust. Het verslag eener schipbreuk kan dus ook geenszins nieuw zijn. Dan, daar tot hiertoe maar zelden iemand lust of genoegzamen ledigen tijd had, om eens meer naauwkeurig op papier te stellen, hetgeen hem bij zoodanige gelegenheid is wedervaren, zoo wil ik de proef nemen, of zulks door mij, zonder verveling aan de zijde der lezeren, kan geschieden.
Het was omtrent op het einde der maand Augustus, dat ik, met twee reisgenooten, aan boord van een Hollandsch smakschip, uit de haven van Leith, nabij Edinburg in Schotland, vertrok, ten einde naar Holland terug te keeren.
Onze uitreize van die haven was allervoorspoedigst; een gunstige voordenwind bragt ons in drie kwartier uurs buiten het gezigt van het land, en alles liet zich ten voordeeligste aanzien.
Het kon mij, zoo min als mijne medereisgenooten, intusschen al dadelijk niet ontglippen, dat onze schipper, hoezeer in den grond een regtschapen en hartelijk mensch zijnde, niettemin vrij ruw, en voor het vaarwater, thans door hem bevaren, op verre na niet geschikt was. Zijne vorige reizen, uit eene Hollandsche haven, de kust langs, naar Ostende of Duinkerken, gaven hem geene genoegzame ondervinding, om, ingeval van storm of andere tegenspoeden, op eene reize van Schotland naar Holland, van eene goede uitkomst verzekerd te zijn. Dan, het goed begin onzer reize, de gedurige voordenwind, het vooruitzigt van op die wijze spoedig de haven onzer bestemming te zullen bereiken, deden ons ligt stellen, hetgeen anderzins, op zichzelve genomen, inderdaad niet on-
{==178==} {>>pagina-aanduiding<<}
verschillig was, - de onkunde, namelijk, van hem, die ons, met een zwaargeladen schip, en welks lading uit steenkolen en eenige honderden flesschen vitriool bestond, over zee zoude brengen.
Deze voorspoed duurde ook in zoo verre niet lang, daar eene doodstilte ons volstrekt niet van de plaats deed verwijderen, waar wij ons, omtrent twee dagen na ons vertrek, bevonden, en dat wel op de beruchte, en voor ons vaderland beroemde, plek van Doggersbank, alwaar wij dan ook twee etmalen vertoefden. Ook hier, evenwel, viel ons de tijd niet lang. Een aangenaam, en tevens voor lieden, wier voorraad niet voor eene lange reize berekend was, nuttig, tijdverdrijf hield ons bezig. De kabeljaauw, in zoo groote menigte door onze visschers alhier gevangen, en op de vaderlandsche tafels opgedischt, was ook voor ons geen onverschillig voorwerp; zoodat deszelfs vangst, en het versch gebruik van denzelven, ons den verloren tijd deed vergeten, en ons tevens weinig deed vermoeden, dat deze overgroote stilte, en het daarmede gepaard gaande schoon weder, weldra met den woedendsten storm stond te worden afgewisseld.
Het was op den derden dag van ons verblijf op deze bank, dat eene voordeelige koelte uit den noordwesten, welke gewoon is alle kielen naar onze kusten te drijven, ook ons derwaarts deed henen spoeden; dan, volgens het oordeel en verlangen van sommigen onzer, nog niet spoedig genoeg. Ja, het kan niet ontkend worden, deze ontevredenheid met het matig goede, en het onbezuisd verlangen naar meerderen spoed, hoe dwaas dan ook, gaf sommigen aanleiding, om op eene onbetamelijke wijze om verheffing van wind te roepen. En evenwel, ik kan niet voorbij hier aan te merken, dat de ondervinding mij, zoo wel als een' ieder, heeft geleerd, dat juist zij, die hierin de voorgangers zijn, op verre na niet aan de verwachting voldoen, wanneer het er toe komt. Wat hiervan zij, dit geroep werd verhoord. Immers nog den avond van dien zelfden dag veranderde de wind in diervoege, dat dezelve van eene koelte tot eenen storm, en eindelijk tot eenen vliegenden storm toenam; zoodat men al ras genoodzaakt was, alle zeilen, buiten het groot zeil dubbel gereesd, te bergen, en het, wel is waar van den wal af koers zettende, evenwel, eigenlijk gezegd, op Gods genade, te laten

{==179==} {>>pagina-aanduiding<<}
drijven. Ziet daar dan den wensch naar meerderen wind, voorzeker boven verlangen, vervuld!
Ik voor mij, die in eenen storm, aan boord van een goed schip, voorzien van goede stuurlieden, en in ruime zee, nooit vervaard was, maar door het waarlijk grootsche hetwelk zich daarin voordoet, en hetwelk men zich aan den wal zelfs niet kan verbeelden, somwijlen een waar genoegen schepte; te meer nog, dewijl alsdan het gevaar waarlijk niet zoo groot is, als men zich oppervlakkig zoude voorstellen, - ik meende hier die redenen tot eene volkomene gerustheid in geenen deele te hebben. De bespeurde onkunde toch van den schipper, zelfs om met het lood de al of niet nabijheid onzer kusten te bekennen, het geheel gebrek aan andere instrumenten, ofschoon anders op deze hoogte misschien niet meer van zoo veel aanbelang, maar voornamelijk de geringe bezeildheid van het vaartuig, deden mij de slechtste uitkomst vreezen; te meer, daar er geen de minste twijfel overbleef, of wij waren nu niet verre meer van de Hollandsche of Zeeuwsche kusten verwijderd.
Onder zwaar zeilen dus, maar ons vleijende, dat wij verder en verder van den wal af geraakten, wilde ik, door deze zorgen en de vermoeijenis van den harden wind, aanhoudend met regen vergezeld, eenigzins afgemat, eenige rust nemen; en, daar ook voor mij niets te verrigten viel, begaf ik mij in eene der scheepskooijen in de roef. Dan, deze rust was van korten duur. Half ingesluimerd, ontwaakte ik door het hooren uitspreken, zoo ik waande, van het woord brand. Ik verbeeldde mij, dat eenig schip, in ons gezigt gekomen, in brand mogt zijn geraakt. In een punt des tijds bevond ik mij op het dek. Maar hoe groot was mijne verbazing, toen ik, daar de lucht, die reeds doorgaans dik was, maar op dat oogenblik eenigzins was opgeklaard, zag, dat wij met onzen onbezeilden klomp, hoe zeer van den wal afliggende, naar de kust dreven! niettegenstaande een smaldeel Britsche oorlogschepen, met bijna alle zeilen bij, die gevoerd konden worden, maar niet zonder dat het boventuig als een hoepel gekromd stond, zoo wel als eene vischers gaffelschuit, in den wind en tegen den vloed, van den wal afprangden, en voorzeker van denzelven maar even vrij geraakten; terwijl wij de branding van eene geweldig hooge zee achter ons, en reeds aan beide zijden nabij ons, begonnen te

{==180==} {>>pagina-aanduiding<<}
bespeuren, zoodat het water zich reeds bijna zoo wit als het zand van den oever vertoonde. Over eenen anderen boeg te wenden, werd wel beproefd, maar te vergeefs; het vaartuig wilde niet wenden. Wij dreven met hetzelve achterwaarts, regelregt naar en in de branding; zoodat dezelve al spoedig met golven, inderdaad als huizen hoog, over het schip heen stortede.
Niet slechts goede raad, - deze was hier niet te bekomen, dewijl dezelve, uit onkunde wegens de plaats, op geene gronden konde steunen, - maar alle raad was hier duur. Men besloot evenwel iets te doen, en liet een anker vallen. Dit anker hield slechts een oogenblik; het touw brak, en men liet het tweede vallen, dat ook het laatste was, dewijl er slechts een werpänker overbleef.
Hier lagen wij nu. Maar waar? op wat gedeelte van de Hollandsche kust? want, gelijk gezegd is, dat wij op de Hollandsche of Zeeuwsche kust lagen, hieraan was toch niet te twijfelen. Hoe belangrijk het intusschen voor ons zoude geweest zijn, dit te weten, wij waren hiervan te eenemaal onkundig. En nogtans, wij lagen hier niet als zeelieden, die hun anker behouden op eene reede hebben laten vallen, en zich verblijden, de haven hunner bestemming te hebben bereikt. Integendeel, zoo nabij de vaderlandsche stranden, en misschien destijds geen driehonderd roeden van den vasten wal verwijderd, hadden wij het vooruitzigt, om, naar alle waarschijnlijkheid en menschelijke berekening, dien bodem niet te zullen raken, dan als lijken, door de zee aangespoeld!
Terwijl de golven alhier ons vaartuig van tijd tot tijd met veel geweld overdekten, waren de eerste uitwerkingen van den wind in deszelfs volle kracht voornamelijk tegen den grooten mast gerigt. Hierdoor was er geene mogelijkheid, het aan denzelven geslagen zeil te geijen, veel min af te slaan; en door het heen en weder slaan werd hetzelve voor hen, die onder het bereik kwamen, niet alleen allergevaarlijkst, maar werkte ook niet weinig mede, om den mast zelven te kraken; zoodat wij al spoedig bemerkten, dat dezelve niet lang overeind zoude blijven, ja dadelijk begon te waggelen. Ik, die niet verzuimde, mij van alles, onzen toestand betreffende, te onderrigten, zag mede dit dreigen van den mast tot deszelfs val; en, op dit oogenblik voor de roef staande, en uit deszelfs bewegingen besluitende, dat dezelve aan lij-
{==181==} {>>pagina-aanduiding<<}
boord zoude nederkomen, stond ik in beraad, om deze mijne plaats te verlaten, en naar loefboord, bij het roer, te vlugten; te meer, omdat, indien deszelfs val meer in eene regte rigting over het schip plaats mogt hebben, de roef zelve en zij, die er zich in bevonden, gevaar liepen om verpletterd te worden. Gelukkig, intusschen, dat ik niet spoedig tot eene beslissing kwam; want, terwijl ik hierover nog in beraad stond, viel de mast, met een geweldig gekraak, even boven het dek asgebroken, juist op de plaats ter neder, waar ik mij meende te bergen, en maakte een gat van ruim anderhalven voet in het boord. Kort daarop verloren wij ook den achtermast, en werd tevens de boegspriet aan stukken geslagen.
Thans met het wrak, of liever den romp van het vaartuig, achter het anker her- en derwaarts geslingerd wordende, terwijl op den duur de geduchtste zeeën over het schip heenrolden, was het niet te verwonderen, dat velen onzer zich in de roef bleven ophouden, en aldaar, door de koude en doodsvreeze bijna verstijfd, zich alleen bezig, en als 't ware in beweging, hielden, door het water, hetwelk met iedere overkomende zee in dezelve liep, uit te hoozen.
De zee had intusschen nog niet alles weggespoeld, en er bevond zich nog een en ander op het dek. De boot, of sloep, stond nog midden op hetzelve, in de kraauwers behoorlijk vastgesjord, en scheen onbewegelijk. Maar de kracht van eene overstortende zee of golf is niet wel te berekenen. Een ieder, die in eene schipbreuk bij stranding geweest is, weet, welke soort van golven het zij, waarmede men hier te worstelen heeft. Eene golf in ruime zee, maar vooral in den oceaan, kan eene verschrikkelijke hoogte bereiken. Ik zelf zag meer dan eens, staande op het halfdek van een fregat van zesendertig stukken, dat van een oorlogschip van vierenvijftig stukken, door de wederzijdsche beweging op- en nederwaarts, nu een groot gedeelte der kiel, en dan weder slechts de toppen der masten, over de verschansing heen, te bespeuren waren. Zoo eene golf is gedurende den storm met eene schuimende kroon, of kruin, voorzien; en wanneer dezelve, met eene tweede vereenigd, tegen eenig schip aan breekt, stort het bovenste gedeelte van deze kolom waters, die dikwijls niet gering is, over hetzelve heen, en wordt eene stortzee genoemd. Maar ik ondervond tevens, dat zoo-
{==182==} {>>pagina-aanduiding<<}
danige golven, na het bedaren van den wind, schoon in hoogte niet veel verminderd, zoo effen van oppervlakte waren geworden, dat men dezelve met de sloep, van den voet af over den top heen, konde bevaren; voor zoo verre immers derzelver gedaante niet reeds was veranderd, hetwelk nogtans dikwijls niet spoedig geschiedt Wanneer de zee nu naar eenig strand rolt, en daarin door het strand zelf, maar veel meer nog door eene bank, wordt verhinderd, zoo verheft zich de golf, neemt de gedaante van eene regtopstaande hand aan, waarvan de vingers ten halve voorover gebogen zijn, en wordt eene branding genoemd, welke dikwijls in die gedaante vrij wat wegs aflegt. En, schoon door deze verandering van gedaante de kolom waters, en dus derzelver gewiet, niet wordt vermeerderd, zoo doet nogtans de meerdere hoogte, welke zij
verkregen heeft, bij de aanraking van eenig schip, derzelver kracht aanmerkelijk vermeerderen. - Niemand ergere zich aan deze uitweiding over de golven!
Wanneer nu eene dergelijke zee, welke van oogenblik tot oogenblik over het vaartuig heen stortte, en wier aankomst van verre kon worden gezien of gehoord, werkelijk in aantogt was, viel een ieder, die zich op het dek bevond, voorover plat op hetzelve, en greep alles, waaraan hij zich kon vasthouden. Eenmaal dan, hetzij uit nieuwsgierigheid, of uit besluiteloosheid, (want te verrigten had ik er niets) mij op het dek in een der gangboorden bevindende, trof ik het tijdstip, dat eene geduchte branding op het schip afkwam; zoodat ik geen oogenblik aarzelde mij voorover te werpen, en deze geweldige kolom van eenige duizenden ponden waters ook over mij heen stortte. Toen ik vervolgens opstond, naar mijnen adem hijgde, en zoo veel mogelijk het water van mij afschudde, hoorde ik, gelijk zulks reeds onwillekeurig eene gewoonte geworden was, de schepelingen bij hunne namen oproepen, ten einde te weten, of niemand wierd vermist. Ditmaal, nogtans, waren wij niet meer voltallig; daar men, hoe men riep, geen antwoord van den stuurman bekwam. Dit verwonderde een ieder; tot dat ik mij herinnerde, dat, juist toen deze branding naderde, ik mij in het gangboord aan lij van de boot bevond, die alstoen nog op het dek stond, en dat destijds de stuurman in dezelve bezig was, mij toeroepende, dat hij de dollen er in zoude zetten, om, indien de gelegenheid zich aanbood, met de boot

{==183==} {>>pagina-aanduiding<<}
te kunnen vlugten. Wij bemerkten nu, niet zonder verbazing, dat met deze branding de boot, die in 't eerst nog niet werd vermist, uit derzelver hechte verzekering, met den stuurman in dezelve, over mij heen in zee was geslagen, zonder dat ik hiervan iets het minste had bespeurd; terwijl het verlies van dezen braven en geschikten man, die eene weduwe met vier kinderen naliet, ons zeer ter harte ging, en ook voor ons het uitzigt in de toekomst geenszins ophelderde.
Eene volgende zee, waarvan ik voor mij evenwel niet in diervoege getuige was, als bevindende mij destijds in de roef, sloeg, tot onze groote verwondering, den mast, welke alsnog half op het boord en half in zee lag, niet van het schip af, of los van hetzelve, (hetgeen in ons oog niets vreemds zoude zijn geweest) maar doormidden, sloeg tevens het werpanker, hetwelk voor den boeg hing, op de plecht, en met het watervat, en wat zich nog verder op het dek mogt bevinden, over boord, en maakte derhalve volkomen schoon schip van het dek, waarop nu niet het geringste was overgebleven. Kort daarop zag men, bij eene ligte flikkering, de boot, op een' ruimen afstand van ons, het onderstboven in zee drijven.
Het was toen, dat wij besloten tot iets over te gaan, waartoe de schipper, dien wij thans in het achteronder eenigzins in verzekerde bewaring hadden gesteld, ten einde hij niet door eigen schuld over boord zoude geraken, nog niet had willen verstaan; het kappen of snijden van de vleet namelijk. De groote mast had, na deszelfs over boord vallen, niet opgehouden tegen het vaartuig aan te werken; dan, nadat dezelve nu in twee was geslagen, begon hij met zoo veel gewelds tegen het schip te rammeijen, dat wij daardoor nog aan een gevaar te meer werden blootgesteld. Wij kapten derhalve de vleet, en kwamen gelukkig vrij van denzelven.
Thans op het dek niets meer te verrigten vallende, begaven wij ons allen in de roef, ten einde aldaar ons verder noodlot af te wachten, en hielden ons, om niet op den duur voor een gedeeite in het water te zitten, wederom bezig met het ledig hoozen van de roef, die natuurlijk telkens, bij het overkomen van elke zware zee, half vol water liep. En, schoon vervolgens de lust hiertoe bij de meesten van ons begon te vergaan, zoodat velen zich zouden hebben getroost, aanhoudend halverlijf in het water te blijven zitten,

{==184==} {>>pagina-aanduiding<<}
meende ik, door gedurige overreding, deze werkzaamheid te moeten doen aanhouden; ten einde te voorkomen, dat men door koude en angst niet geheel verstijfde.
Uit het boven verhaalde nu kan een ieder zich onzen toestand ligtelijk voor oogen stellen; en ik behoeve niet te verzekeren, dat dezelve geschikt was om allen moed te benemen. En waarlijk, in het midden van den nacht, omringd van eene dikke duisternis, die ons belette van het schip af te zien, somtijds bijna geheel onder water, onder het vreesselijk geloei en gebrul van wind en golven, op eene geweldige wijze heen en weder te worden geslingerd, en alzoo, zonder eenige werkzaamheid, die ons eene wezenlijke afleiding konde geven, in doodsangst ons laatste oogenblik te moeten afwachten; dit alles met gelatenheid te ondergaan, vereischte veel. Het was dan ook niet te verwonderen, dat de doodsvreeze, schoon bij den een meer dan bij den ander, en op verschillende wijze, op ons allen derzelver uitwerking had. Ik wil niet ontkennen, dat ik voor mij tusschenbeiden zeer zwakke oogenblikken had; dan, ongehuwd zijnde, zoodat door mijn omkomen niemand in het ongeluk zoude worden gestort, maar vooral de steun van eene godsdienstige opvoeding, gaven mij krachts genoeg, om mij al ras geheel gelaten, voor zoo verre dit den gewonen mensch mogelijk is, aan mijn lot te onderwerpen. Mijn angst had grootendeels plaats gemaakt voor eene diepe smert, dat ik, zoo nabij den vaderlandschen bodem zijnde, evenwel, naar alle waarschijnlijkheid, mijne bloedverwanten en vrienden niet zoude mogen wederzien. Deze natuurlijke banden worden zoo ligtelijk niet losgemaakt. Dan, ik was bedaard. De toestand mijner beide reisgenooten was minder gunstig. Een derzelven trachtte onophoudelijk zich tusschen twee kussens van eene scheepskooi te smoren; maar dit gelukte niet; en, behalve dat wij zulks niet zouden hebben toegelaten, was hier althans het instinct sterker dan de rede: want, wanneer de benaauwdheid te groot werd, redde de man zichzelven, door het hoofd terug te ha len. Bij den anderen zag ik, door middel van het geringe licht eener bijna uitgaande lamp, gebeuren, hetgeen ik tot hiertoe had
geoordeeld, dat, bij het lezen van zoo iets, nimmer in den eigenlijken zin, maar figuurlijk, moest worden verstaan. Die man, in spierkrachten door ons gewoonlijk met drie anderen van zijne jaren en gestalte gelijk geacht,

{==185==} {>>pagina-aanduiding<<}
zat hier, geheel blaauw om den mond, met witbestorven lippen niet alleen, maar de haren rezen hem, in de letterlijke beteekenis van het woord, te berge, en stonden overeind; en eindelijk zat hij geheel bewegingloos, en kon zich niet verroeren. En deze lieden, waarvan de laatstgemelde, van zijne eerste jeugd af aan, te land en te water had gediend, onder anderen in Spanje, en wel bij de vermaarde belegering van Gibraltar met de bekende noodlottige vlottende batterijen; terwijl de ander, die, mede van zijne jeugd af aan, te land en ter zee had gediend, in de Oostindiën verscheidene gevechten tegen de inlanders had bijgewoond en een aantal wonden ontvangen, op Doggersbank mede gevochten, over land, in het gevolg van een voornaam personaadje, de reis van Petersburg naar de Oostindiën had afgelegd, en de vier meest bekende werelddeelen had gezien en betreden; en die derhalve beiden vrij wat gevaren hadden uitgestaan, - deze lieden, hoewel zich anderzins juist niet zoo stiptelijk bij een matig gebruik van den spiritus bepalende, hadden zoo verre den moed verloren, dat men hen niet dan met de grootste moeite tot het gebruiken van eene teug jenever konde overhalen, die, zoo immer, althans nu wel te stade kwam. - Wat doet niet de doodsangst!
Het was omtrent ten vier ure na den middag, toen wij op deze plaats ten anker waren gekomen. Sedert dat oogenblik wist men zeer wel, dat, hoewel wij door de onregelmatige beweging van het water, en vooral in het duister, het zwaaijen van het schip niet hadden kunnen bemerken, het reeds sedert lang van ebbe ging; en dat wij dus, naar alle waarschijnlijkheid, na den meerderen afloop van het water, eindelijk te wachten hadden, dat hetzelve den grond zoude raken, en een einde aan de zaak maken. Wij wisten bovendien, dat, in een' storm uit den noordwesten, voorzeker nergens slechter bergplaats was uit te kiezen, dan op onze kusten. Maar wij waren destijds nog geheel onkundig, dat wij op eene bank lagen, en wisten niet, op wat gedeelte van onze kust. Eindelijk, wat vooruitzigt was er, met, door het kappen van het touw en het verlaten van het laatste anker, zich in den stikduisteren nacht, met een masteloos en geheel ontredderd schip, naar zee te laten drijven? Tot hiertoe, evenwel, was het vaartuig, niettegenstaande het geweldig werken en stampen, tot onzer aller verwondering, vrij digt gebleven, en

{==186==} {>>pagina-aanduiding<<}
wij hadden dus in hetzelve niet veel water ingekregen, waartoe het digt gesloten houden van het voor- en achterluik natuurlijk mede veel had toegebragt; en dit bleef voorzeker een' geringen straal van hoop opleveren. Dan, op eenmaal werd deze hoop ongemeen geschokt door een' geweldigen sloot van het schip op den grond, die hetzelve derwijze deed daveren en kraken, dat wij in de uiterste vreeze waren, dat, met een' tweeden stoot, alles uiteen zoude wijken, en wij de ontknooping van dit treurspel aan niemand zouden kunnen verhalen. Dadelijk na dien schok, waardoor tevens het roer werd afgestooten, was alles, wat zich in de roef bevond, van hout of metaal, in één oogenblik geheel overzilverd. Helaas! geen onduidelijk bewijs, dat er van de flesschen vitriool, welke een gedeelte der lading uitmaakten, waren gebroken. En dit verschijnsel, daar niemand van ons genoegzame scheikunde bezat, om te beoordeelen, in hoe verre de vitriool, gemengd met het water, hetwelk te allen tijde op de kiel van een schip wordt gevonden, en in aanraking met het ijzer of de steenkolen gebragt, ons van eene andere zijde in gevaar konde brengen, kon niet nalaten, ons de vrees aan te jagen, dat wij nog met een ander en niet minder geducht element zouden te strijden hebben. Hoezeer dit dus de zorgen voorzeker niet verminderde, hieraan was almede niets te doen.
Dan, het tooneel ging veranderen. Het was thans, volgens onze uurwijzers, middernacht. Een van het scheepsvolk steekt het hoofd uit de roef, en roept: ‘Ik zie de duinen!’ En inderdaad, bijna allen zagen wij, gedurende een min duister oogenblik, de duinen; maar tevens de ontzaggelijke brandingen, die ons nog van dezelve afscheidden, en waarheen wij werden weggesleept, alzoo het schip drijvende was. Thans moesten wij de laatste proeve doorstaan! en deze was in ons oog verschrikkelijk, daar wij berekenden, dat er al dadelijk genoegzaam water voor een beladen schip zoude ontbreken, en hetzelve door den afstand, waarop wij alsnog van het eigenlijk strand verwijderd waren, verbrijzeld zoude zijn, alvorens hetzelve te bereiken. Wij waren nog bezig met onze berekeningen, toen het vaartuig geweldig tegen den grond stiet, wij allen door den schok onder en door elkander werden gesmeten, en ten zelfden oogenblikke het geringe licht van onze lamp verdween. De operatie was geducht, maar

{==187==} {>>pagina-aanduiding<<}
duurde niet lang, en ik kan derhalve hier kort zijn. Met twaalf of dertien stooten werd het schip, in tien minuten tijds, over den grond heen, door de golven, zoo hoog dwars op het strand gezet, dat wij, bij volkomen laag water, omtrent tweehonderd treden van hetzelve verwijderd waren.
En, dank zij de Voorzienigheid en de hechtheid van dit vaartuig, als een middel tot onze redding! wij waren behouden.
Het laat zich wel gevoelen, maar niet beschrijven, wat vreugde het onbewegelijk vastzitten van het schip bij een ieder onzer verwekte. Na, gedurende twee dagen, een' verschrikkelijken storm, maar van vier uren des namiddags van dezen dag tot één ure des nachts, doornat en koud, een' zoo langdurigen, en ik mag wel zeggen doods-angst te hebben doorgestaan, zoodat wij, als veroordeelden, gedurende een' zoo geruimen tijd, slechts de uitvoering van het vonnis hadden te verwachten, maakte de zekerheid onzer redding ook eene zoo plotselijke verandering in het gestel van een ieder onzer, dat wij allen, dadelijk en als in een punt des tijds, onze krachten schenen herkregen te hebben. Welkom, maar tevens hoognoodig, was dus voor ons het overschot van den voorraad, welke nog gevonden werd, en vooral het weinige versch water, hetwelk, tot ons gebruik gekookt zijnde, onze verkleumde ledematen verkwikte.
Met mijne reisgezellen vertoefde ik voorts niet, met ons van boord van het schip te doen aflaten, ten einde, zoo mogelijk, te ontdekken, waar wij ons nu eigenlijk bevonden. Daartoe op een der hoogste duinen geklommen, zagen wij evenwel nergens eenig licht, en keerden dus onverrigter zake naar boord. Ons voornemen, evenwel, was bepaald; het aanzoek van den schipper, om nog een etmaal aan boord te blijven, werd afgeslagen, wijl zich aldaar niets bevond, hetgeen ons daartoe konde overhalen; wij verlieten het schip, en vervolgden onzen weg langs het strand, terwijl de dag, langzamerhand aanbrekende, ons al spoedig een' man deed ontwaren, van wien wij nu vernamen, dat wij ons op het eiland Schouwen bevonden, op een uur afstands van Brouwershaven. En, alstoen terug ziende, vernamen wij, dat de bank, waarop wij met het schip gelegen hadden, was genaamd de Ooster, de Kievitsen, of de Springer, hetgeen toch wel altijd dezelfde bank, of een gedeelte daarvan, zal zijn. Een ieder be-
{==188==} {>>pagina-aanduiding<<}
grijpt ligtelijk, dat wij daarna zeer gemakkelijk den verderen weg vonden, en niet toefden, een ieder tot de zijnen weder te keeren.
Als een toevoegsel kan ik hier nog bijvoegen, dat men, na den afloop van dit alles, bespeurde, dat van het anker, waarvoor wij laatstelijk hadden gelegen, eene hand was afgebroken; zoodat hetzelve door het drijvende schip was medegesleept, en aan den kabel uitgestrekt op het strand gevonden werd. Dat almede het lijk van den stuurman op het strand was gespoeld, en bij denzelven het horologie, hetwelk hij op mijn aanraden had bij zich gestoken, werd vermist, niettegenstaande de zilveren ketting, maar verkeerd uit den zak hangende, werd gevonden, zoo wel als eenig geld en zijne zilveren gespen; zoodat er geene reden was om te vermoeden, dat het lijk beroofd ware. Voorts, dat met den volgenden vloed, toen de wind weder was opgestoken, het vaartuig, nadat de overgebleven vitriool en een gedeelte der steenkolen waren gelost, aan spaanderen is geslagen. En eindelijk, dat de schipper, een nieuw schip bekomen hebbende, omtrent een jaar daarna, ook dit op eene bank voor de Maas heeft verloren, en van deze schipbreuk niet dan een jongen, die op eene plank aan strand is gedreven, heeft kunnen worden gered.

Hans Lange, de boer.

Eene Geschiedkundige Anekdote.

Geen der Pommersche Hertogen heeft zich zulk eenen uitgebreiden roem verworven, als bogislaf de X. Maar alles, wat hij geworden is, was hij aan eenen Boer verschuldigd. Hij zoude door verwaarloozing verloren zijn gegaan, ten minste geene bekwaamheid tot de regering gehad hebben, had niet hans lange zich te Lanzke bevonden.
Zijn vader, Hertog erik, leefde met zijne gemalin in eene onverzoenlijke verwijdering. Hij hield zich te Wolgast op; de Hertogin woonde met de kinderen te Rugenwald, in Opper-Pommeren. Deze hoogmoedige en heerschzuchtige vrouw, die trachtte zich van de regering meester te maken, verwaarloosde, op eene onverantwoordelijke wijze, de beide jonge

{==189==} {>>pagina-aanduiding<<}
Prinsen, kasimir en bogislaf. Zij liet dezelve zonder eenige opvoeding opgroeijen, en met gescheurde kleederen en schoenen rondloopen. Kwamen zij op het slot, om te eten of te slapen, het was wél; kwamen zij niet, dat had men nog liever. De tegenzin van de moeder omtrent de beide knapen vermeerderde van dag tot dag, en niemand durfde voor hen spreken. Hierom werden zij ook bang en schuw voor hunne moeder, bleven meest in de stad, en zochten spijze en slaapstede dáár, waar men deernis met hen had. Zij werden wild en woest, leerden volstrekt niets, en hielden zich den ganschen dag alleen met straatjongens op. Men achtte hen minder dan burgerkinderen, daar men hen zoo veracht en verstooten zag. Ook is er geen verachtelijker voorwerp bij de menschen, dan iemand, die, van hoogen rang zijnde, verstooten is, en zich met den geringsten gelijk moet stellen. Ieder lomperd, die maar eenige guldens in zijn' zak heeft, ziet uit de hoogte op hem neder.
Intusschen was bogislaf vrij wat onbuigzamer van gemoed, dan kasimir. Hij wilde zich niet van andere jongens laten overbluffen, en, wanneer men hem voor den gek wilde houden, sloeg hij er wakker op. Daardoor stond hij in een' zeer kwaden reuk bij de ouders, wier zonen hij zoo duchtig had toegedekt. Nergens vond hij troost. De vader was verre weg, en bemoeide zich niet met hem. De moeder haatte hem, en niemand durfde zich zijns aantrekken.
Er woonde, niet verre van Rugenwald, in een klein dorpje, Lanzke genaamd, hans lange, de Boer; een man, naar zijnen doen niet onverstandig, en van een tamelijk vermogen. Hij kwam dikwerf in de stad; en daar nu de Hertogen van het eene huis naar het andere gingen, ontfermde hij zich over hen, en kreeg vooral zin in Hertog bogislaf, als de knapste van beiden. Eindelijk vervoegde hij zich tot hem, en vroeg: ‘Hertog buslaf! wat draaft gij overal heen en weer, alsof gij nergens te huis hoordet? Weet gij dan niet, dat gij een Prins zijt? Geeft uwe moeder u dan niets, dat gij met zoo slechte kleederen en schoenen loopt?’ - Bogislaf antwoordde vrij kort: ‘Wat ligt u daaraan gelegen? Gij zult mij toch niets geven, wanneer ik niets heb! En ik vind het vrij kluchtig, dat een Boer zich over mijn lot bekommert.’ - ‘Ja, buslaf!’ zeide de Boer, ‘mij ligt daar veel aan gelegen. Ik zie in u mijn' toekomstigen

{==190==} {>>pagina-aanduiding<<}
Heer; en wanneer gij niemand anders hebt, dan wil ik u wel jaarlijks kleederen geven. Spot niet, omdat een Boer zoo met u spreekt! Mogelijk kan ik u iets zeggen, dat niet tot uw nadeel zal zijn.’ - ‘Laat hooren!’ sprak bogislaf. - De Boer zeide: ‘Als ik eens uw Boer wierd, en ik gaf alle jaar aan u mijne pacht, of ik hield u voor dezelve goed en wel in de kleederen; wat zoudt gij dan zeggen? Zoude u dat genoegen doen?’ - ‘Ja,’ zeide bogislaf; ‘maar hoe zou dat kunnen geschieden?’ - Toen sprak de Boer: ‘Gij zijt nevens uwen broeder onze Landsvorst, en het is zonde en schande, dat de uwen zich om u niet bekommeren; daarom heb ik mededoogen met u beiden, vooral met u, omdat ik zie, dat gij u niet zoo aanstonds laat overbluffen, maar dat gij nog wat edels in uw gemoed hebt. Daarom had ik ook gaarne, dat gij wat beter voor den dag kwaamt, en ik wil u een' goeden raad geven, hoe gij het maken moet. Ga naar uwe moeder, en bid haar, dat, daar gij zulke slechte kleederen en schoenen hebt, zij u hans lange, te Lanzke, tot uwen lijfeigenen geve, dat hij aan u de pacht en de tienden betale, opdat gij u het noodwendige koopen moogt.’ - Dit beviel den jongen Hertog zeer wel; maar hij geloofde niet, bij zijne moeder met zijn verzoek te zullen slagen. Toen zeide de Boer, dat hij den Hofmeester massow moest vragen, om dat verzoek aan zijne moeder voor te dragen; die zoude de toestemming wel erlangen. Dit geschiedde, en het verzoek, hoewel na groote moeite, werd toegestaan.
Aanstonds ging de Boer met hem naar den kleêrmaker, en liet hem een rok en broek maken, kocht daarenboven een buis voor hem en een paar schoenen enz., zoodat Hertog bogislaf wel in zijn schik was, en statig heen en weder wandelde, alsof hij in goud en zijde uitgedost ware. Nu begon hij meer aan zichzelven te denken, en zich van zijne vorige kameraden af te zonderen, zoodat de Boer en iedereen vermaak in hem kreeg, en de moeder, door jaloerschheid bewogen, Hertog kasimir ook liet kleeden, ofschoon zij voor het overige zich daarom niet meer met hem bemoeide. Hans lange had aan dit alles groot welgevallen, noemde bogislaf zijnen Heer, en kwam dikwerf in de stad, om te vernemen, hoe het hem ging, en hoe hij zich gedroeg.
Intusschen kwam de tijding, dat Hertog erik te Wolgast

{==191==} {>>pagina-aanduiding<<}
gestorven was, en korten tijd na hem zijn zoon wartislaf. Toen dacht de moeder het bewind in handen te krijgen, en nam het goddeloos besluit om hare kinderen van kant te helpen. Reeds had zij kasimir door vergif doen sterven. Hertog bogislaf was op zijne hoede. De moeder scheen zeer vriendelijk tegen hem. Op zekeren tijd, dat zij hem een boterbrood liet geven, hield hij zich, alsof hij hetzelve wilde opeten; maar ging met het brood uit het vertrek. De Hofnar volgde hem, en zeide: ‘Buslaf! eet het niet; het is onrein; geef het aan de honden!’ Dit laatste geschiedde, en het dier, hetwelk daarvan gegeten had, werd den volgenden dag dood gevonden.
Hertog bogislaf vatte hieruit grooten argwaan op. Hans lange, die op dat tijdstip in Rugenwald was, raadde hem, om naar zijnen neef, Hertog wartislaf, te vlugten, om door deszelfs hulp het bewind over zijn land in handen te krijgen. Hij gaf hem een zwaard, een paard, laarzen en sporen, en wat hij meer noodig had; en hij reed weg. Hertog wartislaf beloofde hem bescherming, en zeide hem, dat hij der moeder het bewind ontnemen zoude, en haar te Rugenwald laten bewaren, tot nader besluit. Hij reed hierop terstond naar Rugenwald terug; en, toen zijne onderneming bekend werd, was alles boven mate vrolijk, en overal, waar hij bij den Adel of in de steden of kloosters kwam, ontving men hem zoo minzaam en hartelijk, dat men scheen te wedijveren, om hem uit liefde alle eer en alles goeds te bewijzen.
Toen de moeder dit vernam, pakte zij alle hare schatten en kleinooden bijeen, en vlood met massow, haren Hofmeester, en hare overige hofhouding naar Dantzig. Hertog bogislaf wilde haar niet laten achtervolgen, ten einde haar onder vreemden geene schande aan te doen.
Zoo kwam Hertog bogislaf tot de regering, en beschreef daarop zijne onderdanen en het gansche landschap, om over zijne inhuldiging te handelen. Alles verblijdde zich; men huldigde hem met vreugde, en had men iets op het hart, men deelde het den Hertog gaarne mede, want hij was de eenige hoop en toevlugt van het Pommersche gebied.
Aan hans lange bewees hij vele eer en bood hem alles aan, wat hij begeerde. Deze begeerde niets, dan dat hij voor zijn overige leven vrij mogt zijn van heerendienst. Gaar-
{==192==} {>>pagina-aanduiding<<}
ne willigde Hertog bogislaf hem zulks in, en niet alleen voor hem, maar ook voor zijne erfgenamen. Dit laatste nam hij echter niet aan, maar zeide: dat hij een Boer was, en dat zijne kinderen ook Boeren moesten blijven; gedroegen zij zich wel, zoo konden zij geen' beteren stand hebben. Ook gebood Hertog bogislaf, dat, wanneer hans lange op het slot kwam, men hem wél onthalen zoude, en hem niets weigeren. Daarom werd de Boer gevreesd zoo wel, als geëerd bij het volk; immers hij konde bij den Hertog erlangen, hetgeen niemand anders ligtelijk verkreeg.
Toen, in vervolg van tijd, Hertog bogislaf van zijne beroemde reize naar Jeruzalem wederkeerde, kwam ook hans lange, de Boer, uit Lanzke bij hem, en verwelkomde hem over zijnen gelukkigen terugkeer; en dat was den Hertog zeer aangenaam. Bogislaf bood hem op nieuw aan, hem in alles behulpzaam te zijn, wat hij begeerde; maar hij begeerde niets, dan, wanneer hij aan het Hof kwam, wél onthaald te worden. Altijd noemde hij Hertog bogislaf gij, gelijk hij in diens kindschheid gewoon was; en dat had de Hertog gaarne. Gebeurde het, dat sommige dingen niet in orde waren, dat zeide hans lange hem, en dan werd het veranderd. Daarom waren de ambtenaren en bedienden juist zijne vrienden niet; maar daar stoorde hij zich niet aan, want zij durfden hem niets doen. Somtijds sprak hij voor hen, wanneer zij zouden afgezet worden, en zeide dan tot den Hertog: ‘Gij wilt den genen afzetten, dien wij al gespekt en verzadigd hebben, en stelt dan mogelijk weder de eene of andere hongerige mug in plaats, die ons op nieuw uitzuigt en nog armer maakt. Laat deze maar blijven; die kost ons minder.’
Dus kwam hans lange, zoo lang hij leefde, dikwerf aan het Hof, en praatte gaarne, en ontzag niemand. Eindelijk, oud geworden zijnde, stierf hij, en werd te Lanzke begraven, waar hij verkozen had begraven te worden. Zacht ruste zijne assche, en ook die des braven Hertogs, die zich van den geringen man liet raden en leiden, en in zijne hoogheid niet vergat, aan wien hij dezelve had te danken!





{==193==} {>>pagina-aanduiding<<}

Iets naders, rakende de werktuigelijke zamenstelling der glijbergen te Parijs.

Gelijk de tegenwoordigheid der Russische troepen, te Parijs, in de jaren 1815 en 1816, aanleiding gaf tot den aanleg der zoogenoemde Russische bergen, in eenen bevalligen tuin buiten de Barrière du Roule, zijn dezelve naderhand, in de voorstad St. Germain, in Zwitsersche bergen, vanwaar men op houten paarden, in volkomene veiligheid, naar beneden reed, en thans, eindelijk in zoogenoemde Fransche bergen (montagnes Françaises) of luchtwandelingen (promenades aëriënnes) herschapen. Dezelve zijn aangelegd in den fraaijen tuin Beaujon, in de Champs Elisées. Zij hebben, behalve de aangenamer ligging, nog deze driederlei voordeelen: 1) dat men alhier veel langer en hooger, 2) in veranderde rigtingen, en wel in eenen halven cirkel, naar beneden, en 3) in het midden van den cirkel, in eene regte lijn, weder naar boven stijgt; en dat men dus dit vermaak, zoo lang men verkiest, kan voortzetten, zonder, zoo als voormaals het geval was, telkens te moeten uittreden.
Tot dit einde heeft men eenen hoogen toren van honderd voeten gebouwd, waarop eene opene tent geplaatst is, vanwaar men het treffendste uitzigt heeft over geheel Parijs met al zijnen omtrek, en dus een algezigt (panorama), dat, vooral in den glans der avondzon, inderdaad zeer betooverend is.
Van de beide kanten dezer tent loopen twee glijbanen, in golfswijze slingerende lijnen, waarvan ieder op zichzelve bestemd is voor twee, naast elkander in houten fporen rijdende, wagens; terwijl aan de buitenzijden een afgeschoten, hoog voetpad (trottoir) voor de voetgangers bestaat. Deze twee banen loopen, benedenwaarts, in eenen grooten cirkel in het midden ineen, alwaar zij wederom de vier wagens, naast elkander, naar de boventent lijnregt terugvoeren, zonder het minste oponthoud of verwijl aan de rijdenden te veroorzaken. Dit wordt bewerkt door eene sterke stalen veer, met eenen haak, die vooraan de punt van het kleine rijtuig is vastgemaakt. Dezelve grijpt, ondanks de snelle vaart naar beneden, in een der veelvuldige ringen, die, van afstand tot afstand eener el, aan eenen breeden sterken band zijn vastgehecht, welke alzoo, langs het holle spoor voortgaande, we-
{==194==} {>>pagina-aanduiding<<}
derom dient om den wagen naar boven te voeren. Wanneer echter de haak den ring niet terstond grijpen mogt, zijn er, voorzigtigheidshalve, achter aan den wagen twee ijzeren stangen aangebragt, welke denzelven tegen het terugrollen behoeden, en, daar zulks slechts een oogenblik duren kan, tot zoo lang vasthouden, dat de veer zich inhaakt, en de wagen dus, bij de voortdurende beweging van den band, ongehinderd naar boven stijgt. Deze band of koord, in de gedaante van een windas, gaat onder het spoor zoo wel beneden- als opwaarts, en wordt door eene rol of rolhout in beweging gebragt, dat in het onderste gedeelte van den toren, op den vlakken grond, door een groot rad van vijfentwintig voeten middellijns rondgedraaid wordt.
Daar geene menschelijke kracht, intusschen, toereikende is, om zulk eenen zwaren last, als deze voor twee personen ingerigte wagens, uren lang, tot zulk eene hoogte op te winden, wordt dit rad door acht daaraan gespannene, en bij voortduring in eenen stijven draf rondloopende, paarden gedreven; en, terwijl hetzelve wederom in een kleiner rad van vijf voeten middellijns grijpt, welk alzoo de as nog vijfmaal sneller in beweging brengt, vermeerdert daardoor de snelheid der opvoering naar boven met eenen sterken draf. En echter zijn deze arme paarden, wanneer deze wandelingen drok bezocht worden, nog in minder dan één uur tijds, door deze aanhoudende inspanning, dermate uitgeput, dat zij op nieuw door acht versche kameraden afgelost moeten worden. Alzoo laten zich de aanzienlijke kosten, welke de dagelijksche huur van deze paarden, met derzelver drijvers, aan den ondernemer dezer inrigtinge veroorzaakt, begrijpen. De snelheid van het naar beneden rijden staat volkomen met die der luchtbollen gelijk. De gansche togt van éénen enkelen rid duurt niet langer dan achttien tot twintig sekonden, in welken korten tijd men de geheele baan van omtrent achthonderd voeten naar beneden, en van driehonderd voeten opwaarts, heeft afgereden. Op deze wijze zoude men dus, in minder dan ééne minuut, meer dan drieduizend voeten, en alzoo, in één enkel uur, zeer gemakkelijk zeven mijlen afleggen.
De gansche ruimte der vlakte, welke deze renbaan beslaat, bedraagt nagenoeg drieduizend halve roeden. De hooge en zware gebouwen, door zware balken en timmerwerk stevig gevestigd, waarop deze renbanen rusten, en die, door drie

{==195==} {>>pagina-aanduiding<<}
elkander overdwarsende rijen van gewelven, het volle gezigt eener Romeinsche waterleiding verschaffen, zijn tot verscheidene doorgangen, kamers en zalen gebezigd, en in het midden heeft men, gelijksgronds (rez de chaussée), een der luisterrijkste koffijhuizen van geheel Parijs.
Binnen in den toren gaat men, langs eenen gemakkelijken trap, allereerst naar het kantoor (bureau), alwaar men de kaartjes voor ieder rid tot tien stuivers voor elk persoon betaalt, en zich dan naar de tent begeeft, om in den wagen te stappen. Voor hen, die niet begeeren te rijden, maar te voet wandelen, om op deze kunsthoogte het schoonste gezigt te genieten, is een bijzonder kantoor, beneden aan den ingang, bestemd, alwaar ieder voetganger vijf stuivers betaalt.
De inwendige ruimte der gansche renbaan dient tot eenen kleinen, met veel smaak aangelegden, tuin, met welken zich wederom het geheel aan eenen veel grooteren tuin verbindt, die éénen uitgang op de Champs Elisées en eenen tweeden aan den anderen kant heeft. Aan beide deze uitgangen zijn wederom kantoren aangelegd, alwaar de toegang in de eerste dagen, wanneer het getal van bezoekers uitermate groot was, met drie, en naderhand met één frank, voor ieder persoon, betaald wordt.
Er is geene verdere melding noodig van het ongemeen vermaak, welk dit schouwspel te Parijs aan de nieuwsgierigheid, en dit genot, vooral aan jonge lieden van beide sekse, verschaft; terwijl het verlies van hoed, of doek, of veder, bij deze snelle vaart, de aanleiding tot kortswijl t' elken reize hernieuwt.

Treffend voorbeeld van waarlijk christelijke onderwerping in een' joodschen rabbi.

De zoon van Rabbi maijer stierf plotseling op eenen zaturdag. Rabbi was toen in het Seminarium, en verklaarde zijnen leerlingen de Goddelijke wet. Bruria, zijne echtgenoote, even kundig als godsdienstig, ten einde de plegtigheid eens dags, aan den Eeuwigen toegewijd, en op welken alle aardsche bekommeringen uit het menschelijk hart moeten worden verbannen, niet te storen, en willende tevens haren man op een' zoo noodlottigen slag voorbereiden, omvatte met

{==196==} {>>pagina-aanduiding<<}
hare moederlijke armen het lijk van de éénige vrucht harer liefde, legde hetzelve op een rustbedde, en bedekte het met een wit laken. Des avonds keerde Rabbi maijer uit het Seminarium terug, en zijne eerste vraag was: ‘Waar is mijn zoon?’ Bruria, zonder hem te antwoorden, bood hem den beker habdala aan. Rabbi nam denzelven, vulde dien met wijn, sprak den zegen, en herhaalde zijne vraag: ‘Waar is mijn zoon?’ Bruria geliet zich, hem niet te verstaan, dekte de tafel, en diende hem een' eenvoudigen maaltijd voor. Toen hij gegeten had, sprak bruria: ‘Geliefde echtgenoot! Eenigen tijd geleden, vertrouwde een magtig Heer mij een edelgesteente van groote waarde: heden kwam hij hetzelve weder opvragen; moet men het hem wedergeven?’ - ‘Hoe!’ riep Rabbi maijer uit, ‘kunt gij een oogenblik aarzelen, dat pand zijnen eigenaar terug te geven?’ Toen ging bruria naar het doodbedde, en, het laken wegnemende, hetwelk de verstijfde overblijfselen van hunnen lieven zoon bedekte: ‘Zie hier, waarde man!’ zeide zij op een' teederen, maar vasten toon, ‘zie hier het kostbaar voorwerp, hetwelk de Allerhoogste voor weinig tijds aan onze handen had toevertrouwd: heden kwam hij het ons wedervragen.’ Rabbi maijer, zonder klagte en zonder morren, wierp een' blik van verteederinge op het stoffelijk overblijfsel van zijnen zoon, hief de oogen hemelwaarts, en sprak: ‘De Heer heeft gegeven, de Heer heeft genomen, - zijn naam zij geloofd tot in eeuwigheid!’




Kinderspelen.


Lieve kindren! denkt toch niet, 
Als mijn oog uw vreugde ziet, 
Dat mijn hart dan niet zou deelen 
In uw blijde kinderspelen: 
'k Heb toch ook de vreugd gesmaakt, 
Die u thans gelukkig maakt. 
 
'k Heb, in vroeger leefgetij', 
Immers ook gespeeld als gij: 

{==197==} {>>pagina-aanduiding<<}

'k Wil uw zoete vreugd niet storen; 
Nog kan zij mijn hart bekoren; 
Zij herroept, voor mij, den tijd, 
Enkel aan 't genot gewijd. 
 
o! Die stonden zijn zoo blij, 
Als 't gemoed, van kommer vrij, 
Onbekend met bange zorgen, 
Voor den naderenden morgen, 
Wat het heden schenkt, verkiest, 
En zich in 't genot verliest. 
 
Kindren! staar ik op uw spel, 
't Wordt mij dan om 't hart zoo wél; 
'k Voel mij dan zelfs aangedreven, 
Aan uw spel den toon te geven; 
Als gij dartelt aan mijn zij', 
'k Deel er in zoo wel als gij. 
 
Stugge wijsgeer, wiens gelaat 
Schaars of nooit tot lagchen staat, 
Spreek! - is u de tijd vergeten, 
Enkel in genot gesleten? 
Eenmaal toch was kindervreugd 
Ziel en leven van uw jeugd. 
 
Kindervreugd behaagt den man, 
En hij voelt de waarde er van: 
Schoon de tijd zijn kruin doe grijzen, 
Nooit zal hij die vreugd misprijzen; 
't Loop' hem tegen - 't ga hem wél, 
Welkom blijft hem 't kinderspel. 
 
Mannen! vaders! merkt gij niet, 
Als ge uw kindren spelen ziet, 
In hun pogen, in hun streven, 
't Zinlijk beeld van 't aardsche leven? 
Wél hem, die zichzelf verneêrt, 
En van 't knaapje wijsheid leert! 

{==198==} {>>pagina-aanduiding<<}

't Kinderhart is ras voldaan; 
't Grijpt de vreugd van 't heden aan: 
Weinig moog' zijn speelgoed schittren; 
Maar, zou dit zijn vreugd verbittren? 
Dikwerf is die vreugd bevat 
In een nietig kaarteblad. 
 
Vrienden! gaart hier leering uit: 
't Wekk', bij u, het vast besluit, 
Steeds, met stand en lot te vreden, 
's Levens voetspoor in te treden, 
En te smaken, wat God geeft, 
Schoon een ander 't beter heeft. 
 
't Kinderspel wordt vaak gestoord; 
't Gaat niet altijd zoo 't behoort; 
Ook het spelen heeft zijn nukken; 
't Knaapje ziet zijn doel mislukken, 
Maar, door onvermoeid geduld, 
Wordt in 't eind zijn wensch vervuld. 
 
Vrienden! op de levensbaan 
Kan 't niet altijd voorwaarts gaan; 
Maar het lijdzaam moedbetoonen 
Kan in 't eind het werk bekroonen: 
Trouw volharden in den pligt 
Maakt den last van 't leven ligt. 
 
Maar, de vreugd, die 't kind geniet, 
Wisselt vaak in bang verdriet; 
Dikwers vindt het, in zijn spelen, 
Makkers, die al ras krakeelen; 
En, het veinzen niet gewoon, 
Schreit het dan op droeven toon. 
 
Vrienden! is u, op deze aard', 
Wel een beter lot bewaard? 
Nijd en afgunst, zaamgezworen, 
Zoeken vaak uw heil te storen; 
Vaak wordt, door geweld of list, 
U het zoetst genot betwist. 

{==199==} {>>pagina-aanduiding<<}

Dierbre vrienden! zijn we opregt, 
Waarom dan niet rond gezegd, 
Dat we, in al ons doen en streven, 
Hier gelijk de kindren leven? 
Waarom dan niet, onverbloemd, 
't Leven kinderspel genoemd? 
 
Ieder kiest toch, als een kind, 
Speelgoed, dat hij meest bemint; 
Speelgoed, dat den lust kan wekken; 
Speelgoed, dat het oog kan trekken; 
En wij droomen ons zoo wél, 
Bij het uitgekozen spel. 
 
Hier is zucht naar aardschen schat 
Alles, wat het spel bevat; 
Elders kan het schittrend gloren 
Van den roem alleen bekoren; 
Dáár geeft zucht naar eer of rang 
Aan 't gekozen spel den gang. 
 
Ziet, daar ginder speelt er een, 
Vreedzaam, met zichzelf alleen; 
Andren zoeken speelgenooten, 
Die de vreugd van 't spel vergrooten; 
Ieder speelt, naar lust en smaak, 
't Zij om voordeel of vermaak. 
 
Ginder zit de blijdschap voor, 
Elders gaat de vreugd te loor; 
Ginder zien wij vreedzaam spelen, 
Elders hooren wij krakeelen; 
Hier is vreugde, dáár is smart 
Meester van het spel en 't hart. 
 
Allen hebben we één' gekend, 
In den treurtijd der ellend', 
Die zichzelf wat groots verbeeldde, 
En met duizend levens speelde; 
Maar, verdrongen van de baan, 
Pruilt hij, nu wij spelen gaan, 

{==200==} {>>pagina-aanduiding<<}

Dierbre vrienden! ziet op mij. 
'k Min zoo wel het spel als gij. 
Is mijn dagwerk afgesponnen, 
't Uur van stil genot begonnen, 
Rust ik van mijn' arbeid uit, 
o! Dan grijp ik naar mijn luit. 
 
'k Speel dan met een vrij gemoed, 
En dat spelen doet mij goed. 
'k Wil dien wellust van mijn leven 
Voor geen' rang of schatten geven. 
Voor mijn' zangtoon wijkt de smart, 
En de vreugde keert in 't hart. 
 
'k Zing dan, wat dat hart gebiedt; 
Zacht gevoel bestuurt mijn lied; 
'k Zing het zoet genot des levens, 
't Heil van liefde en vriendschap tevens; 
'k Zing, op ongedwongen toon, 
Voor het edle, goede en schoon. 
 
Zegt mij, vrienden! zoo gij 't kunt, 
Of ge mij die vreugd misgunt. 
Kan mijn zang u niet bekoren, 
'k Dwing u niet, naar mij te hooren; 
Maar, laat mij een kindervreugd, 
Die mij opbeurt en verheugt. 
 
Hem voorzeker gaat het wél, 
Wien het eens gekozen spel 
Nooit zijn pligten doet vergeten. 
Hij mag regt gelukkig heeten. 
Rust, die hem, na d'arbeid, wacht, 
Sterkt de ziel met lust en kracht. 
 
Vrienden! eer wij spelen gaan, 
Dan het dagwerk afgedaan! 
Als we ons eerst tot werken schikken, 
Kan de rust ons regt verkwikken: 
Maar, is pligt en taak volbragt, 
Speelt dan vrij naar lust en kracht! 
 
w.h. warnsinck, bsz. 






{==201==} {>>pagina-aanduiding<<}

Mengelwerk.

Redevoering, over den weldadigen invloed van een werkzaam leven op deugd en zedelijkheid.

Door J.J. Scholten, Leeraar der Hervormde Gemeente te Breda. (*)

Met welk een verschoonend oog men den heerschenden geest en smaak onzer eeuwe beschouwe; hoe gunstig men derzelver denkwijs en zeden beoordeele; het is, door de ervaring, beslissend bewezen, ‘dat er, meer dan immer te voren, een geest van traagheid, die alle inspanning schuwt, en eene zucht tot verstrooijing, welke zich gaarne vermaakt, is doorgedrongen.’ De omstandigheden, welke op onze neigingen en daden grooten invloed oefenen, de betrekkingen, waarin zich de mensch geplaatst vindt, mogen den lediggang eenigzins verschoonen, daar zij veler bedrijvig leven met werkelooze rust verwisselden; deze verschooning geldt niet algemeen, en ook onder hen, welken dit treurig lot niet trof, heerscht een eigenwillige wederzin in werkzaamheid, welke te voren onbekend was, en zelfs voor onwelvoegelijk werd gehouden. In menige woning zoekt men vruchteloos een' werkzamen vader en verzorger, eene aan huisselijkheid en orde gewone moeder, een tot arbeid en inspanning opgeleid gezin. De belangrijkste zaken, de weldadigste

{==202==} {>>pagina-aanduiding<<}
ontwerpen liggen onuitgevoerd, en worden eerst verschoven, maar ras vergeten. Zelfs de werkplaatsen staan dikwijls ledig, niet bij mangel aan bezigheid, maar door gebrek aan nijverheid en vlijt. - Zucht naar rust, begeerte naar genot, drift tot uitspanning en verstrooijing is de algemeen heerschende geest, en de openbare en bijzondere vermakelijkheden worden meerder in getal en vlijtiger bezocht.
Strijdig met onzen aanleg, met het doel van ons bestaan, met het heil der maatschappij is deze werkelooze rust. Werkzaamheid is onze bestemming; zij is de behoefte onzer natuur, de grondslag van algemeen en bijzonder geluk. Aanschouwt de voordeelen, die zij wrocht, en de wonderen, welke hare hand schiep; hoe alles, wat wij bezitten en genieten, wat onze nooddruft vervult en onze genoegens verhoogt, hoe zelfs, waarop geene natie zich verheft, het land onzer woning, met ongeloofelijke inspanning en aanwending van kracht, door haar is voortgebragt. Slaat den invloed gade, ‘dien een welingerigt werkzaam leven op het geluk van den bijzonderen mensch uitoefent:’ eene stof, welke onlangs een' Redenaar vond, die dezelve, bij plegtige gelegenheid, met onnavolgbare welsprekendheid afmaalde (*). Maar bovenal, overweegt de weldadige gevolgen, voor onze deugd en zedelijkheid, aan haar verknocht; en uw eigen oordeel beslisse, of dezelve niet eene hooge, voortreffelijke waardij bezitte, en eenen uitstekenden rang verdiene onder die pligten, wier naauwgezette vervulling den mensch met hoogen ernst is aanbevolen.
Deze laatste gedachte zweefde mij gestadig voor den geest, onder de menigvuldige overleggingen aangaande het onderwerp, waarmede ik de spreekbeurt van dezen feestelijken dag, door uw vereerend vertrouwen mij aan-
{==203==} {>>pagina-aanduiding<<}
bevolen, vervullen zoude. En, vestigde ik dan mijne aandacht, of op den oorsprong der Maatschappij, tot welke uwe vergadering behoort, of op het edele doel, waarnaar zij streeft, of op de belangrijke verrigtingen, met welke zij zich bezig houdt, of op den zegen, dien zij door schoone bedrijven en geschriften, en door beider roemvolle belooning, sticht; overal eene werkzaamheid aanschouwende, die den werkzamen zelven veredelde, en op deugd en zedelijkheid, onder alle standen, den weldadigsten invloed had; scheen het mij niet ganschelijk ondoelmatig voor dit feestelijke uur, indien ik dit onderwerp aan uwe nadere overdenking aanbeval. Uwe vriendelijke verschooning, welke vele gebreken bedekt, zij de voorwaarde, waaronder ik het wage, om u voor te stellen: den weldadigen invloed van een werkzaam leven op deugd en zedelijkheid.
Waarin werkzaamheid bestaat, behoeft geene breedvoerige aanwijzing. ‘Elke doelmatige handeling, welke eenige vermoeijenis en inspanning van kracht vordert,’ heet werkzaamheid, en ‘de geheele rij der handelingen, welke met orde en vlijt, onafgebroken en zorgvuldig verrigt worden,’ draagt den naam van een werkzaam leven. Zoo zijn het dan niet alleen staatsbemoeijingen, regt en geregtigheid handhavende zorgen, geleerde onderzoekingen, aan des volks ligchamelijken en zedelijken welstand gewijde bezigheden; elke waarneming des beroeps, hoe onaanzienlijk het zij, elke getrouwe vervulling van het werk, ons aanbevolen, hoe gering hetzelve schijnen moge, elke betrachting van onzen pligt, in den maatschappelijken of huisselijken kring, behoort onder hetzelve, en niet één eenig eerlijk bedrijf mag worden uitgesloten van dat werkzame leven, hetwelk wij bedoelen. Van hetzelve beweren wij, dat het hooge waardij bezit, en, voor onze deugd en zedelijkheid, heilzame gevolgen voortbrengt; gevolgen echter, waarvan eenige meer dadelijk en regtstreeks, andere meer verwijderd en afgelegen kunnen genoemd worden, (gelijk den opmerkzamen, zonder onze nade-
{==204==} {>>pagina-aanduiding<<}
re aanwijzing, van zelf in het oog zal vallen) maar die alle met het werkzame leven in verband staan.
Oefening onzer verstandelijke en zedelijke krachten, aankweeking en beschaving der vermogens, welke in den mensch gelegd zijn, is het beginsel van alle deugd, en zonder dezelve is zedelijkheid bijna onmogelijk. Wij beweren niet, dat zedelijkheid gelijken gang houdt met verstandsontwikkeling, of dat het volk, hetwelk in beschaving den voorrang heeft, dien ook in deugd bezitten zoude: zulk eene stelling vond zich, door de ervaring, luide gelogenstraft. Alleenlijk gelooven wij, dat dáár weinig gevoel voor deugd en zedelijkheid gevonden wordt, waar niet de minste beschaving woont; zulk eene beschaving, namelijk, welke niet slechts des menschen verstandelijke vermogens ontwikkelt en aankweekt, maar zijne zedelijke krachten oefent, en op den wil en de neigingen van het hart invloed heeft. Meer, dan zulks in den eersten opslag schijnt, is daartoe een werkzaam leven van beslissend gewigt. Hoedanig ook de stand zij, waarin Gods voorzienigheid ons plaatste; hoe onderscheiden de werkkring wezen moge, welke ons is aanbevolen; er is geen beroep zoo nederig en gering, zoo eenvormig en gemakkelijk, of het eischt opmerkzaamheid en nadenken, of het kweekt overleg en oordeel aan, of het is voor doelmatiger en volkomener uitoefening vatbaar, of het ontwikkelt alzoo die krachten en vermogens, welke, zonder hetzelve, in diepen sluimer en doodsche rust zouden gebleven zijn. Door alle eeuwen heen hebben daarom wetgevers en hervormers, die hunne volksgenooten beschaven en verbeteren, die de natiën voor deugd en zedelijkheid gewinnen wilden, begrepen, dat zij dezelven eerst aan een arbeidzaam leven gewennen, en, door werkzaamheid, hunne verstandelijke en zedelijke vermogens opwekken moesten, indien zij hun weldadig oogmerk bereiken zouden. En geen zendeling, wien het opgedragen was, de volkeren aan woestheid en zedeloosheid te ontrukken, zag duurzaam zijne verwachting bevredigd, indien hij niet

{==205==} {>>pagina-aanduiding<<}
onder hen een werkzaam leven had weten in te voeren. Door werkzaamheid aan opmerking en nadenken gewoon, in ons oordeel en overleg vaster geworden, zullen wij onze zedelijke bedrijven met meerdere voorzigtigheid besturen, in de beoefening onzer pligten bedachtzamer handelen, en ons even min laten afschrikken door de moeite en opoffering, er aan verbonden. Wien valt de betrachting der deugd, wien valt opoffering en zelfverloochening gemakkelijker, den tragen ledigganger, die zijne edele vermogens ongebruikt laat, of den arbeidzamen man, die, door nijverheid en oefening, zijne vermogens heeft gescherpt en veredeld, wien moeite en inspanning niet vreemd is, en die zich boven elke hindernis standvastig weet te verheffen? Reeds als oefening onzer krachten heeft een werkzaam leven beslissenden invloed op onze deugd.
Wijs en weldadig is de Goddelijke kracht, welke den mensch driften en neigingen inplantte: zij zijn de roersels en drijfveren van alle zijne handelingen, de bron en oorzaak van alle zijne bedrijven; en geene zinnelijke of zedelijke voorwerpen, zelfs niet de deugd, hoe schoon in haren aard, hoe weldadig in gevolgen, hoe rijk in vergelding, zoude indruk op hem maken, indien hij, onverschillig en gevoelloos, voor alle drift en aandoening onvatbaar ware. Maar dezelfde driften, bestemd om een zegen der menschheid te worden, worden niet altijd derzelver zegen, maar dikwijls haar verderf en vloek. Aanschouwt den mensch, door ongeoorloofde liefdedrift, door woedenden haat, door ontvlamde eerzucht, door verterenden nijd, door wrokkende afgunst, door alvernielende heerschzucht weggesleept; en - waar is de onschuld, welke hij niet belaagt, het geluk, dat hij niet verwoest, de deugd, welke hij niet vertreedt, het regt, dat hij niet verkracht, de Godsdienst zelf, welken hij niet aanrandt of heiligschennend misbruikt; waar is de misdaad, welke hij niet lagchend en spelend begaat? Gelijk eene vlam, die niet rust, wanneer zij het huis, waarin zij ontstoken is geworden, verslonden

{==206==} {>>pagina-aanduiding<<}
heeft, maar, door den roof gevoed, alles, wat haar geweld bereikt, aantast, in vuur en gloed verkeert, en verdelgt; alzoo is de drift: grenzenloos en onmeetbaar zijn hare verwoestingen; trotschelijk werpt zij omverre, wat zich tegen haar verzet; den Almagtigen, ware het mogelijk, stootte zij van zijnen zetel neder. Hoe geweldig hare uitspattingen zijn, er is een vermogend middel, hetwelk deze driften breidelt, beteugelt, leidt; en dit middel is - arbeidzaamheid. Wanneer wilde hartstogten in u woeden, zoekt bedrijf en werkzaamheid; werpt u van de eene bezigheid in de andere; geeft u aan arbeid en inspanning over, die beiden ligchaam en geest vorderen, die alle uwe gedachten bezig houden, en uwe gansche ziel vervullen; veroorlooft u geene rust, voordat vermoeidheid die dringend gebiedt, - en de drift in uw binnenste zal zwijgen, de storm der hartstogten zal bedaren, het booze uwer overleggingen en neigingen zal wijken, en gij zult den vijand, die u verderf dreigde, ontwapenen en gevangen nemen. Daarom, getuige de geschiedenis! werd, door alle schrandere en edele wetgevers, de werkzaamheid als een middel tot deugd en zedelijkheid aanbevolen, en de ledige eenzaamheid, een traag en vadzig leven, zelfs de gewaande godsdienstige afzondering en verwijdering uit het gezellige werkzame leven, als de kweekplaats der schandelijkste hartstogten, als de bron der jammerlijkste misdrijven, gebrandmerkt en verboden.
Men behoeft weinige opmerkzaamheid en ervaring, om lijdzaamheid en geduld voor onmisbaar te verklaren in het menschelijke leven. Het moge waarheid wezen, dat niet alle geluk en vreugd der wereld is ontvloden; er woont ook veel jammer en verdriet, en er zijn oogenblikken, waarin het leed de vreugde verre te boven gaat. Noemt mij den sterveling, die nimmer den weg des druks bewandelt, wiens geheele leven eene reeks van zegen is en voorspoed, nooit afgebroken door bange zorgen! Noemt mij het hart, hetwelk altijd vrolijk klopt, waaraan geen heimelijk leed, geen verborgen lij-
{==207==} {>>pagina-aanduiding<<}
den of huisselijke kwelling knaagt! En, zoo die gelukkige ergens bestaat, ach! het onbestendige van al het aardsche, het vergankelijke der wereld, de dood, die hem het dierbaarste ontneemt, verwoest eenmaal het geluk en de vreugde zijnes levens, en verbrijzelt zijn weemoedig en verslagen hart. Stille onderwerping, welke het leed gevoelt, maar er niet over mort, waaraan het droefheid, maar geene moedeloosheid, veel minder vertwijfeling veroorzaakt, die duldt en zwijgt, en, onder een zacht en helder gelaat, de inwendige smart verbergt, opdat niemand in hare zorg en kommer deele; zulk eene stille onderwerping is de schoonste deugd, en eene deugd, wier bezit en beoesening, hoe moeijelijk ze wezen moge, door een werkzaam leven, zoo niet verkregen, ten minste bevorderd wordt. Reeds de bezigheid zelve trekt den mensch van zijn ongeluk af; zij geeft hem heilzame verstrooijing; zij schenkt aanvankelijke heeling en verzachting aan zijne doorwonde ziel, en maakt haar vatbaar voor geduld. En wat is het lijden dikwijls anders, dan gebrek aan genot, dan gemis van vreugd, dan ontbering van genoegens, die den verwenden ledigganger zwaar en grievend vallen, maar wier behoefte de arbeidzame naauwelijks gevoelt, en waarover hij nog minder klaagt? Zoude hij over elke moeite en verdriet, over elke hindernis en zorg klagen, hij, die zoo menige moeite en hindernis, zoo
menig bezwaar en verdriet, in zijn beroep en werk, beproefde en overwon, en zichzelven leerde beheerschen? Neen! het ligchaam, door arbeid gehard, de ziel, door inspanning geoefend, treft naauwelijks het ongeluk, dat van buiten aangrijpt. Hij getuige voor mij, de edele, maar lijdende gellert, Duitschlands godvruchtige dichter en zedeleeraar, die, in aanhoudende oefening en inspanning van geest, zijne folterende ligchaamssmarten leerde vergeten! Hij getuige voor mij, dat onvermoeide bezigheid boven het leed verheft; dat een werkzaam leven op de schoonste der deugden, geduld en lijdzaamheid, den weldadigsten invloed neeft!

{==208==} {>>pagina-aanduiding<<}

Aan geen' rang of stand in de maatschappij is de deugd verbonden. In elken kring heeft zij hare vereerders. En niemand wordt van hare volgelingen uitgesloten, dan die zichzelven uitsluit. Hoe zeker, en door de vervaring bevestigd, deze stelling zij, niet minder zeker is de opmerking, dat des menschen uitwendig lot op zijne deugd gewigtigen invloed heeft, en hem derzelver beoefening gemakkelijk maakt, of grootelijks bezwaart. Onder alle hindernissen, welke pligtsbetrachting moeijelijk maken, is er niet ééne, zoo groot en vermogend, als nijpend gebrek en jammervolle behoefte. Verre zij het van ons, dat wij de behoeftigen uit den rang der edelen en deugdzamen verbannen zouden! Onder het schamel kleed eenes armen klopt soms meer gevoel voor deugd, dan onder het praalgewaad van eenen vorst. Alleenlijk gelooven wij, dat derzelver deugd schaarscher is, en er onder hen weinige zoo edelen en grootmoedigen gevonden worden, die zich standvastig verheffen kunnen boven de hevige verzoeking tot allerlei misdrijf, waaraan de armoede hen onderwerpt. Het is weinig, dat op hun' zwakken geest en bekrompen hart geene goedwilligheid, maar slaafsche vrees, geene belangelooze deugd, maar eigenbaat en loon indruk maken; zij vinden, in het smartelijk gevoel der behoefte, en in de ellende hunnes kommervollen huisgezins, geweldigen aandrang, zoo niet vermeende verschooning, om zich aan leugen en bedrog, aan slinkschen handel en heimelijke ontvreemding schuldig te maken; en zoo verre vervoert hen soms hun ongeluk, dat zij zich aan des naasten eigendom en leven openlijk vergrijpen, en het zoenoffer worden der geregtigheid, wier wetten zij geschonden hadden. Of wijst ons de ervaring niet menigen mensch aan, die, door nood gedrongen, misdrijven pleegde, voor welke hij te voren, in gunstiger omstandigheid geplaatst, op de enkele gedachte, zoude gebeefd hebben? Voor zulk een dringend gebrek, en ook alzoo voor deszelfs zedelooze
gevolgen, behoedt ons een werkzaam leven. Geen rijke overvloed moge door-
{==209==} {>>pagina-aanduiding<<}
gaans aan naarstigheid verbonden wezen, genoegzaam levensonderhoud, vervulling van des menschen nooddruft, schenkt zij zekerlijk; en soms verleent zij meer dan nooddruft, meer dan een onbekrompen bestaan; soms verleent zij milden overvloed, die den bezitter even heilzaam als genoegelijk is, en hem voor het bedrijven van vele heimelijke en openbare ongeregtigheden beveiligt. Aanschouwt het getal dier menschen, welke zich aan groote boosheid overgeven; en ziet, of de meesten hunner niet tot die laagte gezonken zijn door dringende behoefte, welke uit gebrek aan nijverheid en vlijt ontsproot. Zegenen wij, derhalve, de wijsheid onzer voorvaderen, die, door gestichten en werkplaatsen, bezigheid en bestaan verschaften, en lediggang en gebrek verhinderden; zegenen wij eene wijsheid, welke, welvaart verspreidende, weldadig werkte op des menschen deugd.
Gelijk weelde en ondeugd hand aan hand gaan, zoo zijn eenvoudigheid van zeden en deugd getrouwe gezellinnen. De mensch, die de eenvoudige vreugde des huisselijken en gezelligen levens waardeert, en in derzelver genot de bevrediging vindt van alle zijne wenschen, is boven de verleiding van veelvuldige zonde en dwaasheid verheven. Hij veracht de verkwistingen der overdaad en den geleenden luister der trotschheid, en ziet zich door derzelver gevaarlijke aanlokselen tot zedeloosheid niet vervoerd. Zijne weinige behoeften vinden ligtelijk voldoening; en zij vinden die op eene wijze, waardoor, gelijk weelde en overdaad en hoogmoed vorderen, zijn geweten niet beviekt, de rust zijnes harte niet verwoest, de welvaart van anderen niet ondermijnd, het heil der maatschappij niet omverre geworpen wordt. Hij is deugdzaam, omdat geene weelde hem gebiedt, misdadig te worden. - Waardoor is de mensch verbasterd, en het menschelijke geslacht ontaard? Waardoor is de maatschappij de zetel der euveldaden, en de zamenleving het verblijf der ongebondenheid? Waardoor zijn de volkeren, ligchamelijk en ze-
{==210==} {>>pagina-aanduiding<<}
delijk, ontzenuwd, en de natiën zoo diep gezonken? Waardoor ontmoedigt ons de bange vrees, dat het nageslacht nog dieper wegzinken zal? Voorzeker door geene andere oorzaak, dan dat weelde, onder alle standen doorgebroken, groote verwoesting aanrigtte, en nog grootere verwoestingen dreigt. - Hoe moeijelijk het zij, om, te midden der weelde en ongebondenheid, van de algemeene besmetting zich zuiver te bewaren, schromen wij echter niet, om een werkzaam leven, als een veilig behoedmiddel daartegen, aan te prijzen. Door den arbeid gehard, of aan ernstige inspanning gebonden, gevoelt men de prikkelende behoeften der weelde niet. Door bezigheden vermoeid, is eenvoudige uitspanning den mensch genoegzaam; en hij eischt geen uitgezocht vermaak, alleen noodig voor den genen, die, oververzadigd, in gewone genietingen geen' smaak meer vindt.
Overal werk vindende, en altijd bezig, eerst in de pligten van ons beroep, en daarna in de beschaving van onzen geest, zijn ons de oogenblikken te dierbaar, om dezelven nutteloos en onwaardig weg te droomen. Geene verveling drijft ons naar het genot; en zoo blijven wij verwijderd uit den kring dier menschen, welke, zelven door weelde verbasterd, anderen besmetten, en tot medgezellen hunner bedorvene zeden maken. Ziet hier de oorzaak, waarom op het land, en in het landelijk verblijf, zuiverheld van zeden bewaard bleef! Daar moge mindere uitwendige beschaving gevonden worden, er woont, in den echten zin des woords, meerdere wéllevendheid, meerdere deugd, meerdere voorvaderlijke trouw, omdat er meerdere werkzaamheid woont. Gelukkig, zoo zij duurzaam stand houde, en geene navolging van stedelijke levenswijze de werkzaamheid, en, met haar, de eenvoudigheid van zeden, verbanne!
Veel heb ik uw geduld gevergd, en nog waag ik op hetzelve eene proef. Vanwaar de edele gestichten, waar de schreijende nooddruft geholpen, de heete tranen gedroogd, de schamele naaktheid gekleed, wedu-
{==211==} {>>pagina-aanduiding<<}
wen en weezen verzorgd worden? Vanwaar de openlijke werkplaatsen, die de vlijt der arbeiders aansporen, het getal der lediggangers verminderen, de sluimerende vermogens opwekken, en, met nuttige bezigheid, blijmoedig levensgenot verschaffen? Vanwaar de bijzondere scholen, waarin de jeugd aangenomen, opgevoed en onderwezen, en de woningen, in welke de ouderdom ondersteund, getroost en verkwikt wordt? Vanwaar zoo vele weldadige inrigtingen, die aan ons volk meerder luister geven, dan de gedenkzuilen der trotschheid en weelde, waarop andere natiën zich verheffen? Zijn ze niet allen door de hand der werkzaamheid gesticht en gevestigd, geschraagd en onderhouden, en, tot op dezen huidigen dag, voor gansche vernietiging beveiligd? Indien lediggang, zucht naar rust, drift naar vermaak, indien weelde en genot het voorgeslacht besmet had en verbasterd, nimmer hadden zoo vele gestichten der liefde onzen vaderlandschen grond versierd. Zelf ledig, wie zou de werkzaamheid in anderen opgewekt en aangemoedigd, - zelf door weelde verbasterd, wie zou de onschuld onder zijne hoede genomen en beveiligd, - zelf door eigen verkwisting en overdaad alles behoevende, wie zoude groote uitgaven opgeofferd en besteed hebben, om, door de weldadigste ondernemingen, het leed des naasten te verzachten? Wilt gij de waardij dier ondernemingen, en alzoo het gewigt der werkzaamheid, berekenen, slaat ook, doch niet alleen, op de vriendelijke verpleging, welke zij aanboden, het oog; verlustigt u bovenal in de beschouwing van haren heilzamen invloed op deugd en zedelijkheid. Vond er de nijverheid werk, de armoede brood, de naaktheid deksel, de jongheid verzorging, de ouderdom verkwikking, de weduwe eene schuilplaats, de wees hoede en bescherming;
ook de lijdende onschuld was er veilig voor verleiding, het wankelend geloof van weduwen en weezen werd er versterkt, de hulpelooze ouderdom voor vertwijfeling, de zwakke jeugd voor verzoeking bewaard, en eene godsdienstig-zedelijke op-
{==212==} {>>pagina-aanduiding<<}
voeding gaf den staat nuttige ingezetenen, nijvere bewoners, getrouwe echtgenooten, brave vaders, edele moeders, die, zelven deugdzaam, een geslacht aankweekten, hetwelk, even vroom, der ouderen braafheid onder hun huisgezin bewaarde, en voortplantte in het nageslacht. Daarom, - vergunt mij nog eenmaal dien blijden roem op het goede land onzer woning! - daarom zaagt gij, voormaals, op onzen bodem, zoo weinigen, wier uitgehongerd ligchaam u met weemoed vervulde, wier naaktheïd u deed blozen, wier smeekende houding u in eigene oogen, als mensch, vernederde of verdemoedigde, wier onbeschaamd gelaat u dreigende aalmoezen afdwong. Daarom zaagt gij hier, in vergelijking met andere landen, zoo weinigen, die de openbare veiligheid aanrandden, en door het zwaard der geregtigheid sneefden. Eene edele werkzaamheid had inrigtingen daargesteld, die hen vroegtijdig voor lediggang en boosheid, voor jammer en gebrek behoedden.
De hooge zedelijke waardij der werkzaamheid schetsende, heb ik, hoewel zulks niet opzettelijk willende, eene welverdiende lofspraak gemaakt op de groote, verdienstelijke Maatschappij, die, naijverig op der vaderen loffelijke bedrijven, zichzelve het aanwezen gaf, om, benevens andere heilzame bedoelingen, een werkzaam leven op te wekken en te bevorderen. De geschriften, door haar ontworpen, en de ondernemingen, door haar tot stand gebragt, de scholen, welken zij oprigtte, en de belooningen, waarmede zij den deugdzamen menschenvriend, die zich aan het heil des naasten toewijdde, aanmoedigde en vergold, getuigen van eene werkzaamheid, die veler vermogens opwekte en scherpte, die hunne zedelijke krachten in beweging bragt en oefende, die nuttige bezigheid aankweekte en bevorderde, en op de betrachting van edelmoedige menschenliefde, van vlijt en spaarzaamheid, en van veelsoortige menschelijke deugden, den zigtbaarsten invloed maakte. Dezelfde werkzame zucht voor anderer welzijn gaf het bestaan aan onze Maatschappij, en schonk haar eenen

{==213==} {>>pagina-aanduiding<<}
eervollen rang onder de bijzondere Afdeelingen, welke zich, ginds en elders, tot één gemeenschappelijk doel vereenigen. Met geestdrift gesticht en gevestigd, werd zij gelukkig uitgebreid, met eene snelheid, welke een streelend bewijs is, dat veredeling van den mensch, dat belangstelling in deszelfs geluk, en werkzaamheid tot Nut van 't Algemeen, ook hier hare vrienden en voorstanders vinden. Die geestdrift is, sinds den dag harer oprigting, niet verdoofd, maar aangewakkerd, maar vermeerderd en doorgedrongen; en bestendig boden zich velen aan, om, met ons, ten zegen hunner broederen, mede te werken. Alzoo gelukkig gevestigd, zal uwe vergadering het doel haars aanwezens vervullen. Verschillende redevoeringen, zich aanprijzende door bevallige welsprekendheid, maar bovenal door de lessen van wijsheid en deugd, welke zij bevatten, zullen uwe werkzaamheden achtervolgen en veraangenamen; en onder uwe eerste zorgen zult gij de voornaamste achten de bevordering en invoering van dat orderwijs (*), hetwelk allerwegen in ons vaderland zegeningen heeft verspreid, die boven den hoogsten lof verheven zijn, en hulde en roem afdwongen aan eene natie, welke alles verachtte, wat niet het werk harer handen was. Het is noodeloos, dat wij u aansporen tot standvastige volharding in uw doel en werk. Verheugd over het bestaan onzer Maatschappij, aangemoedigd door het
bijzijn van velen, door rang of stand of verdiensten

{==214==} {>>pagina-aanduiding<<}
verheven, wier tegenwoordigheid aan ons feest zoo grooten luister geeft, ondersteund door den ijver derzulken, welken het heil des naasten onvermoeid bezig houdt, bovenal vertrouwende op Hem, wien elke poging tot veredeling van den mensch, ook de zwakste, welgevallig is, - zult gij en zullen wij allen met nog meerderen ijver voortgaan, dan wij begonnen, en al onze krachten inspannen, dat onze vergadering niet slechts haren rang behoude, maar hoogeren rang verwerve, en door de groote Maatschappij beschouwd worde als eene dier Afdeelingen, welke door dubbele werkzaamheid hare late oprigting doet vergeten, en de vroegere, welke lang bestonden, voorbij streeft in getal, in ijver, en nog meer in heilrijke gevolgen, welke zij, mildelijk en overvloedig, verspreide! Elk, die het vaderland, die deze stad, die zijne broederen, die deugd en godsdienst bemint, vereenige zich met dezen wensch, en werke daartoe mede!

Waarom sterven er menschen aan geneeslijke kwalen?

V.

Is het eene kunst, ziekten te genezen, het is niet minder eene kunst, ziek te zijn. Wordt er tegen de voorschriften en regelen der eersten veelmalen door de artsen gezondigd, niet minder dikwijls wordt er tegen de laatsten gezondigd door de lijders. En evenwel wijt niemand het mislukken van een geneesplan zich-zelven, maar altijd der kunst of den geneesheer. Niemand bedenkt, dat het vrij wat inheeft, de hinderpalen uit den weg te ruimen of te vermijden, welken de zich doorkruisende menschelijke hartstogten den geneesheer in den weg stellen. Wierd het, van de vroegste oudheid af, eene kunst van hemelschen oorsprong gerekend, de ontspannen lier des menschelijken ligchaams zóó te stemmen en te bespelen, dat zij, voor pijnlijke

{==215==} {>>pagina-aanduiding<<}
wanklanken, welluidende toonen geeft, - hoe veel te grooter kunst moet dit gerekend worden, wanneer het menschelijk gemoed, als een booze geest, telkens de pas gestemde snaren doet springen! En hoe dikwijls gaat het dus aan het ziekbed! Hoe dikwijls worden daar, door de zorgeloosheid, de eigenzinnigheid, het ongeduld of het wantrouwen der kranken, de beste pogingen van den arts te leur gesteld! Vooral moet men het veelvuldig mislukken der behandeling van slepende ziekten aan dergelijke oorzaken toeschrijven. Dergelijke kwalen ontstaan langzamerhand en onbemerkt. Ten minste hinderen zij, in het eerst, zoo weinig, dat men van dag tot dag verschuift, den geneesheer te raadplegen. En als men er dan toe overgaat, wil men, dat hij bijna aan onzen neus ziet, wat ons deert, antwoordt hem niet, dan ter loops, op zijne vragen, en vindt het zeer lastig, als zijn onderzoek een weinig diep gaat. Ik beken, dat dit het geval bij alle zieken niet is, en dat vele zich integendeel beijveren, om het geduld en de aandacht van hunnen geneesheer op de proef te stellen, door een langwijlig en vermoeijend verhaal van alles, wat hun ooit is overkomen, van hun zitten en hun opstaan; zoodat zelfs de meest ingespannen opmerkzaamheid buiten staat is, den draad te vatten, waardoor die menigte van woorden zamenhangt. Zulke lijders zijn evenwel, in vergelijking der vorige, zeldzaam: want, schoon men zoude denken, dat er den menschelijken geest veel aan moest gelegen liggen, de inrigting zijner aardsche woonstede, en vooral derzelver leemten en gebreken, goed te kennen, leert de ondervinding, dat hij op geen ding bijna zoo weinig let, en dat hij nergens minder t'huis is dan in dat huis, waarin hij zijne hoogste gelukzaligheid zoekt. Dit is, in onze hoogst beschaafde tijden, te minder te vergeven, daar men gelegenheid in overvloed heeft, zich de in dat opzigt noodige kennis te verschaffen (*). Maar

{==216==} {>>pagina-aanduiding<<}
ik moet bekennen, dat de boeren hierin alle anderen overtreffen: zij toch zetten, als zij den geneesheer komen raadplegen, hem ten minste het water van den zieke voor, waardoor hij althans een punt heeft, vanwaar hij, gissenderwijze, zijn onderzoek kan beginnen; anderen zeggen eenvoudig: ik ben ziek, of nemen ook wel de vrijheid, zelven te bepalen, aan welke kwaal zij willen lijden, b.v. verkoudheid, rheumatismus, of eene vuile maag. En wanneer dan de dokter niet spoedig met zijn recept gereed is, worden zij zeer verdrietig.
Nog erger is het, wanneer een lijder, hetgeen zoo dikwijls gebeurt, niet zuiver opbiecht, en, hetzij hij zich zijner kwale schaamt, of bevreesd is voor de geneeswijze, het scherp onderzoek van den arts zoekt te ontduiken, hem verkeerde antwoorden geeft, en zoo doende misleidt. Dit heeft vooral plaats, wanneer men vreest, dat het gebrek eene heelkundige behandeling en het gebruik van het mes zal vorderen. Hoe menigeen, die, eene breuk hebbende, dezelve stil laat zitten, tot dat zij eindelijk beklemd raakt, of die eene kleine wen tot een monsterachtig gezwel laat voortgroeijen, en, om de smart van een oogenblik te ontgaan, zich in een nameloos lijden van weken en maanden stort! Hoe menigeen vooral, die, de droevige gevolgen van verboden wellust willende verbergen, het gif, als een inwendige kanker, in zijn lijf laat rondvreten, en niet met ernst naar hulp omziet, voordat hij levend verrot! En, als dan eens de kwaal tot die hoogte gekomen is, vordert men genezing; ja, wat nog meer is, in eene kwaal, welke jaren lang noodig had om zich te ontwikkelen, vordert men die genezing in eenige weinige dagen!
Dat ongeduld van den lijder is niet minder dikwijls eene oorzaak van het mislukken eener geneescuur. Op

{==217==} {>>pagina-aanduiding<<}
zich zelve reeds is deze gemoedsgesteldheid zeer nadeelig voor het ligchaam, vooral voor het, over het algemeen, gevoelig gestel van een' zieke; want er is geene vruchtbaarder bron van gedurige teleurstelling, verdriet en gemelijkheid, en deze zijn onder de grootste vijanden onzer gezondheid te tellen. Dat ongeduld drijft den lijder, zijnen geneesheer onophoudelijk te plagen om telkens van geneesmiddelen te veranderen; iets, dat de genezing van langdurige kwalen bijna onmogelijk maakt. Want, even als een arbeider, een' zwaren boom omver willende houwen, weinig vorderen zoude, zoo hij nu eens hier, dan eens daar eenige bijlslagen deed, even weinig vordert men in de behandeling eener ziekte, als men, zonder vast plan, alleen voorschrijft om niet ledig te schijnen. Het is wel zoo, de meeste ziekten laten zich van meer dan één punt, met voordeel, aantasten; maar wil men dit voordeel behouden, dan moet men, met standvastigheid, op hetzelfde punt blijven werken, waar men eerst de kracht der ziekte verzwakt heeft.
Hieruit kan men opmaken, hoe weinig nut de ongeduldige lijder verwachten kan van het, helaas! bijna algemeen aangenomen gebruik, om, als eene kwaal meer dan een paar dagen duurt, van den eenen dokter naar den anderen te vliegen. Immers, voorondersteld, dat men in den grooten kring van geneesheeren, waarlangs men, met eene hijgende borst of verstopt onderlijf, ronddraaft, niets vond, dan mannen van beproefde kunde en ervaring, zal elk derzelven toch zijne eigene wijze van zien en zijne eigene wijze van doen hebben; en er zal dus een wonder moeten gebeuren, grooter dan de duizendmijlige reistogtjes van Mahomed, zoo niet de een zoo veel met uwe genezing achteruit gaat, als de ander vooruit gegaan is.
Van die gedurige verwisseling is het, voor een braaf man zoo onteerend, wantrouwen, waardoor velen de zoetste vruchten der kunst verbitteren, niet zelden de oorzaak. Tegen dat wantrouwen kan men weinig doen;

{==218==} {>>pagina-aanduiding<<}
maar men kan het ligt voorkomen, wanneer men, in de keuze van eenen geneesheer, met behoorlijken ernst en voorzigtigheid te werk gaat; wanneer men een' dokter naar zijn hart zoekt. - Zeldzame kundigheden en rijpe ervaring zullen zich eindelijk het vertrouwen van alle menschen, ook van het verschillendst karakter, verwerven. Maar zeldzame kundigheden en rijpe ervaring zijn niet elken geneesheer gegeven; en daarom doet, in 't algemeen, eene zekere overeenstemming in het karakter van den lijder en den arts dikwijls zoo veel af. Niet alle menschen zijn gediend met een' luchtigen snaak, die koortsen en hoofdpijn met allerlei potsen verdrijft, even min als anderen gediend zullen zijn met een ernstig en gemoedelijk man, die zich aan het ziekbed op eene andere manier neêrzet, dan aan een' vrolijken maaltijd.
Wat evenwel nog meer dan dit alles den geneesheer beletten kan, in weerwil zijner beste pogingen, over de ziekte te zegepralen, is de verregaande zorgeloosheid en eigenzinnigheid, waaraan vele zieken zich schuldig maken, ten aanzien van de voorschriften der artsen. Wie maakt er zich eene gewetenszaak van, de voorgeschrevene geneesmiddelen te weigeren, of, wat nog erger is, weg te werpen en te verdonkeren, en vervolgens zijnen geneesheer diets te maken, dat ze genomen zijn? Behalve dat dit, vooral in heete ziekten, zeer gevaarlijk wezen kan, daar er dikwijls het oogenblik door verloren gaat, hetwelk voor eene beslissende werking gunstig was, is het laatste (daar het een laag bedrog is, onder den schijn van vertrouwen en vriendschap gepleegd) zeer misdadig; en zulks te meer, dewijl men daardoor den geneesheer in de verzoeking brengt, óf de beste geneesmiddelen, daar hij er geene werking van ziet, te mistrouwen, óf, in andere gevallen, krachtelooze en verkeerde middelen aan te wenden, dewijl hij er te voren eene heilzame werking van meent bespeurd te hebben, - eene werking, welke hem, door vroegere lijders, schandelijk is voorgelogen. Voornamelijk

{==219==} {>>pagina-aanduiding<<}
zal dit plaats hebben bij jongere kunstoefenaars, door gebrek aan eigene ondervinding, nog niet zoo vaardig, om, in zulke gevallen, het ware van het valsche, het waarschijnlijke van het onwaarschijnlijke te onderscheiden.
En kan men al eens zoo veel van zich verkrijgen, dat men des dokters pillen slikt, zoo blijft het daar ook bij; zijne overige voorschriften, den dagelijkschen leefregel betreffende, worden in den wind geslagen, en men vindt allerlei onnoozele uitvlugten om dezelven te ontduiken. Zoude men den man niet meer dan dwaas rekenen, die een oogenblik aarzelde om te kiezen tusschen den tabak en zijn leven? En hoe menigeen heeft toch aan een pijpje eerst zijne bloeijende gezondheid en vervolgens zijn leven opgeofferd! Hoe duur moet men dikwijls het gemelijk gezigt betalen, waarmede men den arts ontving, die ons eene geliefkoosde spijze verbood! of den spettenden lach, waarmede men hem over de nadeelen van het heet of gulzig eten, of van het sterk broeijen des ligchaams, of van het uitwerpen des speeksels hoorde spreken! Uit deze en dergelijke kleinigheden ontstaan dikwijls de pijnlijkste en gevaarlijkste ziekten; hoeveel te meer moeten er ligtere ongesteldheden door verergeren, en eindelijk ongeneeslijk worden!
Vindt men zijne lijders bij het voorschrijven van een eenvoudig drankje dikwijls reeds zoo eigenzinnig, dat zij niet tot het gebruik van hetzelve te bewegen zijn; hoe veel te erger wordt dit bij het voorschrijven van eene omslagtige geneeswijze, en vooral als men van het mes spreekt! Dan verheffen zich op ééns alle bezemen en tangen, om den vermetelen uit te drijven, die zoo iets durfde voorslaan of aanraden. Een bad? ‘Zoude ik mijn kind, tot den kop toe, in het water stoppen? Het arme worm zoude zich immers dood schreeuwen!’ - Pappen? ‘Wat is dat lastig en nat en smerig! Kan men het niet even goed met een pleister doen? Die blijft er op liggen, en men behoeft er verder niet naar om te zien.’ - Snijden? ‘Daar moet gij

{==220==} {>>pagina-aanduiding<<}
mij niet mede aankomen; ik kan geen bloed zien, zonder flaauw worden.’ - Door deze en dergelijke uitvallen wordt ieder geneesheer dagelijks in zijn geneesplan gehinderd; en geschiedt het niet altijd zoo lomp, zoo regtstreeksch, het geschiedt toch. Men legt hem allerlei zwarigheden in den weg; men dwingt hem, iets anders te verzinnen; men verlamt zijne beste pogingen, en - men wijt hem den slechten uitslag.
Zoude raphaël zulke verrukkelijke beelden hebben kunnen malen, haydn zulke betooverende toonen scheppen, zoo elk domkop hen midden in hun werk had komen storen, met zijne aanmerkingen lastig vallen, of hun de wet voorschrijven? En met wat regt zal men dan van elk gewoon geneesheer vergen, hetgene men van zulke uitmuntende vernuften met geen regt zoude mogen vorderen? Dit ware immers even dwaas als onregtvaardig. Men vrage dan nimmer, waarom er menschen aan geneeslijke kwalen sterven: want, zoo het antwoord dikwijls niet zeer vereerend is voor de faculteit, zal het dit even weinig voor hen wezen, die haar op zoo velerlei manieren de handen binden.

J.V.




De Engelsche kolonie in Nieuw-Holland.

(Vervolg en slot van bl. 176.)

Maar de meeste veroordeelden zijn ongehuwd, en bij dezen staat van zaken zoude de bevolking der kolonie lijden; de regering moest dus een middel uitdenken, om de huwelijken te vermeerderen. De verwezene vrouwen waren het eerste middel; men weet, dat deze laatsten uit misdadigen bestaan, die door de geregtshoven veroordeeld zijn, en uit eerlooze vrouwlieden der groote steden van ngeland. Om van zulke wezens eerbare vrouwen, werkzame en goede huismoeders te maken,

{==221==} {>>pagina-aanduiding<<}
dit is ongetwijfeld de zegepraal der wetgeving en het hoogste doel der gezellige volmaking. De Engelsche regering wist dit wonder door dezelfde middelen te bewerken, die wij zoo even vermeld hebben. Deze vrouwlieden konde men niet tusschen schande en achting stellen; de eer vermogt niets op haar; men plaatste ze dus, even als de mannen, tusschen straf en belooning. In de overtuiging, door de wet gestraft te worden, zoo dikwerf zij eenig misdrijf begaan, zijn zij genoodzaakt, ingetogener en werkzamer te worden, en elke gedachte aan misdrijf en slechte zeden te verwijderen. In de noodzakelijkheid, om allen tijd aan den arbeid te geven, werden zij denzelven allengskens gewoon, en vonden behagen daarin; en van nu af moest de gunstigste verandering bij haar plaats grijpen.
Het kon niet anders, dan dat deze vrouwen, toen zij vrij waren geworden even als de mannen, op dezelfde voorwaarden en in gelijke omstandigheden, weldra echtgenooten moesten vinden. Vrijgelatene veroordeelden verbonden hun lot met het hare; en, daar de regering eenige voordeelen met den huwelijkenstaat verbindt, daar men der vrouwen insgelijks vergunningen van landerijen doet, daar zelfs kinderen dezelven verkrijgen, daar men de slaven naar evenredigheid van de hoeveelheid der goederen uitdeelt, zoo volgt hieruit, dat het huwelijk den persoonlijken toestand van dezulken, die hetzelve aangaan, allengskens verbetert. Deze verbindtenissen zijn thans in de kolonie zeer talrijk, en in het algemeen zeer gelukkig. Ik ben in de gelegenheid geweest, om het inwendige van vele zulke huishoudingen te leeren kennen, en nooit zonder aandoening heb ik de buitengewone verandering kunnen opmerken, welke in de zeden en gewoonten dezer zonderlinge lieden gebeurd was. Even merkwaardig is het, dat de publieke meisjes, welke in hare vorige liederlijke leefwijze zelden kinderen ter wereld bragten, in haren nieuwen toestand zeer vruchtbaar zijn.
Men zoude zeggen, dat dieven, roovers en veile

{==222==} {>>pagina-aanduiding<<}
vrouwen juist niet geschikt waren om een goed geslacht aan de toekomst te geven, en toch zullen wij zien, dat het met het aankomende anders gesteld is. Want, zoo men overweegt, dat deze vrouwen doorgaans, in alle landen, tot de sterksten en schoonsten der volksmenigte behooren; wanneer men aanneemt, dat zulk een staat van zaken, en deszelfs afwisselende ontmoetingen, aan de denkbeelden natuurlijk eene verheffing geeft; dat de stand eens roovers, het bedrijf eens diefs in de steden eene zekere sterkte, vlugheid en moed vereischen, welke juist niet het ersdeel der meeste menschen zijn, - dan volgt hieruit, dat de kinderen uit zulke huwelijken, noch ten aanzien van ligchaam, noch ten aanzien van geest, zoo slecht bedeeld zijn, als men oppervlakkig zoude denken. Met deze voordeelen vereenigen zich nog die eener zeer gezonde luchtstreek, even vreemd, door de gelukkige ligging, aan onzen ruwen winter en aan de drukkende warmte des heeten aardgordels. Gedurende ons verblijf op Port-Jackson, waren wij getroffen over de schoonheid der kinderen en over de vrolijke en levendige uitdrukking hunner gelaatstrekken. Alle deze kinders worden zorgvuldig opgepast en met eene prijswaardige zindelijkheid gekleed. Te regt besteedt de regering, van den beginne af, eene bijzondere oplettendheid op deze kinderen; en, daar wij hare zorgvuldigheid bewonderd hebben, om verdorvene menschen tot ordelijke begrippen van regtvaardigheid en deugd terug te brengen, zoo moeten wij ook getroffen worden door hare edele pogingen, om een deugdzamer en gelukkiger geslacht op te voeden.
De regering, vooraf overtuigd, dat bij alle hare zorgen en waakzaamheid, onder zoo vele verdorvene menschen, altijd nog ondeugende ouders zouden zijn, meende, de toekomstige hoop der kolonie niet aan zulke lieden te kunnen overlaten. Volgens deze wijze grondstelling, werd, in de eerste tijden der vestiging, een huis van opvoeding voor de meisjes gesticht; aan hetzelve werden aanzienlijke inkomsten toegekend, het inwendi-
{==223==} {>>pagina-aanduiding<<}
ge behoorlijk ingerigt, met groote pleinen en eenen grooten tuin omgeven. Zachtzinnige en kundige vrouwen werden uit Engeland geroepen, en tot de opvoeding van die jonge personen bestemd, welke men daarin wilde opnemen, en de echtgenooten des stedehouders en onderstedehouders tot opziensters van hetzelve benoemd. In deze inrigting werden zulke jonge meisjes opgenomen, die weezen waren; die van hare zeer arme, of nog in slavernij zijnde, ouders niet zorgvuldig genoeg konden opgevoed worden; en eindelijk dezulken, welker ouders bij de politie bekend waren, in welker bedrijven, gesprekken of gevoelens nog overblijffelen hunner vorige verdorvenheid gevonden werden. Alle deze meisjes worden met de grootste oplettendheid verzorgd, in de beginselen van zedekunde en godsdienst opgevoed, vroegtijdig in alles onderwezen, wat eene huismoeder moet weten, slechts met zulke dingen bezig gehouden, welke tot het welzijn eener huishouding behooren, van kindsbeen af gewend, om zichzelven en anderen in eere te houden; en daardoor bezitten zij reeds vroegtijdig alle die hoedanigheden, welke men bij voortreffelijke echtgenooten wenschen kan.
Intusschen komt de tijd, waarin de opvoeding dezer jonge meisjes voltooid is, waarin de regering den prijs harer weldaden en opofferingen ontvangt. Een geschikt en vrij jong man, een vrijgelaten voormalig misdadiger, wenscht te trouwen; maar natuurlijk is hij afkeerig, zich met die ellendige openlijke vrouwlieden te verbinden, van welke er, maar al te dikwijls, talrijke bezendingen uit Europa aankomen; ook is hij afkeerig, om onder die meisjes, welke van jongs af aan hunne min of meer verdorvene bloedverwanten overgelaten waren, eene gezellin te zoeken. Het opvoedingshuis biedt hem waardigere voorwerpen zijner liefde en achting aan; maar zonder geleide van eene der opziensters kan geen vreemdeling in hetzelve komen; hij moet zich dus tot haar vervoegen, om de toelating tot deze inrigting te verkrijgen. Onder een schijnbaar voorwendsel, wordt

{==224==} {>>pagina-aanduiding<<}
dan de zoekende in de werk- en leerkamer gebragt, en mag alle kweekelingen van nabij aanschouwen. Wanneer hij zijne keus tot een dezer meisjes bepaald heeft, meldt hij zulks aan de opziensters; deze vernemen dan naar de zedelijke geaardheid van dezen man, toetsen ook, te zijnen aanzien, de genegenheid van het jonge meisje, dat hem aannemen of weigeren mag. In het eerste geval worden hare verwanten, wanneer zij die heeft, tot eene bijeenkomst uitgenoodigd, en over de voor- of nadeelen van het voorgestelde huwelijk onderhouden. Wordt het huwelijk goedgekeurd, dan wordt hetzelve ook weldra gesloten; en hierin vinden wij een merkwaardig bewijs van de wijsheid en weldadigheid van zoodanige inrigtingen, welke in Europa maar al te dikwerf verwaarloosd of veracht worden.
Nadat de regering voor de opvoeding dezer lieve kinderen zoo veel gedaan heest, blijft zij nog bezorgd, dezelve in het oogenblik, hetwelk over hun toekomstig lot zal beslissen, niet te verlaten; dan bewijst zij veeleer hare grootste milddadigheid. Elk van deze meisjes krijgt, bij hare uithuwelijking, eenen bruidschat, bestaande in aanzienlijke landerijen, welke men hun aanwijst, en waartoe kudden en slaven behooren. Om deze plegtige gift eenigermate te verzekeren, onderteekenen de opziensters het huwelijksverdrag; en aldus geven zij aan hare kweekelingen eene huisselijke inrigting, en blijven voorts derzelver beschermsters en vriendinnen.
Maar te vergeefs zoude de Engelsche regering, met zoo groote inspanning, de verworpene en verdorvene volksmenigte, welke zij in den beginne naar Nieuw-Holland moest overbrengen, door brave huisgezinnen doen vervangen, wanneer de bestaande vooroordeelen tegen de kolonie in Engeland en het overig Europa bleven voortduren. Zij kon, wel is waar, aan den tijd overlaten, om zulke ongunstige vooroordeelen uit te roeijen; en het voorbeeld der Amerikaansche volkplantingen konde ten bewijze verstrekken, dat zulke vooroordeelen spoedig verdwijnen. Maar de Engel-
{==225==} {>>pagina-aanduiding<<}
sche regering heeft, om dit doel te bereiken, even veilige en veel werkzamere maatregelen genomen. Om de tegenwoordige volksmenigte van hare onzuiverste en verworpenste deelen te reinigen, om dezelve gedurig met eerlijke en welgezinde volkplanters te vermeerderen, heeft zij, sedert eenige jaren, en wel met zulk een gelukkig gevolg hare middelen aangewend, dat, naar mijn inzien, de vooroordeelen tegen Port-Jackson onmogelijk nog twintig jaren kunnen blijven bestaan. Te dezen einde heeft zij het volgende gedaan: Zoodra zij op eene nieuwe plaats eene volkplanting wil vestigen, worden die menschen, welke de slechtste zeden hebben, de grootste misdadigers, tot de eerste ontginning gebezigd; aan dezen wordt de moeijelijkste arbeid opgedragen, onder welken dezelven dikwerf bezwijken. Andere, minder ondeugende, huisgezinnen genieten weldra de vruchten van dezen arbeid, die slechts door de opoffering van eenige personen konden verkregen worden; en ongetwijfeld is het beter, dat zulks deze, in den grond verdorvene, met de versoeijelijkste misdaden bezwalkte, en met de openbare verachting beladene, menschen zijn.
De volkplanting van Norfolk levert een soortgelijk reinigingsmiddel op. Dit eiland is bijzonder vruchtbaar, en zoude voorzeker de zetel der gewigtigste plantingen zijn geworden; maar, daar hetzelve eene warmere luchtstreek heeft dan Port-Jackson, zoo is de arbeid aldaar bezwarend en drukkend. Naar Norfolk worden dus de slechtste menschen van Nieuw-Holland gezonden; en dit eiland mag alzoo als de verzamelplaats van het verdorvenste aangezien worden, wat de Engelsche volkplantingen in de Zuidlanden bezitten. Terwijl men bezig is, door deze vereenigde middelen, de volksmenigte te reinigen, worden er andere, niet minder krachtdadige, gebezigd, om dezelve al meer en meer te verbeteren. Wij hebben gezien, hoezeer de opvoeding en de huwelijken het oogmerk der regering in dezen begunstigen; maar, daar deze middelen slechts middellijk en niet talrijk zijn, zoo heeft men, om den afkeer, welken de naam Botanybaai veelzins nog verwekt, te stuiten, nog eene andere soort van lieden, dan dezulken, welke met de hatelijkste ondeugden bezwalkt zijn, daarhenen verwezen. Naar deze grondstelling, is Port-Jackson eene plaats van ballingschap, of liever verwijzing, voor geheel andere misdrijven geworden dan die, welke oorspronkelijk daarhenen geleidden. De op elkander volgende bewegingen in Ierland zijn,

{==226==} {>>pagina-aanduiding<<}
te dezen aanzien, aan de oogmerken van Engeland bijzonder bevorderlijk geweest. Want omtrent zesduizend Ieren zijn, ingevolge de staatsonlusten, welke in hun land hebben plaats gehad, naar Nieuw-Holland verwezen; en onder dezen zijn vele aanzienlijke personen. Hoe groot ook hunne dwalingen mogen geweest zijn, deze lieden kunnen toch nooit met die ellendigen verwisseld worden, welke in het eerst naar de Zuidlanden gebannen werden; en deze omstandigheid heeft voorzeker krachtig medegewerkt, om de ongunstige vooroordeelen, welke nog op deze volkplanting rusteden, te verminderen. Ook ziet men, sedert eenige jaren, dikwijls vrije en destige huisgezinnen in Port-Jackson aankomen, welke van de weldaden der regering en van de voordeelen der luchtstreek en des gronds gebruik willen maken, om zich uit een voormalig ongeluk te verheffen, of om spoediger tot welvaart en geluk te geraken. Ik herhaal dus, de door de Engelsche regering genomene maatregelen zijn van dien aard, dat de volkplanting van Port-Jackson noodzakelijk weldra die achting moet genieten, welke zij verdient. Dán eerst zal men de geheele wijsheid der voorschriften naar eisch kunnen waarderen, welke de luisterrijke bestemming, waartoe zij geroepen is, besturen en beveiligen.
Naar mate, echter, de volksmenigte toeneemt, moet ook de waakzaamheid der regering een krachtdadiger karakter van aanzien en nadruk aannemen. Te midden der grondstoffen van oproer en misdrijf, is het hoogstnoodzakelijk, dat de politie zich nadrukkelijker ontwikkele, dan in den gewonen toestand der Europesche maatschappijen; en de stichters der volkplanting zijn van deze geleidende grondbeginselen niet afgeweken. Achthonderd man geregelde troepen zijn in Port-Jackson, en geven bezetting aan elke van de voornaamste steden der volkplanting. Een bestuurder der politie, van ontzaggelijke gestrengheid, woont te Sidney; hij neemt zijn ambt zoodanig waar, dat ook de stoutste veroordeelden voor hem beven; de geringste misdrijven worden met twee- of driehonderd stokslagen gestraft; en er verloopt bijkans geen dag, op welken niet twintig zoodanige kastijdingen, in de gevangenis, zonder eenige formaliteit, alleen op bevel van den bestuurder der politie, ten uitvoer worden gebragt. Onder deze zoo zeer verdorvene lieden is het niet moeijelijk, aanklagers en bespieders te vinden. Zij krijgen kleine belooningen, en de regering on-
{==227==} {>>pagina-aanduiding<<}
derhoudt velen derzelven, die dan ook altijd gereed zijn, om haar van de zamenrottingen berigt te geven, welke door de veroordeelden mogten ondernomen worden.
De Ieren vooral vereischen te dezen aanzien een aanhoudend en werkzaam toevoorzigt. Deze zijn waarlijk zeer stouto lieden, welke bij de verschillende bewegingen in Ierland meestal de wapenen hebben gedragen, en welker wraakzucht, meer dan eens, bijkans een groot ongeluk over de volkplanting gebragt had.
Niet alleen op de tegenwoordige veroordeelden oefent de regering hare waakzaamheid; zij vestigt dezelve ook naauwkeurig op alle die genen, welke, na verloop van den tijd hunner slavernij, zich in de steden gevestigd hebben. Elken avond wordt vroeg de taptoe geslagen; dan moeten alle inwoners, met uitzondering van die genen, welke oorspronkelijk vrij waren, en van dezulken, welke een bijzonder verlof verkregen hebben, zich in hunne huizen begeven, en mogen in den nacht niet meer uitgaan; het geluid eener trompet van den toren geeft het laatste teeken, en wee hun, die alsdan niet aanstonds naar hunne haardsteden keeren! Menigte van wachten, die door alle straten verstrooid zijn, vervolgen hen met snelle schreden, en noodzaken hen, spoedig in hunne woningen te vlugten. Dezelfde wachten, elk met eenen stok gewapend, aan wiens einde een ijzeren haak is, trekken, gedurende den nacht, door de stad, om orde en rust te bewaren. Somtijds schuilen zij in de slooten, achter de huizen en rotsen, en oefenen zulk eene waakzaamheid, dat het moeijelijk is, hun te ontgaan.
Even werkzaam als de regering zich vertoont, om het misdrijf te voorkomen, of hetzelve gestreng te straffen, even edel en mild is zij ook in hare zorg voor de zieken. Om dezelven op te nemen, zijn er gasthuizen in Siduey, Parramatta en Hawkesbarry gebouwd. Tot dezelven behooren geneesheeren en heelmeesters, welke de regering bezoldigt; en de zieken worden aldaar, zonder eenig opzigt op derzelver zeden en tegenwoordigen toestand, op de best mogelijke wijze opgepast.





{==228==} {>>pagina-aanduiding<<}

Chateaubriand.

(Biographie des hommes vivants.)

Frans augustus, Burggraaf van Chateaubriand, werd, in 1769, te Comburg, bij Fougères, geboren. Als zoon van eene der oudste familiën in Bretagne, werd hij, reeds in 1786, Officier van het regiment Navarre, en als zoodanig met Koning lodewijk XVI bekend. Zoodra de soldaten van zijn regiment zich voor de omwenteling verklaarden, verliet hij den dienst, en vertrok, in 1790, naar Amerika. Gevoelig voor al het schoone der natuur, drong hij tot al de woestenijen der nieuwe wereld door. Het was de eerste en diepe indruk dezer tooneelen, waaraan het ongemeen aandoenlijke zijner gewaarwordingen is toe te schrijven. Zelf getuigt hij, dat hij, bij de beschouwing van het karakter der zwervende horden en de levendigste bewondering van het zeldzame dezer jeugdige natuur, zijne begrippen en waarnemingen begon te ordenen, en de eerste kiemen der hem eigene welsprekendheid zich ontwikkelden. Les Natches, zijnde een rijmeloos gedicht, waren zijn eerste werk, waarin hij de gebruiken en zeden dezer wilde, doch gastvrije stammen met de echtste kleuren schilderde; maar zulks ging door een ongelukkig toeval verloren; dat gedeelte alleen, welk het bijverdichtsel van Atala behelsde, werd gespaard. Men ziet daarin zeer duidelijk zijne Noordamerikaansche verheffing der verbeelding, die schitterende beelden, tot op dien tijd vreemd aan de Fransche taal, den dichterlijken, somtijds zeer stonten en nog zeldzamer stijl; in één woord, die nieuwheid, welke zoo vele stof tot gisping, maar tevens tot wegslepende bewondering verleende.
In 1792 keerde chateaubriand naar Europa terug, met al dien schat van nieuwen dichterlijken geest, zoodra hij vernam, dat de oorlog in Europa zoude uitbarsten; achtende zich verpligt, onder de vanen der Fransche regering te dienen. In dat zelfde jaar ontving hij voor Thionville eene gevaarlijke wonde, door het springen eener bom. Hierop volgde eene zeer bedenkelijke krankte, welke drie jaren duurde, en hem verpligtte, den dienst te verlaten. Hij ging naar Engeland, alwaar hij met gebrek en lijden kampte. Tot menschenhaat vervallende, schreef hij te Londen, in 1797, zijn Essai sur

{==229==} {>>pagina-aanduiding<<}
les revolutions anciennes et modernes, waarin een diepe blik in de staatkunde, maar tevens gewigtige gebreken, welke hij naderhand zelf rondborstig erkende.
Ook in dezen zelfden tijd verloor hij zijne moeder en zuster in de gevangenis, en ook zijnen éénigen broeder, den Graaf van Chateaubriand, die op het schavot stierf. Dit alles maakte eenen diepen indruk op zijn gemoed, daar hij zulks als eene Godsstem beschouwde, om hem tot het pad zijner pligten terug te voeren. ‘Mijne bekeering (dus schrijft hij zelf) kwam uit het gemoed: ik weende, en - ik geloofde.’ Vanhier dagteekent zich zijn geheele aanleg tot de hem bijzonder eigene godsdienstige begrippen.
Te Londen werd hij ook bekend met den Heer de fontanes, die hem sterk drong tot de uitgave van zijn Génie du Christianisme, waarvan hij zelf eenige reeds gedrukte bladen, bij de ontdekking van eenige feilen, vernietigde. Met denzelven, wiens ballingschap geëindigd was, kwam hij, in 1800, te Parijs, alwaar hij met de kundigste mannen kennis maakte. Hij nam deel in de bewerking van den Mercure, gaf zijne voornoemde Atala in het licht, en bezorgde den tweeden druk van zijn reeds gemeld werk. Dit was reeds op de helft gevorderd, toen hij, wederom eenige fouten ontdekkende, dezen druk vernietigde en tot de derde oplage besloot, welke dan ook in 1802 verscheen, echter niet zonder opoffering van bijkans geheel zijn vermogen. Het ongehoord vertier, echter, herstelde zijn verlies, en schonk hem uitbundige vereering, ook van de zijde der regering, zelfs van buonaparte, die zich welligt van hem tot het werk van het Concordaat met den Paus wilde bedienen. Thans Geheimschrijver wordende bij den Kardinaal fesch, die als Gezant naar Rome ging, kreeg hij vele stof tot waarneming. Weldra, echter, in onmin met den Kardinaal geraakt, keerde hij naar Parijs terug, alwaar hij, een jaar daarna, zelf tot Gezant naar Wallis benoemd werd, doch in Maart 1804 wederkeerde, en verder in de hoofdstad bleef wonen, levende alleenlijk van de opbrengst zijner lettervruchten.
Eindelijk besloot hij, in 1806, tot zijne reis naar Egypte, en kwam, na Italië, Griekenland, Turkijë enz. doorreisd te hebben, te Jeruzalem, het doel van zijnen togt. Daarna het oord bezoekende, waar Karthago eenmaal gestaan had, keerde hij door Spanje, in 1807, naar zijn vaderland terug. Nu

{==230==} {>>pagina-aanduiding<<}
schreef hij in den Mercure de vermaarde aanmerkingen op la borde's Reis door Spanje. Hierin het beeld van tiberius schetsende, viel hij dermate in de ongenade van buonaparte, die zich levendig daarin herkende, dat hij gevaar liep van zijn leven. Dit echter liep af met het verbod van den Mercure, zijn laatste eigendom.
Kort daarna schreef hij les Martyrs, waarin zijn geest alom schitterde, en welk stuk ook nu, daar de Schrijver zelf in ongenade was, allerwegen onderdrukt werd. Nu trof hem vooral het droevig lot van zijnen oom, armand de chateaubriand, die, ofschoon door den Koning gemagtigd, aan de kust van Normandijë gevat en te Grenelle op het schavot ten dood gebragt werd, terwijl hij te laat kwam om hem te verlossen.
In 1811 verscheen zijn Itinéraire de Paris à Jerusalem, waarin hij den geest van zijnen tijd huldigde, gedrongen (zoo als hij sprak) door de Politie, maar (zoo als zijne vijanden wilden) gedreven door de zucht om Lid van het Koninklijk Instituut te worden, waardoor hij velerlei schimp verduren moest.
In de eerste dagen van April 1814, wanneer buonaparte het tooneel verliet, schreef hij het stuk: de Buonaparte et des Bourbons, dat herhaalde malen herdrukt werd, en waardoor hij zich de gunst van het Hof in groote mate verwierf. Het werd gevolgd door zijne Reflexions politiques sur quelques brochures du jour, waarin hij, als regter, uitspraak deed. Tot Gezant naar Zweden benoemd, werd hij door de voorvallen van Maart 1815 in de aanvaarding van dezen post verhinderd. Een vertoog sur l'état de la France, in Mei, verwierf hem vele goedkeuring, zoodat hij, bij 's Konings terugkomst in Parijs, tot Pair van Frankrijk, tot Staatsminister en Voorzitter van het Kieskollegie van Loivet benoemd werd. Bij deszelfs opening drong hij allerernstigst aan op het herstel van eendragt bij algemeene vergiffenis, en op de keuze van alleen goede burgers, zonder onderscheid van begrippen. In de Kamer, echter, der Pairs trok hij weldra de partij der Ultra-Royalisten, zoodanig zelfs, dat de Ministers deze Kamer als partij moesten duchten. Een nieuw vertoog, de la Monarchie, selon la Charte, was zoo hevig geschreven tot verijdeling der toenmalige Koninklijke verordeningen in

{==231==} {>>pagina-aanduiding<<}
September, dat hetzelve opgehaald werd, en hem, met 's Konings ongenade, het verlies van zijnen staatspost veroorzaakte.
Ongetwijfeld verdienen de bekwaamheden van chateaubriand eene algemeene bewondering. Met al de kunst der welsprekendheid begaafd, waardoor hij alle zijne hoorders en lezers vermeestert, vindt hij in zijne rijke verbeelding telkens nieuwe stof tot allerlei voorstellingen, welke zekere godsdienstige verrukking tot eene soort van overweldigende dichtkunst weet te vormen.




Iets niet algemeen bekends, rakende St. Cloud.

De zonderlinge wijze, waarop lodewijk XIV het heerlijke lustslot St. Cloud, met deszelfs digte bosschen, heldere fonteinen, schoon gegroeide boomen en weelderige landerijen, aan zich bragt, is weinig bekend. Het volgende is de ware toedragt der zake:
Het slot behoorde toenmaals eenen rijken domeinpachter, genaamd hervard, welke deszelfs park aanmerkelijk ver groot, en aan de versiering der vertrekken verbazende sommen besteed had. In ééns kreeg de Koning den inval, dat slot te koopen, om zijnen broeder, Monsieur, daarmede te begiftigen. Hij gaf zijn verlangen aan den Kardinaal mazarin te kennen, welke zich belastte, om den Koning die bezitting tot eenen billijken prijs te bezorgen. Een Minister, wanneer hij voornemens is zijnen meester het hof te maken, vergeet alle andere belangen; en dus liet ook de Kardinaal den domeinpachter hervard tot zich roepen, en verklaarde hem op eenen ernstigen toon: dat het oogmerk zijner Majesteit voorzeker wel was, dat die genen, welken men de ontvangst der belastingen had opgedragen, niet alleen geene schade leden, maar dat zij ook van dezen post een deftig inkomen zouden hebben; zijne Majesteit had echter met het hoogste òngenoegen opgemerkt, dat zulke ontvangers, door eenen onbehoorlijken zwier en onmatige uitgaven, het volk, hetwelk buitendien reeds ongelukkig genoeg was, ergerden en tot onwilligheid aanzetteden; in het bijzonder echter moest hij den Heere hervard verklaren, dat de Koning ten hoogste ontevreden daarover was, dat hij zulke verba-
{==232==} {>>pagina-aanduiding<<}
zend groote sommen aan de verfraaijing en versiering van het lustslot St. Cloud besteedde.
De domeinpachter, over dit even hard als onverwacht verwijt ten hoogste getroffen, begon aanstonds verontschuldigingen te zoeken, en betuigde den Kardinaal, dat de aankoop dier bezitting, met verbouwen en versieren, niet hooger dan 100,000 francs beliep; eene som, welke hij, door zijne zuinige leefwijze, en zonder het volk eenigzins te ergeren, zeer wel daartoe besteden kon. Tevens bood hij aan, om den Kardinaal, door voorlegging der rekeningen, van de waarheid zijner gezegden te overtuigen. De Kardinaal, in plaats van hem op zijn woord te vatten, en hem in de noodzakelijkheid te brengen, om het grootste deel zijner rekeningen te verbergen, hetwelk hij zekerlijk zoude moeten doen, deed, als geloofde hij hem op zijn woord, nam aanstonds eenen anderen toon aan, werd de vriendelijkheid zelve, en beloofde hem, den Koning van zijn ongegrond vooroordeel terug te willen brengen.
De Koning, van zijne zijde, toen hij kort daarna den Heer hervard in het voorbijgaan eens zag, liet niet na, hem op eene verpligtende wijze zijn welbehagen te kennen te geven, waardoor de ijdelheid des pachters niet weinig gestreeld werd. Bovendien liet het de Kardinaal, twee maanden lang, aan niets ontbreken, om zijnen man met de schitterendste vooruitzigten te bedwelmen. Eindelijk kwam er het woord uit: de Koning, zeide hij hem, die zijnen broeder een klein geschenk wilde geven, had nu zijn oog gevestigd op het, door deszelfs ligging en nabijheid aan de hoofdstad, zich aanbevelend lustslot St. Cloud; dit moest hij zijner Majesteit afstaan; de betaling zoude geschieden, zoo als men het van eenen Koning verwachten kon.
Hervard, over dit voorstel wel een weinig getroffen, besloot echter, deels in de hoop, om bij den Koning in gunst te geraken, deels ook uit vrees, om zich door weêrspannigheid deszelfs ongenade op den hals te laden, aan den wensch des Kardinaals te voldoen, en vrijwillig een offer te brengen, hetwelk hij, in vergelijking met de voordeelen, die hij daarmede hoopte te behalen, toen gering achtte. Den volgenden morgen werd hij bij den Minister geroepen. Deze ontving hem met die geveinsde vriendelijkheid, welke hij zich zoo geheel eigen had gemaakt, en legde hem een uitvoerig ver-
{==233==} {>>pagina-aanduiding<<}
koopkontrakt voor, waaraan niets meer ontbrak dan de onderteekening.
Men verbeelde zich de verbazing des domeinpachters, toen hij zag, dat in dit kontrakt de prijs van zijn lustslot op 150,000 francs bepaald was! eene som, welke oneindig verre beneden die was, welke hij zelf in der tijd voor die bezitting gegeven had. In het eerste oogenblik wilde hij daartegen spreken; maar de Kardinaal bragt hem spoedig tot zwijgen, door hem aan zijne gezegden bij de eerste ontmoeting te herinneren, en hem voor te stellen, dat de Koning zich altijd nog zeer mild toonde, door hem een derde meer te betalen, dan het lustslot waard was; om nu niet eens aan te voeren, dat zijne Majesteit zich ten hoogste beleedigd zoude gevoesen, wanneer het hem ter ooren kwam, dat men hem de eerste maal misleid had, of hem nu misleiden wilde.
Hervard overtuigde zich weldra van de noodzakelijkheid om toe te geven, en onderteekende het kontrakt.
Naderhand ontdekte de Koning, van welke list de Minister zich bediend had, om hem te gerieven; waarop hij aan den Heer hervard, tot eenen troost in zijn verdriet, nog 50,000 francs liet betalen, en hem bovendien nog een nieuw ambt gaf, hetwelk hem in staat stelde, zijne huishouding aanmerkelijk te verbeteren. En hervard wist de gunst, waarin hij door zijn toegeeflijk gedrag geraakt was, ook werkelijk zoo wél te gebruiken, dat hij kort daarna tot Ontvanger-generaal benoemd werd.




Iets, over het zwaard van Bossu.

Reeds spoedig, nadat ik inwoner van Hoorn geworden was, trokken de overblijfselen mijne aandacht, die aan den vermaarden slag op de Zuiderzee konden herinneren, en ik bezigtigde met zekeren heiligen eerbied de fraaije schilderij op het stadhuis, de gevangenis van bossu, en eene zeer oude afbeelding, in halfverheven beeldwerk, van dien zeestrijd, voor eenige huizen geplaatst, die het gezigt hebben op den Nek, de plaats, waar het gevecht voorviel; wanneer mij berigt werd, dat ook het zwaard van den Graaf in handen eener Hoornsche Familie, en wel in die van den Heer Mr. d. galles, was. Door deszelfs vriendelijkheid werd ik

{==234==} {>>pagina-aanduiding<<}
dadelijk in staat gesleld, op mijn gemak dit stuk te bezien, een staatsiezwaard in den smaak van die dagen, en de dapperheid onzer voorouderen bij dat gezigt te huldigen. De bewijzen voor de identiteit schenen mij, zoo als de eigenaar die opgaf, voldoende.
Bevreemdend dus moest het mij zijn, in No. VIII van de Letteroefeningen voor den jare 1817 vermeld te vinden, dat een zwaard, bij gelegenheid eener voorlezing in het Enkhuizer Departement der Maatschappij Tot Nut van 't Algemeen, over den slag op de Zuiderzee, aan de aanwezige leden aldaar, als het zwaard van bossu, in eigendom toebehoorende aan Mejufvrouwen van romond, vertoond was.
Ziedaar ons dan met eene vaderlandsche antiquiteit in hetzelfde geval, als met zoo menige reliquie van Heiligen plaats vindt! Maken toch, zoo men zegt, drie verschillende plaatsen aanspraak op het bezit van een regter schouderblad van joannes den dooper, die er toch wel maar één zal gehad hebben; hier doen zich twee zwaarden van bossu voor, waartoe zeker meerder mogelijkheid, maar waarvoor toch niet zeer veel waarschijnlijkheid is, daar de Oversten maar één staatsiezwaard gewoon waren met zich te voeren.
Op den tijd, dat ik dit las, ontbrak mij, door veelvuldige bezigheid, de gelegenheid, de gronden te onderzoeken, die pleiten voor de echtheid van het zwaard, onder den Heer galles berustende, dat in grootte en zwaarte met dat, waarvan de Jufvrouwen van romond eigenaressen zijn, vrij wel schijnt overeen te komen.
Ziehier, wat ik, naderhand dit navorschende, heb kunnen vernemen.
Op de vloot bevonden zich, volgens velius, jan floor en claas wijbrantszoon met de schelpen, en wel als Commissarissen op het Admiraalschip, om op d' ordre van het volk en het beleid van de zaken haar toezicht te nemen, vermits de Admiraal cornelis dirkszoon door eene vroegere quetsure (van 6 October) zijn dienst niet genoeg bewaren mogt. Van dezen floor nu verhaalt velius het volgende: ‘Onze Admiraal kwam met een ruimen wind naar des vijands Admiraal toe, en hiette terstond op denzelven aan te leggen. De stuurman deed zoo; maar in 't naken kwam hem een schrik aan, en begon weder af te houden. Dit ziende de Commissaris jan

{==235==} {>>pagina-aanduiding<<}
floor stiet hem van 't roer en stierde zels, en, zoo hij een zeer hartig man was, leide 't den Admiraal van den vijand regt voor zijnen boeg. De bloodheid konde den stuurman niet vrijën; hij was naauwlijks drie treden heengegaan, of hij werd geschoten. Daar jan floor, die hem geen perijkel ontzag, in den gantschen slag nooit geraakt werd.’ - Dus verre velius.
Nu vult het familieverhaal aan, dat, na het sluiten van het akkoord, als de Graaf zich overgaf, zijn geweer in handen van floor kwam. Het is waar, bossu had eerst gezocht, zich aan den Admitaal dirkszoon, aan Kapitein ruyckhaver, en den Provoost nievint over te geven; doch dat deze werkelijk in de onderhandeling alleen gebezigd zijn, vind ik niet. Zeker gaat het, dat Commissaris floor ook bij het akkoord vrij wat gezags getoond heeft. Immers velius verhaalt, dat, toen de Gouverneur sonoy, die zich gedurende den slag te Enkhuizen had opgehouden, aankwam, als men aan het parlementéren was, jan floor hem vrij schamper verwelkomde met de vraag: ‘of hij nu kwam, nu de visch gevangen was?’ - Dat nu de Admiraal dirkszoon het zwaard zoude gekregen hebben, komt mij minder waarschijnlijk voor, daar deze 's Graven gulden vlies ontving, gelijk nievint deszelfs gouden keten. En dan schijnt floor, als eerste Commissaris ter adsistentie van den Admiraal, en wiens moed zoo veel tot de verovering van het vijandelijk Admiraalschap had bijgedragen, in de eerste plaats in aanmerking te komen. Daar nu de tegenwoordige bezitter in eene regte lijn van gemelden jan floor afstamt, zoude het in dat geval niet twijfelachtig zijn, of dit zwaard het regte zwaard van bossu ware. Immers gerrit, zoon van dezen jan floor, had eene dochter, grietje floor, gehuwd met otto hinlopen, zoon van reinier ottes hinlopen, die, om dit in het voorbijgaan te zeggen, uit Hinlopen gevlugt was in de troebelen van 1572, zich eerst te Imsterdam nederzette, en vervolgens naar
Hoorn overkwam, waar hij de eerste den houthandel in het groot begon, en met eigen schepen hout uit Noorwegen liet halen. Mr. d. galles had tot moeder margaretha hinlopen, in eene regte lijn afstammende van dezen otto hinlopen en grietje floor, gelijk deszelfs geslachtregisters bewijzen kunnen.

{==236==} {>>pagina-aanduiding<<}

Volkomen onbekend is het mij, welke gronden voor de echtheid pleiten van het Enkhuizer zwaard. De opgave van deze zoude waarschijnlijk tot beslechting van dit pleit kunnen dienen, en dus het een en ander eenige bijdragen tot vaderlandsche oudheden opleveren.
Dat ik van deze gelegenheid tevens gebruik make, om de oplettendheid te vestigen op eenige geschiedkundige onnaauwkeurigheden in het uitmuntend dichtstuk van den Heere warnsinck, hoop ik, dat deze bekwame man mij niet envel zal duiden.
Dat op de Zuiderzee meer slagen geleverd zijn, bewijst onder anderen de Geldersche hoek, dus genaamd naar eenen zeeslag tegen de Gelderschen.
Het schip van schuilenburg is niet genomen in den grooten slag van 11 October; maar in een' van minder belang, op den 6den dier maand voorgevallen.
De vijandelijke vloot werd niet vernield, veroverd en verbrand; daar men, tegen den raad van Burgemeester edam aan, om de gekwetsten en den naderenden nacht, schandelijk verzuimde, de vlugtenden te vervolgen.
De overwinnende vloot zeilde niet naar Enkhuizen, maar schijnt bij den Nek gebleven te zijn; zeker is het ten minste, dat bossu niet te Enkhuizen werd binnengebragt, maar te Hoorn, waar hij door het gemeen vrij schamper ontvangen werd.
Geen vitlust, maar het besef, dat Geschiedenis de grootste naauwkeurigheid vordert, gaf tot deze aanmerkingen aanleiding.
jo. sam. swaan,
Rector te Hoorn.

Lotbeschikking.

(Zedelijk Verhaal.)

Aan den oever der rivier Nagold, in eene aangename vallei van het zwarte woud, staat de aanzienlijke woning van den ouden martijn, omgeven van eenen tuin en uitgestrekte bouwlanden.
De herfst was reeds ten einde, en Slagtmaand meldde zich aan met eenen kouden en snijdenden noordewind. Bloedrood

{==237==} {>>pagina-aanduiding<<}
was de ondergang der zon, en veelvuldige sneeuwvlokken vlogen reeds door het naauwe dal. De oude martijn zat met hans, zijnen beproefden en getrouwen dienaar, aan de fraai gewerkte tafel, van eigen hont vervaardigd, en las, met luider stem, in een gebedenboek.
Eindelijk sloeg hij peinzend het boek digt, legde hetzelve ter zijde met de woorden: ‘dat geve God, de Heer! amen!’ zette zijne bonte muts op het sneeuwwitte hoofd, en sprak met een vol gemoed: ‘Waarlijk, hans! het gebed is bijkans mijn eenige troost in mijnen eenzamen en verlaten onderdom. Toen ik nog jong was, en mijne lieve anna nog had; toen mijne zonen nog rondom mij waren, en ik, moedig en sterk, op het veld den arbeid kon regelen, of ook wel zelf de handen aan het werk slaan, - toen bad ik ook wel gaarne, en dankte den lieven God voor zijnen zegen; maar het ging mij nooit zoo ter harte, en ik was nimmer zoo met ziel en ligchaam daarbij. Thans ben ik oud; mijne vrouw en zonen zijn mij vooruitgegaan, en ik zal dezelven weldra in den Hemel wederzien; en thans bid ik meer en vuriger. Waarlijk, ik geloof, het ongeluk maakt de menschen vroom.’
Hans hield de handen nog op zijne borst gekruist, en zuchtte: ‘Ja! zoo de goede vrouw anna nog leefde en uwe zonen! Wanneer wij dan den dag over zoo vrolijk met elkander hadden gewerkt, en des avonds rondom de warme kagchel zaten, om de vertellingen te hooren, waarvan er die zalige vrouw zoo vele wist!’
‘Indien slechts,’ viel martijn hem in de rede, ‘indien slechts mijne zuster elizabeth met hare lieve kleine maria nog bij ons waren! De verhuizingsrazernij ontnam mij ook deze; en nu is alles weg! Mijne vrouw is gestorven; drie mijner zonen werden door het zwaard weggemaaid, en mijn johannes is misschien in Rusland bevrozen; en deze was de braafste van allen, die toch ook goede, brave jongens waren. Nu, de Heere heeft gegeven, de Heere heeft genomen, de naam des Heeren zij geloofd! Ik dacht eertijds, dat johannes en maria met elkander zouden trouwen; hunne jaren kwamen zoo met elkander overeen; al hadden zij ook niet veel gehad, het ware toch toereikende geweest. Dat droevige emigréren! Daar gaan de menschen zich te zoek maken, dat men

{==238==} {>>pagina-aanduiding<<}
niet eens hun graf weet te vinden. Naauwelijks weet ik de plaats te noemen, waar mijne zuster rust; en hare dochter is nu zoo verdwenen!’
Aldus onderhielden zich vader martijn en de oude hans met de herinnering aan vrolijkere dagen, toen plotseling een wagen voor de deur stilhield en aangeklopt werd. Hans opende het venster, zag uit, en berigtte, dat twee reizigers om een nachtverblijf baden, daar zij in de jagtsneeuw niet verder konden gaan.
‘Wij willen hen opnemen, hans! Toen ik in vreemde landen was, was het mij ook aangenaam, wanneer goede lieden mij een verblijf gaven.’ Dit zeggende, nam hij de lamp, ging, en opende de huisdeur. De reizigers kwamen binnen, in wijde mantels gewikkeld, met dikke mutsen op het hoosd, en baden nogmaals om een verblijf.
‘Zeer gaarne,’ antwoordde hij; ‘ik heb mijne medemenschen altijd geholpen; want, indien de menschen elkander niet hielpen, dan waren zij slecht beraden.’
Hij geleidde beiden in zijn vertrek. Hans bragt intusschen den wagen in de schuur en de paarden in den stal.
Toen de vreemdelingen in de kamer de mantels aflegden, en vader martijn twee schoone jonge lieden zag, een' knappen jongen man en eene mooije jonge vrouw, beiden in Noordduitsche burgerkleeding, toen werd het hem warm om het hart, vooral toen zij met zekere deelneming in het vertrek schenen rond te zien.
‘Behaagt het u bij mij?’ vroeg hun martijn met een' vriendelijken lach. ‘Ja! ja! het ziet er zoo slecht niet uit; maar het was nog beter, toen mijne vrouw en zonen nog leefden. Nu zijn zij dood, en ik ben in mijnen ouderdom alleen. Maar wat deert u? de tranen staan u immers in de oogen; misschien hebt gij ook eenig ongeluk ondervonden, en ontroer ik uw hart.’
Hij plaatste nu twee leuningstoelen bij de tasel, hing mantels en mutsen bij de kagchel op, nam twee tinnen kandelaars van de gladde notenboomen kast, stak twee kaarsen op, zette dezelven op de tafel, en deed de lamp uit.
‘Hans! hans!’ riep hij nu; ‘zijt gij nog niet haast klaar?’
‘Aanstonds!’ zeide hans, trad weldra binnen, en wilde reeds beginnen, den wagen en de paarden te prijzen; maar

{==239==} {>>pagina-aanduiding<<}
martijn trok hem ter zijde, gaf hem den keldersleutel, en fluisterde hem in het oor: ‘Tap van het vaatje, aan de regterhand, in den hoek, in de glazen hengselkan; breng dan ook een paar worsten mede, en glazen.’
‘Het is zeer goed,’ zeide hij nu weder tot zijne gasten, ‘dat gij bij mij ingekeerd zijt. De naaste herberg is nog een paar uren vanhier, en de storm vermeerdert gedurig; en, ook in een' overdekten wagen, vinden wind en sneeuw toch altijd toegang.’
Intusschen had hans de bevelen zijns meesters volbragt, en de tafel gedekt; martijn schonk zijne gasten in, en bad hen, ter dege te drinken. Hij zette zich nu ook op zijn gemak in zijnen leuningstoel, schonk zichzelven en den ouden hans in, en aanschouwde een' tijd ang met welbehagen, hoe smakelijk zijne gasten dronken. Eindelijk brak hij de stilte: ‘Wat zij gij voor landslieden? Gij zijt wel geene Wurtembergers?’
‘o Ja,’ antwoordde de jonge man; ‘wij zijn Wurtembergers.’
‘Hoe komt het dan, dat gij eene buitenlandsche kleederdragt hebt?’
‘Wij waren lang buitenslands, en toen wij in ons vaderland wilden terugkeeren, lieten wij ons in de eerste Duitsche stad, welke wij moesten doorreizen, eene landskleeding maken.’
‘Zijt gij misschien ook kinders van zoodanigen, die eertijds verhuisd zijn?’
‘Mijne lieve vrouw wel; maar ik ben soldaat, en trok in 1811 mede naar Rusland.’
‘Hoe zijt gij dan den dood ontsnapt, en hoe en waar hebt gij uwe vrouw gevonden, als ik het weten mag?’
‘Dat zult gij aanstonds hooren. Toen wij door Polen trokken, werd mijn Regiment in een groot dorp ingekwartierd. Ik kon niet terstond mijne aanwijzing krijgen, en kwam dus later, dan de anderen, in mijn kwartier. Toen ik hetzelve bereikt had, hoorde ik eene vrouwelijke stem om hulp roepen, en eene andere luid jammeren; ik haastte mij daarhenen, en vond twee mijner makkers, die voornemens waren, een meisje te mishandelen; in den hoek lag een grijsaard, welken zij handen en voeten gebonden hadden. Ik trok de fabel, verjoeg die snooden, bevrijdde het meis-
{==240==} {>>pagina-aanduiding<<}
je, maakte den onden man los, en oogstte daarvoor van die goede lieden, welke Duitsch spraken, eenen grooten dank in. Vooral scheen het meisje bijzonder dankbaar te zijn; zij behandelde mij bijzonder vriendelijk en welwillend. Weldra had ik haar te digt onder de oogen gezien, en God weet het, hoe moeijelijk het mij viel, afscheid van haar te nemen; ook haar scheen mijn vertrek aan te doen, en ter gedachtenis gaf zij mij een' zijden halsdoek, dien ik nog op de borst draag, en op den ganschen togt zorgvuldig bewaard heb. - Ik kwam tot Moskou, en had het beeld van dit meisje altijd voor oogen; ik was bij dien verschrikkelijken terugtogt, op welken wij zoo verbazend vele ellenden ondergingen, die God en mijne jeugd mij gelukkig hielpen overwinnen. Maar toen wij reeds weder Pruissen naderden, en slechts nog een paar dagreizen te doen hadden, werd ik van eene groote vermoeidheid en eene brandende hoofdpijn overvallen. Nog eenen dag sleepte ik mijzelven voort; den volgenden dag besloot ik, in het naaste dorp, hetwelk voor ons lag, te blijven, om in rust te sterven. Met vele moeite werd hetzelve bereikt; het was hetzelfde, alwaar ik het meisje leerde kennen. Ik riep mijne laatste krachten te hulp, kwam aan hare woning, trad binnen, maar zonk op eenen stoel neder, zonder te kunnen spreken; ik kon naauwelijks den zijden halsdoek aan
het meisje voorhouden, dat werkelijk daar nog was. Zij herkende mij, gaf een' gil, riep haren vader, kwam dan weder tot mij, en vroeg: “hoe ik teruggekomen ware?” en toen zij zag, dat ik niet spreken kon: “wat mij toch deerde?” Maar ik kon slechts eenige woorden uitstamelen, en zonk weder neder. Zij geleidde mij naar de kamer van haren vader, die mij zijn eigen bed inruimde, en, toen ik eene zenuwkoorts kreeg, paste zij mij, met zusterlijke liefde en zorgvuldigheid, wel drie maanden lang, op. Wij leerden nu elkander nader kennen, en ik vernam, dat wij één vaderland hadden; dat die grijsaard niet haar vader, maar slechts een goede vriend van hare moeder was, welke als weduwe met haar, toen zij nog een kind was, naar Pruissisch Polen was getogen; en dat zij, na den dood harer moeder, bij dezen ouden man een verblijf had gevonden. Wij begonnen allengskens elkander regt hartelijk te beminnen, en baden den ouden man, wan-
{==241==} {>>pagina-aanduiding<<}
neer ik geheel hersteld zoude zijn, met elkander te mogen trouwen. “Neen,” zeide hij; “gij moogt haar mij niet ontnemen, en mijnen ouderdom eenzaam en hulpeloos maken. Ten hoogste leef ik nog een paar jaren; als ik dood ben, dan moogt gij mijne bezitting verkoopen, en in uw vaderland terugkeeren.” Daarbij bleef het, want maria wilde haren weldoener ook niet verlaten; en dus bleef ik bij hem, en hielp hem in zijnen arbeid. Vóór een half jaar is die brave grijsaard gestorven; wij hebben, hetgene hij ons heeft nagelaten, verkocht, en verlangen nu, ons vaderland weder te zien, opdat mijn oude vader mijne vrouw en mij moge zegenen, want zonder den vaderlijken zegen blijft mij het hart altijd beklemd.’
Hier eindigde de jonge man zijn verhaal. Groote tranen liepen den diepontroerden martijn over de wangen, en ook de vreemdeling begon te snikken, terwijl zijne vrouw hem de handen drukte, en nu eens hem, dan weder martijn met vochtige oogen aanschouwde. Om het onderhoud weer aan te knoopen, vroeg de vreemdeling: ‘Vader! waarom wordt gij door ons lot zoo zeer getroffen?’ Nu verhaalde de grijsaard, hoe zijn johannes naar Rusland was getrokken, hij van hem niets meer gehoord had, en nu eenzaam naar het graf moest wandelen; en onder dit zeggen stroomden zijne tranen overvloediger.
‘Johannes?’ sprak de vreemdeling bedeesd en ontroerd; ‘johannes heet uw zoon? en hoe heet gij?’
‘Martijn schmid.’
‘Uw zoon leeft! leeft zeker!’
Toen stond de grijsaard op; zijne knien waggelden. ‘Leeft? waar is hij? waar is mijn zoon?’ riep hij, wilde zich haasten, om zijnen mantel om te hangen, nam zijnen stok, en stapte met eene zigtbare zielsoverspanning naar de deur der kamer.
‘Waarheen toch, goede vader! in dezen storm?’ riep de jonge man, verschrikt over de uitwerking van zijn gezegde.
‘Naar mijnen zoon! Ik wil mijnen zoon zoeken, om mij met hem te verheugen, zoo lang ik leef!’
De vreemdeling nam hem bij den arm, en poogde zachtelijk, hem naar zijn' stoel terug te brengen. ‘Blijf, vader!’ zeide hij, en beefde zoo wel als de oude: ‘hij zal zelf komen; hij zal weldra hier zijn.’

{==242==} {>>pagina-aanduiding<<}

‘Maar hij blijft zoo lang!’ stamelde de vader, vermoeid op zijn' stoel leunende.
‘Vader! ik ben het immers; ik ben immers uw zoon johannes! Ik dacht, gij zoudt mij aanstonds herkennen, en wist naderhand in den angst niet meer, hoe ik u zoude voorbereiden.’
Nu viel de zoon in des vaders armen, en kuste zijn gerimpeld voorhoofd; en de grijsaard weende overluid, en drukte hem aan zijne borst: ‘Gij zijt het; gij zijt mijn zoon johannes!’ Toen knielde hij, hief de bevende handen ten hemel, en zeide: ‘o. Lieve hemelsche Vader! ik dank U, dat Gij mij mijnen johannes hebt wedergegeven!’ En nu drukte hij hem nog eens met vreugdetranen aan zijn hart.
Maar johannes vattede de hand van maria, trad met haar voor den grijsaard, en zeide: ‘Zie, lieve vader! deze is maria, uwe nicht, de dochter uwer zuster elizabeth.’ En beiden vielen voor hem neder, en baden om zijnen zegen.
In hooge verrukking omarmde de grijsaard ook de ontroerde dochter, legde in heilige opgetogenheid de handen op haar hoofd, en zegende beiden.
Eindelijk naderde ook hans, die op eenen afstand, met gevouwen handen, en van vreugd en verbazing buiten zichzelven, toegezien had, en reikte hun trouwhartig de handen toe. Maar johannes omhelsde hem, en maria drukte hem erkentelijk de eerlijke hand.
Johannes verliet den krijgsstand, want zijn diensttijd was reeds lang ten einde; en nu beleefde de goede vader martijn, na zoo vele droefheid, nog groote vreugde. Zijn oude geliefkoosde wensch is vervuld: johannes en maria zijn een gelukkig paar; en de kinderlach van zijnen eersten kleinzoon doet hem dikwijls twijfelen, of hij wel regt handele, dat hij niet meer zoo hartelijk verlangt, bij zijne lieve overledenen te zijn.

Proeve van vaderlandsliefde uit den ouden tijd.

Nadat lange en bloedige oorlogen de Cyreniërs en de Carthaginensers van beide kanten oneindig veel volks en gelds gekost hadden, dacht men om vrede te maken. Eene woestijn scheidde hunne provinciën. De grenzen hunner landen waren

{==243==} {>>pagina-aanduiding<<}
niet wel bepaald. Men kwam overeen, dat gelijktijdig én uit Cyrene én uit Carthago gezanten zouden vertrekken, en dat de plaats, waar zij elkander zoude ontmoeten, de grensscheiding zoude uitmaken. Het zij door toeval, of door onbekende omstandigheden, waren de Carthaginensers oneindig meer gevorderd op hunnen weg, dan die van Cyrene, die naauwelijks zich een weinig van hun grondgebied verwijderd hadden. Deze laatsten, vreezende dat zij door hun volk van nalatigheid zouden beschuldigd worden, hielden staande, dat die van Carthago te vroeg, en dus niet volgens afspraak, vertrokken waren. Eindelijk, na veel twist, stelden de Cyreniërs, als punt van overeenkomst, voor, dat men óf hun zoude toestaan naar welgevallen vooruit te gaan, óf dat de Carthaginensers zich op de plaats, waar zij zich toen bevonden, levend zouden laten begraven. De gezanten van Carthago verkozen het laatste, uit liefde voor hun vaderland, welks grenzen zij wenschten uit te breiden. De Carthaginensers rigtten, op de plaats hunner begraving, altaren, ter gedachtenis van hunne trouw, op, en in Carthago zelve, te hunner eere, gedenkzuilen.

Het levenspak.


Lieve menschen, die mij hoort! 
Allen draagt ge uw pakje voort, 
Grijs van haar, of jong van dagen; 
Siere u 't vorstlijk hermelijn, 
Laat een pij uw kleeding zijn, 
Nimmer wordt ge er van ontslagen; 
Nimmer legt gij, vóór het graf, 
't Vrachtje van uw schoudren af. 
 
Doch er is een groot verschil, 
Hoe men 't pakje dragen wil. 
Deze gaat met zware schreden, 
Klaagt en steent den ganschen weg; 
Hoe hij ook het vrachtje leg', 
't Wil niet passen op zijn leden. 
Och! hij maakt, door veel misbaar, 
't Levenspak nog eens zoo zwaar. 

{==244==} {>>pagina-aanduiding<<}

Broederlief, staak uw verdriet; 
Ween, ei ween zoo droevig niet; 
Wandel moedig door het leven; 
Draag uw pakje met verstand: 
Komt het niet van hooger hand? 
Is het niet van God gegeven? 
Daarom, torsch het, wel te vreên, 
Naar de groote rustplaats heen. 
 
Doch een ander, dwaas van aard, 
Maakt zich zelv' nog meer bezwaard: 
Waar' hij niet genoeg beladen, 
Woog de vracht hem nog te ligt, 
Zie, hij zoekt een nieuw gewigt, 
Om te torschen op zijn paden, 
En de man gaat neêrgedrukt, 
Onder vreemden last gebukt. 
 
Arme! zeg, hoe kan het zijn? 
Schept gij dan vermaak in pijn? 
Vindt ge uw weelde dan in 't klagen? 
Moei u met geen' vreemden last, 
Die niet op uw schoudren past; 
Laat toch elk zijn pakje dragen; 
Zoek de zorgen niet te vroeg: 
's Levens ramp komt tijds genoeg. 
 
Maar nog verder loopt er een, 
Wuft en los van zin, daar heen; 
Schoon de vracht hem schijnt te knellen, 
En bij 't onbedachtzaam gaan, 
Op de hobbelige baan, 
Rug en schoudren pijnlijk zwellen, 
Schoon hij voor een' afgrond staat, 
Och! hij merkt het veel te laat. 
 
Lieve broeder op den weg! 
Ei, gebruik toch overleg; 
Schik het vrachtje goed in orde; 
Plaats het meer op uw gemak; 
Zorg toch eindlijk, dat het pak 
U niet al te lastig worde, 

{==245==} {>>pagina-aanduiding<<}

Eer de kracht u schiet te kort, 
En gij moedloos nederstort. 
 
Zalig, die, met vasten tred, 
Welgemoed zijn schreden zet; 
Die zijn vrachtje weet te dragen, 
Dat het niet te droevig knelt; 
Die het niet te weinig telt, 
Maar zich toch onthoudt van klagen; 
Die het eindlijk, bij den dood, 
Neêrlegt in zijns Vaders schoot! 
 
M.v.V. 





op N.W. Rauwenhoff.


Wie had de gaaf om arts en tevens mensch te wezen? 
Wie deed in 't helder oog den blik eens redders lezen? 
Wie bleef gevoelig vriend, daar, waar hij lijden zag? 
Wie toonde, wat de kunst tot 's menschen heil vermag? 
Wie was de man, wiens raad steeds zeegnend werd bevonden? 
Wie konbij's menschen kwaal ook 's menschen hart doorgronden? 
Wie leeft op aller tong, door welverdienden lof? - 
Geredden! dankbren! treurt, en stamelt: rauwenhoff! 
 
Februarij, 1818. 


Bij het graf van den heere N.W. Rauwenhoff.


Waar heeft om hem geen traan in 't minnend oog geblonken? 
Wie, door zijn hand gered, is niet in rouw verzonken, 
En treurt niet bij het graf van d'eedlen menschenvriend, 
Die aller lof nog meer dan tranen heeft verdiend? 
Waar was geneeskunst, waar dit menschlijk alvermogen, 
Toen ziekte ook hem besprong? Was dan de kracht vervlogen 
Der heilzame artsenij, een wapen in zijn hand, 
Waarmeê hij 't ziektenheir zoo vaak heeft overmand? 
Ach! alles was vergeefs! De dood kwam stil hem nader, 
En trof hem onverwacht. Zoo treft een laf verrader 

{==246==} {>>pagina-aanduiding<<}

Den nooit verwonnen held, die voor 't getal niet beeft, 
Maar na den strijd door 't staal eens lagen moorders sneeft. 
Daar ligt nu de eedle man, wiens altijd heilzaam pogen 
Zoo vaak den dood zijn prooi ontrukt heeft en onttogen! 
Daar rust de menschenvriend, ons hart te vroeg ontscheurd, 
Door iedereen bemind, door iedereen betreurd! 
Zijne asch ruste ongestoord, zijn naam blijve altijd leven 
En met gevoel van smart op dankbre lippen zweven! 
 
B. (*) 
Extempore. 



Aan den Redacteur der Vaderlandsche Letteroefeningen.

Mijn Heer!

Vóór een' geruimen tijd door U met aanmerkingen en verbeteringen op een versje: Aan de vaderlandsche Dichters, vereerd, wenschtet gij mijnen naam en woonplaats te weten. Thans, door een' mijner vrienden tot het afschrijven eens briefs aan UEd. verzocht, neem ik de gelegenheid waar, U nog een stukje ter plaatsinge (zoo gij het geschikt oordeelt) aan te bieden. Het sterven van een' mijner jonge vrienden gaf aanleiding tot deszelfs vervaardiging, en misschien is het gekozen gezigtpunt voor velen belangrijk. (*)




Bij het graf van een' jongeling.


Waarom toch, frissche jeugd! ontplooit geen lachje uw wangen? 
Of breekt dees heilge grond uw' schellen juichtoon af? 
Gij zwijgt - ik hoor een zucht uw gulle taal vervangen, 
Terwijl gij nederziet en wijst me op 't somber graf. 

{==247==} {>>pagina-aanduiding<<}

Daar rust hij, die weleer in onze vreugde deelde, 
Die met ons juichte en zong, in 's aardrijks ruimen schoot; 
Dien lentes schoonheid trof, wanneer de zefir streelde, 
En 't veld in elke bloem des jonglings beeldtnis bood. 
 
Kan 't mooglijk zijn, mijn God! heeft jeugd noch schoonheid waarde? 
Ontziet de dood geen roos, die op de wangen gloeit? 
Ach neen! zijn wenk verkeert de vreugde in rouw op aarde; 
De lelie knakt en sterft, wanneer de stormwind loeit. 
 
Daar beeft een stramme hand, een hoofd met zilvren haren, 
Gevoelloos voor 't vermaak, dat gul deze aarde biedt - 
Gij, hater onzer vreugd! gij rekt zijn hooge jaren, 
Opdat hij kwijne en lijd'; gij hoort zijn zuchten met. 
 
En hem doorboort uw pijl, die zoo veel hoop deed groeijen, 
Gelijk een golvend veld met veelbelovend graan. 
Maar ach! waar blijft die hoop, wanneer orkanen loeijen, 
En bliksemvuur en ijs de halmen nederslaan? 
 
Zoo doet de scherpe bijl den ranken popel sneven, 
Die, schoen de wind hem buig', het hoofd ten hemel heft: 
Een worm doorboort den eik; hij kwijnt, en derft het leven, 
Terwijl zijn dorrend loof 't gevoelig harte treft. 
 
Mijn God! hier zon de mensch uw wijsheid schier verdenken. 
Is dat die goedheid, die 't heelal zoo luide prijst? - 
Ik bloos. Wie zou den gids geen vol vertrouwen schenken, 
Die over berg en dal den kortsten reisweg wijst? 
 
Wij zien den grijzen man soms tachtig jaren leven, 
Opdat hij aan den weg een hand ter leiding zij, 
Door lijdzaamheid in druk, vertrouwen bij zijn streven; 
En met zijn' jongsten snik blijft ons zijn beeldtnis bij. 
 
God wenkt den jongen mensch: dit sterven leert de zijnen, 
Terwijl hij hooger heil na korten druk aanschouwt. 
Zoo moog de frissche telg bij haar verplanting kwijnen; 
Weldra verheft zij 't hoofd, en wordt de roem van 't woud. 

{==248==} {>>pagina-aanduiding<<}

Gij streefdet ons vooruit; ge ontvloodt uw jonge vrinden, 
Die hier in 't eenzaam uur soms zuchten bij uw graf; 
Doch, mogen we eens elkaar in vreugde wedervinden, 
Wij juichen Hem ter eer, die ons het leven gaf. 
 
Oosterbeek, 
Jan. 1818. 

UEd. bestendige Lezer
 
jan hendrik smith,
Huisman.

De lente-avond.


Door 't westlijk rood verguld, blinkt overal 
De dauw op t plantgewas: 
Het groenend landschap zweeft op 't rein kristal 
Der spiegelblanke plas. 
 
Hoe statig ruischt die bron! hoe bloeit die boom, 
Dat loof, met goud omstraald! 
Hoe tintelt de avondster, die aan den zoom 
Van 't purper wolkje praalt! 
 
Bekoorlijk is het groen, dat beemden tooit, 
Der heuvlen bont tapijt, 
De vliet, wiens rand door Flora werd bestrooid, 
Die kalm daarhenen glijdt. 
 
o! Hoe omvat elk wezen in 't heelal 
Dezelfde liefdeband! 
Den glimworm en der zonnen talloos tal 
Schiep ééne vaderhand. 
 
Almagtige! Gij wenkt, als op den boom 
Een bloesemknopje kwijnt! 
Gij wenkt, als ginds in den azuren stroom 
Een wereldbol verdwijnt! 
 
E. 
Het Hoogduitsch van matthisson 
vrij gevolgd. 






{==(1)==} {>>pagina-aanduiding<<}

Programma.

maatschappij

FELIX MERITIS,

departement van

KOOPHANDEL, ZEEVAART, LANDBOUW, FABRIJKEN en TRAFIJKEN.

Het Departement Koophandel, enz. heeft, in eene algemeene Vergadering van de Leden der Maatschappij felix meritis, berigt:

Dat op de Prijsstoffe: ‘Welke middelen zijn, in betrekking tot de thans weder ontluikende Nederlandsche Zeevaart, het meest geschikt en doelmatig, om, in ons Vaderland, eenen Nationalen Matrozenstand aan te kweeken en te bevorderen?’ twee antwoorden waren ingekomen, geteekend met de spreuken:

No. 1. Simplex Veri Sigillum. - Boerhave.

No. 2. Het Vaderland boven al.

{==(2)==} {>>pagina-aanduiding<<}

Dat vervolgens, in eene gehoudene bijeenkomst, ingevolge Art 82 en volg. der Bepalingen, de Beoordeeling-Billetten zijn voorgelezen; waaruit gebleken is, dat de Verhandeling No. 1, door de groote meerderheid der beoordeelaren, is beschouwd, als te zeer oppervlakkig geschreven, en geenzins voldoende aan de uitgeschrevene Prijsvrage; zoo als insgelijks de Verhandeling No. 2, hoewel veel goeds en bruikbaars bevattende, evenwel de algemeene goedkeuring niet geheel heeft mogen wegdragen: waarom dan ook aan dezelve geen eereprijs heeft kunnen worden toegewezen.

Het Departement voornoemd, ondanks dezen min gunstigen uitslag, echter willende voortgaan, om, door eer en vergelding, alle Landgenooten op te wekken tot alles, wat ter bevordering of verbetering van den Koophandel, Zeevaart, Landbouw, Fabrijken en Trafijken zoude kunnen verstrekken, heeft dan ook, wederom, besloten tot het uitschrijven der hierna volgende Prijsstoffe, om te beantwoorden vóór of op den laatsten Mei 1819; onder uitloving als volgt:

‘Is het gebruik van Werktuigen, in sommige Nederlandsche Fabrijken en Trafijken ingevoerd, met der daad, nadeelig te beschouwen voor zoodanige individu's, welke, door derzelver handenarbeid, in genoemde Fabrijken en Trafijken, bevorens, een genoegzaam mid-
{==(3)==} {>>pagina-aanduiding<<}
del van bestaan konden vinden? - Zoo ja: welke zijn dan de meest doelmatige middelen, om de zoo even genoemde klasse van handwerkslieden werk te verschaffen; ten einde hen, hierdoor, tevens algemeen nuttig voor het Vaderland te doen zijn?’

(‘Even gelijk in Duitschland en Engeland, heeft men ook, in sommige onzer Vaderlandsche Fabrijken en Trafijken, het gebruik van werktuigen ingevoerd; ten einde hiet door de uitgaven der arbeidsloonen te besparen: dan, ten gevolge hiervan, is ook te gelijk een zeker aantal handwerkslieden buiten de gelegenheid gesteld, om, in genoemde Fabrijken en Trafijken, werk en bestaan te vinden. - Dit een ander gaf dan ook, hier en elders, aanleiding tot voor- en tegenspraak aangaande de algemeene nuttigheid van het gebruik van werktuigen, voor en in de plaats van handwerkslieden: en het is, derhalve, belangrijk te onderzoeken: of en in hoeverre de toepassing der Werktuigkunde eene wezenlijke schade, voor den handwerksman, kan opleveren? Gelijk het, tevens, niet minder gewigtig is, zich te bepalen tot eene gepaste keuze van middelen, waardoor het aantal individu's, welke, als nu, door den Fabrijkeur en Trafijkant, kunnen ontbeerd worden, (indien mogelijk) te algemeenen nutte, van werk en hierdoor van een eerlijk middel van bestaan kan worden voorzien.’)

{==(4)==} {>>pagina-aanduiding<<}

De Gouden Medaille, nevens getuigschrift, voor de bestgekeurde Verhandeling; en de Zilveren, nevens getuigschrift, voor zoodanig stuk, hetwelk gehouden is, het bestgekeurde zeer nabij te komen.
Het Departement voornoemd, al verder in overweging nemende, dat hoewel de twee hiervoren genoemde Verhandelingen, ter beantwoording van de Prijsvraag, betrekkelijk den Matrozenstand, niet zijn bekroond geworden; de verdiensten der ingekomene Stukken, echter, een sprekend blijk hebben opgeleverd, aangaande het gewigt der bedoelde zaak; iets, hetwelk vooral opmerking verdient, daar, nog onlangs, in het openbaar is gebleken, van welk een groot aanbelang de aankweeking en bevordering van den Matrozenstand beschouwd wordt (*). Zoo heeft het Departement meergenoemd besloten, deze Prijsstoffe andermaal op te geven, om dezelve te beantwoorden vóór of op den laatsten Mei 1819; onder gelijke uitloving als hier boven is vermeld. - De bedoelde vraag is van den navolgenden inhoud:

‘Welke middelen zijn, in betrekking tot de thans weder ontluikende Nederlandsche Zeevaart, het meest geschikt en doelmatig, om,

{==(5)==} {>>pagina-aanduiding<<}
in ons Vaderland, eenen Nationalen Matrozenstand aan te kweeken en te bevorderen?’

(‘Daar de Nederlandsche Koophandel in een zoo naauw verband staat met de Nederlandsche Zeevaart, en daar het, meer dan ooit, in den tegenwoordigen tijd, van belang is, om Nederlandsche Koopvaardijschepen door Nederlandsche Zeelieden te doen bevaren: daar de bevolking van ons Vaderland zoo zeer is vergroot, en de Nederlandsche Zeevaart wederom ontluikt, verlangt men, bij de beantwoording dezer vraag, dat de middelen te aankweeking en bevordering van eenen Nationalen Matrozenstand, in deze gesteldheid van zaken, zoodanig worden aangegeven, dat er gegronde hoop zij, om dezelve al ras te kunnen doen werken; bijzonder met betrekking tot dat gedeelte der Nederlandsche Volksklasse, welke eigenaardig geschikt is, of zoude kunnen geacht worden geschikt te zijn, om Matrozen of Zeelieden op te leveren.’)

Voorts wordt, bij dezen, herinnerd, dat, onder uitloving als boven breeder is vermeld, bij Programma des jaars 1817, is uitgeschreven geworden, ter beantwoording vóór of op den laatsten Mei 1818, de volgende Prijsstoffe:

‘Alzoo de toestand van den Landbouw, in de onderscheidene gewesten van ons Vaderland,

{==(6)==} {>>pagina-aanduiding<<}
zich niet in eenen gelijken bloeijenden staat bebevindt, alhoewel de gesteldheid der gronden en de kundigheden van den Landbouwer gelijk staan. - Zoo is de vraag: welke zijn de voorname aanleidende oorzaken, (afgescheiden van de cultuur der landen zelve) die dezen algemeenen bloei tegenwerken? en welke middelen zouden er behooren te worden aangewend, ten einde deze oorzaken weg te nemen, en de plaatshebbende beletselen, in dezen, te verminderen of geheel uit den weg te ruimen?’

Een ieder, onverschillig of hij al dan niet tot het getal der Leden van de Maatschappij felix meritis behoore, die naar den prijs verkiest te dingen, zal zijne Verhandeling, in de Hollandsche taal, door eene andere hand dan de zijne, duidelijk en leesbaar afgeschreven, behooren in te zenden aan den Heer j.a. van lankeren, Directeur van het Departement Koophandel, wonende op den Fluweelen Burgwal, bij de Hoogstraat, No. 37, alhier, en dat wel vrachtvrij, te weten: De antwoorden op de, bereids in het vorig jaar, uitgeschrevene Prijsstoffe, en waaraan thans is herinnerd, vóór of op ultimo Mei eerstkomende; en de antwoorden op de vragen, thans voor de cerste en tweede reize opgegeven, vóór of op ultimo Mei 1819; alzoo er na deze tijdsbepaling geene stukken meer kunnen aangenomen worden.

{==(7)==} {>>pagina-aanduiding<<}

De Verhandelingen zullen niet met den naam des opstellers, maar met eene zekere spreuk behooren geteekend te worden, welke spreuk, insgelijks door eene andere hand geschreven. gesteld zal moeten zijn op een bijgaand verzegeld briefje, in hetwelk de naam, de woonplaats en het beroep of qualiteit van den Schrijver vermeld behooren te zijn.

Voorts zij den Schrijveren berigt: dat het Departement, omtrent alle bekroonde Verhandelingen, aan zich voorbehoudt het regt van eigendom; om met en van dezelve zoodanig gebruik te maken, als hetzelve, in naam en van wege de Maatschappij, zal oordeelen te behooren.

Laatstelijk wordt aan de Schrijvers der onbekroonde Stukken, onder de Zinspreuken hier voren vermeld, bekend gemaakt: dat zij derzelver Verhandelingen, benevens het ongeopende naambriefje kunnen terug bekomen, op vertooning van een biller, den eersten volzin hunner Verhandeling inhoudende, en geschreven door dezelfde hand, waarmede het ingekomen Stuk is geschreven. - Deze teruggave zal geschieden door of van wege den Heer Directeur van lankeren, ter plaatse hier voren gemeld, des Dingsdags, Woensdags of Donderdags, des morgens voor tien ure.

Op last van het Departement Koophandel voornoemd.

a.h. tegeler.
Directeur.
Amsterdam,
21 Maart 1818.





{==249==} {>>pagina-aanduiding<<}

Mengelwerk.

Redevoering, over de vorming van des menschen zedelijk karakter. (*)

Den Heere Redacteur der Vaderlandsche Letteroefeningen.
Mijn Heer!

De zonderlinge beoordeelingen, welke dezer Redevoeringe zijn te beurt gevallen, hebben te weeg gebragt, dat men het mij niet als ongeschikt heeft aangeraden, om dezelve in een of ander Tijdschrift te doen plaatsen. En het is tot zoodanig einde, dat ik de vrijheid neme bij UEd. mij te vervoegen, opdat alzoo die wonderlijke kunstregters, welke meenen, dat in deze Redevoering de leer van het Noodlot gepredikt en het gezag der Openbaring ontkend wordt, dezelve nog eens met aandacht nalezen, en dan kunnen overtuigd worden, dat zij iets hebben beoordeeld, hetgeen zij niet hebben begrepen
Ik heb de eer mij met hoogachting te noemen,

Mijn Heer!
Rotterdam,
den 23 Februarij, 1818.
UEds. dw. Dienaar,

g.j. van kooten.

Hij, die de kennis van het menschelijk hart niet aanmerkt als eene zaak van het grootste aanoelang, is voorzeker niet doordrongen met het edel gevoel, dat alles,

{==250==} {>>pagina-aanduiding<<}
wat de menschheid aangaat, den mensch zelven betreft, en als zijn geregtigd eigendom moet worden beschouwd.
Den mensch te kennen, niet zoo als hij zich vertoont, maar zoo als hij waarachtig is; - den mensch te beoordeelen, niet naar zijne uitwendige daden en handelingen, maar naar de grondbeginselen, uit welke die daden en handelingen voortvloeijen; - den mensch dáár als verheven en groot te beschouwen, waar verhevene grootheid in echten luister praalt, en hem dáár zwak en nietig te noemen, waar hij zijne voortreffelijke waarde, zijnen Goddelijken aanleg en zijne grootsche bestemming verloochent; - den mensch dáár de kroon der deugd en den lauwer der overwinning toe te wijzen, waar deugd met heldenmoed streed en overwon, en niet, door verblindenden schijn misleid, die daden als edel en groot te roemen, aan welke zuivere menschenliefde, dure zelfopossering en grootmoedige strijd ontbreken; - den mensch, eindelijk, als mensch te kennen, als mensch te beoordeelen, en als mensch te achten: dit alles is eene zedelijke wetenschap, welke met geene andere zedelijke wetenschap kan worden gelijk gesteld, en ons eene rijke bron aanwijst, waaruit onvervalschte deugd en duurzaam menschengeluk kunnen voortvloeijen.
Het zegge veel, zich zelven te kennen, en, gelijk de wijsgeeren van Griekenland en Rome, de gouden les: Ken u zelven, zoo schoon en verheven te achten, dat zij als eene Goddelijke spreuk, welke van den Hemel is nedergedaald, behoort te worden aangemerkt; het zegge veel, geene zorg noch moeijelijke pogingen te vreezen om zijn eigen hart te doorgronden, de geheime drijfveren zijner daden gade te slaan, geene misdaden uit eigenliefde te verbloemen, maar aan deze zijne eigenliefde moedigen wederstand te bieden, en zegevierend uit den strijd terug te keeren, waar meerdere kracht streed; het zegge veel, zich zelven niets te vergeven, en zijne daden en handelingen, voor de onpartijdige

{==251==} {>>pagina-aanduiding<<}
regtbank van het geweten, als een gestreng regter te beoordeelen: oneindig meer zegt het, den mensch te kennen, en zich op het regte standpunt te plaatsen, vanwaar dezelve moet worden beschouwd; oneindig meer zegt het, tot in de diepste schuilhoeken van het menschelijk hart door te dringen, zich uit den donkeren doolhof te ontwarren, waar wij door de grootste tegenstrijdigheden van zoo vele onderscheidene karakters worden henen gevoerd, vast te houden aan het heilig beginsel, dat eene menigte verkeerde daden niet zelden uit onschuldige beweegredenen voortspruiten, en, met den geest der liefde bezield, niet als een gestreng, maar als een regtvaardig en toegevend regter, over de daden van anderen uitspraak te doen.
Voortreffelijk, derhalve, is de kennis van het menschelijk hart, en waardig om naar dezelve met brandende begeerte te streven; verheven is zij in haren aard, en gewigtig in hare gevolgen. Dan, niet effen is de baan, welke tot deze kennis leidt, en de heerlijke vruchten, welke zij ons aanbiedt, worden niet verkregen, dan na vele teleurstellingen ondervonden te hebben. Wenschen wij deze kennis te bezitten, dan behooren wij te weten, hoe de mensch met betrekking tot zijne zedelijkheid moet worden beschouwd, en naar welk een beginsel der menschen daden moeten worden beoordeeld; dan behooren wij te weten, hoe het zedelijk karakter van den mensch wordt gevormd: en het is over deze vorming van des menschen zedelijk karakter, dat ik thans wilde spreken. Belangrijk onderwerp, onzer aandacht dubbel waardig.
Wanneer wij onze oogen vestigen op alles, wat zich op het uitgebreid tooneel der wereld in duizendvormige gedaanten vertoont, dan gevoelen wij ons gedrongen om te erkennen, dat de verscheidenheid, welke in al het geschapene ten duidelijkste zigtbaar is, tot de bewonderenswaardigste orde der dingen behoort.
Hetzij wij het talrijk sterrenheer, hetwelk aan den hemel slonkert, bewonderen, hetzij wij de uitgestrekte

{==252==} {>>pagina-aanduiding<<}
oevers van den oceaan, de onmetelijke zandwoestijnen en ondoordringbare bosschen ons vertegenwoordigen, overal is die verscheidenheid in de heerlijkste verwen afgemaald en in de krachtigste trekken afgebeeld. Er is geene ster aan den hemel, welke aan eene andere ster geheel gelijkvormig is; er bestaat geene zandkorrel, welke aan eene andere zandkorrel - geen boomblad, hetwelk aan een ander blad in alle deelen gelijkt. En het is deze verscheidenheid, welke ook bij den mensch aanwezig is, zoo wel in zijne natuurlijke als in zijne zedelijke gesteldheid. Ieder mensch toch kenschetst zich door hem alleen eigene trekken, door hem alleen eigene hoedanigheden, en eene volkomene gelijkheid wordt ook hier te vergeefs gezocht.
Terwijl de een, wat deszelfs zedelijkheid aangaat, het zedelijk beginsel, hetwelk in hem ten troon verheven is, als heilig aanmerkt, daaraan, zoo veel in zijn vermogen is, gehoorzaamt, de voorschriften van deugd en pligt opvolgt, en daarmede zijn eigen geluk en de orde en het welzijn der maatschappij verbonden rekent, tracht integendeel de ander alle zedelijk gevoel te vernietigen, schijnt de inspraak des gewetens en de stem der deugd te verachten, waant den weg des geluks langs eene geheel andere baan te bereiken, en verbreekt de banden, die hem aan maatschappelijke rust en orde verbinden.
Terwijl de een, met betrekking tot zijne verstandelijke hoedanigheden, zich op eene wetenschap toelegt, voor welke hij met vuur en leven bezield is, en waardoor hij, op den weg van openbaren en schitterenden roem geleid, het toppunt van zijne begeerte en het doel en loon van zijnen aangewenden ijver bereikt en verkrijgt, wijdt de ander integendeel zijne verstandelijke vermogens aan eene geheel andere wetenschap; en, ofschoon dan ook hetzelfde doel beoogende, is hem de roem der geleerdheid roemrijker, dan de roem van den krijg; - of, terwijl de een, door den weldadigen invloed des verstands, het zedelijk beginsel meer krachtdadig, en meer den mensch en zijns waardig, doet werkzaam

{==253==} {>>pagina-aanduiding<<}
zijn, ontbreekt bij den anderen die invloed bijna geheel, en veroorzaakt daardoor, dat dit zedelijk beginsel, met betrekking tot deszelfs werkzaamheid, slechts zeer weinige vruchten voortbrengt.
Terwijl de een, de natuurlijke neigingen of temperamentshoedanigheden in aanmerking genomen zijnde, hetzij bij de gewigtigste en meest beslissende staatsberoeringen, hetzij bij de treffendste en belangrijkste gebeurtenissen des bijzonderen levens, of eene overdrevene onverschilligheid, of eene stille tevredenheid en kalme rust betoont, welke door geene kracht kunnen worden vernietigd, of ook wel eene bekommerende zorg en pijnigenden angst verraadt, en de toekomst met vrees te gemoet treedt, ontbrandt integendeel bij den anderen eene vurige begeerte, om ook eene rol op het staatstooneel uit te voeren, de staatshulk mede te helpen behouden, de wapenen voor Vorst en vaderland aan te gorden, en te sterven of te overwinnen, - wordt integendeel bij den anderen het heilig voornemen geboren, om den tegenspoed met onwrikbare standvastigheid te verduren, en niet uit het strijdperk te treden, zoo lang het laatste wapen van verdediging hem overblijft.
Het zijn gevolgelijk deze zedelijke, deze verstandelijke en deze natuurlijke hoedanigheden, welke te zamen genomen datgeen daarstellen, hetwelk men in den mensch het karakter noemt; alle welke hoedanigheden met elkander in een zeer naauw verband staan, en op elkander den grootsten invloed uitoefenen, zoo zelfs, dat een regt zedelijk beginsel zonder de leiding des verstands en de werking der natuurlijke neigingen onbestaanbaar is; en het is naar mate de eene hoedanigheid krachtiger boven de andere werkt, dat de verschillende wijzigingen of wel de verscheidenheid der karakters het aanzijn ontvangen.
Wat nu het zedelijk gevoel betreft, zoo is het eene onwedersprekelijke waarheid, dat bij elken mensch een onveranderlijk beginsel van deugd en regtvaardigheid gevonden wordt, naar hetwelk hij zijne eigene daden en

{==254==} {>>pagina-aanduiding<<}
die van anderen beoordeelt. Hiermede willen wij niet betoogen, dat dit beginsel als eene natuurlijke neiging behoort te worden aangemerkt, en dat hetzelve, niet in verband met de rede en de ondervinding gebragt zijnde, nogtans werkzaam wezen en het eigendom van den mensch zijn zoude, al ware hij geheel aan zich zelven overgelaten en uit het maatschappelijk leven verbannen. Integendeel, deugd en regtvaardigheid, goed en kwaad zijn ijdele klanken, zoo lang wij door de rede niet geleerd hebben, wat deugd en regtvaardigheid zij, en waarin goed en kwaad besta; maar, bij de ontwikkeling onzer verstandelijke vermogens daarvan kennis verkregen hebbende, stemt ons eigen gevoel daarmede volkomen in. Wij houden deugd onveranderlijk voor deugd, en regtvaardigheid onveranderlijk voor regtvaardigheid; en er is geene magt in de wereld, welke ons dit gevoel zoude kunnen ontrooven, geene welsprekendheid zoo groot en overredend, welke ons zoude kunnen overtuigen, dat deze onze kennis op valsche gronden rust, en dat dit ons gevoel een verblindend licht der verbeelding zijn zoude. - In zoo verre dan is dit beginsel bij alle volken van den aardbodem en bij elken mensch in het bijzonder aanwezig, dat hetzelve, met de ontwikkeling der rede kracht verkrijgende, door allen als heilig beschouwd wordt: want waar werd ooit de sterveling geboren, die de deugd als misdadig, die de regtvaardigheid en de goede trouw als schande aanmerkte? Eene edele en grootmoedige daad werd nooit met verachting beloond; en hij, die zijn leven voor deugd en eer opofferde, was groot in het oog van alle volken. Men aanbidt eenen regulus; men schandvlekt eenen caligula.
Het karakter van den mensch vertoont zich dus in een meer helder of duisterder daglicht, naar mate zijne daden en handelingen overeenkomen met dat zedelijk gevoel, en, door de rede geleid, ondergeschikt zijn aan zijne natuurlijke neigingen of temperamentshoedanigheden. Het karakter kan derhalve genoemd worden die

{==255==} {>>pagina-aanduiding<<}
gesteldheid der ziele, door welke wij geneigd zijn om doorgaans daden te bedrijven van zoodanigen aard, als welke geheel strijdig zijn met de daden van eenen tegenovergestelden aard. Hij dus, die zich aan de voorschriften van deugd, pligt en regtvaardigheid vasthoudt, en meer deugdzame en edele daden uitoefent, dan hij kwade en onedele daden bedrijft, heeft een goed, een lofwaardig, een deugdzaam karakter; terwijl hij, die in alle opzigten den daar tegenover gestelden weg bewandelt, een misdadig en schandelijk karakter kan gezegd worden te bezitten.
Maar vanwaar dat onderscheid tusschen menschen, met denzelfden aanleg begaafd? Vanwaar hier de deugd ten troon verheven, terwijl men ginds voor verachtelijke ondeugd nederknielt? Vanwaar hier het beeld der Godheid, terwijl ginds het beeld van den Engel des verderfs rondwaart? Is het de natuur, is het de opvoeding, zijn het de omstandigheden des levens, welke dit onderscheid daarstellen? Ja, deze zijn het allen; het is door dezen, dat des menschen zedelijk karakter wordt gevormd. Beschouwen wij derzelver invloed meer van nabij.
I. Bij onze intrede in deze wereld, is met ons te gelijk het beginsel van eene natuurlijke geaardheid geboren; en, ofschoon deze ingeschapene neiging niet terstond zigtbaar zij, wordt er slechts weinig tijds vereischt, om dezelve met kracht te voorschijn te zien komen. Naauwelijks heeft het kind eenige indrukken van de voorwerpen, die hetzelve omringen, ontvangen, of hetzelve verraadt reeds de driften, welke in eenen meer gevorderden leeftijd door hetzelve zullen moeten worden bestreden, door welke hetzelve zal ontwaren, dat zwakheid der menschen eigendom is, en dat aan den storm dier driften de rede vaak eenen nietigen tegenstand biedt.
Het kind, in het vroegste tijdperk des levens ongehoorzaam aan het ouderlijk bevel, begeerende alles, wat schadelijk en nadeelig is, eischende dat alles naar zijnen

{==256==} {>>pagina-aanduiding<<}
eigen' wil geschiede, vertoont reeds in het verschiet den man, overtredende de voorschriften van deugd en pligt en de bevelen der Godheid; den man, met drift najagende, wat drift kan bevredigen, en niet zelden het zedelijk beginsel verkrachtende, aan hetwelk zijne natuurlijke neigingen moesten onderworpen zijn.
Maar wat is dan die natuurlijke neiging, wat dat natuurlijk beginsel van den mensch? Levert hetzelve een onwedersprekelijk bewijs op, dat des menschen natuur oorspronkelijk slecht en oorspronkelijk geneigd tot het kwade is; dat het beginsel van den mensch - van den mensch, door eenen heiligen, volmaakten en liefderijken Schepper voortgebragt - van der jeugd af aan verkeerd is, en dat de zaden der ondeugd reeds door de natuur in den jeugdigen boezem zijn gestrooid? - Dit te beweren, zoude tegen ons gevoel strijden. Er bestaat immers geene zedelijkheid, geene deugd, zonder kennis en zedelijk gevoel. Er bestaat goed noch kwaad, ten zij men bewustheid hebbe van het onderscheid, hetwelk er tusschen beide aanwezig is. - Deze kennis en dit zedelijk gevoel zijn onmogelijk in het kind, bij hetwelk rede en oordeel niet ontwikkeld zijn en geene de minste kracht kunnen uitoefenen; zoodat, met betrekking tot zoodanig kind, deugd en ondeugd hoegenaamd geene beteekenis hebben. - Het komt er derhalve op aan, om te weten, of de mensch, met de rede begaafd, door kennis voorgelicht, en door zedelijk gevoel bezield, eene natuurlijke neiging en eene ingeschapen drift bezitte, om zich onmenschlievend en onregtvaardig, om zich boos en slecht te gedragen.
Om dit te beslissen, beroep ik mij op de uitspraak van uw eigen hart. Wat bekoort u meer, de tooneelen van haat en tweedragt, of die van liefde en eensgezindheid? Zijn het de bedrijven der deugd, welke gij toejuicht; of zijn het de misdaden, welke u een zalig genoegen verschaffen? Verkracht gij de stem der natuur, als gij geluk en vreugde door een edel karakter rondom u verspreidt; of gevoelt gij eenen edelen trots, wanneer gij

{==257==} {>>pagina-aanduiding<<}
misdrijf op misdrijf begaat? Neen, voorzeker niet! ‘Liefhebben is voor den mensch gemakkelijker dan haten, en de deugd is voor hem, wat het leven is voor de natuur.’ En indien menschelijke boosheid den mensch natuurlijk eigen ware, dan zoude menschelijke deugd eene verkrachting van die natuur daarstellen.
Maar, zegt men welligt, is die ongehoorzaamheid, is dat natuurlijk beginsel om te willen, dat alles naar eigen wil geschiede, en die natuurlijke begeerte om de driften op te volgen, welk alles wij toch in het kind opmerken, ofschoon het dan ook met betrekking tot het kind geen zedelijk kwaad of ongehoorzaamheid zij, dan eene nietsbeteekenende zaak? Zegt dit alles niets, en behoort dit tijdperk des levens met de natuurlijke driften niet tot het tijdperk waarin, en tot de middelen waardoor het karakter der menschen wordt gevormd? - Dit te willen ontkennen, zoude de grootste ongerijmdheid verraden. Want integendeel, indien de natuurlijke driften niet werden tegengegaan, indien er geen zedelijk beginsel aanwezig ware, aan hetwelk dezelve moesten onderworpen worden, dan zouden die natuurlijke driften inderdaad verderfelijk voor den mensch wezen; dan zoude een verschrikkelijke nacht den aardbodem bedekken, en de geest der vernieling en des doods in de duisternisse ronddolen. Doch nu dit zedelijk beginsel al spoedig met kracht in den mensch in meerdere of mindere mate werkzaam is, nu zijn die natuurlijke driften zelfs middelen ter opwekking en ontwikkeling zijner zedelijke en verstandelijke vermogens, en voeren hem op de baan, op welke hij naar menschelijke waarde en grootheid moet streven. Waarin toch zoude de verhevenheid der deugd bestaan, indien de mensch, reeds van de eerste oogenblikken des levens, door eene onwederstaanbare aandrift der natuur, als 't ware, werd genoodzaakt, om, zonder werking des zedelijken gevoels, dat alles te doen en op te volgen, hetwelk, bij de ontwikkeling des verstands en van het zedelijk gevoel, als goed en pligtmatig behoort te worden aangemerkt?

{==258==} {>>pagina-aanduiding<<}
Waarin zoude menschelijke waarde bestaan, indien niet de natuurlijke neiging tot opvolging van de ingeschapene driften en van den eigen wil met kracht gebood, en den mensch reeds eigen ware, voordat hij bewustheid heeft van het onderscheid tusschen goed en kwaad? Deze waarde zoude voorzeker niet met echten glans zijn omgeven! De driften, door de natuur daargesteld, en de begeerte naar de toomelooze opvolging dier driften, moeten bestreden worden door de kracht der rede, en door den heiligen invloed van het zedelijk beginsel, hetwelk te gelijk met het licht der rede in onzen boezem ontbrandt. De driften zijn de vijanden der rede en van het zedelijk gevoel; deze laatsten moeten dus in het strijdperk treden, om de magt der eersten te overwinnen. Rede en zedelijk gevoel zijn het tegenwigt voor de driften en neigingen, welke wij van de natuur hebben ontvangen; en wanneer de eersten op de laatsten zegevieren, dan zijn wij groot door eigene waarde. Overwinning zonder strijd is immers ijdele praal!
Groot is nogtans het onderscheid, hetwelk er aanwezig is in de driften en neigingen, ons door de natuur ten erfdeel gegeven, en gewigtig, ja beslissend de invloed, welken zij op de zedelijke vorming van des menschen karakter uitoefenen. Bij den eenen zijn zij sterk; bij den anderen bezitten zij slechts weinige kracht. Bij den eenen zijn zij moeijelijk, bij den anderen gemakkelijk te bestrijden. Vuur en leven bezielt den eenen; kalmte en sombere bedaardheid treft men bij den anderen aan. Voor hem, derhalve, die eene zachte gemoedsgesteldheid, welke niet door den hevigen storm der driften wordt beroerd, van de natuur heeft ontvangen, is het eene weinig beteekenende zaak, om het zedelijk beginsel te doen gebieden over zijne neigingen; maar voor hem, die onstuimige en woeste hartstogten ten eigendom kreeg, is het eene moeijelijke, ja wij schromen niet te zeggen, eene dikwijls bijna onmogelijke zaak, om paal en perk te stellen aan den bruisenden stroom der driften, aan welke rede en geweten, met

{==259==} {>>pagina-aanduiding<<}
welke krachtige wapenen dan ook omgord, zoo dikwijls eenen onvoldoenden tegenstand bieden.
De verschillende temperamentshoedanigheden hier nader te beschouwen, het onderscheid van dezelve gade te slaan, en de noodzakelijkheid en nuttigheid van derzelver verscheidenheid aan te toonen, zoude een zeer gepast gedeelte dezer Redevoering kunnen uitmaken; dan, wij zouden te veel van uwe aandacht vergen. Alleen merken wij aan, dat de natuurlijke hoedanigheden bij den mensch nooit geheel veranderen, maar, wat de hoofdtrekken aangaat, onveranderlijk dezelfde blijven. Zij kunnen wel zeer vele en aanmerkelijke wijzigingen ondergaan; maar de natuurlijk aangeboren aard wordt nooit geheel vernietigd. - ‘Trotsche hoogmoed,’ zegt zeker Schrijver, ‘kan nederige hoogmoed worden; maar niettemin blijft het karakter hoogmoedig.’
II. Gaan wij thans over tot een kort betoog, dat het in den aard der zake ligt, dat ook de opvoeding invloed heeft op de vorming van des menschen zedelijk karakter.
Voordat het kind zich zelven kan overtuigen en gevoelen, dat de opvolging der natuurlijke neigingen strijdig is met de zedelijke waarde van den mensch, en dat rede en zedelijk gevoel dezelve moeten beteugelen, is het der opvoedinge toevertrouwd, over die driften te waken. Het jeugdig gemoed, zoo ligt voor alle indrukken vatbaar, neemt al spoedig het voorbeeld als het rigtsnoer der daden en handelingen aan. Het natuurlijk driftig en vurig karakter, door zachtmoedigheid en wijsheid geleid, kan in het algemeen niet dan ten goede veranderen; terwijl toegevendheid omtrent driftige begeerten en neigingen niet dan schadelijke gevolgen kan te weeg brengen. Door eene goede opvoeding kan dus iemand deugdzaam, en door eene slechte opvoeding iemand misdadig worden. Wanneer wij van de eerste dagen onzer kindschheid af omringd zijn door tooneelen van huisselijke vrengde en stille genoegens; wanneer zij, die onze verstandelijke en zedelijke ontwikkeling

{==260==} {>>pagina-aanduiding<<}
moeten bevorderen en besturen, met den geest der liefde en der eensgezindheid bezield, ons liefde en eensgezindheid in het jeugdig hart inboezemen, - hoe vele waarschijnlijkheid is er dan niet, dat deze tooneelen op ons eenen weldadigen invloed zullen hebben, en dat ook ons de geest der welwillendheid, der toegevendheid en zachtheid des gemoeds gedurende geheel ons leven zal bijblijven?
Doch, wanneer wij, van de eerste oogenblikken onzes bestaans, tusschen hen, die ons zullen opvoeden, niet dan twist en haat zien heerschen; wanneer verdeeldheid en wanorde, losbandigheid en boosheid als 't ware om de overwinning strijden, en wij geheel aan ons zelven worden overgelaten, hoe betreurenswaardig is dan ons lot niet; hoe ligt worden wij dan niet tot aan den poel des verderss gevoerd; hoe ligt wordt dan niet het jeugdig hart gevoelloos voor alles, wat waarlijk edel en schoon is, daar verstandelijke en zedelijke vermogens worden ondermijnd en van alle veerkracht beroofd! Ja, eene goede opvoeding leidt dengenen tot den eeretrap der deugd, die door eene slechte opvoeding misschien in den afgrond der misdaad zoude zijn nedergestort. Hoe belangrijk en gewigtig is derhalve de opvoeding voor de vorming van des menschen zedelijk karakter!
Het is er echter verre van daan, dat eene goede opvoeding een zekere waarborg zoude zijn voor de beoefening der deugd, en dat eene verkeerde opvoeding niet dan de misdaad zoude kunnen doen geboren worden. Neen, zoo vele kracht is der opvoedinge niet gegeven.
Behalve dat de natuurlijke neigingen zoo verschillende zijn, dat dezelfde voorbeelden niet altijd dezelfde indrukken en denzelfden invloed voortbrengen, zoo kunnen er vele onvoorziene en naar schijn nietsbeteekenende voorvallen plaats hebben, welke op ééns al het goede zaad, hetwelk door de opvoeding is gestrooid, verstikken. Het menschelijk hart is te teeder, dan dat hetzelve niet dikwijls gevoelig gekwetst worde, en te won-
{==261==} {>>pagina-aanduiding<<}
derbaar gevormd, dan dat men deszelfs gesteldheid in alle deelen zoude kunnen doorgronden. Hoe verbazend is niet het verschil, hetwelk eene en dezelfde opvoeding te weeg brengt! Hoe onderscheiden zijn de karakters van zonen, welke, als broeders, naar dezelfde regelen van opvoeding worden bestuurd! Reeds in de eerste kindschheid des menschdoms zien wij den wraakgierigen broeder den broeder vermoorden, die zich door zachte toegevendheid onderscheidde. - En wie onzer is er, die zich niet een aantal voorbeelden kan voor den geest brengen, dat zij, die eene verkeerde opvoeding genoten, de beoefening van deugd en pligt waardeerden, en dat zij, die door eene verstandige en uitmuntende opvoeding werden gevormd, slaven der ondeugd werden?
De opvoeding kan niet altijd over de natuurlijke neigingen heerschen, noch is met genoegzaam gezag bekleed, om, zelfs in de jaren des onderscheids, het zedelijk beginsel met kracht te doen werkzaam zijn, en alle die vruchten voort te brengen, welke men meende te zullen inoogsten. - Als de banden verbroken zijn, die ons aan huisselijke orde en wetten verbinden; als de mensch als heer en meester op het tooneel der wereld te voorschijn treedt; als hij geheel vrij en zonder dwang kan handelen, dan eerst is het tijdstip daar, in hetwelk hij zal toonen, of het zedelijk beginsel hem heilig zij, en of hij zijne driften en neigingen aan dat zedelijk beginsel zal trachten te onderwerpen; en wanneer de mensch dan zijn zedelijk gevoel raadpleegt, wanneer dan de stem van het geweten in zijnen boezem spreekt, hoe vurig is dan niet bij hem het verlangen om deugdzaam te wezen; hoe gevoelt hij dan niet, dat de waarde van mensch te zijn alleen in deugd bestaat! Met het heilig voornemen bezield, om aan zijne grootsche bestemming te beantwoorden, wordt hij met angstige vreeze vervuld op het denkbeeld, dat hij zich aan de misdaad zoude kunnen schuldig maken; en in den eersten stap tot het kwade ziet hij eenen afgrond van verderf en onheil.

{==262==} {>>pagina-aanduiding<<}

In deze oogenblikken zwijgt de stem der driften; de beelden en indrukken, door de opvoeding, hoe verkeerd dezelve dan ook moge geweest zijn, in hem aanwezig, verdwijnen voor zijnen geest; eene stem, krachtiger dan de stem der driften en die van het verderfelijk voorbeeld, de stem namelijk van het zedelijk gevoel, hetwelk in hem woont, roept hem met plegtigen ernst toe: Bemin de deugd; zij is overeenkomstig uwe natuur: vlied de misdaad; want het zal u zwaar vallen, de deugd te verloochenen. En het zijn deze plegtige oogenblikken, welke eenmaal voor elken sterveling verschijnen: want niemand kostte het weinig, den eersten stap tot de misdaad te doen; en niemand is er, of hij ondervond de knagende wroeging, welke eene eerste misdaad te weeg brengt.
III. Dan, hoe handelt nu de mensch, met zoodanig voornemen bezield? Wordt zijn karakter nu verder naar die deugd, welke hem zoo schoon en navolgenswaardig voorkomt, gevormd? o Neen! De mensch, in zijn hart overtuigd, dat de deugd edel en zijns waardig is, geeft zijne goedkeuring aan het goede, en - volgt nogtans het kwade. Wat is hiervan de oorzaak? Het zijn de omstandigheden des levens. - Eenen onbegrijpelijken invloed mogen de natuurlijke driften, naar mate zij heviger werken, op de vorming des karakters uitoefenen; van eenen sterken indruk mogen de voorbeelden en leidingen zijn, ons in en door de opvoeding gegeven; veel gewigtiger, veel onbegrijpelijker, en veel beslissender voor de vorming van het karakter, zijn de omstandigheden, welke den mensch op het pad des levens vergezellen. Wie onzer, wie der stervelingen is er, die niet door den stroom der omstandigheden wordt medegevoerd, en ondervindt, dat omstandigheden vaak de beweegredenen der daden zijn? - Ontrolt de geschiedboeken der wereld; dringt door tot in de diepste schuilhoeken van het menschelijk hart; rukt weg den sluijer, die de geheimste drijfveren der daden bedekt, - en ziet, wat de omstandigheden op het hart der men-
{==263==} {>>pagina-aanduiding<<}
schen hebben uitgewerkt! Vraagt aan den misdadiger, voor wien ook de eerste stap tot het kwade moeijelijk en langzaam was, hoe hij zóó verre van den regten weg konde afdwalen, door welken geest vervoerd hij misdaad op misdaad bedreef, en zich al verder en verder voelde voortgesleept naar den rand des verderfs, tot dat hij eindelijk, in den afgrond des misdrijfs ter neder gestort, ontwaakte, verschrikt, zich door misdaden te zien gebrandmerkt, met een hart, voor de deugd geboren. Vraagt dit aan den misdadiger; en hij zal u antwoorden, dat verkeering, voorbeeld, verleiding, en zoo dikwijls van hem niet afhangende omstandigheden, de voornaamste drijfveren van het misdrijf waren.
Wij bekennen het, dat een leven zonder omstandigheden niets anders dan eene hersenschim wezen kan; maar wij gevoelen toch ook, aan den anderen kant, dat eene opeenstapeling van dezelve vaak over deugd en ondeugd beslist. Niet hij is door eigene waarde groot en verdient den prijs der deugd, die, met zachtmoedige neigingen door de natuur bedeeld, door den weldadigen invloed eener verstandige en deugdzame opvoeding bezield, door geene krachtige verleiding omringd, voorgegaan door voorbeelden der deugd, geenen wederstand behoeft te bieden aan driften, welke hem tot het bedrijven van daden der zedeloosheid zouden kunnen vervoeren. Wat deugd is het voor den genen, die in overvloed en rijkdom leeft, dat hij niet roove hetgeen eenes anderen is? - En zullen wij hem misdadig noemen, zullen wij hem als een schandvlek des menschdoms verachten en vertreden, die, door den woesten storm der driften voortgestuwd, door folterend gebrek gemarteld, en niet kunnende voldoen aan de angstige bede om de nooddruft des levens, in tranen der smarte en in vertwijfelende wanhoop, door eene beminde gade en teedergeliefde kinderen uitgestort, de moordende hand slaat aan het leven van zijnen natuurgenoot, en alzoo zelf den schandelijken dood moet sterven, - hem, die, in andere omstandigheden geplaatst, welligt den dood der

{==264==} {>>pagina-aanduiding<<}
Helden zoude zijn te gemoet getreden? - Neen, voor zeker! de regtvaardige Regter in den Hemel ziet gewisselijk op den zoodanigen met medelijden neder.
Rampspoed op rampspoed, teleurstelling op teleurstelling, vernedering op vernedering vernietigen vaak het edel karakter van den mensch, die in voorspoed dat edel karakter zoude hebben gehandhaafd.
‘Gisteren verachtte ik uw goud, en heden veracht ik uw monster,’ was de taal van eenen Romein, toen men deszelfs deugd door goud en door vreeze wilde doen wankelen; - welligt ware hij bezweken, indien men hem met andere wapenen had aangevallen.
Rang en stand in de maatschappij, of het eenzaam en afgezonderd leven; huisselijke genoegens, of huisselijke rampzaligheid; de bloemen, welke liefde en vriendschap strooijen, of de doornen, welke door haat, afgunst en nijd het aanzijn ontvangen; ja zelfs de beschouwing van de lieselijke zon aan den helderen hemel, of van de prachtige sterrebaan in den door heilige stilte omgeven nacht; het vrolijk gelaat der natuur, of de woede van den vernielenden orkaan; de zacht vloeijende stroom der kalme beek, of de majesteit der verbolgene zee, - zijn allen krachtige roersels van onze daden en handelingen, en van eenen gewigtigen invloed op de stemming onzes gemoeds, en gevolgelijk op de vorming van ons zedelijk karakter.
Wat den eenen treft, is voor den anderen eene onverschillige zaak; wat den eenen verteedert, verhardt den anderen; wat den eenen tot de deugd geleidt, voert den anderen tot de misdaad. Den eenen valt het ligt, den weg der ondeugd niet te betreden; terwijl de ander met mannenmoed moet strijden, om het bolwerk der deugd voor den aanval en de overwinning der driften en der verleiding te behoeden.
Het is moeijelijker voor den man, het is gemakkelijker voor de van nature zachtmoedige vrouw, om deugdzaam te zijn. ‘De vrouw,’ dus is de taal van eenen geachten Schrijver onzer eeuw, ‘de vrouw leeft in

{==265==} {>>pagina-aanduiding<<}
den stillen tempel, in de woning des vredes, der deugd; want deze zijn hare huizen. De man is daar buiten, in den woesten storm des hartstogts, der eergierigheid, des roems, der verzoekingen, der misdaad. Hoe zal hij zijn hart rein bewaren, zoo als de Vestale, die nimmer over den drempel treedt van den tempel harer reine Godheid?’
Eene heldendaad, uitgevoerd onder het oog van den Veldheer, wordt met het kruis der eere en met de ster des roems bekroond; terwijl dezelfde of nog roemrijkere daad, in andere of minder gelukkige en gunstige omstandigheden verrigt, niet zelden door niemand opgemerkt of op prijs gesteld, der vergetenis wordt ter prooije gegeven. Een hart vol van vurige menschenliefde, vol van edele en heilige beginselen, omgordt zich vaak met het ijzeren harnas der koele onverschilligheid, omdat hetzelve niets dan koude gevoelloosheid en verachtelijk eigenbelang aantrof. Ja, wij herhalen het, de omstandigheden zijn van eenen onbegrijpelijken invloed op de vorming van des menschen karakter; en het is onmogelijk, dat de menschelijke ziel geheel onafhankelijk blijve van de verzoekingen, van de beproevingen en wisselvalligheden des dagelijkschen levens, en altijd in dezelve met een kalm en bedaard gemoed beruste; het is onmogelijk, dat de mensch zich geheelenal verheffe boven de omstandigheden der wereld, want alsdan had hij het toppunt der volmaaktheid bereikt, - en volmaaktheid is der menschen eigendom niet!
Ziet daar dan de voornaamste oorzaken geschetst, welke de gewigtigste gevolgen op de vorming van des menschen karakter te weeg brengen; dezelve bestonden in de natuurlijke neigingen of driften, opvoeding, en omstandigheden. Naar mate deze het zedelijk beginsel van den mensch verzwakken, naar die mate worden de zuilen, op welke menschelijke deugd rust, ondermijnd. Dan, gelukkig voor den mensch, dat hij door standvastigen en ernstigen wil oneindig veel kan toebrengen, om vurige driften, verderfelijke indrukken eener ver-
{==266==} {>>pagina-aanduiding<<}
keerde opvoeding, en niet van hem afhangende omstandigheden, aan het gezag der rede en des zedelijken gevoels te onderwerpen: want er is toch maar ééne zaak, waarop alle menschelijke grootheid rust; er is toch maar ééne zaak, waarop alle menschelijke waarde hare betrekking heeft, daarin bestaande, dat wij zedelijk vrij zijn, en niet, gelijk de golven der zee, door den wind worden voortgedreven. Ja, het is het inwendig gevoel, veel krachtiger dan alle redeneringen, hetwelk ons onophoudelijk verzekert, dat wij met vrijheid kunnen kiezen, en bij de door ons gedane keuze kunnen volharden; en daarom zijn wij uit eigene overtuiging voor onze daden en handelingen verantwoordelijk. Maar daar deze onze zedelijke vrijheid niet altijd even werkzaam, noch in dezelfde mate aanwezig is, zoo staat ook met dezelve onze meerdere of mindere verantwoordelijkheid in verband. Hij, die iemand van deszelfs eigendom berooft, met oogmerk om het ongeluk van eenen zoodanigen te bewerken, bezit meerdere zedelijke vrijheid dan hij, die, door dringende behoefte gedreven, hetgeen eenes anderen is, ontvreemdt. En ofschoon de laatste, na het volbrengen des misdrijfs, wel overtuigd is, dat hij zedelijke vrijheid had, om anders te kunnen handelen, zoo is de onzedelijkheid zijner misdaad geenszins gelijk te stellen met de onzedelijkheid van de misdaad des
eersten.
Indien de mensch van deze waarheid meer overtuigd ware, hij zoude sterker het onderscheid gevoelen, hetwelk er in waarachtige deugd en wezenlijke ondeugd bestaat; hij zoude dan dikwijls niet als deugd roemen, hetgeen de wereld als deugd vereert; hij zoude dan dikwijls niet tot ondeugd vernederen, hetgeen de wereld als ondeugd veracht. Laten wij ons zelven door geenen ijdelen schijn misleiden! Wat toch zijn onze daden, die wij zelven als goed en deugdzaam aanmerken? Zijn zij met zoo vele dure opofferingen, met zoo vele standvastigheid van geest en met zulk eenen moeijelijken strijd tegen de zinnelijke neigingen verrigt? Immers

{==267==} {>>pagina-aanduiding<<}
neen! Zijn menschenliefde en milddadigheid voor den eenen, liefde tot het vaderland en heldenmoed voor den anderen; zijn eerlijkheid en opregtheid voor dezen, welwillendheid en getrouwheid voor genen dan zoo vele deugden, welker bereiking, welker bezit eene zoo moeijelijke overwinning gekost hebben? Dat ons geweten spreke, en wij zullen ons overtuigd houden, dat wij onze goede daden en verrigtingen zeer dikwijls niet te danken hebben aan eenen heldhaftigen strijd, maar dat zij reeds ons eigendom waren voordat wij gestreden hadden.
De koele zedeleeraar, de ongevoelige wijsgeer vorderen te veel van den mensch; zij eischen, dat gestrenge deugd in elke daad schittere, en zien met eenen verachtelijken blik neder op den genen, die zich der misdaad konde overgeven. Zij zouden minder vorderen, indien ook zij de kracht ondervonden der hevige driften en overheerschende neigingen, welke het menschelijk hart aanranden; zij zouden gevoelen, dat het grooter is, den weg der ondeugd te verlaten, dan den weg der deugd te bewandelen, wanneer men nooit den voor den zinnelijken mensch zoo dikwijls verleidenden weg der ondeugd gekend heeft. En zoude het geene waarheid zijn, dat wij, met onze driften in het strijdperk tredende, niet zelden meer door derzelver mindere magt, dan wel door onze sterkte, de overwinning behalen?
Wij zijn zedelijk vrij. Maar wordt die zedelijke vrijheid dan vernietigd, wanneer de driften op dezelve zegevieren? Er bestaat immers geene deugd zonder misdaad, geene regtvaardigheid zonder onregtvaardigheid, geen echt zedelijk beginsel zonder hartstogt; want waarin zoude anders derzelver uitnemende waarde aanwezig zijn? Verantwoordelijkheid voor onze daden en handelingen, en voor de vorming van ons karakter, rust op ons, daar wij zedelijk vrije wezens zijn; maar naar mate wij eenen magtigeren vijand te bestrijden hebben, naar die mate zijn wij ook minder voor de zegepraal verantwoordelijk.

{==268==} {>>pagina-aanduiding<<}

Door het zedelijk beginsel, in onzen boezem geplant, gevoelen wij, dat wij tot verhevene en volmaakte deugd bestemd zijn; maar door de driften en door den invloed van de omstandigheden der wereld gevoelen wij tevens, dat de eindpaal van het leven de grenzen der deugd niet bevat.
Beoordeelen wij den mensch dan met die toegevendheid, met welke wij onze eigene daden beoordeelen. Het is immers overeenkomstig de regtvaardigheid en billijkheid, dat wij de toegevendheid, welke wij van anderen jegens ons zelven vorderen, ook wederkeerig aan anderen bewijzen? Is er vele tegenstrijdigheid, is er veel schijnbaar kwaad in de daden en in het karakter van anderen, dat wij ons overtuigen, dat zulks ook bij ons plaats heeft. Veroordeelen wij niet, opdat wij niet veroordeeld worden!
‘Gedenkt,’ dus is de taal van een beroemd menschenkenner onzer eeuw, ‘gedenkt, dat de boozen niet altijd zoo boos zijn als zij schijnen, en dat de goeden niet zoo goed zijn als zij zijn konden, en dat de beste mensch de deugd meer bemint dan uitoefent. Goede zoo wel als kwade menschen zullen u in den weg komen, en uw hart kwelling aandoen; maar veracht daarom de deugd niet! Kwade zoo wel als goede menschen zullen u weldoen; maar bemint daarom de ondeugd niet! Gelooven wij, dat de diepst gezonken mensch dikwijls nog edel gehandeld heeft, omdat men van hem dacht, en hem toonde dit te gelooven, dat hij edel handelen zoude.’
Gelooven wij, dat wij allen behooren te strijden; maar dat wij niet allen hetzelfde deel aan den strijd nemen kunnen, en dat niet allen even veel toebrengen aan den luister der overwinning. Maar, boven alles, vormen wij ons karakter zoodanig, dat wij ons niet voor ons zelven, dat wij ons niet voor onze medemenschen, dat wij ons niet voor den heiligen en oneindigen God behoeven te schamen, omdat wij minder deden dan wij doen konden. Vormen wij ons karakter zoodanig, dat

{==269==} {>>pagina-aanduiding<<}
hetzelve beantwoorde aan de voorschriften van deugd en pligt, waarvan de zaden in onze harten gestrooid zijn, en welke, ontkiemende en vruchten voortbrengende, ons tot een gelukkig leven leiden kunnen. Vormen wij, eindelijk, ons karakter zoodanig, als wij vurig zullen wenschen hetzelve gevormd te hebben in die plegtige oogenblikken, in welke het vaarwel aan deze wereld, en de voorbode van den Engel des Doods, het eenigst middelpunt onzer overpeinzingen zal uitmaken; in die plegtige oogenblikken, in welke de begoochelingen der ijdelheid verdwijnen, en het schitterend licht der rede en het heilig gevoel van het geweten ons bestralen en bezielen, en in welke alleen edele en deugdzame daden de zon onzer hope zijn zullen.

Bijdrage, betrekkelijk de vraag: heeft Joannes de Dooper al, dan niet, getwijfeld?

Wanneer twee mannen van gevestigden roem in de Nederlandsche kerk vriendelijk tegen elkander in het strijdperk treden, en bij het nederleggen der wapenen de zaak onbeslist laten; wanneer zij, na elkanders verdediging en bewijzen voor hun gevoelen gelezen te hebben, dezelve onderschrijven met een non liquet, en aan elks gevoel overlaten om te oordeelen, welk van beider gevoelens meer of min waarschijnlijk en aannemelijk is, gelijk onlangs het geval geweest is met de Heeren krom en donker curtius, in hunne briefwisseling over Joannes den Dooper, bij de zending van zijne discipelen tot den Zaligmaker; wanneer men, na het lezen van het voor en tegen, twijfelachtig wordt, of Joannes al dan niet getwijfeld hebbe, of Jezus de man wel was, waarvoor hij Hem tot hiertoe gehouden had: dan mag men immers deze bijzonderheid der Evangeliegeschiedenis, welke nog al van belang is, zoo wel voor de eer van Jezus als van die van Joannes, wel eens bedaard nadenken, en, zonder zich in den strijd te mengen, zien,

{==270==} {>>pagina-aanduiding<<}
of er niet iets te vinden zij, dat wat meerder licht over dezelve verspreiden kan, en, wanneer men meent zoo iets gevonden te hebben, hetzelve, zonder aanspraak te maken op meerdere bedrevenheid in gezonde schriftverklaring boven deze waarlijk verdienstelijke mannen, aan hen en aan het publiek ter nadere overweging mededeelen? 't Is daarom, Mijnheer de Redacteur! dat ik U dit stukje, zoo het bij U gewigtig genoeg geacht wordt ter plaatsinge in uw geacht Mengelwerk, toezende.
Na het over en weder geschrevene van de Heeren krom en donker curtius gelezen te hebben, dacht ik aan de bijzonderheid van de discipelen van Joannes den Dooper, vermeld Jo. III:26 en volg.; en het kwam mij voor, dat deze ons wel aanleiding kon geven, om de beweegredenen van de daad van Joannes en de bedoeiing van 's Heilands redenen te doorgronden. Ik wil mijne gedachten ter beproeving nader voordragen.
Vooraf moet ik twee aanmerkingen maken; de eerste betrest Joannes den Dooper, de andere zijne Discipelen.
Overal, waar ik Joannes aantreffe in de Evangeliegeschiedenis, vinde ik in hem den man, die groote gedachten van Jezus heeft, Hem met volle overtuiging van zijn hart voor den verlosser van Israël houdt, den man, die zijne bestemming altijd voor oogen heeft: hij is de wegbereider van den Christus; zijne taak is, de menschen voor te bereiden om in Jezus den Christus te erkennen. Getrouw aan die taak, wil hij zich geene te groote eer aanmatigen, wil als zeer gering bij Jezus worden aangezien, als die niet waardig was zijn minste dienstknecht te zijn, zijn schoenriem te ontbinden; hij wil zich, hoe gemakkelijk hem dit ook zou gevallen zijn, wegens de vrij algemeene achting, die hij bij het volk had, geenen aanhang maken: hij heeft ook zijne leerlingen, menschen, die bijzonder veel werks van hem maakten, meer vertrouwelijk met hem omgingen, hem gedurig omringden; maar hij wilde geene leerlingen, die

{==271==} {>>pagina-aanduiding<<}
hem boven Jezus waardeerden, en niet even gaarne leerlingen van Jezus wilden worden; daarom wees hij hen, zoo dikwijls als hij Jezus zag, op Hem, met de woorden: ziet het lam Gods! en verlieten zij hem dan, om zich in 't gezelschap van Jezus te vervoegen, dan zag hij zijnen wensch voldaan, die geen andere was, dan dat Jezus eenen algemeenen bijval zou vinden, en hij zag hen met genoegen van zich henen gaan.
Maar de leerlingen van Joannes waren allen niet van denzelfden stempel. Sommigen schijnen boven mate met hunnen meester Joannes te zijn ingenomen geweest, tot zoo verre, dat zij niemand boven hem wilden geschat hebben Misschien waren zij ook nog wel met al te ongunstige vooroordeelen tegen Jezus vervuld, en zagen niet dan met jaloerschheid, dat Jezus ergens opgang maakte. Vandaar dat zij, Jo. III:26, met eene soort van onvergenoegdheid, Joannes komen klagen: Rabbi! die met u was over de Jordaan, dien gij getuigenis gaaft zie, die doopt, en zij komen allen tot hem; kennelijk opdat Joannes, dat met hen afkeurende, zich daartegen verzetten zoude: maar Joannes nam daar geen genoegen meê; integendeel hield hij tegen hen eene vrij scherpe strafrede, ald. vs. 27-36, om hen te overtuigen van het welvoegelijke van Jezus doopen, en hen te dringen om Hem voor den Christus te erkennen. (Joannes was toen nog niet in de gevangenis, waarin hij kort daarna geraakte.) Doch die bevooroordeelde leerlingen lieten zich door hunnen meester zoo gemakkelijk niet overtuigen: toen deze in de gevangenis was, bespiedden zij Jezus overal, en zochten, schijnt wel, hunnen meester ook tegen Jezus op te zetten, alsof die maar ten oogmerk had zijnen roem te verdonkeren.
Nu doet Jezus een wonder, dat geheel Judea verbaasde; Hij wekt te Naïn een' jongeling uit den dood op. De leerlingen van Joannes vernemen dat; met dezelfde onvergenoegdheid, als voorheen over het doopen van Jezus, komen zij het hem in de gevangenis aanbrengen. Joannes wordt daarover verdrietig; hij ziet nu duidelijk,

{==272==} {>>pagina-aanduiding<<}
zij laten zich door zijne redenen niet overtuigen, dat Jezus de Christus is, en tot die overtuiging wilde hij hen zoo gaarne gebragt zien; hij weet er geen ander middel op, dan hen onmiddellijk tot Jezus te zenden, om uit zijne eigene woorden te vernemen en te beoordeelen, of Hij de Christus was, of niet. Hij verkoos daartoe zekere twee, zegt Lucas, denkelijk de meest bevooroordeelden; en wat moesten die doen? Jezus vragen: zijt Gij de gene, die komen zoude, of hebben wij nog eenen anderen te wachten? en in wiens naam moesten zij dat vragen? in naam van Joannes? neen, die hield Jezus volstandig voor den Christus; de boodschap, die hij hun in den mond legt, is niet voor zich: heb ik nog eenen anderen te wachten? maar zij moesten dat vragen voor hun zelven, tot eigen onderrigt: hebben wij nog eenen anderen te wachten? En op die vraag krijgen zij het antwoord van Jezus: gaat heen, en zegt Joannes hetgeen gij hoort en ziet, enz. Moesten zij al de woorden, die Jezus tot hen sprak, aan Joannes overbrengen? dat zegt de Heiland niet, maar wat zij hoorden en zagen; en wat was dat? zij hoorden, dat den armen het Evangelie verkondigd werd; zij zagen, dat Jezus vele wonderdadige genezingen verrigtte, en dat moesten zij Joannes zeggen. Dat Jezus er bijvoegde: en zalig is hij, die aan mij niet geërgerd wordt, dat betrof hun in het bijzonder; want wie hadden zich meer aan Jezus geergerd, dan zij? hadden zij dat in hun gemelijk overbrengen van Jezus daden aan Joannes niet getoond? Maar waarom beval hun Jezus juist, aan Joannes te zeggen, 't geen zij zagen en hoorden? waarom zeide Jezus niet eenvoudig tot hen, zoo zij die vraag alleen voor zich zelven deden: hoort en ziet? Het verhaal van Lucas doet ons daarvan gemakkelijk gepaste redenen vinden. Die leerlingen troffen, naar hetzelve, Jezus juist aan op een tijdstip, dat Hij bezig was om velen te genezen; zij gevoelden
misschien op dat gezigt reeds eenige schaamte over de vraag, die zij te doen hadden, en die een bewijs was van hunne ongeloovig-
{==273==} {>>pagina-aanduiding<<}
heid; zij wilden zich zoo veel mogelijk verbergen, door die inleiding te laten voorafgaan: Joannes de Dooper heeft ons tot u gezonden; even of Joannes met hen van dezelfde gevoelens was. Jezus, die zeer wel wist, dat zij alleen die gevoelens koesterden, had hun wel kunnen antwoorden: Joannes heeft u wel gezonden, maar alleen omdat gij zijn getuigenis niet aanneemt, en daarom: hoort en ziet! maar Jezus wilde hen niet voor eene groote menigte, welligt uit achting voor hunnen meester, openlijk beschamen; Hij vergenoegde zich met het ingewikkeld verwijt: zalig is hij, die aan mij niet geërgerd wordt. Intusschen hadden zich die leerlingen uitgelaten, als opzettelijk met die vraag van Joannes tot Jezus gezonden; en, opdat dit geene ongunstige gedachten over Joannes bij de vergaderde menigte mogt veroorzaken, oordeelde Jezus het noodig, voor dezelve de eer van Joannes te handhaven, als die even min een man was van onvaste beginselen als een hoofsche vleijer, maar de grootste profeet.
Mij dunkt, bij deze leiding van gedachten loopt alles geregeld af; en, terwijl ik in de behandeling van deze gansche zaak Jezus diepe wijsheid en innemende zachtmoedigheid bewonder, vind ik in dit geval in Joannes den volstandigen ijveraar voor de zaak van Jezus, die uit geene andere beweegreden deze twee zijner leerlingen tot Jezus zendt, dan uit zucht om ook deze bevooroordeelden voor de zaak van Jezus gewonnen te zien.

j.h. de roode,
Predikant te Zwartsluis.

Vrijmoedige bedenkingen, over het lager geneesen heelkundig onderwijs in de Nederlanden.

Indien er van eenige zaak gezegd kan worden, dat zij, hoezeer ook tijden en zeden veranderd zijn, in hare voortreffelijkheid is staande gebleven, zoo moet men dezen lof vooral toekennen aan de inrigting en de beoefening van het hooger

{==274==} {>>pagina-aanduiding<<}
onderwijs in de Nederlanden, bijzonderlijk in de voormalige zeven gewesten. Hoe veel buitenlanders ons ook mogen ontzeggen, en ofschoon zij vaak eene sterke bedilzucht laten blijken met opzigt tot alles, wat den Nederlander, van oude tijden af, kenmerkte; de staat van het hooger onderwijs in ons midden is hun steeds eene eerbiedwaardige zaak gebleven. Het vele goede ten minste, waardoor het gebrekkige, hetwelk deze, gelijk alle menschelijke inrigtingen, aankleeft, en ook den Nederlander zelven niet ontgaat, verre overtroffen wordt, is door de meesten van hen te allen tijde erkend en gehuldigd. Dat deze stelling geene gewaagde zij, hiervan heeft de ondervinding tot op den huidigen dag getuigd. Het is niet genoeg, de voortreffelijkheid van dit onderwijs te betoogen uit een aantal van, door hetzelve voortgebragte, uitstekende mannen; men mag vrij in aanmerking brengen eene groote meerderheid van kundige menschen, in elk vak, welke, door hetzelve gevormd, en uit onze scholen voortgegaan, wijd en zijd, in den hun aangewezenen kring en stand der maatschappij, nuttig zijn geworden. Een boerhave, nieuwland, sandifort, paradijs en dergelijke mannen meer, om niet van nog levenden te spreken, zouden veelligt, ook bij de middelmatigste inrigting, zich zelven gevormd en uitgemunt hebben; maar het groot aantal van anderen, die, van eenen goeden aanleg geenszins verstoken, echter de gelegenheid, om dien te ontwikkelen, door dit onderwijs moesten verkrijgen, deze kunnen voor hetzelve getuigen, zoo dikwijls zij hunne vorderingen, en hierdoor het nut, hetwelk ook zij daarna, in hunnen kring, konden stichten, raadplegen. Is dit overwigt te allen tijde zigtbaar geweest in alle de vakken, welke tot het hooger onderwijs behooren, er zijn sommige, waarin hetzelve bijzonder heeft plaats gehad. Dat hiertoe het geneeskundig onderwijs gerekend moet worden, zal niemand betwisten, die in de geschiedenis der voortgangen van hetzelve, binnen ons
vaderland, niet geheel vreemdeling is. Men sla de jaarboeken op van alle in het vaderland gebloeid hebbende of nog bloeijende gestichten van hooger onderwijs, en men zal de waarheid hiervan, door eene achtereenvolgende reeks van uitstekende mannen, die aldaar geleerd hebben, of in dezelve onderwezen zijn, bevestigd vinden. Er mogen al tijden geweest zijn, dat stelselzucht, met eenzijdigheid gepaard, aan ware verdiensten in den weg

{==275==} {>>pagina-aanduiding<<}
stond; dezen, voor een oogenblik als met eenen nevel omtogen, hebben daarna wederom, zoodra wezenlijke werkzaamheid, en niet het doode stelsel, te pas kwam, des te levendiger geschitterd en uitgeblonken. - Deze tak der hoogere wetenschappen, van welken wij hier, tot ons oogmerk, alleen spreken, levert- een overtuigend bewijs op, dat de Nederlander, ook in de beoefening derzelven; een overwigt kan verkrijgen, hetwelk men hem in alles wel zou willen betwisten, en alleen, als ter bespotting, in den koophandel toestaan. Waar de Nederlandsche vlag ontrold is, en met roem wapperde, tot daar is ook de lof der Nederlandsche geneesheeren doorgedrongen; en, als het ware bij uitsluiting, hadden zij den roem in de beoefening dezer kunst verkregen. Maar ook, welk land heeft ooit, in evenredigheid van deszelfs grootte, zoo vele artsen, door den vreemdeling tot zich geroepen, opgeleverd? Men zie, hoe, gedurende eene reeks van jaren, aan Duitsche hoven, het leven en de gezondheid der Vorsten en van hunnen hofstoet aan eenen Nederlander is toevertrouwd. De twee magtigste vorstelijke huizen, die in het noorden en zuiden van Europa bloeijen, hebben, jaren achtereen, het grootste vertrouwen in Nederlandsche artsen gesteld, en groote opofferingen gedaan, om hen tot het verlaten van hun vaderland te bewegen. Ook nu nog zoude menig Hollandsch geneesheer, indien de bescheidenheid hem niet wederhield, door schitterende uitnoodigingen kunnen toonen, welk ee prijs er gesteld worde op hen, die, in Nederlands kweekscholen, tot de uitoefening der kunst van Eskulaap opgeleid werden.
Indien men nu, dezen staat van het hooger onderwijs in aanmerking nemende, van het meerdere, naar evenredigheid, tot het mindere wilde besluiten, zoude men zeker onderstellen, dat in een land, alwaar men zoo veel te koste legt aan het eerste, ook het lager onderwijs in de geneesen heelkunde, voor dezulken, die geene hoogescholen kunnen bezoeken, niet minder wel ingerigt en doelmatig zijn zal. Dan, bij eene oppervlakkige beschouwing reeds, zal het niemand kunnen ontgaan, dat de hulpmiddelen, de zoodanigen ten dienste staande, gering en onvolledig zijn; terwijl op sommige plaatsen zelfs, alwaar men dezelve voor het minst met regt zoude kunnen verwachten, in het geheel geene gevonden worden. - Terwijl die hoogere inrigtingen, van welke wij reeds spraken, tegenwoordig nog in ons land

{==276==} {>>pagina-aanduiding<<}
gelijkstaan met die van andere landen, indien niet dezelve overtreffen, moet, hetgene betrekking heeft tot het aanleeren der genees- en heelkunde voor de mindere rangen, onderdoen voor datgene, hetwelk te dien opzigte bijna in elk ander land plaats vindt, alwaar men dit onderwerp, voor den staat van zoo veel belang, ter harte genomen heeft. En slaat men het oog op die landen, alwaar men, met meer dan gewonen ijver, hierin is werkzaam geweest, wij moeten dan met schaamte belijden, hoeverre deze zaak onder ons nog achterstaat. Dit gebrek aan de noodige inrigtingen tot het verkrijgen van eene genees- en heelkundige kennis, zonder het bezoeken van eene hoogeschool, zal men mogelijk trachten te verontschuldigen, met te zeggen: dat men, door dergelijke inrigtingen, de grondige aanleering dezer wetenschap zoude benadeelen, en slechts het getal der halfweters aanmerkelijk zoude vermeerderen. Ik stem toe, dat deze bedenking, bij welke nog meerdere zouden kunnen gevoegd worden, niet geheel ongegrond is; maar zij wordt eerst dán voor wederlegging onvatbaar, wanneer alle de inrigtingen in de maatschappij zoodanig zullen zijn, dat men van dezelve niet meer zal noodig hebben te spreken, hoedanig zij zijn moesten.
Het ware zekerlijk te wenschen, dat het leven, ook van den geringsten in de maatschappij, niet wierd toevertrouwd dan aan dezulken, die, in de grootstmogelijke volkomenheid, alle de tot de geneeskunde behoorende studiën doorloopen hebben. Doch, dewijl het getal van artsen aan geene bepaling onderworpen is, de verdiensten derhalve mede zeer onbepaald en ongelijk moeten zijn, en ook, wanneer een arts zich tot eene zeer kleine plaats moest bepalen, de verdiensten niet in evenredigheid zouden komen met de kosten, door hem ter volbrenging van zijne sludiën besteed, zoo blijkt hieruit reeds, om van nog andere redenen niet te gewagen, hetwelk ook de kortheid van dit opstel verbiedt, dat, vooral voor de waarneming der praktijk te platten lande, er eene klasse van menschen vereischt wordt, wier eischen niet zoo hoog gaan, noch ook behoeven te gaan. Maar, indien men nu, voor het platte land, artsen van eenen als het ware minderen rang behoeft, zoo sluit dit toch niet in zich, dat zij in het geheel geene wetenschappelijke vorming zouden behoeven, noch tot den hun bestemden werkkring behooren opgeleid te worden. Vraagt men dan, wat er te dien einde

{==277==} {>>pagina-aanduiding<<}
in ons land gedaan is, en welke de hulpmiddelen zijn, aan deze menschen aangeboden, en tot wier gebruik zij verpligt worden, zoo zal men zich op deze vraag met een voldoend antwoord zeer verlegen vinden. Met uitzondering van de steden Amsterdam en den Haag, zal men, voor zoo veel ons bekend is, verder geene stad aantreffen, waar aan de genen, die zich willen oefenen, zulk eene gelegenheid, en in dien zin, aangeboden wordt. Waar aanzienlijke gasthuizen nog al tot oefenscholeu zouden kunnen verstrekken, wordt van dezelve geen gebruik gemaakt, daar of de genees- en heelmeesters, gemakshalve, de lijders, die het niet hoognoodig hebben, zoo veel mogelijk verwijderd houden, of ook de bestuurders, om de fondsen te vermeerderen, en te toonen, dat men de kunst van opleggen verstaat, indien niet uit andere nog minder edele oogmerken, de opneming derzelve tegenhouden. De Lectoren, in andere steden aangesteld, vergenoegen zich met den titel; eenigen onder hen, welke met hunne verzamelingen nut konden stichten, laten op zijn best, wanneer het kermis is, den toegang tot het Theatrum anatomicum openzetten, ten einde de nieuwsgierige boeren, ten voordeele van den oppasser of huisbewaarder, zich ook eens met het maaksel van den mensch kunnen verlustigen. De opleiding van verre de meeste leerlingen tot de genees- en heelkundige praktijk, in sommige steden, en vooral te platten lande, bestaat hoofdzakelijk daarin, dat hij, die zich tot dit beroep bepaalt, gedurende eenige jaren den baard van de kalanten des meesters bestudeert, fiksch scheermessen leert aanzetten, en nu en dan, wanneer, door de langdurige behandeling van den baard, de kalanten eenig vertrouwen in den tot knecht opgroeijenden leerling beginnen te stellen, bij afwezigheid van den meester, eene lating doet; terwijl hij eindelijk, bij het in orde houden van den winkel, ook wel eens de vrouw, om ook hier in gunst te blijven, in hare huisselijke bezigheden
de behulpzame hand moet bieden. Heeft de meester nu het niet al te druk, zoo wordt somtijds eene oefening gehouden, waarbij de wederzijds van buiten geleerde vragen en antwoorden, gene met niet weinig gezag voorgesteld, deze met diepen ootmoed, onder beklag over het zwak geheugen, uitgestotterd worden. Zoo gaat het gedurende eenige jaren, tot dat men het eindelijk zoo verre gebragt heeft, om met moeite, door de toegevendheid en het mede-
{==278==} {>>pagina-aanduiding<<}
lijden der Examinateurs, tot heelmeester van een dorp bevorderd te worden. - Deze schets moge al sommigen overdreven voorkomen, zij, die met de huisselijke inrigting van vele heelmeesters van naderbij bekend zijn, zullen haar als waar moeten erkennen. Zekerlijk is er, sedert eenige jaren, vele verandering en verbetering, te dien opzigte, voorgevallen; doch dit staat nog in geene evenredigheid met hetgene nog altijd uiterst gebrekkig gebleven is. Eerst, wanneer er door den staat, in navolging van andere landen, algemeene maatregelen zullen genomen, wanneer de menschen genoodzaakt zullen worden, om dezelve op te volgen, en geene uitoefening der kunst meer gedoogd zal worden, dan waartoe men het regt, op eene wettige wijze, verkregen heeft, - eerst dán, en eerder niet, kan men verwachten, dat, ook zonder onuitvoerlijke eischen te doen, die genen, welke niet het hoogste onderwijs kunnen genieten, nuttige leden in de maatschappij, en de redders, helpers en verzorgers van vele lijdenden, die nu van ware hulp ontbloot zijn, zullen worden.
Na het gebrekkige aangetoond te hebben, zoude men dan ook met regt van ons kunnen vorderen, dat wij, ten einde niet voor bloote bedillers door te gaan, eenige middelen opgaven, waardoor dit gebrekkige zoude kunnen verholpen worden. Wij gevoelen de gegrondheid dezer aanmerking, en hebben ook, bij het opstellen van dit stukje, hierover nagedacht. Dan, ofschoon wij zeer gaa ne, hierdoor en door eigen begeerte uitgelokt, eenige voorstellen desaangaande zouden willen doen, het gewigt der zake verbiedt ons, dit hier, als ter loops, te beproeven; en, dit onderwerp naar behooren willende behandelen, zou dit stukje te uitgebreid zijn geworden. Wij bedoelen voornamelijk slechts de aandacht tot hetzelve te trekken van die genen, welke door hunne betrekkingen in staat zijn gesteld, niet alleen om een doelmatiger plan van onderwijs te beramen, maar ook om hetzelve ten uitvoer te brengen, en hen tot de onderneming daarvan, is het mogelijk, over te halen. Doch, om dan ook van een geheel stilzwijgen niet beschuldigd te worden, zullen wij hier eene korte opgave doen van hetgene, te dezen opzigte, in andere landen bereids beproefd en ten uitvoer gebragt, en ons bekend geworden is; terwijl wij mogelijk, bij eene andere gelegenheid, een meer uitgewerkt voorstel, van hetgene

{==279==} {>>pagina-aanduiding<<}
er, naar ons inzien, behoorde gedaan te worden, in het licht zullen geven.
In Beijeren is men het eerste tot dit oogmerk werkzaam geweest, alwaar de regering van dat Koningrijk eene school opgerigt heeft, die geheelenal ter vorming van genees- en heelkundigen voor het platte land bestemd is. In Zweden heeft men onlangs nog een Instituut geopend, hetwelk, onder het oppergezag van den Directeur-generaal hagström en de leiding van vier Hoogleeraren, hoofdzakelijk dienen moet ter verbetering van de militaire geneeskunde, waarbij echter ook aan anderen, die zich tot heelmeesters willen vormen, de toegang vergund zal zijn. Pruissen, alwaar, sedert eenige jaren, zoo veel ter verbetering van alles, wat tot de geneesen heelkunde betrekking heeft, gedaan is, ziet twee instellingen van dien aard met luister bloeijen, en een uitgebreid nut stichten. De Med. Chir. Akademie voor het krijgswezen, en nog meer de Pepiniere, te Berlijn gevestigd, vormen, bij voortduring, tevens geschikte heelmeesters voor de steden en het platte land. Na Pruissen komt aan Saksen de eer toe, van thans de beste inrigting van dien aard te hebben daargesteld. Men heeft, namelijk, te Dresden, bij de onlangs aldaar gevestigde genees- en heelkundige Akademie, negen Hoogleeraren beroepen, ten einde jonge lieden tot bekwame heelmeesters voor het leger, en genees- en heelkundigen voor het platte land, op te leiden; terwijl nog de veeärtsenijkundige school, die aldaar reeds vroeger bestaan had, met deze Akademie vereenigd is, opdat ook die belangrijke tak der geneeskunst naar behooren geleerd en beoefend kan worden. Of de, in vroegere dagen, in Zwitserland opgerigte, en toen ter tijd, indien wij wél onderrigt zijn, te Bazel in werking gebragte, school nog besta, kunnen wij, uit gebrek aan nadere berigten, met zekerheid niet vermelden. Wij onderstellen nogtans, dat
zij, door den ongunstigen loop der tijden, en de in dat Gemeenebest voorgevallene staatkundige gebeurtenissen, bij gebrek aan de noodige ondersteuning, vernietigd is geworden. Aan soortgelijke gebeurtenissen moet men wijten, dat de eenigste inrigting van dien aard, welke in ons land bestond, mede opgeheven is, toen zoo vele andere nuttige inrigtingen, door een willekeurig bevel, in ééns ontbonden werden. Wij bedoelen de genees- en heelkundige militaire school, onder het opzigt van den even beroemden als ver-
{==280==} {>>pagina-aanduiding<<}
dienstelijken Hoogleeraar brugmans, tot het jaar 1810, te Leiden, in het militaire Hospitaal, buiten de stad gevestigd. Hoewel slechts ter opleiding van jonge lieden voor den genees- en heelkundigen dienst bij de legers bestemd, zoude zij evenwel, onder het bestuur van dezen ijverigen en werkzamen geleerde, gewis eene uitgebreider strekking verkregen hebben, toen zij, met de inlijving van het vaderland in het Fransche rijk, tijdens welke alles, wat tot deze inrigting betrekking had, door de Fransche willekeur mede vernietigd of onbruikbaar gemaakt werd, ophield te bestaan. Uit kleine beginselen voortgekomen, en zich langzamerhand slechts kunnende ontwikkelen, had zij nogtans, in den korten tijd van haar bestaan, 1802-1810, veel nuts gesticht, hetwelk gewis nog door velen gevoeld en dankbaar erkend wordt. In onderscheidene steden van ons vaderland hebben zich mannen gevestigd, die in deze school gevormd werden, en thans, in hunnen stand, met luister en tot nut van velen werkzaam zijn. Enkelen, die nog in het leger dienen, bekleeden aldaar de eerste rangen, den roem der militaire geneeskunde schragende, die zonder hen veel zoude verliezen, dewijl ook bij onze legers dit vak wel eene herziening vorderde. Anderen, die in deze school maar eenigen tijd doorbragten, zijn te platten lande met nut, als de eersten onder dezen stand, werkzaam. Hoe ware het dus niet te wenschen, dat eene dergelijke inrigting,
als die te Leiden was, weder hersteld mogt worden; doch met eene uitgebreider strekking, meer ten algemeenen nutte, zoodat dezelve eene oefenschool zou worden, niet alleen voor militaire geneeskundigen, maar ook voor de zoodanigen uit den burgerstand, die zich tot eene bloot heelkundige praktijk in steden, of tot de genees- en heelkundige op het platte land, wenschen te vormen! Gelijk te Dresden, zoude aan zoodanig Instituut een akademische vorm gegeven, en met hetzelve nog andere inrigtingen, welke wij even zeer behoeven, vereenigd kunnen worden. Niet, dan wanneer eene soortgelijke inrigting, in dit rijk weder zal tot stand gebragt zijn, zal men met regt eenige verbetering onder de mindere rangen der genees- en heelkundigen mogen verwachten. Zulks is ook voor het krijgswezen niet minder noodig, wijl thans, met uitzondering van eenigen, de gezondheid en het leven van den krijgsman aan menschen is toevertrouwd, op wier kunde niet zeer te roemen valt;

{==281==} {>>pagina-aanduiding<<}
welke, zich vergenoegende met het bestaan, hetwelk zij eenmaal verkregen hebben, en hetwelk datgene verre overtreft, wat zij voorheen met andere bewerkingen, niet altijd juist tot het gebied der heelkunde behoorende, konden verdienen, afzien van alle verdere studiën; het overlatende aan het geval, of, door eenen zamenloop van gunstige omstandigheden, hunne bevordering even gemakkelijk zijn zal, als hunne intrede op deze loopbaan.
Bestaat echter niet het grootste gedeelte der krijgsbenden van dit rijk uit ingezetenen van den staat zelven, die zoo veel te meer verdienen ook van deze zijde wél bezorgd te worden, wijl het toch niet onverschillig zijn kan, met welk een ligchaamsgestel, en met welke misschien kwalijk genezene gebreken, zij eens, na volbragten diensttijd, in de burgerlijke maatschappij terugkeeren. Dat zulk eene vereeniging der burgerlijke en militaire geneeskunde in zoodanige stichting plaats greep, is om meer dan ééne reden zeer te wenschen. Behalve de vermindering der kosten voor iedere inrigting afzonderlijk, zou daardoor ook meer toenadering komen tusschen twee standen, die toch in hunne bedoelingen beide één zijn. De aan beide zijden dikwijls zoo belagchelijke als onverdragelijke verheffing, die de een zich wil aanmatigen boven den ander, zou daardoor geheel weggenomen worden; terwijl de maatschappelijke betrekkingen, welke in die jaren en onder zulke omstandigheden ligter aangeknoopt worden, door het geheele leven zouden voortduren, waar nu integendeel deze twee elkander met woorden, soms ook met daden, nog erger vervolgen, dan eertijds de volgelingen van lojola elk, die niet van hun gezelschap was. Door zulk eene opleiding zou de staat ook nog dit voordeel verkrijgen, dat, bij eenen voorvallenden oorlog, overal geoefende en der zake kundige menschen zouden te vinden zijn.
Mogten deze gedachten, die hier niet verder ontwikkeld konden worden, iemand aansporen, om over het voorgestelde verder na te denken, en een meer uitgewerkt stuk te leveren! Mogt datgene eens proefondervindelijk waargenomen worden, waarvan het nut reeds meermalen door bespiegeling erkend is! Wij vleijen ons, dat, onder de regering van eenen Vorst, door wien kunsten en wetenschappen zoo zeer aangemoedigd en beloond worden, de hoop op zulk eene instelling meer dan wensch, en de vervulling derzelve geene onmogelijke zaak zijn zal.





{==282==} {>>pagina-aanduiding<<}

Reis van Sidi Hamet, door de woestijn, naar de stad Tombuctoo. (*)

Op aanraden van Sheik ali (dus verhaalt sidi hamet, een in Afrika een zwervend Herdersleven leidend, allezins geloofwaardig Arabier) besloot ik, met mijn' broeder, tot den togt met de Karavane te Wid-Noon, eene voorname handelplaats te Suse. Dezelve bestond uit 1000 kameelen (waaronder 4 voor den handel met wollen dekens (haicks) enz. beladen) en 800 menschen, met goederen van allerlei aard, die slechts te Marokko te bekomen zijn. De gansche manschap was met snaphanen en sabels welgewapend. De Sheik ben soliman van Waldeleim of Woled Deleim had het opperbevel. Het was reeds laat in het jaar. Vier mannen dienden ons tot wegwijzers. Buiten hen waren de Noordstar en de groote Beer ons kompas. Na 6 dagen reizens ten westen, kwamen wij aan den laatsten berg. Alhier vertoefden wij 10 dagen, om onze kameelen op de struiken te weiden, en hout op te zamelen, dat wij tot kolen verbrandden, en alzoo in zakken medevoerden. Nu trokken wij de Woestijn in, houdende ons, zoo veel mogelijk, nabij de zee, om altijd water te vinden, en trekkende tusschen de hooge zandheuvels door, hetgeen echter om den scherpen wind, welke ons somtijds geheel met stuifzand bedekte, uiterst moeijelijk was, en ons 6 dagen lang ophield. Na 10 dagreizen op gladden en harden grond, kwamen wij aan de waterplaats Biblah, alwaar wij onze dorstige kameelen drenkten, waarvan er 8 gestorven waren, maar ons tevens tot voedsel gediend hadden. Na een verblijf van 7 dagen, trokken wij zuidwestelijk, 20 dagen lang, naar eene andere bron, Kibir Iibl, welke zonder water was; waardoor wij dus 6 dagreizen naar de zeekusten moesten wijken, zonder echter eene andere bron, dan van zwart en ziltig water, te vinden. Hier, echter, ontlaadden wij onze kameelen, ten einde zich geheel te baden.
Voeder, evenwel, vonden wij niet, en reeds eenigen tijd hadden wij hen, eenmaal daags, met houtskool moeten

{==283==} {>>pagina-aanduiding<<}
voeden. Zij verfrischten nogtans, en gaven ons wederom eenige tamelijk goede melk, ofschoon even zwart als de kolen zelve. Na 6 dagen toevens, vervolgden wij onzen togt langs de zeekust, en vonden, nagenoeg om den tienden dag, eene soortgelijke bron, als wij verlaten hadden, zonder eenig voeder, behalve de bladen van kleine, bijna verzengde struiken, daar het in langen tijd niet geregend had.
Na eene reis van 4 maanden, kwamen wij in het land Soudan, ten zuiden der Woestijn. Alhier vonden wij eenen vlietenden stroom, eenig kreupelhout en gras, en tevens eenen grooten stam van Bessebes-Arabieren (Libdessebas), van welken wij gerst en Indiaansch koren of mais kochten, om brood te bakken. Nog ontmoeteden wij andere Arabische stammen, doch veel kleiner in getal, dan wij zij verlieten ons, zoo spoedig mogelijk, uit vreeze van beroofd te worden. In de Woestijn hadden wij meer dan 300 kameelen, door afmatting, honger en dorst, maar niet één' man, verloren. Wij toefden alhier eene geheele maand.
In de nabijheid der zeekust voortreizende, bleef de Woestijn voor ons even schaarsch aan voeder, zoodat onze voorraad van houtskool weldra verteerd was, en mijn broeder, even als ik zelf, van 4 slechts 2 kameelen overig hield. Eindelijk kwamen wij, na twee maanden reizens, oostwaarts en op lageren grond, digt bij Tombuctoo, alwaar wij in een diep dal onze tenten nedersloegen. Dagelijks kwamen wij, ongewapend, digter bij de stad, tot den ruilhandel met de Negers, die ons gommen, gouden ringen, stofgoud, olifantstanden, slaven, tulbanden, koeijen, ezels, schapen, rijst en ander koren leverden. Alleenlijk was de rivier, aan de westzijde der stad, geheel droog, en waren wij, even als alle andere stedelingen, genoodzaakt, ons water, meer dan een uur ver aan de zuidzijde, met eenen kameel uit de groote rivier te halen.
Na een verblijf van 1½ maand bij Tombuctoo, namen wij, in de maand Rhamadan, na het Feest, de terugreis aan, en wel langs den vorigen weg. Overal ontmoeteden wij dezelfde soort van Neger-Arabieren, met welken wij hadden moeten handelen. Zij leven meestal van den roof, in het zuiden der Woestijn, alwaar zij zich in kleine dorpen, door steenen, gras en doornstruiken omtuind, legeren; ofschoon de eigenlijke Arabieren onder tenten leven, en daardoor met

{==284==} {>>pagina-aanduiding<<}
hunne schoone en vlugge paarden, ieder oogenblik, kunnen opbreken. Zij nemen alle Negers, en vooral de blanke en zwarte slaven, welken zij ontmoeten, gevangen, en verbranden derzelver woningen, tenzij ze het geloof in den grooten Profeet aannemen, als wanneer zij, vrij van slavernij, de helft van hun vee en van hunnen voorraad terug bekomen.
Eer wij in de Woestijn, noordwestelijk, naar de zeekust togen, hielden wij halte in een heuvelachtig oord, alwaar wij onze kameelen voederden, en eenen goeden voorraad van hout, tot kool gebrand, medenamen; en wel aan den oever eener kleine rivier, eene dagreis van de groote Neger-stad, Iathrow genoemd, alwaar de Sheik eenig koren en 40 ossen kocht.
Alzoo trokken wij noordwestelijk voort, en kwamen, na afwezigheid van 1½ jaar, met de terugreis van 3½ maand, te Wid-Noon weder. Ons verlies, gedurende deze geheele reis, bestond in 34 inboorlingen, 80 slaven en 500 kameelen, welke laatsten deels gestorven, deels tot ons onderhoud geslagt waren. Omtrent 100 kameelen waren met ijzer en messen, 200 met zout, en de overigen met dekens, blaauw en wit katoen, zijden doeken en andere kleederen, barnsteen, tabak en specerijen beladen. Zoo als ik boven zeide, had mijn broeder, even als ik, twee kameelen verloren; maar wij bragten twee Neger-slaven, eenig stofgoud, nagenoeg 6 kameelen waardig, en eenige sieraden voor onze vrouwen mede. De Sheik ali, intusschen, was zeer ontevreden, vooral omdat ik hem de twee slaven niet wilde afstaan, deed mij daarom den oorlog aan, vewoestte de kleine, door mij gebouwde stad, en ontnam mij mijne goederen en mijne vrouw, welke zijne dochter was. Eerst een jaar daarna kreeg ik alles terug.
Na verloop van een paar jaren, ondernam ik eene tweede reis naar Tombuctoo, onder het opperbevel van den Sheik sidi ishrel, den vriend van sidi ishem, aan welken laatsten bijkans de helft der Karavane in eigendom toebehoorde. Wij waren meer dan 1000 man sterk, allen welgewapend, met omtrent 4000 kameelen, waaronder vele melkgevende, en eenen grooten voorraad van water en gerst. Men besloot nu, de Woestijn zuidwaarts door te trekken, en dus langs den gewonen, doch gevaarlijken, weg der groote Karavanen, regelregt op de gemelde stad. Zes dagen langs den voet van het hooge Atlas-gebergte henentrekkende, moesten wij nu

{==285==} {>>pagina-aanduiding<<}
zuidoostwaarts in de Woestijn; doch ververschten ons vooraf, hakkende veel hout, dat tot kolen moest gebrand worden, zonder welke geene Karavaan den togt onderneemt. Gedurende 14 dagen ontmoeteden wij geen zand, maar eenen zoo harden grond, dat zelfs een beladen kameel geen zigtbaar spoor achterliet. Zonder eenige woning, veel min vlek of dorp, te vernemen, zonder water of struik, togen wij in de grootste afmatting voort, rigtende ons naar de zon, de maan en de sterren, voor onzen koers. Eindelijk troffen wij, in eene lagere vlakte, een klein vlek, alwaar eenige struiken voor ons vee waren, en ook eenige bronnen, doch deze alle met steenen en zand verstopt. Een ander dal vonden wij, wederom 14 dagen later, met 20 bronnen, waarvan er 6 goed waren, alwaar wij, tot voorraad voor onze verdere reis, 7 dagen vertoefden.
Thans drie dagen voortreizende in hard zand, kwamen wij nu tusschen eene reeks van hooge zandheuvels, waarvan het zand zoo fijn en ijl was als stof, en op den dag onder onze voeten brandde; de kameelen zakten, bij elke schrede, tot op de knien daarin. Thans begon de zuidooste woestijnwind hevig te waaijen. Wij konden noch voor- noch achterwaarts, ontlaadden onze kameelen, stapelden de goederen op éénen grooten hoop, en leiden ons, met ons vee, voorover op den grond. Weldra waren wij door deze zandstof dermate overtogen, dat wij niets aanschouwen en ter naauwer nood meer konden ademen.
Deze schrikkelijke toestand duurde twee dagen, en op het oogenblik, dat wij den gewissen dood te gemoet zagen, bedaarde de wind gelukkig, en wij kropen uit het ijle zand te voorschijn, met verlies, echter, van niet minder dan 300 man, welken wij niet weder konden vinden. Ook van onze kameelen, tot wier uitgraving wij meer dan 2 dagen besteden moesten, waren er omtrent 200 gestorven. Zonder water, en zonder eenig ander voeder, dan houtskool, voor ons vee, spoedden wij ons, 24 dagen lang, naar de beroemde waterplaats Haderah. Daar onze kameelen naauwelijks meer konden voorttreden, hadden wij reeds een groot gedeelte van ons zout weggeworpen, in de hope van spoedig herstel; dan, helaas! vonden wij in niet ééne bron eenig water, daar er in het gansche afgeloopen jaar geen enkele regendrop gevallen was.

{==286==} {>>pagina-aanduiding<<}

Onze Karavane was reeds op 600 man en 3500 kameelen gesmolten. Thans heerschte de grootste vertwijfeling. Men liep als razenden door elkander in het dal, om water te zoeken, zonder het echter te vinden. Deze wanorde duurde 2 dagen. Eindelijk besloot men, met vereenigde, hoezeer geringe, krachten, tot het opgraven der bronnen; doch ook deze arbeid van 5 dagen baatte niets: alles was uitgedroogd. Nu steeg de wanhoop ten top. De Sheik beval, de kameelen, tot op 300 toe, te slagten, ten einde zich uit derzelver water, bloed en vleesch te voeden, tot dat men ergens water zoude vinden. Niemand, echter, wilde zijn eigendom opofferen. De Sheik beval nu stellig de keur der 300 sterkste kameelen, die voor de reis zouden dienen. Maar naauwelijks begon men de overigen te slagten, of er ontstond een woedend gevecht. De Sheik, ofschoon een Man Gods, werd oogenblikkelijk nedergesabeld. Tusschen de 200 en 300 man sneuvelden op dezen schrikkelijken dag door het zwaard. Het bloed der gesneuvelden werd door hunne makkers gedronken, die hen gedood hadden, tot lessching van den dorst. Ook het water en bloed der 500 geslagte kameelen diende tot hetzelfde einde.
Vreezende alzoo, dat deze bloedige strijd met den dood der gansche Karavane zoude eindigen, nam ik, met mijnen broeder, het besluit om van onze eigen nog overig zijnde 6 kameelen, 4 te slagten tot voeding der 2 overigen, pakte eenige weinige goederen met wat gerst en vleesch, bijeen, en overreedde in het geheim een dertigtal onzer vrienden, om ons voorbeeld te volgen, en bij den nacht zuidwestwaarts voort te reizen, in de hope om eerlang de waterplaats Tishlah te bereiken. Wij togen henen in eenen donkeren nacht, terwijl het van verre donderde, doch zonder regen. Eindelijk, na 12 dagen in denzelfden toestand te zijn voortgereisd, waarin onze 32 kameelen tot op 18 gestorven waren, brak eene hevige donderbui met zwaren regen los, die ons allen uitnemend verkwikte, en waarbij wij 30 onzer lederen zakken vulden. Eenige, ons ontmoetende, Arabieren, die ons wat rijst en melk mededeelden, wezen ons den weg naar het stedeken Wabilt, aan eene tamelijk breede rivier gelegen, door eenigen El Wod Teny, maar door de Negers Gozen Zair geheeten. Na 10 dagen verkwikkende rust, reisden wij 4 dagen door Soudan, een heuvelachtig, vruchtbaar en be-
{==287==} {>>pagina-aanduiding<<}
bouwd land, bevattende de gansche streek der zuidelijke Woestijn van den grooten Oceaan tot ver naar het oosten, te gelijk met het grondgebied van Tombuctoo, waarvan de stad van denzelfden naam de hoofdplaats is. Na eene reis van nog 8 dagen, eerst noord- en vervolgens oostwaarts, kwamen wij op den grooten weg, dien de Karavanen volgen, en bevonden ons, binnen een paar dagen, voor de muren der zoo even genoemde stad. Vele Negers, door ons hier en daar ontmoet, vloden voor ons uit vrees, en begroeven zich in hunne van riet vervaardigde en met leem besmeerde hutten. Anderen, echter, beter overtuigd, bragten ons vleesch en gerstebrood, in ruiling van onze goederen, waarvan slechts
weinig was overgebleven. Van de 1000 man waren nog 21, en van de 4000 kameelen slechts 12 overig. Alzoo werden wij door den Koning en de ingezetenen ontvangen, die reeds 2 maanden op ons gewacht hadden, met overgifte van onze snaphanen, kruid en lood, aan 's Konings beambten, ter bewaringe.
Tombuctoo is eene zeer groote stad, rondom in zandheuvelen gelegen, behalve aan den zuidkant, waar de oostwaarts stroomende rivier, boven gemeld, de vlakte besproeit. Zij is met zware steenen muren omgeven, met leem ingegroefd. Zij heeft vier poorten, welke des nachts gesloten en bewaakt worden, en een aantal groote steenen huizen, met winkels van allerlei aard, daar zij uitgebreiden handel voert met alle Karavanen, welke van Marokko en alle de kusten der Mid dellandsche Zee komen, vooral in slaven, die voor twee piasters, elk sterk man, verkocht worden. De Karavanen legeren zich een paar Engelsche mijlen van de stad. Niet meer dan 50 man te gelijk mag binnen de stad komen. De ingezetenen zijn zwart, behalve de Arabieren, die een afzonderlijk gedeelte der stad bewonen. Men rekent de bevolking op meer dan 200,000 zielen. Geen vreemdeling mag binnen komen, zonder zijn zijdgeweer, mes of ponjaard, aan den poortier af te geven, van wien hij zulks, bij zijn vertrek, terug ontvangt. Het Opperhoofd, Shegar, d.i. Sultan of Koning, genoemd, is een hoogbejaard man, en graauwachtig zwart. Hij heeft eene lijfwacht van 100 man op muilezels en welgewapend, en 100 man te voet, van snaphanen en lange zijdgeweren voorzien. Hij verschijnt zelden in het openbaar, dan bij het Gebed, dat, alleen gedurende het schijnsel der

{==288==} {>>pagina-aanduiding<<}
maan, eenmaal op elken dag van 24 uren plaats heeft, en voorts, als hij uitziet naar de Karavaan, welke men verwacht. Alsdan draagt hij een wit kleed, vlak nederhangende, versierd met gouden, zilveren en van edelgesteenten schitterende platen. Ook draagt hij eenen witten, puntigen en met vele sieraden omgeven tulband, en rood marokijnen pantoffels. (De beambten en lijfwacht dragen doorgaans eene roode en somtijds eene witte of blaauwe broek. Zij zijn, even als alle de andere ingezetenen, ongedekt op het hoofd.) Hij voert geen ander wapen, dan eenen witten staf of schepter in de hand, aan welks boveneinde een gouden leeuw is afgebeeld. Hij schijnt zijne onderdanen meer als Vader, dan als Koning, te regeren.
De voornaamste mannelijke inwoners dragen zeer wijde blaauwe hemden, hangende van den schouder tot aan de knie, en over de heupen met eenen rooden of bruinen katoenen gordel toegehaald. Ook beminnen zij de veelkleurige hemden en de zijden doeken. De vrouwen dragen een lichtkleurig hemd of onderkleed, en over hetzelve een groen, rood of blaauw opperkleed, dat van de borst tot de knien reikt, en met eenen rooden gordel over de heupen is vastgemaakt. Bij vele gelegenheden verwen zij voorhoofd en wangen rood of geel. Gehuwde vrouwen dragen op het hoofd eene soort van kap van blaauw katoen of zijde, en voorts katoenen doeken van verschillend maaksel en kleur. Zij gaan barrevoets. - De min gegoede en arme inwoners kleeden zich alleen met een eenvoudig hemd van blaauwe of andere kleur. De slaven dragen zulks in den vorm van eene broek.
De openbare Eerdienst geschiedt geenszins naar de wijze der Muzelmannen, noch ook in eenen tempel of Moskee, maar in de open lucht op een groot plein, ten tijde der zigtbare maan, en anders niet, op elken dag. De bij toelating inwonende Arabieren zijn Muzelmannen. Elken avond, echter, heeft er een algemeene dans plaats, bij wijze van godsdienstig feest. De jonggeborene kinderen worden alle besneden. Slechts zeer weinigen kunnen lezen of schrijven. Eerlijkheid is een vrij algemeene karaktertrek. Het eigendom is, behalve eenige ezels, over het geheel zeer gering. De Koning bestuurt den handel. Negers, gemeene Arabieren en Mooren huwen onder elkander, zonder zich aan de kleur te bekreunen.





{==289==} {>>pagina-aanduiding<<}

De regtschapen jood.

(Verhaal.)

Aan den Heer Redacteur der Vaderlandsche Letteroefeningen.

Mijn Heer!

Onlangs viel, in zeker gezelschap, het gesprek op trekken van edelmoedigheid en braafheid, niet uit den ouden, maar tegenwoordigen tijd, waarvan elk der aanwezigen, die er één verhaalde, verzekerde, dat hij van derzelver echtheid genoegzaam overtuigd was, of ze zelf had ondervonden. Bij die gelegenheid vertelde men, onder anderen, de volgenden, van welken mij dacht, dat zij wel eene vermelding in uw geacht Mengelwerk waardig waren. Indien Gij mede van dat gevoelen zijt, zal het aangenaam zijn, het onderstaand berigt daarvan eerlang in hetzelve te ontmoeten, aan

8 April, 1818.
Uwen bestendigen Lezer en dw. Dienaar,

Q.N.

In eene onzer kleine steden kwam, vóór ongeveer veertig jaren, met der woon een Jood, die straks den naam kreeg van den Spiegeljood, omdat hij een' winkel van kleine spiegeltjes opzette, waarbij hij echter ook gedrukte katoentjes verkocht, en eenigen handel dreef in loterijbriefjes. De man had een allergunstigst voorkomen, eene zeer hupsche vrouw, en een engelachtig lief meisje, dat daarna tot eene eerste schoonheid is opgegroeid. Van tijd tot tijd leerde men dezen man, als regt braaf, kennen, en hij won algemeene achting en veler genegenheid. Hij was gewoon, twee of drie dagen ter week, met een pak van zijne katoentjes, het land, in ruimen omtrek, om te wandelen, om zijne waar, onder de landlieden, aan den man te helpen, waarbij hij dan ook niet vergat zijne loterijbriefjes aan te bieden. - Een half uur van de stad woonde, in een stulpje, een behoeftig huisgezin, van vader, moeder, en vier of vijf kleine kinderen. De man was een boeren-daggelder, die des zomers veertien, des winters tien stuivers daags, met zwaren arbeid, verdienen kon;

{==290==} {>>pagina-aanduiding<<}
en dit was het genoegzaam al, waarvan dit gezin leven moest: want de vrouw had met hare kleinen zoo veel te doen, dat zij er, met spinnen, slechts zeer weinig bij kon winnen. Voor het overige waren dit mede allergeschiktste, ijverigste, beste menschen, die, in alle opzigten, ruimer bestaan waardig waren. De Jood, bij zekere gelegenheid, met dit huisgezin bekend geworden, en moetende, als hij van een' zijner wekelijksche togten, doorgaans tegen den avond, naar de stad terug kwam, het huisje voorbijgaan, ging dan gemeenlijk die goede lieden eens toespreken, rustte daar een wijltje, en vermaakte zich, dewijl hij een kindervriend was, een oogenblik met de kleinen, die dan meestal ook het een of ander van hem kregen. Het deed hem leed, dat deze menschen het zoo uiterst sober hadden, en van ganscher harte wenschte hij de verbetering hunner omstandigheden. Dit had hem eens den man doen spreken van een kansje in de loterij te wagen; doch deze had zich daar terstond zoo ernstig en sterk ongezind toe verklaard, dat hij er niet weer van repte. Dan, in een' langdurigen strengen winter, was de behoefte van dit gezin tot zulk eene hoogte gestegen, dat hij er het diepste medelijden meê had, en nu besloot, om den man, op zekere voorwaarden, een nieuw voorstel te doen, om zijn geluk in de loterij te beproeven. Bij eene eerstvolgende gelegenheid, dan, begon hij daarvan te spreken; maar de man viel hem terstond in de rede, met het verzoek, om daarvan toch voor altijd te zwijgen, en met het zeggen, dat hij hem nu wel in geene verzoeking kon brengen, om van zijn eenmaal vast genomen besluit, om nooit loterij te spelen, af te gaan, dewijl hij geen geld had, om er deel in te nemen, maar dat hij ook, als hij eens zoo veel geld had, daartoe niet in verzoeking gebragt wilde worden, omdat hij, in zijne armoede, nooit vrijheid meende te hebben, om goed geld naar kwaad te werpen. ‘Dat behoeft ook niet,’ hernam de Jood, en bragt het, met moeite, zoo ver, dat de
boer nog even naar hem hooren wilde. ‘Gij neemt een briefje van mij,’ zeide hij nu, ‘en betaalt er mij niets voor, dan wanneer gij er iets op trekt; en trekt gij niets, dan betaalt gij mij ook niets: dan is u het briefje geschonken.’ Doch de boer bleef weigeren, zeggende, dat van dat loterijspelen zelden goeds kwam; dat hij er, van der jeugd af, voor gewaarschuwd was, enz. De Jood meende, onder het gesprek, op te merken, dat de

{==291==} {>>pagina-aanduiding<<}
vrouw zoo afkeerig niet was van zijne aanbieding, als de man, en rigtte zich dus tot haar; maar de man kwam aanstonds tusschenbeiden, en verklaarde, dat, schoon hij nog nooit ongenoegen met zijne vrouw gehad had, zij het nu zeker hebben zouden, zoo zij het briefje, dat de Jood al in de hand had, aannam. Hij moest dus afhouden; maar, bij eene volgende gelegenheid, den man niet te huis treffende, konde hij zich niet weêrhouden, het de vrouw aan te praten, en haar te beduiden, dat zij het wél bewaren en zorgvuldig verbergen moest; haar tevens onderrigtende, dat het een huurlootje was, hetwelk misschien meer dan eens zou moeten verwisseld worden; doch dat hij daarvoor zou zorgen. Het was, namelijk, een zestiende in de eerste klasse der gewone Generaliteits loterij, die eerlang zou trekken, en van hetzelfde nommer, waarvan hij, in de stad zelve, aan een gezelschap van jonge jufvrouwen, die hem met zijne katoentjes bij zich hadden ontboden, verkocht had. Nu had hij van dat nommer nog één of meer zestiendjes over, en sleet, op zekeren dag, het laatste derzelven, aan een ander oord buiten de stad, op de volgende wijze: Hij kwam bij eenen boer, waar een kleêrmaker, zoo als men ze op het land vindt, die van huis tot huis gaan, om kleederen te maken, of te verstellen, aan den arbeid zat. Deze, een unr of anderhalf daar van daan, en onder eene andere parochie, te huis hoorende, was, toen de Jood binnen trad, met den boer, die, in zijne parochie, deel aan het armbestuur had, juist in gesprek over den slechten staat van de armenkasse, en weidde breed uit over den grooten nood der behoeftigen. De Jood nam hieruit aanleiding, om den huisman, die het vrij wel stellen kon, het koopen van een briefje, om het aan de armenkas te schenken, aan te prijzen; dan deze had hier geene ooren naar; maar de kleêrmaker, schoon daar vreemd, zeide, zonder eenig aanzoek daartoe: ‘Komaan! ik neem een briefje; en, trek ik
wat, ik zal het zuiver met de armen van A. (waar de boer in 't armbestuur was) deelen.’ De Jood verkocht hem het briefje, en vertrok. Nu werd klasse voor klasse getrokken; het nommer bleef in, en de Jood zorgde voor de verwisseling der briefjes, op hunnen tijd. In de laatste klasse was het nommer uitstekend gelukkig. De Jood wachtte den dag van zijnen gewonen togt af, en kwam, zoo als doorgaans, des avonds bij den daggelder. Hij was te

{==292==} {>>pagina-aanduiding<<}
huis, en zou nu hooren, dat zijne vrouw, hoe zeer hij zich daartegen verklaard had, toch een briefje genomen had. Hoewel de Jood zich nu vleide, dat de aankondiging van den getrokken prijs het ongenoegen, dat de man, in het eerste oogenblik der ontdekking, dat zijne vrouw tegen zijnen zin gehandeld had, toonen mogt, weldra zou matigen, leide hij echter alles voorzigtiglijk aan. Hij begon, na zijn' goeden avond! en, na aan de vrouw heimelijk een veelbeteekenend sein gegeven te hebben, dat zij zich doodstil moest houden, terstond met den boer het volgend gesprek:
De Jood. Wel, Japik! heb ik het u niet gezeid? Hadt gij nu mijn briefje genomen, dan hadt gij een mooi gelukje gehad.
De Boer, heel droog. Is 't waar?
De Jood. Ja zeker! En ik heb dat briefje, en nog meer van dat zelfde nommer, aan anderen verkocht, en die zijn nu wat in hun schik.
De Boer, op den vorigen toon. 'K geloof het wel.
De Jood. En, als gij nu het briefje genomen hadt, zoudt gij dan ook niet in uw schik geweest zijn?
De Boer. Dat weet ik niet.
De Jood. Weet gij dat niet? Wel man, dan hadt gij nu heel wat geld gekregen.
De Boer. Dat kan wel; maar het zou mij ligt slecht geleken hebben. Het geld maakt altijd zoo gelukkig niet, en vooral geen loterijgeld.
De Jood. Daar hebje gelijk in; maar dat komt niet van het geld, of omdat het loterijgeld is, Japik! Dat is dwaze praat: maar het komt van het verkeerd gebruik van het geld.
De Boer. Nou ja, dat wil ik hebben: maar weet ik nou, of ik, die geen geld gewoon ben, het wél gebruikt zou hebben?
De Jood. Daar was geen vrees voor, als gij mijn' raad maar hadt willen volgen.
Hier was de boer een weinig over staag gezeild, en zweeg. De Jood hernam het woord, en zei: ‘Maar, Japik! als gij nu evenwel, zonder dat gij 't wist, toch nog eens een briefje hadt?’ De boer keek daarop, met groote oogen, eerst den Jood, en toen zijne vrouw aan; en nu zag hij spoedig, aan de laatste, genoeg, om te begrijpen, dat zij waarlijk, in 't geheim, toch een briefje had aangenomen. Hij

{==293==} {>>pagina-aanduiding<<}
schudde, met een stuursch gelaat, het hoofd, en zou welligt zijn ongenoegen geuit hebben; maar de Jood liet hem geen tijd, vertelde hem, met weinig woorden, de toedragt der zaak, dat hij het briefje aan zijne vrouw, uit medelijden met hunne behoeftige omstandigheden, en op hoop, dat zij wat zouden trekken, had opgedrongen; ‘en nu,’ zeide hij, ‘moogt gij uwe vrouw wel bedanken; want uw nommer, zeg ik je, is heel gelukkig geweest.’ De boer zweeg. ‘Wel, Japik!’ hervatte toen de Jood, ‘ben je nog bevreesd, dat de prijs je geen geluk zal aanbrengen? Komaan! geef er mij de hand op, dat gij mijn' raad zult volgen, en dan twijfel ik niet, of God zal zulke brave luî, als gij en uwe vrouw zijt, met het geld ook zegenen.’ De boer reikte nu, bewogen, de hand, de vrouw schreide overluid, en de kinderen, dit ziende, begonnen te huilen. De Jood zelf had werks genoeg, om zijne aandoeningen te onderdrukken. Toen men wat bedaard was, zeide hij tot de vrouw: ‘Wel nu, Neeltje! zou je dan ook niet eens vragen, wat je dan toch getrokken hebt?’ - ‘Dat is ook waar,’ antwoordde zij. ‘Nu, wat hebben wij dan getrokken?’ ‘Ja,’ was het wederantwoord, ‘dat moet je nu eens raden.’ Na een poosje bedenkens, zeide zij: ‘Misschien wel honderd gulden.’ De Jood lachte hartelijk, en hervatte: ‘Gij moet al heel wat anders raden.’ Kortom, hij liet haar raden en herraden, en gaf haar eindelijk, met vele omwegen, kennis, dat zij niets minder had getrokken, dan een zestiende van den hoogsten prijs, - voor haar hoofd duizend gouden dukaten. Dit werd, bij man en vrouw, nu met meer verbaasdheid, dan aandoening, vernomen, omdat zij zich zoo geen begrip konden maken, welke waardij duizend dukaten wel hadden. De vrouw vroeg, nadat zij wat uit hare bedwelming bekomen was, hoe en wanneer zij nu dat geld
krijgen zouden? De Jood antwoordde: ‘Dat geld zult gij, als gij mij het briefje weêrgeeft, van mij krijgen; en ik zou het u terstond kunnen bezorgen; maar dan zoudt gij mij daar weder wat voor moeten betalen, en dat begeer ik niet. Gij moet zes weken wachten, en dan zal ik het u brengen. Maar gij behoeft nu ondertusschen geen gebrek te lijden. Morgen zal ik u wel wat geld te leen geven. Maar nu,’ voegde hij er bij, ‘moet ik heen; en ik raad u, dat gij het maar aan niemand zegt, dat gij wat getrokken hebt, tot dat ik nader met u

{==294==} {>>pagina-aanduiding<<}
gesproken heb.’ Zij beloofden het; en nu volgde met den man, die hem thans eenvoudig, maar opregt, dank zeide, nog eene korte woordenwisseling, onder welke de vrouw het loterijbriefje voor den dag haalde, en het, in hare onnoozelheid, aan den Jood, omdat hij van het terug te moeten geven gesproken had, ter hand wilde stellen. Hij bragt haar onder het oog, dat dat nog niet wezen moest; dat zij het nu vooral zorgvuldig te bewaren, en het niet over te geven had, dan als hij geld bragt. Zij dacht, het was bij hem zoo goed, als bij haar; doch hij verzekerde haar, dat dat zoo niet was, weigerde het aan te nemen, vertrok, en bragt haar, des anderendaags, het beloofde sommetje, om in tegenwoordige nooddruft te voorzien. Voorts beduidde hij den man nu ligtelijk, dat hij geen slaafsch arbeider behoefde te blijven, dat hij voortaan zijn eigen bedrijf doen, zelf eene kleine hofstede met eenige landerijen huren, ettelijke koeijen en het noodlge bouwgereedschap koopen kon, enz.; en hij had weinig moeite, om hem te overreden, dat hij veel liever deze partij moest kiezen, dan van zijn geld aan anderen leenen of voorschieten, waartoe terstond allerlei aanzoek kwam. Eindelijk, de man bekwam zijn geld zonder korting, en het plan van den regtschapen Jood werd gevolgd en uitgevoerd; deze bood daartoe in alles de behulpzame hand, en had vervolgens het uitstekend genoegen, het huisgezin welvarend, gelukkig en dankbaar te zien.
Wat den kleêrmaker aangaat: ook dezen zocht de Jood terstond op, om hem zijn geluk bekend te maken. Hij vond hem nu elders aan den arbeid; en de snijder, zoo ras hij hem zag, wel begrijpende, dat hij hem daar niet zou komen zoeken, zoo hij hem niet iets goeds te melden had, vroeg hem terstond: wat hij hem kwam berigten? ‘Gij hebt een' mooijen prijs getrokken,’ was het antwoord. ‘Goed,’ zeide de ander, ‘ik houde woord: de arme zal de helft hebben.’ - ‘Braaf!’ riep de Jood, die hem nu ook allengs zijn geheele geluk verkondigde, en hem vervolgens zijn geld bezorgde, dat hij, blijde en edelmoedig, met de armen van A. deelde.
Wie verneemt zulke trekken, zonder ze, met wellust, goed te keuren en toe te juichen, en zonder er over vele slechtheden, die de menschheid onteeren, door vertroost te worden? Waarom worden zij zoo weinig algemeen bekend

{==295==} {>>pagina-aanduiding<<}
gemaakt? Hoe zeldzamer men wil, dat zij zijn, hoe meer zij dit, om de eere van ons geslacht, zouden verdienen. Uit aanmerking hiervan, komt misschien de schrijver van dit verhaal, als hij bespeurt, dat het niet ongevallig geweest is, nog wel eens weder.





Klagt op het graf van den geneesheer Rauwenhoff, overleden den 6den februarij 1818.


Wie ook, door kunst bezield, op 't vriendengraf moog treuren, 
Ik smeek in mijnen rouw der kunsten invloed niet. 
Durf ik 't omfloerst gelaat van 't graf ten hemel beuren, 
Vanwaar hij mijne tranen ziet? 
 
Durf ik, van weemoed vol, mijn levenspad hertreden, 
De bloemen kwijnen zien, waaraan hij luister gaf? 
Neen, dichters! zingt van hem; beweent dit ijslijk heden! 
'k Sta u den hoogen lijktoon af. 
 
Zaagt ge ooit de zegepraal der uchtendzon op 't duister, 
Het zinkend schrikgevaart' der wolken aan haar voet? 
Zoo schittrend was zijn stand; zoo vlugtte voor zijn' luister 
De jammernacht van tegenspoed. 
 
Toen, door de vreugd bezield, die uit zijn schoone daden, 
Die uit zijn' boezem vloot en van zijn beeld nog lacht, 
Toen zong ik bij dat beeld, met lauwren overladen 
Door al wat deugd en kunstroem acht. 
 
Toen zong ik zijn triumf, daar hij den Python velde, 
Die vaak zijn echtgeluk in de ijzren klaauwen wrong. 
Toen bragt ik bloemen zaam, die hij op 't outer stelde, 
Waar ik zijn kopren echtfeest zong. 
 
Toen, zalig door 't genot, dat gade en kroost hem schonken, 
Droomde ik van feest aan feest in 't onbewolkt verschiet; 
'k Zag daar, hoe schittrend schoon de huwlijkstoortsen blonken; 
Helaas! de lijktoorts zag ik niet. 

{==296==} {>>pagina-aanduiding<<}

Maar nu, ter prooi der smart, die, wrekende en verbolgen, 
Niet als een bliksem trest, die plotsling blaakt en brandt, 
Maar als een traag venijn, dat, achtloos ingezwolgen, 
Wreedaardig knaagt door 't ingewand; 
 
Nu kan ik, op zijn graf in diepen rouw verloren, 
Niets dan het luid gekerm der kinderlijke smart, 
Niets dan het bang gesteen der huwlijksliefde hooren, 
Dien rouw gevoelen in mijn hart. 
 
Ja, liefde, vriendschap, treurt! - Hij, uit wiens minzame oogen 
't Vertroostend licht der hoop op al uw rampen blonk; 
Die u, door krankte en smart op 't doodbed reeds gebogen, 
De vreugde en 't leven wederschonk; 
 
Die, zwichtten, trots zijn kunst, de broze levensdraden, 
Helaas! zoo zwak gehecht aan 't ras bezwijkend hart, 
Als ware hij alleen met aller rouw beladen, 
Uw arts bleef in uw zielesmart; 
 
Hij, die met éénen blik de bron uws leeds doorgrondde, 
Vaak door één rustig woord uit wanhoop kalmte schiep, 
De driften, hoe vol kunst omsluijerd op de sponde, 
Weldadig uit haar sluimring riep; 
 
Die, in den breeden kring der vriendschap en der vreugde, 
't Gewoekerd uur herschiep in dagen van genot, 
Hier stichtte door zijn' ernst, dáár met zijn scherts verheugde, 
Geluk verspreidde op aller lot; 
 
Hij viel ter prooi des doods, die, wrekende en verbolgen, 
Niet als een bliksem trof, die plotsling blaakt en brandt, 
Maar als een traag venijn, dat, achtloos ingezwolgen, 
Wreedaardig knaagt door 't ingewand; 
 
Hij viel, de ontwortelde olm, door stormen afgestreden, 
En rukte door zijn' val het schoonst gebloemte in 't graf. 
Zingt, dichters! zingt van hem; beweent dit ijslijk heden! 
'k Sta u den hoogen lijktoon af. 
 
m.p. elter, geb. woesthoven. 



{==297==} {>>pagina-aanduiding<<}

Mengelwerk.

Olympia fulvia morata.

Door P. Chevallier, Predikant bij de Walsche Gemeente te Amsterdam. (*)

Morum sanctimonia, ingenio et eruditione, cum quavis prisci aevi comparanda foemina.



thuanus, Hist. Lib. XVI. Cap. 14.
Dit gesticht, M.H., is aan de vereering van ware verdiensten gewijd. Het zal dus niet vreemd aan deze plaats zijn, indien ik, de laatste spreekbeurt bij het Departement der Letterkunde vervullende, de gedachtenis van eenen voormaals beroemden, maar nu schaars vermelden, en mogelijk aan sommigen onder u geheel onbekenden naam herroepe en verlevendige.
De zestiende eeuw, die, even gelijk de grond, welke, lang braak gelegen hebbende, vele groeikracht in zich bevat, zeer vruchtbaar in uitnemende vernuften was, telde onder hare edelste sieraden, olympia fulvia morata. Ik bezat de nu zeldzaam gewordene verzameling van hare, door coelius secundus curio in het jaar 1570 te Bazel uitgegevene, en aan Koninginne elizabeth opgedragene schriften (†), weinig in getale, daar de overigen in de verwoesting van hare woonplaats verloren gingen, maar gewigtig door letterkundige en zedelijke waarde. Ik had dezelve in vroegeren tijd met belangstelling gelezen. Op nieuw dien kleinen schat van oude en eerwaardige kennis doorloopende, kwam de gedachte bij mij op, om aan deze eens

{==298==} {>>pagina-aanduiding<<}
zoo hoog geprezene, maar nu niet meer genoemde Vrouwe eenige hulde te bewijzen. Ik heb niets kunnen raadplegen, dan de zoo even gemelde verzameling, bij welke nog eenige brieven van tijdgenooten aan en over haar gevoegd zijn. Zij zelve moet dus, gelijk zij zich in hare overgeblevene schriften geschetst heeft, en stof en vorm geven. Ik treed niet op als lofredenaar. Ik heb tooi noch sieraad noodig. Ik spreek van haar, gelijk zij was. Geen enkele trek, die u zal worden medegedeeld, of hij is naar waarheid; en ik zoude gelooven hare nagedachtenis te onteeren en haar karakter te miskennen, indien ik trachtte, meer tot uwe verbeelding, dan tot uw verstand en hart te spreken. Nederig en eenvoudig moet mijne rede zijn, gelijk zij bij de uitgebreidste wetenschap en al de eer, die haar hoofd versierde, nederig en eenvoudig was.
Olympia fulvia morata zag in den jare 1526 te Ferrara het eerste levenslicht. Haar vader, fulvio peregrino morato, een Mantuaan van geboorte, had in verscheidene steden van Italië de schoone wetenschappen onderwezen, en was de leermeester der jonge Hertogen van Ferrara geweest. De dochter van lodewijk den XII, Koning van Frankrijk, de edele renata, beklom, door haar huwelijk met een' dier Vorsten, den Hertoglijken zetel. Zij kende en eerbiedigde het licht, hetwelk zich in Frankrijk, Duitschland en Italië verspreidde. Haar Hof, en Ferrara zelve, was de stille schuilplaats voor allen, die door de het licht schuwende grooten of geestelijken vervolgd werden. In deze beginselen voedde zij anna, hare dochter, op. Vroeg, zeer vroeg zich ontdekkende smaak voor wetenschap en kunst onderscheidde deze jonge Vorstin. Peregrino morato en johannes sinapio, een zeer opgeklaard geleerde van dien tijd, vormden haren vluggen geest. De eerste, die, als een schrander beproever van allen goeden aanleg, spoedig bij zijne dochter olympia eene heerschende neiging tot alles, wat goed en edel is, ontwaarde, en aan de gelukkigste ver-
{==299==} {>>pagina-aanduiding<<}
mogens de beste leiding, met de grootste zorgvuldigheid, gegeven had, smaakte eerlang het onuitsprekelijk genoegen, dat, op uitdrukkelijk bevel der Hertoginne-Moeder, de jonge olympia, als gezellinne van hare dochter, in alle hare letteroefeningen deelen moest. Van dat oogenblik bewoonde zij het Hertoglijk paleis. Afstand van geboorte en rang verdwenen hier. De edelste band, die van wetenschap, smaak en deugd, vereenigde deze beide, zich zoo schoon ontwikkelende zielen.
De vorderingen van olympia gingen inzonderheid allen denkbeeld te boven. Zij was niet alleen gemeenzaam met de beste schrijvers der oudheid, sprak vaardig de Grieksche en Latijnsche taal, schreef zuiver en rein in beiden, gelijk uit eenen belangrijken brief, door den geleerden vader aan zijne geleerde dochter over de uitspraak der Latijnsche taal geschreven, en in bovengemelde verzameling opgenomen, overvloedig blijkt, maar zij beklom eerlang den leerstoel, en gaf, tot verwondering van geheel Italië en van menigen vreemdeling, door haren roem naar Ferrara gelokt, in den ouderdom van naauwelijks 17 jaren, letter- en zedekundige lessen over de Paradoxen van cicero, wiens wijsgeerige schriften zij bovenal waardeerde. Met eere bekroond, en het volle vertrouwen der jeugdige Vorstin en hoogstderzelver moeder genietende, vloeiden hare dagen zachtkens heen, te midden van alle die genoegens, welke de beschaving van het verstand, de veredeling van het hart, en de teederste vriendschap, door smaak en kennis gevoed, kunnen opleveren.
Tot dat toppunt van geluk was olympia gestegen, toen eene doodelijke krankte, die haren vader aantastte, haar tot de vervulling van eenen voor haar zoo treurigen, maar dierbaren kinderpligt riep. De zwakte van hare moeder, lucretia, en de nog zeer jeugdige leeftijd van hare zusters en broeder vorderden hare tegenwoordigheid in het ouderlijke huis. Dit was voor haar geene opoffering van grootheid: zij wist, dat pligtsbetrachting altijd ware verheffing is. Tot het laatste

{==300==} {>>pagina-aanduiding<<}
oogenblik zorgde zij rusteloos voor den besten vader, en sloot zijne oogen met kinderlijke liefde en dankbaarheid. Nu werd er niet gedacht aan wederkeering tot vorigen stand en luister: zij nam het geheele onderwijs en opvoeding van hare jongere zusters en broeder op zich. Weinig had zij te overwinnen, daar zij erkende, dat een hooger bestuur haar deze taak opleide. Lodewijk's dochter en anna keurden dit goed, en waren alstoen nog olympia's opregte vriendinnen.
Maar aan de zijde der verdiensten staat altoos de nijd en ijverzucht, vooral in dagen, waarin de begrippen, het zij burgerlijke of godsdienstige, aan het gisten zijn, en tegen elkander werken. Olympia was te groot, en hare denkwijze te strijdig met den geest der tijden, dan dat die glans niet aan sommigen zoude hinderlijk geweest zijn. Eene gevoelige en diep smartende beproeving wachtte haar. Onzalige intrigues - vergeeft, M.H., dit onduitsche woord! ik vond in de Hollandsche taal geen ander, hetwelk daarmede ten volle zonder omschrijving overeenkwam; en ik verheugde mij daarover, dewijl ik er het natuurlijk gevolg uit trok, dat welligt zoo iets oorspronkelijk vreemd aan onzen landaard was - onzalige intrigues bragten, men weet niet, langs welken weg en door welke middelen, verkoeling en verwijdering in het hart der Vorstinnen, vooral bij de anderzins zoo onbevooroordeelde renata, en men wist alle gelegenheid tot zelfverdediging en opklaring der duisternis zorgvuldig af te snijden en onmogelijk te maken. Olympia gevoelde het smartende van den pijl, die haar het hart doorboorde; maar zij onderzocht niet, van welk een' kant hij kwam; zij veroordeelde niet; zij bewaarde hare eerste liefde, en droeg en smaad en leed met al de gelatenheid, die aan groote zielen eigen is. Intusschen, daar zij door haar verkeer met renata en anna de eerste beginselen der hervorming, die voor Europa daagde, ingezogen, en dezelve door lezen en eigen nadenken gekoesterd en versterkt had, trok zich van dezen kant een nieuw onweder over haar

{==301==} {>>pagina-aanduiding<<}
hoofd te zamen. Julius de II, Rome's Opperhoofd, wist door zijnen invloed, en door het huwelijk van anna met den Hertog de guise, zoo bekend uit de geschiedenis der vreesselijke worsteling, welke Frankrijk korten tijd daarna onderging, eene geheel andere wending aan den geest van Ferrara's inwoners te geven. Spoedig verscheen de onverdraagzaamheid met al haar gevolg, en veranderde eene schuilplaats tegen het kwaad in een tooneel der rampzaligste vervolging.
Olympia zag het dreigend gevaar, en zocht, zoo mogelijk, hetzelve te ontwijken. Hiertoe deed zich de gelegenheid op. Een uitnemend jongeling, Duitscher van afkomst, andreas gründler, geleerd in allerlei letteroefeningen, vooral in de wijsgeerte en geneeskunde, in welke laatste wetenschap hij tot den hoogsten akademischen rang en eer, in dien tijd te verkrijgen, was opgeklommen, en die reeds lang, in stilte, olympia, met welke hij in jaren, smaak, neigingen en gevoelens zoo zeer overeenstemde, vereerd had, vroeg hare hand, en verkreeg dezelve. Deze bescherming was echter in Ferrara niet genoegzaam. Hare verlichte denkbeelden en de achting, waarin zij stond, waren in het oog harer vijanden te strijdig met hunne belangen, om niet op allerlei wijze haar verderf te zoeken, en haren geheelen val te bewerken. Olympia dacht dus ernstig aan het verlaten van het haar voormaals zoo geliefde Ferrara. Eene harer zusters was te Milaan gevestigd. Zij gaf de andere over aan de zorg van hare vriendin lavinia ursina, eene edele Romeinsche vrouw, beval hare moeder aan de teedere waakzaamheid der jongste, en nam haren broeder emilius, nog geene acht jaren oud, geheel onder haar opzigt. Met hem en haren lotgenoot trok zij het Alpische gebergte over, om in het, wel is waar, deerlijk beroerde en geschokte, maar echter vrijheid-ademende Duitschland, te midden dier voortreffelijke mannen, die zoo veel lichts voor geheel Europa ontstoken hadden, den zegen van heilzame en weldadige opklaring, in

{==302==} {>>pagina-aanduiding<<}
hetgene den mensch het meest eerwaardig is, te smaken.
Bij alles, wat olympia tot hiertoe ondervonden had, verloor zij niets van dien helderen, werkzamen, onderzoekenden, en zich in alles, wat waar en schoon is, verlustigenden geest. Ook schijnt het, dat tijden van beroering niet altoos nadeelig zijn voor verstandelijke en zedelijke ontwikkeling. De beste gedenkstukken der oudheid dragen den stempel van innerlijke waarde, naar mate zij uit de botsing der hartstogten geboren, en door het vuur der beproevingen gelouterd zijn. Door ervaring, tegenspraak, moeijelijkheid en strijd wordt de mensch gevormd. Athene en Rome waren hunne groote mannen verschuldigd aan de schokken, die de staat onderging, en aan de woeling der driften. Nooit heeft Europa zulk eene verzameling van edele vernuften gezien, nooit sloten zij zich meer aan elkander, dan toen de duisternis de uiterste pogingen inspande, om het opgaande licht te verdonkeren. Bijzondere gevoelens verdwijnen, wanneer men éénen vijand te bestrijden heeft. Men ondersteunt zich onderling door ingezamelde wetenschap. De eene vonk brengt de andere voort. Men zoekt minder lof, eer en toejuiching, dan in dagen van rust. Men gevoelt de behoefte, die men heeft, aan kennis. Geen ijdelen roem, maar wijsheid en kracht, beoogt men; en deze laatsten, die bij de afwisselingen des levens het meest te stade komen, verliezen nooit haren invloed, en beloonen heerlijk de genen, die dezelve gezocht hebben. Dit herinnert ons aan de letteroefeningen van eenen helvidius priscus, van wien tacitus ons zegt (*), dat hij in zijne jeugd de schriften der wijzen doorzocht had, niet om nuttelooze en ons ledig latende geleerdheid onder eenen schitterenden naam te verbergen, maar om, door wetenschap geleid, zich tot een werkzaam leven, tot het bestuur der openbare zaken voor te bereiden, en de ziel te wapenen
tegen de onverwachte slagen van het lot. - Zoo had olympia de ouden en

{==303==} {>>pagina-aanduiding<<}
de lateren gelezen; in dien geest had zij zich op heilzame kunde toegelegd; en nu, bij de stormen des levens, die haar reeds zoo vroeg troffen, oogstte zij er de schoone vruchten van in.
Italië verlaten hebbende, bragt zij eerst eenigen tijd te Augsburg door, aan het huis van den geleerden georg herman, een' der Staatsraden van Koning ferdinand. Doch dit was de plaats niet van hare bestemming, waar eens grootere en zwaardere rampen haar te beurte zouden vallen. Schweinfurt, toenmaals eene vrije Rijksstad in den Frankischen kreits, was het vaderland van haren echtgenoot. Dit oord had boven anderen de voorkeur. Hier waren nog eenige bezittingen van gründler. Hier hoopte hij zijne kunst met gezegend gevolg te oefenen, en al het geluk, hetwelk opregte liefde geeft, ongestoord te genieten.
Olympia besteedde nu de rust, welke zij na de vervulling harer huisselijke pligten smaakte, aan de opvoeding van den jongen emilius. Zij zelve onderwees hem in het Grieksch en Latijn, en leerde hem de schoonheden der ouden kennen. Het was in Schweinfurt, dat zij zich bezig hield met eene Grieksche vertaling der Psalmen, en het vervaardigen van andere dichtstukken in die zelfde taal, van welke er nog maar eenige weinigen, die den geest van homerus en pindarus ademen, overig zijn. In Schweinfurt schetste zij, met warme vaderlandsliefde, in den stijl van thucydides, de groote daad van mucius scaevola. Waarschijnlijk was het aldaar, dat zij eene schoone Latijnsche overzetting gaf van sommige der beste stukken van bocacio. Dit is meest verloren. Het was ook daar, dat zij eene geregelde briefwisseling hield met haren ouden leermeester sinapio, op dien hartelijken, dankbaren en eenvoudigen toon, die haar zoo eigen was; met pierre paul vergerio, dien standvastigen verdediger des vrijen onderzoeks in zaken van wetenschap en godsdienst; met flacius illyricus, bij wien zij ten sterkste aandrong, om, daar zij het

{==304==} {>>pagina-aanduiding<<}
Hoogduitsch niet magtig genoeg was, de schriften van luther, welke in die taal waren uitgegeven, in het Latijn of Italiaansch over te brengen, ten einde het goede te bevestigen, en het licht in haar voormalig vaderland uit te breiden; met den zoo even genoemden georg herman, dien zij, omdat hij de hervorming in het geheim was toegedaan, durfde aanmoedigen, om bij ferdinand en Keizer karel de zaak der waarheid te bepleiten; met coelius curio, den vriend van haren vader, aan wiens onvermoeide zorg wij het geringe overblijfsel harer schriften te danken hebben, en die zich ook bekend heeft gemaakt door de verzameling der Hekelschriften, die zoo veel toebragten, om, in dien tijd, den stroom der onkunde en zedeloosheid te stuiten - verzameling, die zoo zeldzaam werd, dat heinsius voor zijn exemplaar, het eenigste, gelijk hij geloofde, dat er toenmaals bestond, met eigen hand geschreven heeft: Deze Feniks, die alleen is overgebleven, daar alle de anderen door Rome verbrand zijn, kost aan Heinsius honderd goudstukken. Het was uit Schweinfurt, dat olympia aan de Hertoginne de guise, de onvergetelijke vriendin harer jeugd, de deelgenoote van alle hare oefeningen, den schoonen brief schreef, zoo als er maar weinigen ooit aan Vorsten geschreven zijn, waarbij olympia, aan anna de dagen harer kindschheid en jeugd herinnerende, haar bezwoer, bij hare voormalige onderlinge liefde, bij de beginselen, die eens hare moeder haar zoo vroeg had ingeboezemd, bij de kennis, die zij had van de leer der H. Schriften, bij het gevoel van regt, dat zoo diep in haar hart geplant was, bij de verbetering van inzigten, waaraan zij zoo veel verschuldigd was, en bij alles, wat ooit wetenschap en
beschaving kunnen toebrengen, om menschenliefde en verdraagzaamheid te bevorderen, - haar, zeg ik, bij dat alles bezwoer, om het lot der onderdrukten in Italië en Frankrijk te verzachten, en de vrijheid des gewetens te handhaven. De geschiedenis zegt ons, dat anna, hoezeer gekluisterd

{==305==} {>>pagina-aanduiding<<}
en belemmerd door haren stand en betrekkingen, dit nooit vergeten heeft, maar menig kwaad verhoed, en in menige wond balsem gegoten heeft.
Niemand was gelukkiger dan olympia in den schoot van haar huisgezin. De glans van aardschen luister, die haar zoo vele jaren omringd had, had niets van haar fijn gevoel voor stille, onschuldige genoegens weggenomen. Indien zij zich zelve nooit vergat, toen alles haar ten dienste stond, toen een geheel Hof haar toejuichte, zoo was ook nu de herinnering aan dien hoogen stand geen beletsel voor de vreugde des huisselijken levens. Zij verachtte met geenen hoogmoed, hetgeen zij voormaals was; maar zij waardeerde haar tegenwoordig lot, en zag naar geene verwisseling om. Hoe schitterende hare vorige betrekkingen, hoe uitgebreid de gaven van haren geest ook waren, hoe gezuiverd haar smaak, hoe rijk de schat van hare verkregene kundigheden, zij achtte niets beneden haar, hetgeen de zamenleving van haar klein gezin kon veraangenamen. Zij vervulde de minste pligten met de eenvoudigste bereidwilligheid. De liefde voor haren echtgenoot droeg den stempel der beminnelijkste jeugd. Hare groote geleerdheid verdoofde geenszins het vuur van hare bevallige verbeeldingskracht; en hare vroegere of latere brieven, aan den somtijds afwezigen vriend geschreven, sloegen menigmaal den toon der Lesbische lier. - Zoo vergenoegd en stil genietend was olympia, toen op het onverwachtst een zwaar onweder boven dat dierbaar hoofd losbarstte.
De heerschzuchtige albert, Markgraaf van Brandenburg, wilde met geweld zijn gewaand regt op de Bisdommen van Wurtsburg en Bamberg doen gelden, en had daartoe het zwaard getogen. Op ééns bezette hij met een gedeelte van zijn krijgsvolk de vreedzame verblijfplaats van gründler en diens echtgenoote, en Schweinfurt werd het tooneel van namelooze ellende.
In den rijksban gedaan, maar dat vonnis verachtende, en onverzettelijk in zijn voornemen, zag men spoedig,

{==306==} {>>pagina-aanduiding<<}
behalve het leger der beide Bisschoppen, ook nog maurits van saksen en hendrik van brunswijk, op karel's bevel, tegen hem aanrukken. Schweinfurt onderging eene belegering van bijna veertien maanden. Alle rampen vereenigden zich in die zoo vreesselijk geteisterde stad. Het grootste gedeelte der bevolking bezweek, en de overigen waarden als schimmen langs markt en straten. Olympia, die in een' harer brieven, aan lavinia ursina geschreven, een treffend tafereel van dien toestand schetst, bewaarde die effenbare gemoedsgesteldheid, die ons zoo krachtig ondersteunt bij het dreigend of drukkend kwaad, en verdeelde haren tijd tusschen vaardige hulpbetooning, waar zij maar uitkomst zag, en de door geen krijgsgeraas te verdoovene oefeningen van haren geest. Archimedes bij Syracuse's beleg had geen meer kalmte in het onderzoeken van afgetrokkene wetenschap, dan olympia in het gedurig verzamelen van nuttige kennis bij het klimmen der gevaren. Eens scheen alles haar te ontzinken. Haar echtgenoot werd door dezelfde ziekte, die reeds zoo velen had weggerukt, aangetast; en het oogenblik, waarin de schoonste band zou worden opgelost, scheen nabij. Gründler herstelde, maar om ooggetuige van nog grooter leed te zijn. Op ééns verliet albert's leger onverwachts en in stilte de stad. Nu ademde men weder, en men vleide zich met een beter lot. Treurig en ontzettend was de misrekening. Het vereenigd krijgsvolk, in de stad gedrongen, spaarde niets. Alle eigendommen werden geroofd of vernield, en de stad aan de vlammen overgegeven. Olympia, die tot driemalen toe haren echtgenoot van hare zijde zag rukken, maar over wien eene onzigtbare hand waakte, die hem telkens terugbragt, - olympia, die alle hare
bezittingen, alle de voortbrengsels van haren geest had zien verwoesten, ging, bijna zonder kleeding, barrevoets, met gründler en emilius, uit het rookend Schweinfurt, en zocht hulp en toevlugt in het naastbij gelegene Hamel-
{==307==} {>>pagina-aanduiding<<}
burg. Naauwelijks werd de ellendige daar toegelaten. Er was bevel, om geene vlugtelingen te ontvangen. Mededoogen zegepraalde echter over gestrengheid. Een verblijf van vier dagen werd haar toegestaan. Na derzelver verloop moest de door vermoeijing en krankte bijna bezwijkende olympia wederom de wijde wereld in. Den daarop volgenden dag geraakte gründler in levensgevaar, doordien in eene stad, welke niet in hare brieven genoemd wordt, waar zij wilden vernachten, de stellige order was gegeven, om hetgeen uit Schweinfurt vlugtte ten dood te brengen. De onverwachte tusschenkomst van den Bisschop van Wurtsburg schijnt alleen de uitvoering van dat bevel belet te hebben. Intusschen was het gerucht van olympia's bitter lot overal verspreid, gelijk haar naam reeds lang te voren in geheel Duilschland was doorgedrongen. Eindelijk vond zij uitkomst. De Graven van reineck en erbach, groote namen in de geschiedenis van Duitschlands herschepping, ontvingen dit zwervend huisgezin met de onbepaaldste deelneming, en zorgden voor alles. Hoogstgewigtig zijn de bijzonderheden, die olympia aan curio mededeelt, omtrent de edele denkwijze en beschaving, welke er in die beide luisterrijke huizen heerschte, en den invloed, dien de herleving der wetenschappen op dezelven had. Om strijd door deze, in den waren zin van het woord adelijke, geslachten in allen nood bijgestaan, zag men daarenboven
frederik den II, Keurvorst van den Palts, diep bewogen met het lot dier echtgenooten, en aan beider verdiensten hulde doende, zich haasten, om een einde aan alle hunne rampen te maken, en al hun vorig leed uit te wisschen. Hij noodigde hen, met de grootste hartelijkheid, naar Heidelberg te komen, en droeg aan gründler, ter bevordering van den bloei der Akademie, het Hoogleeraarsambt in de Geneeskunde op, en, gelijk sommigen willen, maar ik uit hare brieven niet heb kunnen opmaken, aan olympia den leerstoel der Grieksche letterkunde.

{==308==} {>>pagina-aanduiding<<}

Na zoo veel stormen een weinig tot bedaren gekomen, zag men olympia geheel bezig, met het lot van hare voormalige, nu zoo diep ongelukkige, stadgenooten zoo veel mogelijk te verzachten. Zij vernam, met de teederste belangstelling, bovenal naar den toestand der armen in de liefdadige gestichten, welke zij voormaals zoo gaarne bezocht. Hetgeen uit Schweinfurt, het rampzalig Schweinfurt, naakt en van alles beroofd in Heidelberg verscheen, werd door haren invloed en tusschenkomst naar vermogen verzorgd. - Te midden van alle die schokken en lotverwisselingen dacht zij aan Italië, dacht zij aan Ferrara; ook daar lenigde zij de drukkende omstandigheden van hare eerwaardige moeder. Altoos bleef zij zich zelve gelijk, haren geest steeds meer en meer vormende, en zonder om te zien goed doende. Hetgeen haar echter nu en dan wel eens een oogenblik minder opgeruimd maakte, was het verlies van den kostelijken schat van oudere en latere schriften. Hoe verheugde zij zich niet, toen coelius curio, men weet niet door welk een toeval, eenen plutarchus, met olympia's naam geteekend, in Bazel ontdekt hebbende en met veel moeite magtig zijnde geworden, haar dien geliefden schrijver, als het eenig overschot van hare in assche en puin gelegde boekverzameling, toezond. Er was in Heidelberg gebrek aan klassieke werken. Iedereen maakte het zich tot eer en pligt, om haar, die toen Duitschlands roem was, hierin behulpzaam te zijn. De door hunne uitgaven van oude en andere schrijvers zoo hooggeachte boekdrukkers van dien tijd, oporinus, hervagius en frobenius, wedijverden met elkander, om aan olympia alles, wat bij hen het licht zag, te doen toekomen. Zoo algemeen was de achting, welke men haar toedroeg; zoo groot
de vereering van haar uitstekend vernuft! Welk een heerlijk vooruitzigt voor den bloei der letteren in Heidelberg! Maar neen! de hitte van den dag was te geweldig geweest, dan dat die schoone bloem niet haast het hoofd moest buigen.

{==309==} {>>pagina-aanduiding<<}
Olympia bezweek, nog geen 29 jaren oud zijnde, en werd, weinige maanden na haren dood, door haren echtgenoot en broeder gevolgd. Hun gebeente rust te Heidelberg in hetzelfde graf. - Duitschland en Italië treurden; en zoo roemvol was haar naam bij allen, die nederige en reine geleerdheid op regten prijs wisten te stellen, dat zelfs onze marnix van aldegonde, Vader willem's getrouwe vriend, olympia verheffende verre boven de sappho's, de corinna's en de praxilla's van den ouden tijd, in een schoon Latijnsch grafschrift hare nagedachtenis vereeuwigd heeft. Niemand droeg dieper leed, om dezen vroegen dood, dan coelius secundus curio, die ook lucretia, in eenen door Christelijke wijsheid gekenmerkten brief, die tot ons is overgekomen, van deze droeve mare de eerste tijding gaf.
Het weinige, dat van hare werken is overgebleven, ademt eenen veelomvattenden en hoogen geest; en, hoe groot de verscheidenheid harer letteroefeningen ook geweest zij, overal ontdekt men die zoo zeldzame eenheid, welke nimmer haar eigen oorspronkelijk karakter verloochent, en de voor de wetenschappen zoo nadeelige tegenstrijdigheid zorgvuldig ontwijkt, welke er dikwerf tusschen geleerdheid en smaak, genie en gevoel, kundigheden en stijl, vernuft en zedelijkheid gevonden wordt. Wat men ook van haar leze, het is altoos olympia's geest, die naar één doel streeft. Overal ontdekt men de heerschende poging, om alle wetenschap en kunst, alwat bij oude of latere schrijvers schoon, edel en goed is, aan de eer van het Christendom dienstbaar te maken. Dit was het onveranderlijke punt, waarop zij van hare eerste jeugd het oog gevestigd had, en waarschijnlijk eene der oorzaken van hare zoo spoedige en gelukkige ontwikkeling. Nooit offerde zij het eene aan het andere op. Nooit geloofde zij, dat het ware, schoone en goede, in welk een oord, in welk eene eeuw hetzelve zich ook mogt vertoond hebben, immer uit eene andere bron, dan uit de on-
{==310==} {>>pagina-aanduiding<<}
zigtbare Oorzaak van alle volkomenheid, ware voortgevloeid. De sporen konden zwakker en minder zigtbaar, de maat geringer, de mengeling niet altoos even zuiver zijn; maar het onuitwischbare bleef, drong, volgens haar inzien, door, en strekte tot aanmoediging, en tot eenen onverbrekelijken band voor het waarheidzoekend en waarheidvereerend hart. Nimmer bragt het vlijtig lezen der ouden bij haar ligtzinnigheid of hoogmoed voort. Zij wist de Stoïsche wijsgeerte, die zij naauwkeurig onderzocht had, gelouterd door hoogere beginselen, tot zelfbeheersching te gebruiken; zij vond in het onvervalschte van de leer van epicurus, vereenigd met den goeden raad, om de wereld te gebruiken en niet te misbruiken, den
regel, om vrolijk en dankbaar te genieten, hetgeen eene goede en milde hand op onzen weg verspreidt; en zij zag zelfs in het Pyrrhonismus en in den Akademischen geest een middel tot handhaving van die edele onafhankelijkheid, welke de kluisters van menschelijk gezag verbreekt, en zich zoo gaarne vasthoudt aan hetgeen eens een wijsgeer, die grooter dan zeno, dan epicurus en pyrrho was, aan de inwoners van Thessalonika zeide: Onderzoekt alle dingen, maar behoudt het goede. - Olympia, de Paradoxen van cicero uitleggende, een voortreffelijk overblijfsel van zijnen schoonen geest, in hetwelk hij onder anderen leert, dat hetgeen eerlijk is ook alleen goed kan zijn; dat iemand, die ware deugd bezit, nooit ongelukkig kan genoemd worden; dat een wijze alleen vrij, alleen rijk, en de ondeugende arm en slaaf is, - olympia, zeg ik, dit geschrift van marcus tullius uitleggende, miskende daarin niet de stille wenken van die zelfde waarheid, welke wij in nog betere, nog onbedriegelijkere en meer gezag voerende schriften eerbiedigen. Hare redevoeringen, zeer kort, maar vol van zin en kracht en ziel, bij die gelegenheid gedaan, zijn nog overgebleven, en strekken ten sprekenden bewijze, dat zij wist te vereenigen hetgeen moet vereenigd worden, om te bewaren hetgeen bewaard

{==311==} {>>pagina-aanduiding<<}
moet blijven; ofschoon latere tijden dit heerlijk verband, tot werkelijke terugzetting van ware geleerdheid, wel eens dwaasselijk verbroken hebben. Daar nu olympia bestendig het hoogere onderwijs der H. Schriften met het lezen der ouden paarde, zoo wachtte zij zich voor zelfverheffing. Hoe meer zij vorderde in kennis, hoe meer zij ook gevoelde, dat er veel ontbrak; en de uitbreiding harer inzigten in het rijk der menschelijke kundigheden deed haar des te levendiger de grenzen, die ons zijn voorgeschreven, erkennen. Hoe beminnelijk werd nu niet iedere wetenschap, die zij beoefende! hoe geschikt, om het geluk der zamenleving te bevorderen, en de inwendige genietingen van het hart te vermeerderen! Vandaar, dat zij nimmer uit de hoogte op anderen nederzag; vandaar, dat zij alle verdiensten, waar zij ook gevonden werden, vereerde; vandaar hare bereidwilligheid, om altoos te leeren, en hetgeen zij minder duidelijk had ingezien voor betere denkbeelden te verwisselen; vandaar, dat zij nooit streng oordeelde, noch eenige aanspraak deed gelden, die zij geloofde, dat ook anderen toekwam. Met dien nederigen en zachtmoedigen geest, met die echte geleerdheid, welke zich geene ijdele aanmatigingen veroorloofde, kon en mogt zij standvastig haren eigenen weg bewandelen, zonder zich door den geest des tijds de wet te laten stellen. Zij had te veel onderzocht, te veel ervaring, om niet duidelijk in te zien, dat alle de groote mannen der oudheid juist dáárom groot geweest waren, omdat zij eene denkwijze, strijdig met den geest des tijds, waarin zij leefden, hadden gehandhaafd. Of zoude immer socrates, indien hij den geest des tijds, het nietig Sophismus, had willen huldigen, en zijne vrije ziel aan hetzelve onderwerpen, genoodzaakt zijn geweest, den gifbeker te drinken? Waren iarcus tullius, juvenalis en tacitus vleijers van den geest des tijds?
Waren de meesten hunner schriften niet regtstreeks tegen denzelven ingerigt? Gaf de eerste niet den naam van Paradoxen aan de zoo

{==312==} {>>pagina-aanduiding<<}
even genoemde stellingen, dewijl dezelve zich ten eenemale van den geest des tijds verwijderden? Ook heeft die geest altoos kluisters, hoe schitterend, hoe gepolijst en schoon versierd dezelve dan ook schijnen mogen. Is het Pharisaismus aan de orde van den dag, dan buigt alles voor het geestelijk geweld. Is het Sadduceismus, hetwelk alles gelijk stelt, de heerschende toon des tijds, dan wordt alles gebiedend uitgewischt. De wijze dus, die denkt en gevoelt, die weet en gelooft, dat er één onfeilbare Leeraar is, die, boven alle wijsgeerige en godsdienstige sekten, boven alle stichters derzelven, alléén het regt had, om zich het Licht der Wereld te noemen, en als zoodanig eerbied en gehoorzaamheid te vorderen, - die wijze luistert naar dien Eenen, en verbreekt in zijnen naam oude en nieuwe ketenen. Dat zouden ook socrates, aristides, cimon, cato en de scipio's gedaan hebben, indien zij Hem gekend hadden. Dat deden de edele en moedige helden uit de zestiende eeuw; en vond men hier en daar eene vlek, die hen ontluisterde, het was een overblijfsel van gelijkvormigheid aan den geest des tijds. Noch galilaei, noch baco, noch erasmus, noch melanchton vroegen ooit: wat is de smaak der eeuw? maar: welke zijn hare behoeften? Te trachten de laatsten te vervullen, was altoos tegen den geest des tijds de wapens op te vatten. - Zoo dacht olympia. Zij kende maar één besturend Beginsel, aan hetwelk zij alles toetste; één Gezag, aan hetwelk alle gezag onderworpen is. Vandaar die stille gemoedsrust, bij alle de woelingen, waaraan zij was blootgesteld; vandaar die opgeruimde geest, die haar nooit verliet; vandaar die inwendige kracht bij alles, wat haar ondermijnde en haar ligchaam sloopte; vandaar
dat vrolijk oog en die blijde lach, met welken zij, stervende, aan haren echtgenoot, hem de hand toereikende, vroeg: Gründler! ziet gij niet dat pad met bloemen bestrooid, en dien helderen glans daar boven? Dit was olympia's laatste woord, en het heerlijk bewijs, dat de waarheid vrijmaakt, dat de waarheid vrede is.


{==313==} {>>pagina-aanduiding<<}

Iets, over de heilzame uitwerking van het zeewater. Door Fk. Appel, Chirurgijn te Scheveningen.

Dat het zeewater in sommige gevallen, waarin andere geneesmiddelen, van welken aard ook, vruchteloos waren aangewend, het eenigst hulpmiddel was, zal ik door de volgende voorbeelden trachten te bewijzen.
Het eerste betreft F.A., die bijkans elf maanden aan alledaagsche, anderendaagsche en derdendaagsche koortsen laboreerde. Door gepaste koortsverdrijvende middelen werd hij van dezelve oogenschijnlijk hersteld; maar de gevolgen stonden voor hem zeer ongunstig, daar men bespeurde, dat er verstopping in de ingewanden plaats had, waarvan het gevolg eene algemeene waterzucht was, welke men door gepaste resolventia en diuretica trachtte te herstellen, doch vruchteloos. Gemelde F.A. nam zijne toevlugt tot het koude zeebad, 3 maal daags, gepaard met het inwendig gebruik van het zeewater, waarmede hij, eenige maanden volgehouden hebbende, van zijne ziekte is hersteld geworden, en thans eene volmaakte gezondheid geniet.
Het tweede was het 13 jarig zoontje van den Heer J.H., dat aan eene tinea capitis leed, aan welk gebrek hij van zijn 4de jaar af was onderworpen geweest. De vader liet niets onbeproefd, om, indien het mogelijk ware, zijn zoontje hersteld te zien van zoodanig ongemak; hebbende voorname Genees- en Heelkundigen alles aangewend, wat de kunst hun aan de hand gaf, zonder het gewenschte gevolg. Eindelijk nam de vader zijne toevlugt tot het zeebad, tevens met het drinken van zeewater. Er ontstond door deszelfs gebruik eene uitwaseming, die alle verbeelding te boven ging, en hij werd oogenschijnlijk erger; maar het bleek weldra, dat die uitwaseming nuttig was, en dat de scherpte der vochten, in zijn ligchaam huisvestende, door dit middel naar de huid werd gebragt, met dat gevolg, dat hij

{==314==} {>>pagina-aanduiding<<}
mijne woning radicaal hersteld heeft verlaten, en als een frissche gezonde jongeling met blijdschap is teruggekeerd tot zijne bloedverwanten.
Het laatste is de Heer B., die, in een der ongezondste gewesten buiten ons vaderland gewoond hebbende, in hetzelve wederkeerde met een ziekelijk ligchaamsgestel; terwijl de onderscheidene geneeskundige behandelingen en proeven slechts gedeeltelijk derzelver oogmerk hebben bereikt, maar de wezenlijke oorzaak niet uit den weg hebben kunnen ruimen. 't Was het zeebad, dat de verstopping der ingewanden heeft weggenomen, en het verzwakt zenuwgestel hersteld; genietende gemelde Heer thans eene goede gezondheid.

Water-weegbree, als een middel tegen den dollen honds-beet, aanbevolen.

(Hufeland u. harles, Journal &c. Dec. 1817.)

De wortels dezer, in onze slooten en andere wateren, vrij veelvuldig voorkomende plant, (Alisma Plantago L.) in Augustus verzameld, gedroogd en in poeder gegeven, moeten, volgens eene vijfentwintigjarige ondervinding van een' ongenoemden, voor wiens waarheidsliefde en bevoegdheid als waarnemer de beroemde hufeland borg spreekt, een uitmuntend middel in de watervrees, uit bovengenoemde oorzaak ontstaande, wezen.
Ook bij dieren, van dolle honden gebeten, en zelfs bij dezen, werd deze wortel werkzaam bevonden.
De juiste gift wordt niet opgegeven. Wanneer de wortel groot is, zoude men, volgens het voorschrift, één, van kleiner twee of drie moeten nemen. - Dit middel vordert en verdient een nader onderzoek.

J.V.






{==315==} {>>pagina-aanduiding<<}

Reis van Sidi Hamet, van Tombuctoo naar de groote, tot dusverre onontdekte, stad Wassanah, en naar Marokko.

(Vervolg en slot van bl. 288.)

De Koning (Shegar) van Tombuctoo, in zijne verwachting der Karavanen te leur gesteld, besloot thans tot eene nieuwe bezending van voorhanden zijnde waren naar de stad Wassanah. Hiertoe diende de Karavane van omtrent drieduizend man, met snaphanen, lange messen en lansen wel gewapend, voorts drieduizend ezels en omtrent tweehonderd kameelen, gezamenlijk beladen met zware waren, te weten ijzer, zout, tabak enz., onder geleide van mijnen broeder seid, mij zelven en tien reisbedienden, staande onder het opperbevel van zijnen broeder shelbaa. Nagenoeg tweehonderd Moslemins verzelden ons op de reis.
Het was in de maand Shual, dat wij de reis ondernamen, zuidwaarts langs den oever der rivier Zolibib, doorgaans vijftienhonderd voeten breed. Een klein, onbemuurd dorp van omtrent tweehonderd huizen, uit riet en leem gevormd, en, een weinig oostelijker, de stad Bimbinah, van riet en doorn-kreupelhout omgeven, waren, na verloop van zes dagen, de eerste plaatsen, welke wij ontmoeteden, alwaar wij dan ook halte hielden, tot bekoming van levensmiddelen en rust voor onze dieren. Nu togen wij veertien dagen lang meer zuidwaarts voort, tot dat wij, door een heuvelachtig en houtrijk oord, de genoemde verlatene rivier wederom bereikten. Elken nacht moesten wij in den ganschen omtrek groote vuren stoken, ter afweringe van leeuwen, tijgers en andere wilde dieren, die vreesselijk brulden. In eene kleine stad, door naakte zwarten bewoond, vijandig tegen den Koning van Tombuctoo, maar in vrede levende met den Koning van Wassanah, kochten wij koren en ossen, daar zij ons, van wege hun gering

{==316==} {>>pagina-aanduiding<<}
getal, niet durfden aanvallen. Na eene rust van vijf dagen, togen wij zuidoostelijk, drie dagen, voort langs de bogten der rivier, tot op eene groote bergketen, welker beklimming ons zes dagen kostte, en ons ten westen eene andere keten van zeer hoog gebergte vertoonde; komende wij, na derzelver moeijelijke overtrekking, wederom aan den oever der genoemde rivier, welke alhier zeer smal en rotsachtig was. Twaalf dagen lang vervolgden wij onze reis, dan eens meer oost- of zuidwaarts, langs een goed pad, houdende de rivier ter regter zijde, welke nu wederom zeer breed en diep scheen te zijn. Na een verblijf van zeven dagen, terwijl wij ons zeer vermaakten met de vaart in uitgeholde boomen, door de Negers als booten gebruikt en met vlakke spanen bestuurd, naderden wij, zonder merkelijk ongeval, binnen veertien dagen, de stad Wassanah, welker Koning ons met zijne gezamenlijke krijgsmagt te gemoete toog, maar, op het berigt wegens het oogmerk onzer zending tot den ruilhandel, ons eene vierkante omheinde plaats in de nabijheid der stad ten verblijve deed aanwijzen.
De stad Wassanah ligt aan den oever der reeds genoemde rivier, welke bij deze stedelingen den naam van Zadi voert. Hare breedte is naauwelijks overzienbaar. Zij loopt zuidwaarts op tusschen hoog gebergte. De muren zijn gebouwd van vierkante op elkander gelegde, groote steenen, zonder eenig cement vastgestapeld. Men vergunde mij eenen dag, om met vijf Negers de stad door te wandelen. Zij is in een vierkant gebouwd, aan welks vier hoeken eene groote poort is. Rondom zijn alle landerijen met gerst, mais en andere gewassen bebouwd. Langs de rivier wordt veel rijst geteeld. Ook ziet men vele runderen en ezels; maar paarden, noch kameelen, noch schapen, noch geiten. Daarentegen is er een overvloed van allerlei gevogelte. Van onze Karavane mogten, dag voor dag, slechts twintig personen te gelijk in de stad komen, en vóór den nacht moesten zij dezelve weder verlaten. De stad zelve bestaat uit

{==317==} {>>pagina-aanduiding<<}
hutten van steen, zonder leem opeengestapeld. Het dak is van riet, belegd met groote bladen van dadel- en palmboomen, en van nog eene andere boomsoort, gelijkende veel, ook in zijne grootere vrucht, naar den dadel, bevattende een wit sap, dat zoeter dan melk, en, ofschoon hard, zeer goed te eten is. Tusschen elke hut bestaat een gang. De Koning, Oleeboo (goede Sultan) genoemd, is een nog zeer jong, lang opgeschoten man. Zijn huis, van steen gebouwd, die met eene soort van kalk, doch niet zoo hard, wordt aaneengehecht, is vierhoekig en zeer groot. Het werd mij echter niet vergund, daar binnen te treden. Naar men mij verhaalde, bevatte hetzelve meer dan honderd-en-vijftig vrouwen en tienduizend slaven. De Koning draagt een wit hemd en eene lange oranjekleurige broek. Over zijn hemd heeft hij eenen caftan of rok van roode stof met mouwen, door eenen veelkleurigen zijden gordel vastgemaakt. Om armen en beenen heeft hij gestreepte zijden banden. Zijn haar is in kleine bundels vastgebonden, en op het hoofd draagt hij eenen hoogen hoed van sierlijk geverwd riet, met fraaije pluimen. Aan den voet heeft hij zolen, met gouden kettingen vastgebonden; gelijk ook boven de schouders eene groote gouden keten, met eenen bundel van kleinooden van edelgesteenten en schelpen, welke door hunnen schitterenden glans het oog verblinden. Op zijne linkerzijde heeft hij eenen grooten dolk in eene gouden scheede. Hij rijdt doorgaans op eenen olifant, de tanden van welke beesten eenen tak van handel uitmaken. Zijne lijfwacht bestaat uit tweehonderd Negers te voet, waarvan honderd met snaphanen, vijftig met lange spiesen, en de overigen met pijl en boog en lange messen gewapend zijn. Zij verzellen hem overal. Zijne krijgsmagt is talrijk en wél toegerust. Het getal der ingezetenen is tweemaal grooter dan dat van Tombuctoo. Ook vindt men aan den overkant der rivier vele kleinere steden en gehuchten. Koning
en inboorlingen zijn Heidenen. Bij het sterven van naastbestaanden maken zij, al springende, een groot

{==318==} {>>pagina-aanduiding<<}
misbaar, en vallen op het aangezigt. Bij elke nieuwe maan vieren zij een feest, waarbij zij, den ganschen nacht door, blijven dansen op de maat van eene soort van trom en het schudden van kleine steenen in een' zak. Zij kunnen noch lezen, noch schrijven.
De voornaamste inwoners van Wassanah dragen hemden van witte of blaauwe stof, korte broeken, en sommigen eenen langen overrok. De vrije vrouwen zijn doorgaans vrij gezet, dragende een wit of blaauw kleed, om de heup met eenen veelkleurigen gordel vastgemaakt. Zij versieren zich met allerlei gouden tooisel, parels en schelpen, ringen in ooren en neus, banden aan armen en beenen en in het haar. De behoeftigen dragen om de heup eene stof, uit den kokosboom vervaardigd. De mannelijke slaven gaan geheel naakt; de slavinnen bedekken hare schamelheid met de genoemde stof. Zij zijn vele in getal, meestal geketend, en moeten het land bebouwen. Langs de rivier wordt groote handel gedreven in snaphanen, kruid, tabak, linnens, messen, enz. in groote booten, welke van vijftien tot twintig menschen bevatten en somtijds drie maanden op reis zijn, en welker getal van drie- tot vierhonderd beloopt. Ook de vischvangst is aanmerkelijk, maar door de nabijheid der krokodillen gevaarlijk. De Negers zijn zeer minzaam en gastvrij. Bij ons verblijf alhier regende het bijkans elken dag. Na onzen voorraad verkocht, en driehonderd slaven, vele olifantstanden, edelgesteenten, schelpen en goud te hebben ingeruild, keerden wij langs denzelfden weg terug, en kwamen, na eene reis van drie en afwezigheid van acht maanden, in Tombuctoo behouden aan.

Eene nieuwe aanvrage verbond ons aan eene Karavane van vijftienhonderd man en vierduizend kameelen naar Marokko, met tweeduizend slaven, stofgoud, olifantstanden, tulbanden, gouden ringen, kettingen, gommen enz., met drie Sheiks aan het hoofd. Seid en ik hadden alleen onze beide kameelen, gedeeltelijk

{==319==} {>>pagina-aanduiding<<}
met gommen beladen. Twintig dagen togen wij door een heuvelachtig oord, in het gezigt van vele bemuurde steden, over eenen rijken en vruchtbaren bodem, door Mooren, Arabieren en Negers bewoond, en zeer handelbaar, zoo lang zij zelven niet aangevallen worden. Na de noodige voorziening, kwamen wij in de woestijn, door dezelve in eene vlakte, en eindelijk aan de drinkplaats Weydlah, na eene reis van achttien dagen. Het water was zwart, zout, zwavelachtig en groen schuimende. Intusschen vertoefden wij hier eenen geruimen tijd, om uit te rusten. Alleenlijk maakte eene noodzakelijke wacht van tweehonderd man, ter beveiliging tegen leeuwen, tijgers, en ook zwervende rooverbenden, het verblijf zeer moeijelijk. Des nachts van den zesden dag werden wij, om twee ure in den vroegen ochtendstond, door eenen sterken troep zwervende Arabieren aangetast. Ongemerkt waren zij genaderd, en drongen met een hevig snaphaanvuur, met spiesen en sabels, onder een vervaarlijk geschreeuw, tot ons door. Onze Karavane was zeer spoedig in verwarring; maar de digt ineengeschaarde menigte van kameelen, door onze wacht kloekmoedig verdedigd, hield de aanvallers zoo lang op, dat onze manschap de wapenen konde opvatten. Thans begon het gevecht in al zijne woede, terwijl het nog duister en de lucht zeer bewolkt was. Allerakeligst was, te midden der eenzaamheid, het geknal der snaphaanschoten, het kletteren der sabels, het geschreeuw der strijdenden, het gebrul der gewonde kameelen, en het kermen der stervenden. De strijd duurde twee uren lang, man tegen man, borst tegen borst, tot dat de aanvallers eindelijk het veld verlieten, en, met achterlating van dooden en gewonden, zich door de vlugt reddeden. Seid had eenen dolksteek in de borst, en ik een schot in de lenden ontvangen. Niet minder dan tweehonderd-en-dertig der onzen waren gedood, en omtrent honderd gewond. Driehonderd
kameelen waren of dood, of zoo zwaar gewond, dat zij niet meer gaan konden, en dus van kant

{==320==} {>>pagina-aanduiding<<}
moesten gemaakt worden. Van onze aanvallers waren er zevenhonderd zoo gesneuveld als zwaar gewond. De laatsten maakten wij uit mededoogen van kant, en omtrent honderd, die nog gaan konden, voerden wij als slaven met ons voort. De vlugtenden hadden intusschen hunne, op eenigen afstand achtergelatene, goede kameelen medegenomen, zoodat wij slechts vijftig vonden, in eenen ongunstigen toestand, benevens een aantal geweren, sabels en messen. Naar het zeggen der gevangenen, bedroeg hunne bende meer dan vierduizend man, die reeds drie maanden lang op onze Karavane geloerd hadden.
Voor eenen tweeden aanval beducht, togen wij denzelfden dag meer noordoostwaarts voort, en dus op eenen zijweg van den gewonen togt der Karavanen af gelegen. Na drieëntwintig dagreizen, kwamen wij aan eene waterplaats, de acht Bronnen genoemd, waar wij overvloed van goed water vonden. Vijftig man en een-entwintig slaven waren op dezen togt gestorven. Hier vertoesden wij elf dagen. Tien dagreizen verder bragten ons noordwestwaarts aan de drinkplaats Twati, alwaar wij, na een diep baden in het woeste zand, een paar dagen uitrustten. Nu ging de togt voort in het Dadelen-land, naar de stad Gujelah, behoorende onder het Tunesische gebied. Hier verdeelde zich onze Karavane, gaande deels naar Tripoli oostwaarts over de bergen, deels naar Tunis noordoostwaarts. Eindelijk togen wij noordwestwaarts door eene zeer schoone en vruchtbare landstreek, en kwamen vervolgens aan hooge bergen, waar zich die van Algiers van ons scheidden; en, na het Atlas-gebergte te zijn overgetrokken, kwamen wij, binnen twee maanden, te Fez, en eindelijk te Marokko, met tachtig man en tweehonderd kameelen.
Geheel arm en van alles beroofd zijnde, namen wij terstond eenen nieuwen voorslag van Sheik ali aan, die ons in staat stelde tot den aankoop van struisveders, die te Marokko zeer gewild zijn. Ook deze reis was

{==321==} {>>pagina-aanduiding<<}
moeijelijk, en niet dan na langen tijd in de woestijn gezworven te hebben, keerden wij terug, en moesten ons geheellijk overgeven aan het lot, dat ons te beurte viel, en ons óf als slaven ketende, óf uit bijzondere goedgunstigheid tot vrije menschen herstelde.

Iets, over de telegraaf, de geschiedenis van derzelver uitvinding en verbetering, nevens een beknopt overzigt van derzelver werktuigelijk zamenstel.

(Medegedeeld door j.b. chr. te Utrecht.)

Onder de menigvuldige kunstgrepen, waarvan de dwingelandij, gedurende de jaren der overheersching, zich, ook in ons vaderland, tot verschillende einden bediende, trok vooral de invoering der Telegraaf de algemeene opmerking tot zich. Bijzonder in mijne vaderstad, Amsterdam, was ik meer dan eens getuige van de aandacht en belangstelling, welke het in werking brengen van dezelve bij het publiek verwekte. Nog wandel ik, in mijne verbeelding, op het Weesperplein en langs de Schans, van de Amstelsluis naar den kant der Plantaadje, of buiten de Weesperpoort, en zie de navorschende blikken der opmerkzame voorbijgangers naar de op dien oogenblik in werking gebragte Telegraaf gerigt. Met gretige oogen, waarin eene bevreemde nieuwsgierigheid te lezen is, slaat de oplettende waarnemer elke manoeuvre der machine gade. Hier houdt een voorbijganger, met het hoofd in den nek, den starenden blik naar omhoog gerigt, als nam hij daar zoo even een of ander merkwaardig natuurverschijnsel in den dampkring waar; ginds voegt een paar wandelaars zich vertronwelijk bij een' derden, of deze welligt achter het fijne van de mis ware: maar geen uit den gapenden kring is een ingewijde; geen ontcijfert de geheimzinnige bewegingen, de zijdelingsche wendingen, de rigtingen links en regts, der Telegraaf, die voor de meesten der toeschouwers even zoo raadselachtig, zoo onverklaarbaar zijn, als de Hieroglyphen der oude Egyptenaren, of het teekenschrift der Chinezen; zelfs mousje, zijne waren langs de straat uitventende, verlaat voor een oogenblik kruiwagen en koopmanschap, om, zoo als hij zich op zijn anti-Hebreeuwsch uitdrukt, ‘thog rheis heven nhaar de Sjein-machine te sthaan spikkheléren.’

{==322==} {>>pagina-aanduiding<<}

Geen geschikter middel kon er worden uitgedacht, om, op alle afstanden dier voormalige kolossale Monarchij, de geregelde verstandhouding, tusschen het despotisch Gouvernement en deszelfs afhankelijke bezoldigden, in de verst verwijderde gedeelten des Rijks verspreid, levendig te houden, dan de welbestuurde werking eener aaneenschakeling van Telegrafen. De belangrijkste depêches, hoofdzakelijke berigten van gebeurtenissen, waarvan, vooral in het laatste tijdstip der geduchte crisis, de onberekenbaarste gevolgen konden afhangen, werden daardoor, in eene geringe hoeveelheid tijds, ter kennisse van het Hoofdbewind gebragt. Bij onvoorzienen volksopstand, of andere voorvallen van veel aangelegenheids, welke in de onderscheidene Departementen zich konden opdoen, was men te Parijs, in eene kleine wijle tijds, onmiddellijk van de voorname toedragt der zaken verwittigd; en, reeds den volgenden dag na het gebeurde, kon eene geduchte magt, van die Hoofdstad, naar de verst afgelegene punten des Rijks, in aantogt zijn. Ongemeen spoedig, ja met ongeloofelijke snelheid, werd op deze wijze de Dwingeland van eenige omstandigheden, b.v. te Amsterdam of Utrecht aanwezig, onderrigt; waarnaar deze alsdan zijne maatregelen konde nemen, en tijd in overvloed had, om met zijnen aanhang te Parijs, of waar hij zich bevond, de noodige middelen te beramen, tot afkeering van het gevaar of demping der oproeren, al naar dat zich het geval mogt hebben toegedragen. Voegt men nu bij dit veel afdoend behoedmiddel de duivelskunstenarijen der zoo afzigtelijke geheime Policie, en de gewelddadigheden der Gensdarmerie en overige autoriteiten, wie verwondert zich dan nog, dat de Kluizenaar van St. Helena zijn eenmaal zoo gevreesd gezag zoo lang heeft kunnen staande houden?
Ik twijfel niet, of het zal velen mijner Landgenooten niet onaangenaam zijn, iets meer omstandigs omtrent de Telegraaf, derzelver uitvinding, inrigting, enz. te vinden medegedeeld. Gaan wij dezelve dan van naderbij bezien!
Ontegenzeggelijk is de kunst, om, op verre afstanden, elkander door zekere bepaalde teekenen, met den meestmogelijken spoed en tevens duidelijk, te verstaan, reeds van oudsher bekend en beoefend geweest. De oorspronkelijke uitvinding dezer merkwaardige kunst verliest zich echter, even als die van zoo vele andere kunsten en wetenschappen, in de vroegste eeuwen der grijze voorwereld. In den Trojaanschen

{==323==} {>>pagina-aanduiding<<}
krijg maakte men, ten einde elkander op afstanden te onderkennen, gebruik van fakkellicht; welk eenvoudig, ongekunsteld middel naderhand, door het vindingrijk zamenstel van eneas, eenigermate werd volmaakt, en daarna, naar het allezins beter gewijzigd voorschrift van polybius, eene gansch ordelijke gedaante verkreeg. Ten tijde der Punische oorlogen bediende men zich van seinvuren, op zekere bepaalde tijden aangestoken op torens, tot dat einde door hannibal in Afrika en Spanje, gelijk door perseus in Macedonië, aangelegd, en gebouwd in den smaak der vuurbaken van Pharos. Niet alleen, echter, bezigde men tot dit oogmerk werktuigen, welke op verre afstanden door behulp van het gezigt konden worden waargenomen, maar men maakte ook gebruik van zulke toestellen, waarvan de werking door het gehoor kon worden onderschept. Volgens diodorus van Sicilië, plaatsten de Perzen op zekere afstanden menschen, met eene buitengewoon sterke stem begaafd, die elkander het aan hen medegedeelde moesten toeroepen, en alzoo de onderlinge verstandhouding levendig hielden. Ook in latere tijden wist men, door de voortgangen van het geluid, zich het noodige hulpmiddel tot gemeenschap te verschaffen. Zoo diende vooral het gedaver van het geschut veeltijds, om de eene of andere gewigtige gebeurtenis openbaar te maken; terwijl alsdan de zwaarte van het geschut, of de hoeveelheid der kanonschoten, den indruk en het gewigt van het voorgevallene moesten bepalen. Vandaar waarschijnlijk nog de gewoonte, om, bij de geboorte van een' Prins, bij eene luisterrijke overwinning, bij den intogt van een' Monarch, of bij andere plegtige gelegenheden, den volke het gebeurde door den donder van het geschut aan te kondigen; gelijk ook thans nog het getal der kanonschoten
van de meerdere of mindere belangrijkheid der omstandigheden afhangt. Soms deed men deze soort van Telegraaf door eene andere vervangen, wanneer het geluid der klokken ter bekendmaking van het voorgevallene moest dienen, en de verschillende toonen zoo vele bepaalde letterteekenen, of wel overeengekomene uitdrukkingen, moesten aanduiden; terwijl ik vermeen, vandaar ook te mogen afleiden het gebruik, heden nog in zwang, om, bij sommige gelegenheden, de klokken te luiden of te bespelen; zoo als b.v. bij eene begrafenis, of bij eene openbare strafoefening, een dof gedreun of eentoonig gebengel wordt gehoord, en het vrolijk carillon daarentegen eene op

{==324==} {>>pagina-aanduiding<<}
handen zijnde kermis of nationalen vreugdedag aankondigt. Nog bediende men zich elders van spraakroeren (gelijk op zee), welke door zekere daartoe aangestelde lieden, op verschillende tusschenstanden geplaatst, bestuurd werden; en op andere plaatsen werd het gebrek aan eene dergelijke soort van Telegraaf door het gebruik van trompetten, waldhoorns of andere schelluidende blaasinstrumenten aangevuld. Het is waar, bij den eersten oogopslag moet men van het ondoelmatige en oneigenaardige van dergelijke voorwerpen, tot een dusdanig gebruik geschikt, overtuigd worden. Hoe onzeker en onnaauwkeurig moesten niet dikwerf de berigten zijn, door middel van zoodanige seinen overgebragt! Hoe ligt konden zoo vele waarnemers mistasten in het getal der salvo's of in den toon van het klokgeluid, waarvan toch, in zulke gevallen, het hoofdzakelijk verband van het medegedeelde moest afbangen! En, om hier eene menigte andere, daarmede gepaard gaande of daaruit voortspruitende, zwarigheden niet op te noemen, hoe was het mogelijk, om altoos en in allen gevalle een' zoodanigen toestel bij de hand te hebben, of in oogenblikken van gevaar en bij voorkomenden nooddrang denzelven geregeld in werking te brengen, zonder dat de correspondentie twijfelachtig en afgebroken werd, of het geheim der verstandhouding openbaar geraakte? Meer algemeen was daarom ook het gebruik, om elkander sein te geven door het uitsteken van vlaggen en wimpels, waarvan de schakering of de bijeenvoeging der hoofdkleuren naar de orde der onderscheidene letterteekens van het alphabet gerangschikt werd. Van alle de zoo even opgenoemden scheen echter, zoo wegens derzelver eenvoudig en onkostbaar zamenstel als doelmatigheid, eene soort van Telegraaf, waartoe men lichtende voorwerpen bezigde, langen tijd de voorkeur te verdienen. Met regt kon men dezelve, als een der eigenaardigste en tot dien tijd toe volledigste toestellen, aanmerken. Niet alleen bij alle andere voorkomende gelegenheden, maar ook bij den nacht,
kon men zich van deze Telegraaf met vrucht bedienen; terwijl men daarenboven, slechts door de afwisselende rangschikking van een drietal kortere en een ander drietal langere fakkellichten, in staat was, alle de letterteekenen van het alphabet uit te drukken. Dan, om niet langer te blijven stilstaan bij het overzigt dier hulpmiddelen, tot welker uitvinding de nooddwang der omstandigheden veelal aanleiding gas, willen wij thans overgaan tot de beschouwing dier Te-
{==325==} {>>pagina-aanduiding<<}
legraas, welke wij, nevens zoo vele andere uitheemsche inrigtingen, sedert de jaren onzer verdrukking, ook in ons vaderland hebben leeren kennen.
Naar al hetgeen wij in de geschiedenis der uitvindingen dienaangaande vinden aangeteekend, was robert hook, een Engelschman, de eerste, die, vóór ongeveer 130 jaren, en dus op het einde der zeventiende eeuw, aan de Koninklijke Societeit der Wetenschappen te Londen, de voordragt deed van een bijna dergelijk zamenstel, als wij in de tegenwoordige Telegraaf wedervinden. Ik zeg, van een bijna dergelijk zamenstel, ten einde te doen opmerken, dat, hoewel ook, gelijk wij straks zullen zien, den Franschen geenszins de lof kan worden ontzegd, van dit zamenstel allezins verbeterd en tot meerdere volkomenheid gebragt te hebben, hun echter de uitvinding der telegraaf op geene geschiedkundige gronden kan worden toegeschreven, als waarvan de eer alleen aan genoemden Engelschman toekomt. Het zamenstel der Telegraaf, zoo als hetzelve thans bekend is, werd, dit kan niet worden wedersproken, door een' Franschman ontworpen; schoon men dit ontwerp, gelijk ik zoo even aanmerkte, niet anders kan noemen, dan eene verbeterde wijziging van hook's uitvinding. In den zomer des jaars 1794 werd, door den Heer chappe, dit verbeterd ontwerp der Nationale Conventie te Parijs voorgedragen. Wel is waar, dat, aan die vergadering, chappe als oorspronkelijk ontwerper werd opgegeven; dan, naar luid van andere oorkonden, zou dezen wel de verdienste der uitvoering, maar aan zekeren linguet de eer der oorspronkelijke volmaking moeten worden toegekend. Linguet, namelijk, zich in de Bastille bevindende, trachtte, door het ontwikkelen van dit allezins merkwaardig ontwerp, zich eene veelvermogende aanbeveling te zijner bevrijding te verschaffen. Hij bood in den jare 1782 den Minister dit ontwerp aan, als een middel, door hetwelk de geheimste kabinetsorders van
Versailles naar Brest, of naar elk ander oord des Koningrijks, ja tot naar Weenen en Petersburg, konden worden uitgevaardigd; en dat wel in een en hetzelfde tijdstip, uiterst gezwind, en zonder het geheim in gevaar van ontdekking te brengen. Dit middel zou, volgens zijne bijvoeging, hoogst naauwkeurig en tevens eenvoudig zijn, en de kosten der daarstelling eener dusdanige correspondentie tusschen Versailles en Brest zouden welligt de

{==326==} {>>pagina-aanduiding<<}
somme van 100 Louis d'or maar even te boven gaan. Zoodra was er niet van dit aanbod iets uitgelekt, of, gelijk men ligt denken kan, de nieuwsgierigheid des publieks - des Parijschen publieks! - werd ten hoogste gespannen. Dan, toen, lang nadat linguet op vrije voeten was gesteld, het voorstel, waaraan deze zijne vrijheid te danken had, onaangeroerd liggen bleef, werd ook weldra de publieke nieuwsgierigheid, die aldaar altijd iets, hoe beuzelachtig ook, om mede te spelen, hebben moet, naar elders afgeleid.
Linguet was alzoo de eigenlijke verbeteraar van hook's Telegraaf, en chappe enkel degene, die het plan daarvan, onder eene nadere volmaking, in 1794 ten uitvoer legde. Maar, mag men vragen, hoe kwam den laatsten dit geheim ter handen? Hierop vinden wij elders geantwoord: door robespierre, onder wiens papieren (volgens het getuigenis van eenen boezemvriend des Heeren chappe, door den druk gemeen gemaakt, en ook in de Fransche nieuwstijdingen van dat jaar te vinden) de ontvouwing der gansche inrigting, nevens de berekening en het geheime alphabet, zoude zijn wedergevonden. Door linguet's tweede gevangenneming, onder het Schrikbewind, vielen, nevens den persoon, ook bovengenoemde authentieke stukken in handen van den vreesselijken robespierre, die dezelven den Ingenieur chappe tot onderzoek overgaf. Deze vond dit plan van eenen zeer belangrijken inhoud voor de toenmalige omstandigheden der Republiek, wier krijgstoerustingen destijds zich reeds tot over de grenzen uitstrekten. Hij deelde derhalve zijne gedachten daaromtrent der Nationale Conventie mede, welke dadelijk de zaak aan eene Commissie van Onderzoek in handen gaf, en daarna, op het gunstig rapport van den Burger lakanal, bij decreet bevel gaf, om het plan, onder oppertoezigt van chappe, onmiddellijk ten uitvoer te leggen. Zoo ging alles zijnen stillen en langzamen gang, tot dat de ongelukkige linguet in Junij 1794 ten dood veroordeeld werd; wanneer op eenmaal de uitvoering van het geheim ontwerp met rassche schreden voortging, daar, bereids in het laatst van Augustus daaraanvolgende, een officieel berigt in het licht verscheen, waarin het uitdrukkelijk heette: de voorslag wegens de Telegraaf was reeds in het vorige jaar geschied. Op deze wijze werd, na linguet, die
onder de moordbijl der guillotine viel, chappe, als oorspronkelijk

{==327==} {>>pagina-aanduiding<<}
vervaardiger van diens ontwerp, hem in de plaats gesteld. Overigens laat het zich uit het hier ter neder gestelde thans verklaren, waarom chappe de door de Nationale Conventie hem aangebodene belooning zoo onverwacht van de hand wees; dewijl vermoedelijk zijn inwendig gevoel hem het onregtmatige van de aanvaarding derzelve nadrukkelijk zal hebben voorgesteld.
Het is mogelijk, dat ik voor menigen Lezer over linguet's geschiedenis een weinig te breed hebbe uitgeweid; doch men houde mij dit gunstig ten goede, daar ik inmiddels vermeen te mogen gelooven, dat men nimmer met te groote belangstelling regt kan doen wedervaren aan de nagedachtenis van eenen man, die, welligt, een beter lot waardig, onder de verdrukking der vreesselijkste dwingelandij, alleen omdat hij een vindingrijk vernuft toonde te bezitten, werd opgeofferd, en wiens verdiensten, schoon ook door de intrigues eens benijdenden naijvers in de schaduw der vergetelheid geplaatst, voor de regtbank van het onpartijdig oordeel altijd met achting zullen worden erkend.
De beschrijving der Telegraaf, zoo als die, onder het toezigt van chappe, het eerst op de Louvre werd geplaatst, zal ik slechts kort behoeven ter neder te stellen; daar dezelve, met eenige geringe veranderingen, korte jaren daarna ook in ons vaderland ingevoerd, en dus, in derzelver gedaante, werking enz., ook alhier min of meer algemeen bekend werd. Het voornaamste gedeelte, of de hoofdvleugel der Telegraaf, bestaat uit eene platte, vierkante, langwerpige ijzeren staaf. Deze is gewoonlijk naar gelang der afstanden, en meestal van 9 tot meer voeten lang, en van 10 tot 14 duimen breed. Aan elk der beide einden van dezen hoofdvleugel is een ander, ligter stuk, als een arm of bijvleugel, aangeschroesd of aangenageld; zijnde ieder dezer kleine armen, hoewel even breed, slechts half zoo lang als de hoofdvleugel, en zoodanig vastgemaakt, dat zij beide, te allen tijde, om hun middelpunt beweegbaar zijn, liggende, wanneer de Telegraaf buiten werking is, in ééne rigting en als ingevouwen op den middelsten vleugel. Door het midden des hoofdvleugels gaat eene as, welke horizontaal draait op een onderstuk, gemeenlijk van ijzer en 12 of meer voeten Rijnlandsch hoog. Door middel van hechte en welverbondene snoeren van lijnkoord kunnen zoo wel de groote vleugel, als de beide kleinere, of

{==328==} {>>pagina-aanduiding<<}
bijstukken, elk bijzonder en met elkander, naar willekeur in alle rigtingen bewogen worden; waardoor den verwijderden waarnemer een groot aantal figuren wordt afgebeeld, welke als zoo vele letterteekens van een geheim alphabet kunnen worden aangemerkt. De afstand, van welke de bewegingen der Telegraaf door eene goede telescoop kunnen worden waargenomen, bepaalt zich, in vlakke landstreken, van 4 tot 6 Hollandsche uren, of ook wel, wanneer het gezigt niet, door den tusschenstand van bergen, bosschaadjen, gebouwen enz. wordt belemmerd, tot iets meerder. Op elk dezer afstanden zijn dus telegrafische stations aangelegd. Zoo correspondeerde b.v. de Telegraaf te Amsterdam op die te Vreeland, deze op die te Westbroek, de laatste op die te Utrecht, vandaar op die te Houten, en zoo vervolgens, van afstand tot afstand, eindelijk op die te Parijs; waarom men zou gelooven, dat deze tusschenstanden, op eene zoo uitgestrekte telegrafische linie, den gang der correspondentie en den bedoelden spoed aanmerkelijk moesten doen vertragen; doch dit is echter zoo niet. Zoodra de Telegraaf te Parijs aanvangt te seinen, volgt die op Montmartre dadelijk het voorschrift, hetwelk wederom onmiddellijk door de derde te Montmorenci voor de naastvolgende wordt afgebeeld. Op de seinposten of spietorens zijn overal lieden aangesteld, die bestendig door verrekijkers de naaste Telegraaf in het oog houden, en van tijd tot tijd, even als schildwachten, door anderen worden afgelost. De snelheid, waarmede de overleveringen door de Telegraaf worden bewerkstelligd, is bijna ongeloofelijk. Echter is het waar, dat men, wanneer de tijding niet al te uitgebreid, de lucht helder was, en tevens de spiegasten zich op hunne posten bevonden, in anderhalf uur tijds te Parijs kon onderrigt zijn van hetgeen te
Amsterdam zoo onmiddellijk was voorgevallen.
Alle de mogelijke rigtingen der beide zijvlengels bepalen zich, naar het geheel werktuigelijk zamenstel, tot hoeken van 45, 90, 135, 180, 225, 270 en 315 graden; zoodat ieder der beide zijvlengels zevenderlei bestemde wendingen heeft. Uit het onderling verband der deelen van de Telegraaf blijkt, dat men door de rigting der zijvleugels alleen, in staat is, 63 verschillende figuren af te beelden. Vermenigvuldigt men met deze 63 de 4 onderscheidene stellingen, welke door de rigting des hoofdvleugels mogelijk zijn, dan verkrijgt men 252; en voegt men nu daarbij de 4 stellingen, door

{==329==} {>>pagina-aanduiding<<}
de rigting des hoofdvleugels, zonder behulp der bijstukken, te maken, dan heeft men een aantal van 256 verschillende en zeer merkbaar te onderscheidene figuren, welke voor even zoo vele aanduidende letterteekenen gelden kunnen.
Thans zij het mij vergund, hier eens het volgende te mogen vooronderstellen, ten einde ons eenig denkbeeld te kunnen vormen van het ontwerp eens geheimen alphabets, hetwelk tot het voeren eener geregelde en verstaanbare correspondentie zoo volstrekt noodig is.
Het tegenwoordige Fransche alphabet bestaat, gelijk bekend is, uit drieëntwintig letterteekenen; ik voeg hierbij een ander drieëntwintigtal voor de hoofdletters of kapitalen; dit maakt te zamen zes-en-veertig; voorts tel ik hier nog zeven teekens bij, voor de vijf, met het gebogen toonteeken (accent circonflexe) voorziene, klinkletters en de harde en scherpe e, wanneer ik 53 verkrijg; hierbij nu nog drie, voor het, in het Fransch bekende, apostrophe (') en de beide zaamgestelde letterteekens ch en ll, benevens acht voor het gewoon getal zinteekens, zoo maakt dit te zamen een aantal van 64 figuren, door middel van hetwelk men in staat is, allerlei volzinnen, in het Fransch, naar willekeur uit te drukken. Inmiddels kan men (zoo als ik hier boven heb aangewezen) door de bewegingen der Telegraaf 256 figuren daarstellen. Deele ik dit laatste getal door 64, dan bekom ik 4 in de uitkomst; waaruit bij gevolg blijkt, dat het allezins mogelijk is, om, door de verschillende rigtingen der Telegraaf, 4 zeer onderscheidene en echter volledige alphabets, met de gewone zinteekenen, in het Fransch uit te drukken; waarbij ik nu nog wil hebben aangenomen, dat de 10 eerste letters van elk alphabet tevens voor de daarstelling der 9 eerste getalmerken en der nul dienen kunnen.
De voorafgaande vooronderstelling nu eens ten grondslage gelegd zijnde, valt het daarnaar ligt te betoogen, hoe gemakkelijk het was, door middel eener zoo ingerigte Telegraaf, de uitgebreidste correspondentie met elkander te onderhouden, zonder het geheim der overleveringen een oogenblik in gevaar te brengen. Het is waar, dat door noodlottige toevallen, door de wisselvalligheden van den oorlog b.v., de gemeenschap der telegrafische stations met elkander wel eens voor een' tijd konde worden afgesneden; dan, hierdoor verloor men slechts voor eene enkele keer de overlevering eener

{==330==} {>>pagina-aanduiding<<}
tijding, zonder dat echter de vijand, schoon dezen ook de gansche toestel der Telegraaf in handen viel, zich van het geheim konde meester maken. Om ons voor een oogenblik tot het bestuur der Telegraaf, onder het voormalig Fransch bewind, te bepalen, geloove ik, dat, van alle de daaraan verbondene geëmploijeerden, alleen de Directeurs bij de hoofdstations, maar weinigen in getale, van de verkenningen konden onderrigt zijn, en dat de overigen, even als hunne machine zelve, slechts datgene werktuigelijk naäapten, wat hun van het hoofdstation werd voorgebeeld. Voor iederen dag, of voor elke week der maand, kon het gebruik van een ander alphabet, uit het viertal, voorgeschreven, en het alphabet, hetwelk b.v. op Maandag diende, door een ander voor den Dingsdag, en door een derde voor den Woensdag enz. worden vervangen; ook behoefde men zich aan dergelijke strikte bepalingen niet te houden; men kon, des verkiezende, wanneer men zulks goeddacht, van alphabet verwisselen, mits de hoofden der Directie, welke zich onderling moesten blijven verstaan, van deze verwisseling kennis droegen.
Men ziet derhalve uit het hier medegedeelde, dat het ook den schrandersten navorscher te eenemaal onmogelijk was, om, door loutere bespiegelingen en opmerkingen, den zin en zamenhang der telegrafische seinen te ontknoopen; schoon ook in halle's fortgesetzte Magie, VIIter Theil, Weenen 1796, uit welk werk ik het hoofdzakelijke over dit onderwerp heb ontleend, een wijdluftig zoogenaamd telegrafisch alphabet in plaatdruk wordt medegedeeld; hetwelk echter, daar hetzelve ook naar het Hoogduitsche alphabet is ingerigt, veeleer dient tot opheldering van het aldaar aangevoerde, dan wel tot ontwikkeling van het geheim der telegrafische correspondentie.
Het zal mij aangenaam zijn, wanneer ik hier of daar eenen mijner Landgenooten iets voor hem wetenswaardigs omtrent de uitvinding, geschiedenis en inrigting der Telegraaf door deze korte schets hebbe medegedeeld; terwijl ik mij met elk' weldenkenden dankbaar verblijde, dat, voor mijn vaderland, die dagen voorbij zijn, waarin ook deze, in vele opzigten zoo schoone en merkwaardige, uitvinding tot het verraderlijk werktuig van den argwaan en de volksvrees der voormalige dwingelandij moest dienen.

J.B. Chr.
Utrecht.





{==331==} {>>pagina-aanduiding<<}

Schipbreuk der Fransche brik: la jeune Sophie, august. 1817.

Dit vaartuig, door de HH. m. foache en zoon te Haure de Grace uitgerust en aan het bevel des Kapiteins devaux opgedragen, was naar Isle de France en Bourbon bestemd. De reis was voorspoedig tot op den 6den Augustus, wanneer een der matrozen, bij gebrek van brandewijn, den toegang tot het scheepsruim opende, om een vat, dat digt bij de deur lag, daaruit te halen. Van dat oogenblik af beklaagden zich de Passagiers over den rook, die tot in hunne kamer doordrong; dan, daar men meende, dat dezelve uit de keuken kwam, bekommerde men zich niet verder. De rook, echter, vermeerderde, met eene bijkomende brandlucht. Nu deed men zorgvuldig onderzoek, en daar deze reuk achter het beschot van het benedenverdek het sterkste was, dacht men, dat a daar vuur gekomen ware door eenen scheepsjongen, die alleen met licht was ingetreden. Het beschot werd terstond weggenomen, en men werd overtuigd, dat in dit gedeelte geen vuur te zien was. Nu werd de kort te voren geopende toegang tot het scheepsruim wederom bezigtigd, en men bevond nu stellig, dat de reuk vanhier ontstond. Men dacht de oorzaak in een pak vlas- of hennepwerk te vinden, waaruit de rook zich verspreidde; men begoot hetzelve met water; doch te vergeefs: de rook werd hoe langer zoo heviger, en steeg in groote wolken omhoog; zoodat zij zelve, die binnentraden, in bezwijming geraakten.
Men twijfelde terstond aan het behoud der Brik. De Officieren, den invloed der lucht op het vuur gadeslaande, bevalen nu alle bovenluiken en valdeuren te sluiten, en met zeilen, matrassen en dekens digt te stoppen, en deze zonder ophouden te begieten. Eenige matrozen waagden zich in het magazijn, en niet dan met levensgevaar gelukte het hun, een zak met beschuit, vier kleine watervaten en eenige hoenders te redden; zijnde alles, wat voor zevenentwintig ellendigen ter voedinge overbleef. Eindelijk kwam men tot meer bedaard overleg. De schrikkelijke toestand was blijkbaar. Al wat men van de scheepsinstrumenten bezat, bestond in twee kompassen en éénen oktant, maar geen boek, noch kaart, om den koers te rigten. De zee loeide geweldig, en tot

{==332==} {>>pagina-aanduiding<<}
redding van zevenentwintig personen had men slechts twee sloepen, waarvan de grootste niet meer dan twaalf konde bevatten, en nog zoodanig geplaatst was, dat zij elk oogenblik moest verpletterd worden door de van onderen door den brand verteerde masten, die telkens dreigden neder te storten. De andere boot was zoo klein, dat het geweld der golven haar gebruik volstrekt onmogelijk maakte.
Nu begon men te pompen, en begreep door de ten voorschijn komende vitriool weldra de oorzaak van den brand zonder vlam, van den zwavelreuk, en tevens van de spoedige onmagt, daaruit geboren.
Thans hield men raad. De Kapitein beweerde, dat het éénige redmiddel, bij den drang des gevaars, gelegen ware in het bereiken van het woeste Eiland Trinité (op 20o 30′ Br. 30o 30′ L.), ofschoon nog wel op honderd mijlen afstands, om vandaar, zoo mogelijk, op het Eiland Ascension, of wel naar Rio Janeiro, voort te zeilen, al naar gelange het schrikkelijk element zoude gedoogen, welk den ongelukkigen onder de voeten woelde, en welks geweld zij niet eens konden berekenen. Zijn raad werd eenparig aangenomen.
Eerst om middernacht van den 8sten Aug. ontdekte men Trinité. Men laveerde tot op den morgen. De oogenschijnlijke zekerheid, om op de naakte rotsen, welke men voor zich had, ellendig om te komen, en de wensch om schip en lading te redden, bragten het besluit te weeg, om naar Ascensions Eiland voort te streven. Op denzelfden morgen, ten elf ure, omtrent veertien mijlen westwaarts van la Trinité, bespeurde men, dat het hout, waaraan het takelwerk van het achterste bakboord vast is, in vollen gloed was, en dat de rook uit de berkhouten omhoog steeg.
Deze vreesselijke ontdekking verspreidde eenen algemeenen schrik. Eindelijk wendde men, met oogmerk, om, ondanks den tegenwind, naar Trinité terug te stevenen. Door deze wending werd de meest beschadigde zijde van het schip hoog boven het water geheven. Dit nadeel poogde men te matigen, door de rookende deelen met natte matrassen te dekken, en den buitenkant des vaartuigs onophoudelijk te begieten. Met wind en golven kampende, schokte de Brik zeer hevig. De masten, van onderen door het vuur verteerd, dreigden elk oogenblik het verdek door hunnen val te verbrijzelen, waardoor alsdan, bij het doordringen der

{==333==} {>>pagina-aanduiding<<}
lucht, een algemeene brand zoude ontstaan zijn. Het vastbinden met touwen was het éénige hulpmiddel. In dezen toestand zag men, des nachts, van den 9den tot den 10den Augustus, la Trinité voor de tweede maal. In den vroegen morgen gingen de Officieren uit, om alle de bogten der westelijke kust te verkennen. Geenen ankergrond ontdekkende, besloten zij, het anker ver van den oever te laten vallen. Het scheepsruim niet durvende openen, om allen toegang der lucht te verhinderen, en het aldaar bewaarde touwwerk door de hitte waarschijnlijk reeds verteerd zijnde, maakte men in aller ijl een ankertouw, door het ineenvlechten der sterkste zeilen, die nog voorhanden waren. Het anker werd geworpen; doch het touw, in weinige oogenblikken, door de scherpe rotsen doorgeknaagd. De Kapitein, het schip thans onvermijdelijk verloren achtende, zond nu den Timmerman, om de beschadigde deelen van buiten te onderzoeken. Zijn berigt luidde, dat het scheepswand, van vier duimen dikte, tot op drie lijnen verteerd was, en dat de naden van het schip open waren en de rook daardoor drong; gelijk dan ook een ieder zich van de waarheid dezes berigts konde overtuigen.
Hierop besloot men, het schip in de baai te laten stranden, ten einde eenige levensmiddelen te kunnen redden. Op den 10den, 's namiddags ten vier ure, dreef het aan den oever, legde zich op bakboords zijde, en wanneer het water, des avonds ten tien ure, tusschendeks indrong, was men zeker, dat de brand gebluscht ware.
Alzoo hadden deze menschen den vreesselijken strijd tusschen twee elementen drieënzeventig uren doorgestaan. Het gevoel der reddinge bragt in den beginne eene dronkerschap van vreugde te weeg. Van tijd tot tijd, echter, maakte het gezigt der naakte rots, voor welke zij lagen, en van de geheel onvruchtbare woestenij, welke dezelve omgaf, hen oplettende op hunnen nieuwen toestand, waarin honger en naaktheid hun op nieuw den dood dreigden.
Op den 11den hield men zich bezig met het vervaardigen van eene boot, ten einde de weinige levensmiddelen, die nog te bekomen waren, aan land te bergen. In den nacht tusschen den 12den en 13den stormde het hevig uit het zuidwesten. De golven gingen zoo hoog, dat voor de dertien personen, die zich op het wrak bevonden, niets anders over-
{==334==} {>>pagina-aanduiding<<}
schoot, dan zich in de sloep te werpen en zeewaarts te sturen. Een vaatje gezouten boter, dat men opvischte, nadat het schip geborsten was, was hun éénig voedsel. Dit barsten van het schip geschiedde denzelfden nacht ten drie ure. Lading en levensmiddelen, in de hooge zee uitgeworpen, werden in den afgrond verslonden.
Wanneer de veertien schipbreukelingen aan land niets meer ontwaarden van de sloep, welke zee had moeten kiezen, dwaalden zij treurig langs den oever, vreezende de lijken hunner reisgenooten door de golven aan strand te zien spoelen. De zee, echter, op den 15den bedarende, ontdekten zij hen, en konden hun eenige levensmiddelen toeschikken. De dertien zich in de sloep bevindende personen hadden al dien tijd van het vaatje met vitriool bezwangerde boter geleefd. Op den 20sten ging de Kapitein met eenige Officieren, ondanks de hooge zee, wederom in de boot, met oogmerk, om te Rio Janeiro, en dus op eenen afstand van 240 mijlen, hulp voor zijne reisgenooten te zoeken. Negentien menschen, zonder levensmiddelen, en nagenoeg zonder uitzigt om die te bekomen, bleven op het Eiland. Kruid ontbrak hun: dit hadden zij, bij den eersten schrik van den brand, over boord geworpen. De vaardigsten klauterden op de hoogste rotspunten, om aldaar eene geit te vangen, welke men alsdan naar beneden wierp. Één verkeerde tred, echter, moest henzelven in den afgrond nederstorten. Door deze gewaagde proeven alleen konde men zich van mondbehoeften armelijk voorzien.
Op den 24sten ontdekte men een schip. Men deed seinen, zoo goed men konde; maar het zeilde voort. Vier man sprongen in de kleine boot, en roeiden hetzelve na. Kort daarna kwamen zij terug met eenen brief van den Kapitein, belovende, de schipbreukelingen aan boord van de Mary Elise uit Salem (Massachuset) te zullen nemen, met bijvoeging, dat hij, hoe zeer naar Sumatra zei ende, echter te hunnen behoeve eenen zijdelingschen koers zoude nemen, om hen naar de Kaap de goede Hoop te brengen. Dit edel gedrag van Kapitein beadle, met zijne zorgvuldige oplettendheid voor hen, gedurende de drie weken, dat zij bij hem aan boord waren, droeg niet weinig bij, om het lijden dier ongelukkigen te verminderen.
De sloep, waarin de overige schipbreukelingen naar Rio Ja-
{==335==} {>>pagina-aanduiding<<}
neiro gezeild waren, kwam aldaar op den 31sten Augustus. De Portugesche Gouverneur liet terstond een vaartuig, dat in de haven lag, uitloopen, om de overige ongelukkigen van la Trinité af te halen. Hetzelve kwam aldaar eerst op den 27sten September; doch vond, natuurlijkerwijze, niets anders, dan het overschot der verlatene woningen. Een brief, echter, in eene derzelven achtergelaten, deelde het berigt mede wegens den edelmoedigen Amerikaanschen Kapitein, die de ellendigen naar de Kaap de goede Hoop overvoerde.




Belangrijke (*) stelling, onlangs te Groningen verdedigd.

Op den 14 Maart 1818 heeft de Heer u.h. wielinga huber, Candidaat in de Regten, onder voorzitting van den Hoogleeraar c.a. van enschut, eenige Theses in het openbaar verdedigd, waarvan de eerste dus luidt:
‘Injusta in Belgio foret lex, plurimorum odium probabiliter post se trahitura, qua vel soli Principi jus venandi reservaretur et subditis omnibus interdiceretur ne eodem jure uterentur, vel certo tantum ordini vel etiam quibusdam tantum idem illud permitteretur. Omni praeterea juris effectu lex sponte esset destituta, quippe pugnans cum legis fundamentalis articulo 167. “Ieder Ingezeten wordt gehandhaafd bij het vreedzaam bezit en genot zijner Eigendommen. Niemand kan van eenig gedeelte derzelve worden ontzet, dan ten algemeenen nutte, in de gevallen en op de wijze, bij de wet te bepalen, en tegen behoorlijke schadeloosstelling.” Tantum vero abest ut ex jure quodam regali, quod quondam Principi concessum fuisse dicunt, talem legem defendas, ut sic potius injustum praeceptum ex injusto principio derives, adeoque injuriam injuria cumules, non solum imperium sed et dominium Principi tribuendo: quod hac nostra aetate ipsius Principis rationibus et civium commodis obest, non prodest.’





{==336==} {>>pagina-aanduiding<<}

Napoleon en Wieland.

(Uit gruber's Schildering van wieland's Leven.)

Op het Congres te Erfurt, in October 1808, waarop napoleon, Keizer alexander, en eene menigte Koningen en Vorsten tegenwoordig waren, en de Koningmaker der negentiende Eeuw zich beroemde, in den Schouwburg een' bak vol Koningen geplaatst te hebben, wenschte ook wieland den buitengemeenen man in de tooneelvertooning (De Dood van Cesar) te zien. Hij had, namelijk, reeds in 1798, gezegd, dat het éénige middel, om Frankrijk te redden, bestond in het benoemen van eenen Dictator, en wel met name buonaparte. Dit deed de Prins-Primaat (dalberg) den Keizer opmerken; en dus ontmoetten deze en de 75 jarige Dichter elkander in den wensch van een mondgesprek. Op napoleon's bevel werd nog des avonds ten half elf het rijtuig van het Hof om wieland gezonden. Hij verscheen, en het gesprek duurde anderhalf uur. Wieland verzekert, dat hij nooit eenvoudiger, bedaarder, noch zachter menschenkind gezien heeft, dan - den beul van enghien, pichegru en palm! Geheel als zijns gelijken behandelde hij wieland; tot dat deze eindelijk om zijn afscheid verzocht, daar het staan hem te moeijelijk viel. Allez donc, zeide buonaparte toen vriendelijk, allez, bon soir!
Julius cesar was eerst de inhoud des gespreks, waartoe het vertoonde stuk gereede aanleiding gaf. Napoleon verklaarde hem voor een der grootste verstanden in de Geschiedenis; ja, hij zou de grootste van allen geweest zijn, zoo hij niet ééne onvergeeflijke fout had begaan. En die wilt gij weten? vervolgde hij: Dat hij zijne moordenaars, die hij kende, niet van kant liet maken. - Gij (dacht wieland hierbij) zoudt u aan die zonde niet schuldig maken!
Nu kwam het gesprek op de Romeinen in 't algemeen, op hunne krijgs- en staatkunde, en gevoel voor het grootsche, die de Keizer genoegzaam onbepaald prees, maar zoo veel te slechter sprak van de Grieken, en van de eeuwige twisten hunner Republiekjes om ellendigheden. Toen de Dichter van hunne kunst en letterkunde sprak, zeide napoleon: Het kwam

{==337==} {>>pagina-aanduiding<<}
toch alles op gekijf neêr! - Van homerus sprak hij met lof, doch gaf de voorkeur aan ossian. In de poëzij erkende hij over 't algemeen slechts ééne soort voor goed, het sterke, verhevene, treffende; de andere soort, meende hij, maakte slap en weekhartig. Ariosto en allen, die naar hem geleken, kwamen er zeer slecht af; men kon duidelijk zien, dat hij geen hart bezat, en somtijds geheel uit metaal gegoten scheen. Wieland verstoutte zich daarop te vragen: waarom hij den in Frankrijk weder ingevoerden Godsdienst niet een weinig meer naar den geest en de behoeften des tijds had geschikt? - Ja, hernam napoleon grimlagchend, voor Wijsgeeren is die ook niet gemaakt: want Wijsgeeren gelooven noch aan mij noch aan mijnen eerdienst, en lieden, die daaraan gelooven, kan men geene wonderen genoeg doen en laten. Wanneer ik eens eenen Godsdienst voor Wijsgeeren stichten kon, die zou er zeker anders uitzien! - In het vervolg des gespreks gaf de Keizer te kennen, dat hij zelfs aan het bestaan van christus, als historisch persoon, twijfelde.
Zie daar den nieuwen cyrus, door de tiberius-knechten onzer dagen zoo hemelhoog, als Hersteller van den Godsdienst, geprezen!

Treffend woord.

Frederik de Zegepralende, Paltsgraaf en Keurvorst, gaf den Vorsten, die hij gevangen had gemaakt, te Heidelberg een gastmaal zonder brood. Toen zij brood verlangden, antwoordde hij hun: ‘Gij hebt de akkers verwoest, de molens verbrand, en den landman bedorven; ik heb geen brood. Gij moet leeren, wat het zij, zonder brood te zijn!’




Zonsondergang.


Daar zinkt zij statig neêr en spoedt zich naar de kimmen, 
En schept het lieflijk avondrood: 
Daar zinkt zij, die, in 't Oost, den jongen dag deed klimmen, 
En hem de hemelbaan ontsloot; 

{==338==} {>>pagina-aanduiding<<}

Die, op haar schitt'rend spoor, met onbezweken luister, 
Het Zuiden tooide met haar pracht: 
Daar zinkt ze in 't Westen neêr; des hemels trans wordt duister, 
En spelt het nad'ren van den nacht. 
 
o Zon! wie kan, naar eisch, 't geluk, den zegen malen, 
Dien gij aan heel de wereld biedt? 
Uw komst wekt vruchtbaarheid, en waar uw glansen pralen, 
Weêrhoudt Natuur haar schatten niet. 
Waar gij, o Zon! verschijnt, juicht u de schepping tegen, 
En 't aardrijk pronkt met jeugdig schoon; 
Dan zijt gij als een God, die enkel heil en zegen 
Het menschdom toestraalt van zijn' troon. 
 
Neen, Quitoos vreedzaam kroost! nooit zal mijn hart u doemen, 
Als gij der Zonne uw tempels bouwt, 
Haar' eerdienst statig viert, en haar een God durft noemen, 
Dien ge als de bron des lichts aanschouwt. 
Neen, broeders! 'k doem u niet: had eenmaal, in uw midden, 
Mij de eerste levensvonk bezield, 
Ik volgde uw voorbeeld na; ik zou met u aanbidden; 
Ik lag met u ter neêr geknield. 
 
Daal neder, grootsche Zon! en spoed u naar de kimmen, 
Waar 't ander halfrond op u wacht; 
Hier klinkt u 't afscheid toe - dáár wordt uw statig klimmen 
Het vrolijk welkomlied gebragt: 
Daal neder; dat de glans, die afstraalt van uw' wagen, 
Het verstgelegen strand beschijn'; 
Dat, waar uw blijde komst het vrolijk licht doe dagen, 
Het duister van den nacht verdwijn'! 
 
Maar ach! zal overal, voor u, het welkom klinken, 
o Zon! waar gij uw stralen schlet? 
Of zal, ook dáár, uw licht in duizend tranen blinken, 
De tolken van het bang verdriet? - 
De slaaf, die, in zijn boei, met vreugd uw beeld zag dalen, 
Staart uw herrijzen aan met smart, 
En 't rollend morgenlied van duizend boschkoralen 
Wordt treurtoon voor zijn lijdend hart. 

{==339==} {>>pagina-aanduiding<<}

Geheel de schepping juicht den morgen vrolijk tegen; 
Natuur begroet hem met een' lach; 
De mensch, tot slaaf gedoemd, vloekt in zijn hart dien zegen, 
Verwenscht het worden van den dag: 
De nacht deed zachten troost hem in den boezem wellen, 
En bragt hem rust en laafnis aan; 
De morgenstond genaakt, hij voelt zijn boeijen knellen, 
En ziet zijn beulen voor zich staan. 
 
Mijn God! wanneer zal eens de schoone dag genaken, 
Wanneer verschijnt de blijde tijd, 
Die elke keten breekt en elke boei zal slaken, 
Waaronder 't menschdom zucht en lijdt? 
Dan, dan weêrgalmt alom, waar vrije scheps'len wonen, 
Zoo ver ge, o Zon! uw stralen spreidt, 
Bij d' eersten morgengloor, op hooggestemde toonen, 
Het lied der vreugde en dankbaarheid. 
 
Ge ontwijkt mijn oog, o Zon! en aan de hemeltinnen 
Blinkt reeds het statig licht der Maan: 
De Starren volgen haar, als trouwe gezellinnen, 
Die vriendlijk aan haar zijde staan. 
Nog ééns aanschouw ik u, o bron van licht voor de aarde! 
Met stillen luister zinkt gij neêr: 
Nog eenmaal - gij verdwijnt - de plek, waarop ik staarde, 
Toont mij uw majesteit niet meer. 
 
Ik zoek u, maar vergeefs; gij zijt voor mij verdwenen; 
Uw schitt'rend vuur is uitgebluscht; 
't Bestaat voor mij niet meer; de dag heeft uitgeschenen, 
En de avond brengt het zoet der rust: 
De stilte keert in 't woud, en veld en akker zwijgen; 
Het werk des landmans is volbragt: 
Slechts Filomela's zang weêrgalmt, in 't loof der twijgen, 
Het statig loflied van den nacht. 
 
De dag is dan voorbij, met al zijn moeite en zorgen; 
Hij is naar d'eindpaal heêngespoed. 
Maar keert hij ook voor u, die d'ingang van den morgen 
Op 't veege doodbed hebt begroet? 
Voor 't laatst zaagt gij dan nu de Zon in 't Westen zinken, 
En, stervend, legt gij 't hoofd ter neêr: 
Op morgen moge, in 't Oost, de held're dagtoorts blinken, 
Gewis, zij blinkt voor u niet meer! 
 
o Zon! gij zijt het beeld, de spiegel van ons leven, 
In 't wiss'lend op- en ondergaan: 
Wij streven ook, als gij, op 't pad ons voorgeschreven, 
En nad'ren ééns het eind der baau: 

{==340==} {>>pagina-aanduiding<<}

De morgen van 't bestaan is heerlijk en vol luister; 
De middag helder in 't verschiet; 
Nu nadert de avondstond; de levensweg wordt duister, 
En al, wat stof is, keert tot niet. 
 
Maar, even als de Zon, die neêrzonk aan de kimmen, 
Op morgen heerlijk weêr verschijnt, 
Zoo zal, voor u, o mensch! een blijde morgen glimmen, 
Een dag, wiens luister nooit verdwijnt. 
Wél hem, wiens ed'le ziel, vermoeid aan 't stof te kleven, 
De bange vrees des doods veracht; 
Die, daalt voor hem de zon van dit vergank'lijk leven, 
Een duurzaam, eeuwig heil verwacht! 
 
w.h. warnsinck, bsz. 


Bij het gezigt van de piek van teneriffe, omtrent acht mijlen ten westen van ons, in den morgen.


Naauw verft de dageraad met purper de ochtendkimmen, 
En reeds zie 'k in het west de zon van verre glimmen, 
Terwijl de schemering nog heerscht op d'oceaan. 
Betooverend gezigt! - Hoe zacht de zonnestralen 
Daar, van de onmeetbre Piek van Teneriffe, dalen, 
Terwijl de fiere kruin in al hun gloed blijft staan! 
 
Nu rijst de gouden zon - op ééns verdwijnt het duister. 
Mijn opgetogen geest bezwijkt bij zoo veel luister, 
Natuur! als gij zoo grootsch hier voor mijn oog verspreidt. 
Ik staar op d'oceaan, op gindsche groene dreven, 
Dan op dien bergtop, ver, ver boven 't zwerk verheven, 
En kniel met diep ontzag voor zoo veel majesteit. 
 
Te klein voor 't grootsch tooneel, dat al mijn kracht blijft boeijen, 
Voel ik mijn hart voor u van stille aanbidding gloeijen, 
o Schepper der Natuur, die alles leven doet! 
Voor U is 't groote als 't klein'; - de zee, dit berggevaarte, 
Wat zijn zij in uw oog? Een stip, van de eigen zwaarte 
Als 't onbemerkte stof, dat opstuift voor mijn' voet! 
 
o Gij, Almagtige! wiens wenk de wereldbollen 
Door 't ongemeten ruim des hemels voort doet rollen 
En in hun loopkreits boeit aan 't voorgeschreven perk - 
Oneindig Wezen! - niets, niets kan uw magt beseffen; 
Maar de aardworm uit het stof durft zich tot U verheffen, 
En staamlend juicht hij: God! ook ik, ik ben uw werk! 
 
T. 







{==341==} {>>pagina-aanduiding<<}

Mengelwerk.

De kennisse gods uit de natuur. redevoering. Voorgelezen in de Maatschappij Felix Meritis, op den 5den Febr. 1818.

Door N. Swart.

Het is niet lang geleden, M.H., dat gij van dit spreekgestoelte een tafereel zaagt opgehangen van de twijfelarij der oude wijsgeeren (*). Gewis lachtet gij bij vele trekken uit die schilderij; maar gewis ook waren er andere, die u diep troffen, en, bij verder nadenken, welligt tot eene mate van verlegenheid en onrust voerden. Wat zoude het dan zijn, wanneer ik u die zelfde leer voordroeg, gelijk zij in later tijd beschaafd, volmaakt en tot eene fijnte gesponnen is, waarvoor het oog schemert, en het geheele hoofd aan het draaijen geraakt? Ik zal dit niet beproeven, M.H., maar zegge slechts met een enkel woord, dat eigenlijk gezegde wetenschap voor ons, menschen, eeuwig onbereikbaar is; ja, dat Hij alleen, die alles heeft gemaakt, volkomen kent en weet. Of zijn niet uwe zintuigen de bron, uit welke gij alles put? En hoe dikwijls misleidt ons het eene of andere dezer zintuigen? Het is wel zoo, dat wij middelen in handen hebben, om deze bekende misleidingen te voorkomen. De natuur gaf ons meer dan één zintuig, ten einde de aangifte van het eene door het andere te beproeven; zij gaf ons een redelijk oordeel, om die proeve op de regte wijze in het werk te stellen, en zelfs ons onderzoek nog verder uit te strek-
{==342==} {>>pagina-aanduiding<<}
ken. Maar, wat leert ons onze zinnelijke gewaarwording in het algemeen? Zij leert ons, door het gevoel, eene zekere aandoening, eene zekere verandering in onzen toestand kennen, zoo dikwijls wij eenig zigtbaar of onzigtbaar ligchaam aanraken. Zij geeft ons, in het gehoor, wederom eene andere gewaarwording, door den natuurkundigen aan de beweging der lucht toegekend, en desgelijks in gevoel opgelost. Zij leert ons eindelijk zien; doch ook dit is, bij onderzoek, gebleken niets anders dan gevoel te zijn, door de teruggekaatste lichtstralen veroorzaakt, die een naauwkeurig beeld van elk ligchaam op het gevoelige netvlies in ons oog beschrijven. Het is dus,
eigenlijk, in uzelven alleen, dat gij iets opmerkt en waarneemt. Of zekere dingen, die buiten u bestaan, daarvan de oorzaak zijn, is eene loutere vooronderstelling. En wanneer deze vooronderstelling al mogt doorgaan, dan weet gij nog niet, of dezelfde uitwendige zaken op alle menschen of alle wezens die zelfde uitwerking doen, dan of het enkel van uwe bewerktuiging afhangt, dat een steen niet als een boom, als een toon uit het muzijkinstrument, als een geheel onbekend iets aan u voorkome. De hooge en stellige toon, derhalve, waarop vele wijsgeeren gesproken hebben, voegt niet aan den mensch. Wij weten, ja, dat onze zintuigen, indien zij slechts gezond zijn en wél gebruikt worden, met elkander overeenstemmen; wij weten, dat zij voor ons veilige gidsen zijn bij onzen handel en wandel in dit leven; wij weten, dat zij eene stoffe ter bearbeiding aan ons verstand leveren, die den mensch tot een gelukkig, verwonderlijk en heerlijk wezen kan vormen. Doch, wat verder van de zaak zij, waarin het wezen der dingen besta, of wij ons het heelal naar deszelfs inwendige eigenschappen, of slechts op onze wijze, als door eene gekleurde middenstof, voorstellen, dit weet Hij alleen, die zijn maaksel kent, en die oor noch oog behoeft om hetzelve volkomenlijk te doorzien.
Maar, moet ons dit dan tot eene geheele onzekerheid

{==343==} {>>pagina-aanduiding<<}
voeren omtrent alles, wat buiten het bereik onzer zinnen ligt? Is het uitgemaakt, dat wij mistasten, wanneer wij onze ondervinding in deze wereld toepassen op eene andere? Met één woord, moet deze beschouwing van den mensch, deze erkentenis zijner onwetenheid tot ongeloof voeren omtrent de hoogste belangen van onzen geest? Dit, M.H., ontkennen wij op de stelligste wijze. Ja, het is ons voornemen, niet slechts deze ontkentenis, op onderscheidene gronden, te staven, maar zelfs te doen zien, dat de inrigting der zigtbare natuur ons opleidt tot den onzienlijken God. Gunt mij hierbij uwe aandacht, T.: want het drooge en moeijelijke, tot hiertoe in onze stof gevonden, zal met den tijd tot het duidelijkste en aanminnigste overgaan; en wij vleijen ons, u, nu en dan ten minste, op zaken te zullen doen merken, die geenszins algemeen bekend en gemeenzaam mogen heeten.
Indien wij eenmaal het woord in zijne gewone beteekenis willen nemen, en van wetenschap spreken, zoo verre die voor ons, menschen, mogelijk is, dan weten wij gewisselijk veel meer, dan wij met onze eigene zinnen hebben waargenomen. Ik spreek niet van hetgeen wij geloo en, ter goeder trouwe van een' ander' overnemen. Neen; wij zijn van eene menigte zaken, die wij niet gezien hebben, noch kunnen zien, even zoo zeker, als van hetgeen voor oogen is. Wat altijd wederkeert, onder allerlei afwisselingen en omstandigheden wederkeert, dat verwachten wij ook voor het vervolg; wat duizenden betuigen gezien te hebben, zonder dat er afspraak, gemeenschappelijk gebrek aan waarneming of aanleidelijkheid tot bedrog in de zaak zelve besta, dat nemen wij als ontwijfelbaar aan; wat in een aantal, ja in alle bekende eigenschappen aan eenig ander voorwerp gelijk is, dat maken wij staat, dat in meerdere, onbekende, zich op dezelfde wijze zal vertoonen. Bij voorbeeld: wij rekenen morgen op het licht van den dag; wij twijfelen niet, of er eene stad Batavia aanwezig zij; en wij zouden gewisselijk voor de wreedheid

{==344==} {>>pagina-aanduiding<<}
van den tijger vreezen, indien wij zijne gedaante, kleur en houding bij eenig dier in zijn vaderland ontdekten. Tot het verzamelen dezer kennis komen ons het geheugen, de opmerkzaamheid en vergelijking, met vele andere eigenschappen en kunstmiddelen, te hulp. Aldus ontdekken wij ook eenen zekeren invloed en afhankelijkheid der dingen op en van elkander; niet slechts wat betreft derzelver aanwezigheid in het algemeen, als eene opeenstapeling in den tijd en in de ruimte, volgens welke de Indiaansche filozofen zeiden, dat de aarde op eenen grooten olifant rustte, en deze weer op eenen anderen tot in het oneindige, of zoo als elk onzer geboren is uit zijne ouders, en die weer uit de hunnen; maar de grond der hoedanigheid van eene zaak, harer bijzondere eigenschappen en betrekkingen, is op dezelfde wijze, en wel voornamelijk, ergens buiten haar te zoeken. Zoo onderscheiden wij, zonder eenige moeite, het werk eens menschen van dat eens diers, het werk met opzet en beleid volbragt van de loutere vrucht des toevals. In enkele gevallen mogen wij hieromtrent al twijfelen, in negen-en-negentig van de honderd voorbeelden is alle onzekerheid buitengesloten.
Maar, mogen wij, hetgeen we te dezen opzigte ontdekt hebben, ook toepassen op de werken der natuur? Mogen wij dezelven vergelijken met het werk des toevals, met het werk des dierlijken instincts, en eindelijk met dat van menschelijk beleid? Mogen wij zeggen: die natuur, aan welke alles wordt toegekend, is geen blind lot, want het werpt de bouwstoffen niet slechts daarheen, maar vormt ze, overal, tot een wél zamenhangend geheel; die natuur is geen bekrompen instinct, want de allergrootste afwisseling en verscheidenheid heerschen in hare gewrochten; die natuur heeft geene overeenkomst dan met den mensch, zich een zeker doel stellende, en middelen uitkiezende, om dat te bereiken; maar zij is veel magtiger, veel wijzer, veel grooter dan de mensch? Mogen wij zulke besluiten trekken, M.H., en die daarna al meer en meer zuiveren en verhef-
{==345==} {>>pagina-aanduiding<<}
fen; of begeven wij ons op deze wijze te verre van onzen grond? Columbus paste zijne kennis der afzonderlijke ligchamen toe op het evenwigt der gansche aarde; ging daarop af, om eene nieuwe wereld te zoeken, en bedroog zich niet. Newton leerde uit eenen vallenden appel het gansche hemelstelsel verklaren. Ja, hij wees de plaatse aan, waar zich nog eene planeet tusschen de overigen moest bevinden; en naauwelijks waren de verrekijkers tot genoegzame volkomenheid gebragt, of men zag ze dadelijk aan den hemel pralen. Waar zijn dan de grenzen? Waar moet ik ophouden, mijne verzamelde kennis, mijne billijke gevolgtrekking toe te passen? Ik erken, dit niet in te zien. - Dat ik, slechts in den tijd van oorzaak tot oorzaak opklimmende, ergens moet stilstaan, ergens een' eersten grond moet aannemen, om niet met den gymnosophist in eene ongerijmdheid te vervallen, - dit moge, ja, de schuld mijner zwakheid zijn, die geene eeuwigheid, geene oneindigheid kan denken. Maar ik vraag niet naar het eerste, ik vraag naar elk kunststuk der natuur: want, zoo gij mij antwoordt, dat
deze fraaije bloem door genen struik, deze schoone knaap door die man en vrouw werd voortgebragt, zoo zult gij toch beider verwonderlijken vorm wel niet aan hun vernuft, aan hunnen wil en bedoeling toeschrijven. Neen: zij waren daarbij slechts middelen in de hand der natuur, slechts vormen, waarin zij hare stof verkoos te gieten.
De man, die zich bij onzen leeftijd grooten naam verworven heeft door zijne beperking van 's menschen al te stoute vlugt in bovenzinnelijke streken, betuigt nogtans zekeren eerbied voor dit bewijs van Gods bestaan. Alleenlijk beweert hij, dat het geene schepping en almagt, maar slechts eene zekere schikking en gebied over de bestaande stof, geene eenheid, geene volmaakte wijsheid, en in het bijzonder geene heiligheid des Opperwezens zou kunnen bewijzen. Maar de leerlingen van dezen zelfden man doen ons de stof beschouwen, als bestaande uit twee grondkrachten, van welke die

{==346==} {>>pagina-aanduiding<<}
der aantrekking ééne is; en deze aantrekking houdt de wereldbollen bijeen, doet onze aarde om de zon wentelen, ziet zich in de chemische verwantschappen, ja in den groei der bewerktuigde ligchamen, volgens die zelfde wijsgeeren (*), alleenlijk gewijzigd, en is zeker de grondslag van al het goede bijkans, dat natuur en kunst verschaffen mogen. Waar dan toch het werk der Goden moet geacht worden te beginnen? Vóór dat de bewuste kracht bestond? Maar toen bestond er ook geene stof. Naderhand derhalve? Maar dan blijft het voornaamste onverklaard, - dan staren wij de eeuwige stof aan als een gewrocht... neen, als eene Godheid, die onze eerste en hoogste hulde waardig is. Kiezen wij echter den veel eenvoudiger weg, om stof en vorm uit dezelfde bron af te leiden, dan zal het zeker aan geene bewijzen voor de eenheid van het hoogste wezen, in de eenheid van het geschapene, ontbreken; dan zal ook niet ligt iemand grootere magt van zijnen God verlangen, dan aarde en hemel verkondigen; dan opent zich, in het bijzonder, een boek der wijsheid voor onze oogen, tot in eeuwigheid naauwelijks uit te lezen; dan straalt het licht zijner weldadigheid overal door; en te vooronderstellen, dat zulk een wezen niet heilig ware, zou hetzelfde zijn, als hem de gebreken van zijn schepsel, den mensch, geven, en hem deszelfs deugden onthouden. Wie hoorde ooit, dat het maaksel voortreffelijker was dan de maker?
Doch, het is lang genoeg vertoefd op deze donkere slingerpaden. Verheffen wij thans den blik, om te lezen in het geopende boek! De natuur zelve verkondige haren Heer, en gunne mij, haar onbeduidend voortbrengsel, slechts de eere, haar zwakke tolk bij u te zijn. De beperktheid van onzen tijd laat, in het bij-
{==347==} {>>pagina-aanduiding<<}
zonder, niet meer toe, dan enkele trekken uit hare groote schilderij aan te wijzen. Beschouwt ze met deelneming, en toegevendheid voor mij!
Beginnen wij met den aardbol zelven. Hij bevat de kiem der vruchtbaarheid, maar die niet kan ontluiken zonder warmte. Daarom plaatste hem de natuur in de nabijheid der zon. Doch hare stralen kunnen het gansche ligchaam niet doordringen; terstond wentelt het zich om zijne as, en stelt elke zijde, beurtelings, aan de koestering bloot. Nu nog is het maar een enkele ring van licht en warmte, die om den klomp wordt getrokken, en alwat naar de draaipunten of polen ligt, ontvangt flaauwe, ja geene stralen. ‘Snel voort, om de zon,’ gebiedt de natuur, ‘maar in eene andere rigting!’ en het afwisselend saizoen brengt elk deel zijne mate van warmte aan, zonder nogtans de rijke verscheidenheid van luchtgestel ganschelijk weg te nemen.
Thans is aan ééne behoefte voldaan; licht en warmte omstroomen de woonplaats, in welke plant en dier moeten voortkomen en leven. Maar, de drooge grond is daartoe geheel ongeschikt. Dezelve moet in alle zijne deelen met water matiglijk doortrokken, met vocht evenrediglijk besproeid worden. Tot dit einde is de oceaan bestemd, die verre het grootste deel van onze aarde beslaat; tot dit einde lost zich de vloeibare stof, bij de minste warmte, in dampen op, en wordt door de winden weggevoerd, om straks weer dropswijze te stollen en in milden regen neêr te dalen, of zich vast te hechten aan de gebergten, en onuitputbare stroomen langs alle deelen der aarde uit te gieten.
Nu ontwikkelen zich planten en dieren, elk uit hunne zaden. Een heerlijk groen versiert, een vrolijk leven vervult heuvelen en dalen. Maar geen van hen kan bestaan zonder het voedsel der lucht, zonder de reiniging en verkoeling, door haren stroom gedurig aangebragt. Welaan! ook deze dienst ontstaat geen oogenblik: de fijnheid dezer stof dringt tot alles door; hare

{==348==} {>>pagina-aanduiding<<}
veerkracht, naarmate van meer- of minder warmte telkens uitgezet en ingekrompen, brengt gestadige beweging en vern euwing voort; en wat het dier bij de ademhaling verteert, dat herstelt de plant, wat de plant voor zich bedorven heeft, dat geeft hem het dier zuiver terug.
Ik behoef slechts wenken, T., om u op alle deze voorregten aandachtig te maken. - Nu eerst is onze woonstede volkomen toebereid; en wie is hij, die geene zorgvuldige oplettendheid, geen wijs beleid in deze gansche inrigting ziet, opdat alles leve en zich verheuge? Zie, hoe het dartelt en spelemeit, langs de velden, in de stroomen, door de lucht! Zie, hoe duizenderlei gestalte, duizenderlei beweging, duizenderlei wijze van bestaan zich spiegelt in uw oog! hoe worden, groeijen, voortbrengen de gedaante der aarde telkens vernieuwt, en het eene het andere tot spijs, tot schuilplaats en kleed verstrekt! Maar, hoe ontstaat, hoe wordt dit alles? hoe leeft en werkt dit alles? Is het daartoe genoeg, dat de zon straalt, dat de regen dropt? Is dit genoeg, om dat alles te verklaren; gelijk de ongeoefende geene andere reden vraagt, wanneer hij het gras uit de aarde ziet voortschieten?
Let, bidde ik u, T., op den mensch, zijne opgerigte gestalte, zijne gemakkelijke, snelle en duizendvoudige beweging, zijne kunst en zijne taal! Zou niet de beeldhouwer vele oplettendheid en wetenschap behoeven, om zijn voortbrengsel slechts te doen staan op den smallen grondslag? Zou hij niet grootelijks bewonderd worden, wanneer eene moeijelijke houding den worstelaar, den zwaardvechter, of drager van eenigen last, toch niet deed ter aarde storten? En wij staan met gemak, en wij buigen ons gedurig, en wij veranderen van stand en plaats met eene snelheid, waarop naauwelijks oog te houden is. Hebt gij ooit gelet op de vlugge vingeren van den toonkunstenaar? Denkt gij er aan, hoe velerlei klanken ik dit oogenblik met onnagaanbaren spoed laat op elkander volgen, die elk eenen anderen stand der

{==349==} {>>pagina-aanduiding<<}
spraakwerktuigen vereischen? Dit alles is enkel het gevolg onzer kunstige inrigting. Dit alles berust op evenredigheid, op geschikte zamenstelling, op beleid van den maker. De stof zelve, door hem hiertoe gebezigd, doet weinig of niets ter zake. De ontleedkundige geeft u reden van elk vermogen, gelijk de werktuigkundige van eenig menschelijk gewrocht. Het beengestel, in vele stukken verdeeld, in allerlei vorm gegoten, op menige wijze, met meerdere of mindere vastheid, te zaam gehecht; de spieren, die alles verbinden, alles omkleeden, en te gelijk, door zamentrekking of inkrimping harer vezelen, elke vereischte beweging voortbrengen; de zenuwen, die, door het gansche ligchaam verspreid, op den eersten wenk der ziel, de noodige prikkeling hiertoe in het werk stellen, - alles heeft juist die gedaante, die plaats en die hulpe ontvangen, welke het bedoelde einde alleen kon bereiken.
Wij zouden veel te uitvoerig worden, wilden wij u dit bij de stukken aanwijzen. Gij weet, dat zelfs de allerfijnste en verhevenste werktuigen van ons ligchaam naar natuurkundige wetten te verklaren zijn. Het oog, dat de lichtstralen opvangt, het dikke vocht daarin, dat ze zamenperst, de gebroken ring, die verspreiding voorkomt, en het uitgespannen netvlies, waarop eindelijk het beeldje staat afgedrukt, zijn geene andere middelen, dan welke de kunstenaar bezigt, om dezelfde werking te verhoogen of te wijzigen.
Laat, daarentegen, ééne der noodige oplettendheden verzuimd, één deel veronachtzaamd, ééne geleding achtergelaten, één lid vergeten zijn, en hoe blijkbaar is het gebrek! hoe ongelukkig is vaak de mensch! hoe is het gansche schoone zamenstel in eene afzigtige gestalte verkeerd! ‘Niets smaakt mij,’ is de bittere klagte des zieken, die bijna geen ander leed behoeft, om, door vermagering, den dood tegen te snellen. De doove vreest alles, wat de natuur onveilig maakt, en mist bijna alles, wat leven en vreugde over dezelve verspreidt. De blinde zou zelfs niet kunnen blijven leven,

{==350==} {>>pagina-aanduiding<<}
maar welhaast uit de eeuwige schemering in den eeuwigen nacht wederkeeren, indien anderen hem, als 't ware, hunne oogen niet leenden.
Wie zou dan in dit alles geen beleid, geen verstand erkennen? Wie zou waarachtig en duurzaam kunnen twijfelen, dat een wijze maker dit alles zoo zamenstelde? Ja, wie, die de zaken eenigzins van nabij wil beschouwen, erkent daarin geen oneindig en volmaakt verstand?
Doch, laten wij verder gaan. Slaan wij het oog op de geheele verscheidenheid der schepselen, die aarde en zee vervullen. Allen bezitten zij, wat ze behoeven; allen zijn ze juist berekend voor de hoofdstof, de luchtstreek of woning, waartoe zij behooren; in allen stemt inborst en vermogen, het eene deel met het andere, volkomen overeen, en niets is nutteloos of vergeten.
Geen van allen behoefde des menschen kunstrijke hand, bij het gemis van zijnen schranderen geest. Tot eenen vasteren stand, veranderden daarom de armen, bij de viervoetige dieren, in een tweede paar beenen. Alleen de aap heeft, als 't ware, vier handen, ten einde zich vast te houden aan de takken, en tevens de schaalvrucht, van dezelve gelezen, zorgvuldig te openen. Bij de overigen komt een lange en beweegbare hals hieraan te gemoet, die bij de verhevensten als door een' opzettelijk aangebragten sterken hefboom wordt bewogen; terwijl de olifant, al te groot en zwaar van kop tot zulk eenen toestel, de tromp als een afzonderlijk werktuig ter aanvatting heeft ontvangen.
Nog treffender is deze vergoeding bij de vogelen, bestemd om de lucht te bewonen, om bosschen en beemden met leven en vreugde te vervullen, en der nature, op velerlei wijze, ten sieraad en dienst te zijn. Welk een kunststuk is elke veder, zoo ligt als verwarmend in het koele element! Welk een wonderbaar gewrocht is de gansche wiek, die zich met het grootste gemak uitbreidt, en weer te zamen trekt, om ten roeiriem te verstrekken; terwijl de staart de plaats van roer ver-
{==351==} {>>pagina-aanduiding<<}
vult! Is het den mensch, met zoo vele modellen voor oogen, nog wel ooit gelukt, deze vlugt eenigzins waardig na te bootsen? En dit is geene toevalligheid, geen uitsluitend bezit van middelen, welke de natuur alleen kan bezigen. De adelaar, hoe groot van omgang, verheft zich tot het hoogste zwerk. De zwaan, hoe log en zwaar, laat echter niet na te vliegen. De vledermuis, schoon geene veren bezittende, spant nogtans zijne zeilen uit, om zich op den adem des winds te doen dragen. De natuuronderzoeker beschouwt en beoordeelt den onderscheiden weg, hier naar vereisch der omstandigheden ingeslagen; en eenvoudige wijsheid, doelmatig gebruik van de krachten en wetten der ligchamen in het algemeen, is het éénige, wat hij ontdekt.
Ook de visch verdient onze aandacht. Hij kan alleen in het water leven. En zijn deksel zijn gladde schubben, die hem luttel tegenhouden; zijn vorm is meestal langwerpig en van achteren smal toeloopende, die bij ondervinding als de beste is gebleken om gemakkelijk en snel te vorderen; zijn middel ter beweging is de staart, door onze zeelieden zoo behendig nagebootst in het roeijen met eenen enkelen riem, het vaartuigje van achteren uitgestoken; terwijl de vinnen tevens het bestuur verligten, en tot onontbeerlijke middelen verstrekken, om het schepsel bij zijnen stand en voor omkanteling te bewaren.
Deze zijn slechts zeer algemeene omtrekken, M.H., der bekendste en in het oog loopendste zaken. De tijd verbiedt, in bijzonderheden te treden. Maar, wilt gij iets meer, let dan op, hoe gebit en maag, hoe middelen om voedsel te verwerven en te verteren overeenstemmen in de grazende koe en in den verscheurenden wolf. Ziet, hoe bij den vogel de poot geschikt is om op de boomen te staan, de bek, onder allerlei afwisseling, ingerigt, om graankorrels, insekten of grootere prooi te verslinden. Neemt in aanmerking, dat de visch noch ademen, noch behoorlijk zien en hooren kan in

{==352==} {>>pagina-aanduiding<<}
eene dunnere middenstof, dan hij bewoont. Denkt hierbij aan de eend en andere watervogels, met dikke veren warm gedekt, met een eigenaardig vernis tegen het doordringen des waters beveiligd, met vliezen tusschen de pooten voorzien, en met eene soort van zeef in den bek, om van de oppervlakte des waters te slobberen, of eenen langen hals, om de voorwerpen in de diepte op te sporen, opzettelijk toegerust. Het kuiken, zoo even uit de schaal gebroken, kent deze zijne vermogens, en begeeft zich, onder het angstig gewoel van de klokhen, die het toevallig heeft uitgebroed, in den killen en diepen stroom. Maakt u bekend met de tweeslachtigen, tot beiderlei leven bestemd; den zeehond, met digte, gladde haren bedekt, en inzonderheid verrijkt met eenen toestel aan het oog, dat het, door eene groote mate van zamenpersing en verlenging van het kristallen vocht, in beide hoofdstoffen even gemakkelijk ziet. Ziet het insektje niet voorbij, inzonderheid de tor, die hare uitgebreide vleugelen, noodig om zoo groot eene vracht te dragen, door middel van geledingen zamenplooit, en met eene harde schaal bedekt, om bij hare overige leefwijze, in het doorkruipen der engste paden, niet geschonden te worden. Veracht zelfs de spinnekop niet, die, zonder vleugelen van het gevleugelde moetende bestaan, hare draden uitschiet om ten ladder te verstrekken, en tot een net te zamen vlecht om hare prooi te bemagtigen. Of vertoeft bij het lieve honigbijtje, als van eene pomp voorzien, om het aangename vocht uit de bloem te halen, en met eenen angel gewapend, om haren schat, door zoo velen begeerd, dapper te verdedigen. Ja, ook de slak, die langs de muren kruipt, verdient uwe aandacht. Hoe zou zij, zonder het klevend vocht, haar door de natuur geschonken, kunnen komen tot haar doel? En de vergiftige adder, met haren lossen en doorboorden tand, door welken het daaronder gelegene venijn in de geopende wonde spuit, is alleropmerkelijkst om deze inrigting.
Doch, waar zou ik eindigen, aldus in bijzonderhe-
{==353==} {>>pagina-aanduiding<<}
den willende komen? Wij spraken nog met geen enkel woord van het plantenrijk; van dat heerlijk tapijt, dat kleed en sieraad, waarmede de aarde is getooid; van die duizend, duizend boomen, heesters, kruiden, die aan al de zinnen geurige offers bieden, aan al de kunsten en wetenschappen stof en leere opleveren, en aan bijna alle dieren tot voedsel of verkwikking, tot woonplaats of kleed verstrekken. De bestemming van alle dezen vordert, dat zij blijven op hunne plaats. Zij missen, daarom, de wonderbare middelen, door welke het dier zijne prooi vindt, opspoort, bespringt en toebereidt. Zij missen den mond, tot welken alles ingaat, de maag, die alles verteert, de long, die alles bereidt en herstelt door ingeademde lucht, en het hart, dat de voedzame stoffe des bloeds naar alle deelen van het ligchaam jaagt. En nogtans groeijen de planten als de dieren; en nogtans leven, voeden zij zich, en kunnen den frisschen luchtstroom geenszins missen. De wortels, die haar met duizend takken en draden in de aarde vasthechten, trekken uit de zelfstandigheid van den bodem zelven, en voeren, naar bekende natuurwetten, hooger en hooger op, wat tot voeding wordt vereischt. De heerlijke kruin, die zich dikwijls zoo fier in de lucht verheft, en allerlei nut met schoonheid paart, is als eene long, die het vereischte bestanddeel uit den ruischenden dampkring trekt. En welk eene verscheidenheid doet zich hier wederom aan ons voor, bij welke hetzelfde even volkomen wordt bereikt! De zwakke, maar uitgerekte heester breidt zich uit langs den grond, nu en dan weer wortelen schietende, om vastheid noch voedsel te missen; de klimop, de wijngaard en de peulvrucht hebben haakjes ontvangen, om zich aan sterkere voorwerpen te hechten; de hemelhooge, maar teffens dikke stam, uit welken de neger op de kust van Guinea zijne kanoos vervaardigt, schiet, tot zekere hoogte gekomen, zelf de stutten uit, die, naar beneden in den grond gehecht, hem
van allen kant omringen en steunen.
Slaan wij, ten slotte, nog eenen blik op de wording

{==354==} {>>pagina-aanduiding<<}
van alle de wezens, wier instandhouding en werkzaamheid tot hiertoe onze aandacht boeiden. Waar en hoe ontwikkelt natuur de edele kiem van zoo teêr bewerktuigde schepselen? Hoe houdt zich de onrijpe vrucht staande? Hoe beschut zich het halfvoltooide werk? Deze zijn vragen, M.H., welke den opmerkzamen, die slechts het bestaan, maar niet den oorsprong van planten, dieren en menschen kende, allermoeijelijkst ter beantwoording zouden schijnen. Verbeeldt u, b.v., dat onze algemeene vader den dood eer dan de geboorte hebbe leeren kennen; dat lijken van duizend dagdierjes, van grootere insekten en dieren hem de vernietiging van al het geschapene hebben aangekondigd, vóór dat hij nog de wegen had leeren kennen, langs welke het als 't ware zichzelve telkens wederbaart. Welk een schrik beving dan zeker zijne aandacht! Welk een nieuwsgierige blik werd door hem naar boven geworpen! Ja, hoe vleide hij zich misschien, ten laatste, het onbegrijpelijke werk der schepping nog met eigene oogen te zullen aanschouwen!
De toekomst groeit in het tegenwoordige. Het binnenste heiligdom des gevormden ligchaams omsluit het ongevormde. De sappen, door het eerste toebereid, strekken tot voedsel aan het laatste. Als eene waterplant gedijt de vrucht in de afzonderlijke vloeistof, die dezelve tevens tot bescherming verstrekt, bij alle schokken van den uitwendigen toestel. Ja, de lucht zelve, door geen levend wezen te missen, wordt haar, in dien verborgen schuilhoek, medegedeeld, door middel van een ligchaam (*), welks bestemming even zoo lang is onbekend geweest, als de eigenlijke werking der luchtstof op het bloed. In den opgeregten en tengeren mensch zelven vindt de natuur ruimte om deze vrucht te bergen, ja ruimte om ze uit te brengen, wanneer zij, reeds tot aanmerkelijke grootte gekomen, aan den invloed der lucht kan worden blootgesteld. Dan, echter, ontsprin-
{==355==} {>>pagina-aanduiding<<}
gen nog nieuwe bronnen tot voeding, die den al te grooten overgang verzachten, en het weerlooze wicht alles noodigs aan den warmen boezem doen vinden. De moeder zegt: ‘dit is vleesch van mijn vleesch, en been van mijn been,’ en de teêrste gehechtheid doet haar alle andere behoeften der pasgeborene liefderijk vervullen. Ja, nog één schepsel van dezelfde soort wordt vereischt, om den nieuwen mensch, of het dier, te doen ten voorschijn treden. En de kracht des gezonden mans komt de zwakheid der bezwaarde, geplaagde vrouwe, als beschermer en helper, te gemoet. De geslachtliefde knoopt daartoe den hechtsten band, aan welken de tijger zoo wel als het schaap loopt. In zijn kroost voort te leven, in hetzelve zijne deugden, ja met het bloed ook den roem zijner daden te zien voortduren, is welhaast het vurigst verlangen van den beschaafden mensch, en de krachtigste drijfveer tot eene geschikte opvoeding des toekomenden geslachts.
Maar deze inrigting ontmoet zwarigheden. De vogel, die de lucht klieft, kan met zoo wigtig een pak niet worden belast; de visch, die bij duizenden heeft voort te brengen, opdat alles leve in den oceaan, waar geen plantenrijk zijne miriaden voedt, kan die allen tot den vereischten trap der ontwikkeling niet bevatten; de gevoellooze struik in het bijzonder kent geene liefde, is niet in staat het beminde voorwerp op te sporen, veel min om de vrucht van haren buik, naar eisch, te verspreiden over de aarde. Gij weet, M.H., welk een pad de onuitputtelijke natuur ook hier wederom kiest. Het zaad des toekomenden schepsels, met eenige bouwstof tot deszelfs uitbreiding, en voedsel om het later te onderhouden, wordt met eene harde schaal zorgvuldig omkleed, en daarna buiten gebragt; de oude koestert dit ei, alsof het het jong zelve ware, dat nu, door de warmte inderdaad ontwikkeld en bezield, welhaast door den brozen kerker breekt. Elders doet de warmte der zon, of die van den grond, eene gelijke werking. En ook plant en boom hebben hunne eijeren, hunne wijze

{==356==} {>>pagina-aanduiding<<}
om die te bezwangeren, hunne middelen om zê vervolgens naar eisch te brengen over de aarde. Aanschouwt de heerlijke bloem, die zich onder duizend gedaanten aan uw oog vertoont. Ziet daar het bruidsbed, door natuur zelve gespreid! Ziet daar de deelen, welke de schaamte den mensch leert verbergen, omdat zij zijne dierlijkheid verraden, en die bij het dier zelve eenigermate verscholen zijn, omdat zij het grootste en verwonderlijkste aan hem geenszins uitmaken, hier verheven tot openbaar sieraad, omdat het eeuwige leven der natuur den schoonsten roem dezer schepselen verkondigt! Hij, die de beweging hier onthield, plantte beide de deelen in denzelfden kelk, of op éénen tak, en zond, bij gebrek daaraan, de winden, die het stuivend mannelijk zaad overvoeren, de bijen en andere insekten, die het, aan hunne ruige huid, van bloem tot bloeme brengen. Nu ontwikkeien zich de kiempjes in allerlei vorm, net geschaard in fraai verdeelde knoppen, zacht geplaatst in peulen met fluweel bekleed of met lucht tegen alle kwetsing vervuld, aardig geschaard aan risten en aren, welken het veelal aan geene scherpe verweermiddelen ontbreekt, ook wel besloten in harde schalen en steenen, die weer andere stoffen omgeven. Nu is de tijd der zaaijing daar, en de schaal breekt met geweld, of het zaadje verheft zich op zijnen toegevoegden vleugel, of de smaak van de geurige perzik doet haren inhoud herwaarts en derwaarts voeren, of de dieren en vogelen brengen, willens en onwillens, tot allerlei oogmerk en op allerlei wijze, de kiemen des toekomstigen levens in de afgelegenste streken over.
Maar, ééne schakel in de groote keten der dingen verdient nog onze opzettelijke aandacht. Het zijn de vliegende bloemen, die onze velden in den zomer, maar inzonderheid de schoone luchtstreken van Brazilië en Zuid-Amerika, het allerverrukkelijkst sieraad bijzetten. Het zijn die geestgelijke wezentjes, welke zoo algemeen ten zinnebeeld der eeuwigheid en der opstanding tot een beter leven verstrekken. Het is de lieve kapel, welker

{==357==} {>>pagina-aanduiding<<}
gedaanteverwisseling de aandacht aller opmerkzamen van alle tijden onweerstaanbaar tot zich trok. Welk een wonder! twee dieren in één! Welk een verschil, van de kruipende, knagende, onaanzienlijke rups, tot het beeld van Psyche, die naauwelijks de aarde roert, maar slechts van bloem tot bloeme dartelt, om bij het edelste en geurigste vocht te leven! Welk eene schakel van onnavolgbare en heerlijke verschijnsels in dit ééne, geringe schepsel! Maar waartoe? De natuur stelt overal de schoonheid in den tweeden rang, de kunst alleen als middel daar. Ja, M.H., ook hier blijkt dit het geval te zijn. En deze toestel heeft een zeer waardig doel. De rups, hoe gering in aanzien, is eene belangrijke schakel in de keten der dingen. Zij voedt duizenden van vogeltjes, die buitendien niet zouden worden verzorgd. Hiertoe is haar aanwezen overal noodig, en hare vruchtbaarheid boven mate groot. Doch ook zij moet leven; het groene loof verstrekt haar tot voedsel; en wee de landstreek, wee den boomgaard, waar haar geslacht zich te zeer ophoopt! Wat middel, om de beide uitersten in dezen, gemis en overdaad, altijd te verhoeden, bij de veranderingen in de natuur, en den tragen, kruipenden gang van het dier? Wat middel, ten zij hetzelve vleugelen aan te schieten, en van blad tot blad te doen zweven, alvorens het tot de uitbreiding van zijn geslacht te schikken? Nu legt het welhaast zijne eijeren, en legt ze dáár, waar het jong, door de voorjaarszon uitgebroed, in den staat van rups, aantreft, wat het ter voeding noodig heeft. Nu heeft het voor de toekomst gezorgd, en sluimert voor eeuwig in.
Ziet daar, M.H., een en ander aangestipt omtrent de orde en doelmatigheid, de kunst en wijsheid, die door de gansche schepping heerschen. Hoe komt dit alles zoo tot stand? Wat is het schikkende beginsel in deze groote werkplaats? Het is waar, de eene plant brengt de andere voort; maar op dezelfde wijze, als de mensch ademt, ja uitwasemt, zonder eenig deelgenootschap van den wil. Met het dier is het naauwelijks anders ge-
{==358==} {>>pagina-aanduiding<<}
steld. En duizenden van geslachten der menschen verlaten deze aarde, zonder dat zij ooit geweten hebben, hoe en waardoor ons ligchaam tot allerlei dienst zoo vaardig zij. Er moet, derhalve, eenige andere grond, eenige andere regel bestaan, aan welke dit alles is toe te kennen. Van toevallig zamenloopen te spreken, is volflagene dwaasheid. Van eeuwige en noodzakelijke natuurwetten, zonder eigen grond of reden, te gewagen, is, het helderst doorzigt, de uitgebreidste wetenschap, de hoogste wijsheid toekennen aan blinde, onwetende en redelooze stof. Neen, het verstand alleen werkt verstandig; het laat zijne kenbare sporen overal duidelijk na; en het is onmogelijk, die in het geschapene niet te ontdekken. Wie of wat de bron zij, uit welke alles is voortgevloeid, wie zou dit immer volkomen weten, of in staat zijn uit te spreken? Maar, voorzeker, de mensch is, van alle ons bekende wezens, derzelver naaste uitvloeisel, derzelver meest geschikte beeld, - de mensch, die gepaste middelen tot bedoelde oogmerken weet te kiezen, - de mensch, wiens geest het afwezige aanschouwt, en, door allerlei wegen, tot op eenen grooten afstand werkt, - de mensch, wiens vernuft het verongelukte in de natuur heeft weten te herstellen, ja hare zwakheid in sommige opzigten te hulp te komen. Onze wil spreekt, en elk deel des ligchaams, aan zijn gezag onderworpen, voert op dat zelfde oogenblik deszelfs bevelen uit. Onze hand vat, op zijn voorschrift, de stoffe aan; deze volgt zonder wederstand; wij maken dezelve dienstbaar aan ons bedoelen; en ziet daar huizen en
steden, werktuigen ter vernieling, of dijken, schepen en sluizen voortgebragt, die den oceaan ons onderwerpen! Alleenlijk, wij hebben de stoffe te vinden; wij vermogen onmiddellijk slechts in eenen kleinen kring, en zaken zoo wel als menschen moeten worden te hulpe geroepen, zullen wij ons waarlijk groot vertoonen. Dit kan het geval met den Albeginner niet zijn. Hij mag de boeijen en perken niet kennen, binnen welke ons het stoffelijk lig-
{==359==} {>>pagina-aanduiding<<}
chaam, naar tijd en ruimte, gedurig bepaalt. Hij is de oneindige Geest, wiens oog over alles gaat; de Algenoegzame, die spreekt en het is er; de Almagtige, Alwijze en Algoede, die ons zijne liefde en volmaaktheid met allerlei letteren doet in de schepping lezen.
Verachten wij het niet, M.H., dit volheerlijk boek dikwijls in te zien. Verachten wij het niet; schoon men ons toeroepe, dat het geene zekerheid geeft. De geheele geschiedenis geeft even zoo min onbedriegelijke zekerheid. Ja, hetgeen uwe oogen zien en uwe hand gevoelt, heeft naauwelijks eenige meerdere gewisheid. En welk eene schoone stof! welk een uitlokkend onderwerp! welk een genoegen, overal orde en wijsheid in de natuur te vinden, wanneer de geschiedenis ons bijna overal wanorde en dwaasheid verkondigt! Ja, gij, die de fraaije kunsten, te gelijk met de bondige wetenschappen, huldigt! hier is stof, hier is model voor beiden, en beiden onscheidbaar vereenigd. Leert er dan eene verdienste in stellen, dat gij u begeeft tot de bron van het ware en het schoone! Leert er geluk in vinden, dat gij uit dezelve rijkelijk wordt gedrenkt! Leert in alles zóó te denken, te werken en te genieten, dat gij een waardig afbeeldsel schijnt van Hem, die alles heeft gemaakt!

Iets, over een exanthema pseudo variolosum, bij een' en ander' gevaccineerden waargenomen. Door J.J. van de Moer, Med. Doct. te Heerenveen.

Met den naam van exanthema pseudo variolosum bedoel ik eene uitslagziekte, die in vele opzigten het voorkomen heeft van gewone kinderpokjes, maar waaromtrent de uitkomst mij ten duidelijkste deed zien, dat dezelve van laatstgenoemden geheel onderscheiden was. Het volgende geval gaf mij aanleiding tot deze waarneming.
In de maand December j.l. verspreidde zich in onze

{==360==} {>>pagina-aanduiding<<}
omstreken het gerucht, (gelijk wij zulks meermalen uit andere deelen van dit rijk hoorden) dat een goed gevaccineerd meisje te T....... aan de kinderpokjes leed, en dat dus de inenting der koepokken hare zoo hoog geroemde voorbehoedende kracht óf nimmer bezeten, óf ten minste nu geheel verloren had.
In de gelegenheid zijnde, deze zaak, welke zoo naauw met het leven, de gezondheid en het geluk des menschelijken geslachts in verband staat, te onderzoeken, nam ik het volgende waar.
M.A., een meisje, ruim 17 jaren oud, van eene welgevoede ligchaamsgesteldheid, had zich eenige dagen vóór mijn bezoek ziek gevoeld, was aan braking, pijn in het hoofd en in de leden, verloren eetlust en geheele lusteloosheid onderhevig geweest, en had tevens de gewone verschijnsels van eene heete koorts gehad; tot dat er zich, vier of vijf dagen na den aanvang dezer ongesteldheid, een uitslag in het aangezigt had geopenbaard, welk zien, na verloop van 24 uren, over het geheele lijf, den hals, de borst, rug en leden verspreidde. De puistjes, welke den tweeden dag van het tijdperk der uitbotting hadden bereikt, waren, naar het uiterlijk voorkomen, volkomen gelijk aan die der kinderziekte; maar aan vele ontbrak de zoo zeer kenschetsende holte in het midden der pok, daar de meeste meer puntig waren, terwijl derzelver omtrek minder ontstoken scheen, en zich niet zoo hard op het gevoel voordeed, als zulks bij variolae verrucosae, spuriae (steenpokken) plaats heeft; ook was de koorts bij mijn bezoek niet hevig; overigens duidde alles gewone pokken aan.
Al spoedig, op de eerste aanvrage deswege, ontwaarde ik, dat het meisje vóór 12 jaren te D....... was gevaccineerd; dat zij vijf schoone koepokken op den regter arm had gehad, en dat er van haar vele kinderen waren ingeënt. De likteekens, de onbedriegelijkste blijken der ware vaccine, toonden, dat het gezegde waar was. Ik aarzelde derhalve, hierover op staanden

{==361==} {>>pagina-aanduiding<<}
voet uitspraak te doen, beloofde na drie dagen haar weder te zullen bezoeken, en nam mij voor, indien dit exanthema zich verder tot variolae ontwikkelde, geene moeite te sparen, ten einde in dit zoo belangrijk geval het ware van het valsche omtrent de vaccine op te sporen. Men voege hierbij, dat de lijderes eenige malen in de laatste 14 dagen bij pokzieken had verkeerd, enz.
Begeerig de uitkomst hiervan te zien, bezocht ik gezegd meisje ten bepaalden tijde. Haar gestel vond ik veel veranderd en verbeterd; de koorts was niet meer aanwezig, en (waarop het hier inzonderheid aankomt) de uitbottende pokjes waren verdroogd; derzelver hier en daar op het aangezigt gevormde korsten vielen af, en lieten, nog 2 dagen later, donkerroode vlekjes achter, die na verloop van 14 dagen geheel verdwenen waren. - Aldus eindigde deze uitslagziekte, onder eenig spoor van etterwording; terwijl binnen eene week, van den aanvang dezer ziekte af, de gezondheid volkomen hersteld was.
Vóór eenige weken nam ik te S....... een soortgelijk geval waar bij een meisje van 7 jaren, dat, buiten weten harer ouderen, dagelijks een ander meisje, aan de kinderziekte hevig lijdende, bezocht had, en de boven beschrevene ziekte in een' vrij hoogen graad doorstond, waarvan echter de overige huisgenooten, gelijk ook in het vorig geval, verschoond bleven. - De overeenkomst van dit met het eerste geval maakt, mijns bedunkens, deszelfs bijzondere vermelding onnoodig.
Dat het moeijelijk is, bij buitengewone natuurverschijnselen, de betrekking tusschen derzelver oorzaken en uitwerkselen te verklaren, zal elk genees- en natuurkundige mij gaarne toestemmen; te meer, daar, bij het geheime en dikwerf onverklaarbare in de natuur en derzelver werken, de beperktheid van het menschelijk vernuft zelfs den scherpzinnigsten boeit.
Van gemeld geval vorm ik mij de volgende verklaringswijze, welke ik alzoo mijnen kunstgenooten ter

{==362==} {>>pagina-aanduiding<<}
toetsing aanbied. - De meeste, zoo niet alle menschen hebben de vatbaarheid, van, aan de smetstof der kinderpokjes blootgesteld zijnde, eenmaal door dezelve te worden aangedaan, de ziekte volgens haren vastgestelden loop door te staan, en hierdoor op nieuw dat verderfelijk contagium te bereiden, 't welk, op anderen als potentia nocens werkende, deze zelfde ziekte naar eene onveranderlijke wet te wege brengt. Verder nemen wij als bewezen aan, dat de koorts, door de verandering van de wederzijdsche betrekking der vloeibare en vaste deelen tot het levensbeginsel, door mededeeling van het contagium variolarum in het gestel ontstaan zijnde, in staat is, de gewone pokken, qua tales, voort te brengen, die, op de huid, in de mondholte en keel gevestigd, de onderscheidene tijdperken der ontsteking doorloopen, en door verettering of brand het leven der lijders op velerlei wijze in groot gevaar stellen; 't welk de dagelijksche ondervinding ons nog heden, gelukkig bij weinigen! doet zien. - Uit dit alles blijkt het, dat de vernietiging der vatbaarheid voor deze afschuwelijke ziekte dezelve geheel kan voorbchoeden, waartoe de vaccine, als den aanleg, het seminium of opportunitas vernietigend middel, ten hoogste mag worden geschat. Niettegenstaande deze voortreffelijke eigenschap der vaecine, kan eene zaamgepakte, met andere dierlijke uitvloeisels vermengde, smetstof der pokken door aanhoudende applicatie in het gestel eens gevaccineerden zelven opgenomen worden, het stelsel der zenuwen en aderen ontstemmen, en eene pokkoorts doen ontstaan, welker voortbrengsel, wegens onvatbaarheid voor dit contagium ter volkomene ontwikkeling dezer ziekte naar hare eigene natuur, slechts boven beschreven pokachtig uitslag kan zijn, en welke, zonder eenig levensgevaar, spoedig in gezondheid
overgaat (*).

{==363==} {>>pagina-aanduiding<<}

Mijns bedunkens bewijst bovenstaande opmerking, der aandacht van het geneeskundig publiek welligt niet geheel onwaardig, bij elk' nadenkend' mensch de echtheid en zeker voorbehoedende kracht der koepokinenting ter voorkoming der kinderziekte; daar men hier eenen tweestrijd opmerkt tusschen de natuur en de kunst, in welken de laatste overwint. In de volle overtuiging dezer waarheid, zien wij den wensch van onzen grooten boerhave vervuld in zulk een middel, quale inveniri posse, comparatio historiae antidotorum et indoles hujus mali faciunt sperare, et ad indagandum (et jam inventum propagandum) impellit summa hint futura humano generi utilitas. Aph. 1391.

Het kunstmatig fabriek- en trafiek-wezen, van de staat- en zedekundige zijde beschouwd.

De vermindering van den arbeid in de fabrieken en trafieken, door middel der kunst, is ongetwijfeld het uitvloeisel eener zeer hooge en uitgebreide beschaving. Ook lijdt het geenen twijfel, dat zulks zeer voordeelig is voor den handel, bijzonderlijk voor hen, die daarvan een tijdig en gepast gebruik weten te maken. Nog is het blijkbaar, dat de tegenwoordige uitvindingen van dezen aard het eigenaardig gevolg zijn van vroegere, welke reeds vrij algemeen in zwang zijn, (zoo als, bij voorbeeld, de Molens) en aan welker oorsprong naauwelijks meer gedacht, of welker nut door niemand ontkend wordt. Eene andere vraag is het echter: Of de tegenwoordige snelle voortgang dier kunstwerkingen voor Staat en Zeden doelmatig, oorbaar en heilzaam kan geacht worden? Het is onder deze drie oogpunten, dat wij, deze vraag beschouwende, oordeelen, dezelve ontkennende te moeten beantwoorden.

{==364==} {>>pagina-aanduiding<<}

Alzoo beweren wij, dat het meer en meer doordringend gebruik der kunstwerktuigen tot vermindering van handenarbeid, van de staat- en zedekundige zijde beschouwd, niet doelmatig is, en wel:
Omdat de mensch die, ofschoon lid der maatschappij, voor zich zelf als doel aanwezig blijft, deze oorspronkelijke hoedanigheid verliest, en integendeel, als gangbare munt beschouwd, welker gehalte en waardij van tijd tot tijd verandert, als middel wordt aangemerkt, dienstbaar aan alle die oogmerken, welken de staatkunde zelve, van haar eigenlijk doel verwijderd en alzoo bedorven, naar willekeur gelieft te scheppen.
Immers, het is de kracht van denken, vergelijken en oordeelen; het is de bijzondere oplettendheid en de oefening van het gehengen; het is de gezondheid des ligchaams; het is de gemoedsrust en de echte weltevredenheid; het is de gezelligheid, welke hand aan hand en hart aan hart verbindt: het zijn alle deze grondbegrippen en oorspronkelijke bedoelingen van elke maatschappelijke zamenwoning, welke de arbeid der menigvuldige personen in de fabrieken en trafieken gezamenlijk doet werken en het is ook daardoor, dat, met deze weldadige werking, de voorspoed en de rust van den staat bevestigd, de zeden, onder goede leiding, meer beschaafd, en de maatschappij zelve aan haar doel meer onmiddellijk beantwoordt en blijft beantwoorden.
Doch ook, omgekeerd, heeft het tegendeel plaats. Bij het gebruik der kunstwerktuigen, waarbij één persoon welligt voor tien of meer anderen geldt. houdt de mensch op, ei en nadenken, eigen kracht te oefenen. Zijne gansche wetenschap bepaalt zich tot ééne minuut, dikwerf tot ééne sekonde; endeze zelsde herhaling ge chiedt duizende malen, op dezelfde werktuigelijke wijze. Na het allereerste onderrigt, welk dra in volkomene werktuigelijkheid ontaardt, bestaat er geene aanleiding meer, om eenig vermogen van den geest te oefenen. Er ontstaat eene eentoonigheid, nog sterker door het gedruisch, welk gewoonlijk aan het meeste raderwerk der kunstwerktuigen eigen is, waardoor zelfs de zintuigen, althans zeer zeker dat des gehoors, verdoofd worden. Er komt geen overleg meer te stade. Het verstand is onwerkzaam Zijn wezen gevoelt ter naauwer nood eenig bestaan. Hetzelve nadert inderdaad, bij vergelijking, tot die soort van Veelvoe-
{==365==} {>>pagina-aanduiding<<}
ten, waarvan de kop naauwelijks merkbaar is, en welke alleen, door het eenzelvig gebruik van armen of pooten, haar leven vertoont.
Uit deze geheele verstomping van zin en geest wordt alzoo, bij gebrek van vergelijking van nieuwe denkbeelden en begrippen, een toestand geboren, die zeer na aan dierlijke domheid grenst. Onverschilligheid, vrees, ligtgeloovigheid, overhelling tot allerlei buitensporige verbeeldingen, welke hem, nadat hij thuiswaarts gekeerd is, ligtelijk ingeboezemd worden, en eene volkomene slaasschheid zijn de onvermijdelijke gevolgen. Het loon zelfs, geëvenredigd naar den werktuigelijken dienst, kan slechts gering zijn. Dit vermeerdert zijne afhankelijkheid, en voert hem doorgaans tot wezenlijke armoede. Deze toestand stelt hem bloot aan alle de gevaren, die met dezelve gepaard zijn; en meer, dan eenig ander lid der maatschappij, voor verleiding vatbaar, verbeidt hem de ondeugd, in allerlei gedaanten vermommingen en betooveringen, als de prooi van dierlijken wellust, oproer, roof en moord.
Ook is deze snelle voortgang der kunstwerkingen, in fabrieken en trafieken, in geenerlei opzigt oorbaar, en wel:
Omdat dezelve, in zijne gevolgen, onmiddellijk de heilige regten aantast, die aan ieder ingezeten van den staat toebehooren, om zijn wettig bestaan voor zich en zijn gezin te vinden, zoodra hij slechts zijnen lust en vaardigheid doet blijken. Want, hoe zeer het wel schijnt, dat de arbeider in fabriek en trafiek het aan zichzelven als eenen eersten pligt moet opleggen, om zich te rigten naar de dikwerf veranderende tijdsomstandigheden, ten einde hij in staat zij, om elke soort van arbeid, welke min in den algemeenen smaak valt, terstond met eene andere vaardigheid en kunde te verwisselen, zoude zulk een eisch weldra geheel in het ongerijmde loopen, daar de hooge vlugt, welke de vinding der kunst, bijkans in alle vakken van bedrijf, nu reeds genomen heeft, ons het zekerst vermoeden oplevert, dat zij, met de voortgaande winzucht en de streving van den handel, om zich altijd van den minsten prijs der waren te bedienen, zich welligt tot alle vakken van handarbeid uitstrekken, en daardoor, ten slotte, een verbazend aantal van ledige handen zal overlaten, welke, ondanks den besten lust om een eerlijk bestaan te vinden, bij geene mogelijkheid aan den gang ge-
{==366==} {>>pagina-aanduiding<<}
bragt, veel min gehouden, kunnen worden. Het moge, in het afgetrokkene, al schijnen, dat eene grootere mate van voortbrengselen, een gestadig toenemende handel, en eene geringheid van prijzen der gemaakte stoffen, zoo voor de behoeften des levens als voor de weelde, welke alle mededinging uitsluit, aan eene geheele natie welvaart, voorspoed en allerlei behagelijk levensgenot verschaft en verzekert; maar het is de ondervinding, welke een zoodanig bespiegelend stelsel wederspreekt, en alle glansrijke uitzigten te eenemale vernietigt. Engeland zelf, welk van zijnen verhoogden kunstarbeid het nadrukkelijkst voorbeeld geeft, verspreidt daardoor zijnen handel ligtelijk over alle de werelddeelen. De fabrikanten en handelaars vermeerderen hunnen rijkdom van dag tot dag; en echter bestaat er geen land, alwaar de
krijtende armoede tot zulk eene ontzettende hoogte gestegen is, zoodanig, dat, behalve de veelvuldige vaste parochie-fondfen, waaruit duizende behoeftigen onderhouden worden, jaarlijks vijf millioenen ponden st. belasting en bijdragen noodig zijn, om in den schreeuwendsten nood te voorzien.
En op deze zelsde gronden mogen wij, ten derde, stellig beweren, dat de snelle voortgang der kunstbewerking van fabrieken en trafieken voor den staat niet alleen niet heilzaam, maar inderdaad hoogst verderfelijk is,
Wij mogen ons, ten bewijze dezer derde stelling, veilig beroepen op hetgene hiervoor reeds is aangemerkt. Is de afzonderlijke mensch, door gebrek aan gelegenheid om voor zich en de zijnen een behoorlijk bestaan te vinden, - en dit is een noodwendig gevolg van het heerschend gebruik der kunstwerktuigen, die den arbeid der handen verhinderen, - in het onvermijdelijk gevaar om tot armoede te vervallen, en met het verlies van het besef zijner zedelijke waardij allen drang tot het goede te verliezen; staat hij alzoo bloot voor allerlei wandaden, welke de maatschappij verwoesten, dan valt het tevens onmiddellijk in het oog, hoe zeer deze nadeelige invloed zich ras over de gansche maatschappij verspreiden en het geheele karakter des volks tot wezenlijke boosheid moet doen ontaarden.
Dit gevaar is inderdaad nog te grooter, wanneer wij daarbij opmerken, dat juist, met deze meer en meer voortgaande kunstinrigtingen, de fabrieken en trafieken zelve in aantal zeer merkelijk zullen verminderen. De ongemeene rijkdom,

{==367==} {>>pagina-aanduiding<<}
die enkele personen toevloeit, en noodwendig moet toevloeijen, brengt natuurlijk te weeg, dat de meer vermogenden, hunne schatten voor zulk eenen voordeeligen handel bestemmende, daardoor alle degenen, die minderen rijkdom bezitten, aan zich onderwerpen, daarna onderdrukken, en eindelijk buiten de mogelijkheid stellen om hen te evenaren, zoodanig zelfs, dat zij, voor de kracht der schatten zwichtende, hunne pogingen tot den wedstrijd geheelenal moeten opgeven. Hieruit volgt eene dadelijke vermetiging van den middelstand, die, eigenlijk gezegd, de zenuw is van den staat; en het verder gevolg is, of een geheele afstand van mededinging, en dus een zoogenoemd renteniersleven, welk alleen rekent en niet handelt, of eene verlaging tot andere soorten van handel, welke op sluikerij en bedrog gegrond zijn. Men zegge niet, dat zulk een gemis van kleinere fabrieken en trafieken weinig beteekent, omdat de arbeid, welke in dezelve voormaals plaats had, slechts tot de grootere overgaat; want juist worden de nog weinig overblijvende handen, door de grootere aanwending en uitgebreidheid der kunstwerktuigen, geheelenal verzwolgen, en de evenredigheid van het steeds minder en minder benoodigd aantal neemt van zelve toe.
Deze ontzettende ongelijkheid van rijkdom, dien het vermeesterd fabriekwezen, te gelijk door den handel, slechts in weinige handen speelt, is een geweldige sprong, die met den langzamen en zedelijken tred der maatschappelijke zamenleving onvereenigbaar is. De zelfzucht, aan den handel eigen, vertreedt weldra alle goede gezindheden en burgerlijke regten. De deugd ontvangt, naar het heerschende gevoelen, zekere tarief, welke hare waardij als geld berekent. De belastingen vermeerderen dagelijks, ten gevalle van den handel; en deze weet die met het gestrengste toezigt te ontduiken. De schrikkelijkste dwangmiddelen moeten de sluikerijen verhoeden, zonder zulks te kunnen doen. De zucht voor de letteren moet noodwendig afnemen. De kunst wordt praal, zonder wezenlijken smaak. De wetenschappen worden slechts in zoo ver geëerd, als zij voor den handel dienstig zijn. De ligchamelijke sterkte der ingezetenen wordt door gebrek, slaafschheid en dwang dagelijks ondermijnd: en daar geen staat op zichzelf zeker is wegens zijn politiek bestaan, in het bezit der grondstoffen, en de rijkdom zich de kortste en minst kost-
{==368==} {>>pagina-aanduiding<<}
bare middelen weet aan te schaffen, om die van elders te bekomen, heeft zulk een toestand den even zoo jammerlijken invloed op alle andere handeldrijvende staten, waarvan de een noodwendig moet wedijveren, om den anderen te vernietigen. Men predike alsdan vrijelijk aan den dief, dat hij niet stelen en mensch moet zijn, aan den bedelaar, dat hij burger behoort te wezen, aan den onverschilligen en kouden gierigaard, dat hij een vaderland heeft: dit alles blijft waarschuwing zonder uitwerkselen, en klinkt even goed, alsof men tot de zoo zeer in aantal toenemende kunstwerktuigen zegt, dat zij wapenen moeten zijn ter verdediging tegen roof en moord. Dat Engeland ook alhier, wederom, ten voorbeelde diene. Slechts sedert zeer weinige jaren wordt de waarde der gepleegde diefstallen, te Londen en in haren omtrek, op twee
millioenen ponden st. jaarlijks gerekend; en het is uit Birmingham en Manchester, twee voormaals zeer beroemde fabrieksteden, dat het Engelsche leger, bijkans geheel, van rekruten voorzien wordt! Er is, in evenredigheid der bevolking, geen land, alwaar, met het bezit der grootste rijkdommen onder afzonderlijke ingezetenen en den uitgebreidsten handel, meer menschen sterven aan dronkenschap, lediggang, zelfmoord en schavotstraf!
o, Dat eenmaal alle volken en Gouvernementen tijdig terugkeeren tot het besef des schrikkelijken gevaars, dat hen aangrimt! Dat zij den lediggang beschouwen als de woedendste van alle vulkanen, den arbeid, daarentegen, (en wel den handenarbeid, bovenal in den landbouw) als de grondzuil van elken staat! Dat men den geest der verbroedering, die alleen de echte en vaste grondslag zijn kan van elke afzonderlijke zamenwoning, en van alle maatschappijen te zamen genomen, langs alle voegzame wegen bevestige! Dat alle inrigtingen, bijzonderlijk alle belastingen, ook in derzelver mate en wijze van heffing, naar dien eeuwigen grondslag gewijzigd en uitgevoerd worden!

De muilen.

(Naar het Hoogduitsch van fischer.)

Wie kent niet de geschiedenis der pantoffelen van den be-
{==369==} {>>pagina-aanduiding<<}
kenden man, welke haren bezitter van het eene ongeluk in het andere stortten, en waarvan hij zich alleen met het verlies van zijn geheel vermogen bevrijden konde? Thans wil ik die van een paar nog veel zonderlinger muilen, in veel korter begrip, verhalen, welke eene jonge, beminnelijke vrouw in nog veel grooter ongeluk had kunnen storten, voor zoo verre men ten minste het verlies der liefde voor grooter houdt, dan dat van geldvermogen.
Op mijne laatste reis maakte ik eenen omweg van twintig mijlen, om mijnen vriend waller weder te zien, die eerst onlangs, en wel, zoo als ik uit zijne brieven vernam, zeer gelukkig, gehuwd was. Bij onze ontmoeting bevond ik, dat hij mij van zijne geliefde echtgenoote niet te veel gezegd had: zij was zeer schoon, zeer beminnelijk, zeer goed, en zeer geestig. Reeds in het eerste kwartier uurs had ik haar, als de waardige vrouw van een' der beste menschen, leeren beminnen. Gij weet, mijne vriendin dat er voor meer bejaarde mannen geene aangenamer betrekking plaats heeft, dan die tot de echtgenooten of beminden van onze vrienden. Reeds van het eerlle oogenblik af is men voor haar geen vreemdeling meer. Elke oplettendheid, welke zij aan ons betoonen, geldt den geliefden echtvriend even zeer. In hem eeren zij ons; zij tchenken ons haar vertrouwen, en hebben zij iets aan hem anders te wenschen, dat ontdekken zij niet aan vader of moeder, noch aan zuster, bloedverwanten en vriendinnen, maar aan ons, welken zij beschouwen als één te zijn met hem, welken zij als bedaard en onpartijdig om raad te plegen, en tevens als deelnemende genoeg aanmerken, om met warmte en onbaatzuchtig te handelen. Hetgene ik dus elders reeds gewoon was, viel mij ook alhier te beurt. Elke scheidsmuur tusschen ons was en door de vroegere berigten van mijnen vriend wegens mij, en door mijne brieven, welken hij haar had medegedeeld, te eenemale geweken: zij behandelde mij, van het eerste oogenblik af, met de teedere en opregte vertrouwelijkheid eens ouden vriends, en ik van mijne zijde kwam hare edele ziel reeds halverwege te gemoet. Terstond moest ik haar beloven, acht dagen bij haar te vertoeven, en ik deed zulks gaarne, echter onder deze voorwaarde, dat ik regt huisselijk met hen verkeeren mogt, en zij aan geene andere verstrooijingen of vermaken te mijnen behoeve zouden denken.

{==370==} {>>pagina-aanduiding<<}

Reeds op den tweeden dag bemerkte ik, dat niet alles zóó was, als wel behoorde. De jonge vrouw was onuitputtelijk in lofprijzing en in het afschilderen van haar geluk, om zulk eenen man den haren te noemen: en echter vroeg zij mij, of ik ook, in onze vroegere verkeering, groote ongelijkvormigheden, zekere plotselijk ontstaande, ofschoon ras voorbijgaande, luimen in hem had waargenomen? - Ik moest hierop een ontkennend antwoord geven; en daar zij, even min als ik, te voren daarvan eenig spoor bemerkt had, viel het eigenaardig besluit, dat zulks eerst sedert het huwelijk konde ontstaan zijn. Wij stelden hetzelve alzoo op rekening van zijne bezigheden, of wel van kleine verdrietelijkheden, waarvan hij zelf niet eens spreken wilde; en het gelukte mij, haar volkomen gerust te stellen. Intusschen was dit voor mij genoeg, om hem eens wat scherper in het oog te zien; en ziedaar! ik betrapte hem dadelijk op deze luimen; zelfs scheen hij mij op verre na niet zoo opgeruimd te zijn, als ik hem in zijnen toestand en volgens zijn eigen schrijven gemeend had te moeten beschouwen.
Bij eene eenzame wandeling deelde ik hem mijne opmerking ronduit mede. Hij ontzette, en sloeg de oogen neder. Nu begon ik, op mijne wijze, nader te vragen. Weldra bevond ik, dat de echtgenoote het voorwerp van zijnen kommer was. Dan, volgens zijne eigen verzekering, was zij in het huwelijk geheel niet veranderd, maar even beminnelijk en goed als voorheen, zonder eenig gebrek te ontwikkelen, dat zij voormaals verborgen hield; zij was de waarheid en gelijkmatigheid zelve. ‘En echter (voegde hij er bij) kan ik het zelf volstrekt niet verklaren; ik heb een gevoel, dat mij juist des te meer kwelt, hoe minder mijn verstand het kan regtvaardigen: ik geloof, dat ik mijne vrouw niet meer óó beminne, als vóór onzen trouwdag.’ - Daar nu de grond van dit zonderlinge geenszins in zedelijke oorzaken konde gelegen zijn, deed ik ligchamelijke vermoeden; doch zijne ontkenning was zeer nadrukkelijk, daar hij het tegendeel stellig verzekerde. Nu werd de knoop van het raadsel doorgehakt, als gelegen in een duister, onbepaald en ongegrond gevoel. Ik beriep mij op de kracht van zijnen geest, als volkomen berekend om zoodanig gevoel te vermeesteren. Hij be oofde mij alle waakzaamheid over zich zelf. Wij weidden breed uit in den lof

{==371==} {>>pagina-aanduiding<<}
der schoone en treffelijke vrouw. Hij achtte zich in haar bezit gelukkig, en wij keerden zeer vrolijk huiswaarts.
Intusschen bleef mijne oplettendheid op dit zelfde punt bij voortduring gevestigd, zonder zulks te doen bemerken. Nog altijd vermoedde ik in de vrouw zelve de eene of andere geringe aanleiding, welke het geheime misnoegen van mijnen vriend bewerkte; en ik besloot, niet eerder te vertrekken, dan nadat ik den grond ontdekt en weggenomen zoude hebben. Den volgenden morgen bekroop mij de lust, om mijnen vriend te bezoeken, eer hij uitging; waartoe ik, daar zulk een bezoek in mij ongewoon was, eenig voorwendsel behoefde, en ook ligtelijk vond. Beiden vond ik bij het ontbijt opgeruimd en vertrouwelijk. De vrouw maakte de koffij gereed. Wij kortswijlden. Zij stond van de sofa op, om iets te halen. Op dit oogenblik verbleekte mijn vriend; hij werd ontstemd; het gesprek verflaauwde, en hij scheen het gaarne te willen afbreken. Ik werd opmerkzaam, om iets te ontdekken, zonder echter iets anders te bemerken, dan zeker slepend of piepend geluid, als van sloffen of muilen, zoo dikwerf de vrouw door de kamer heen en weder ging. Heimelijk keek ik naar hare voeten, en zag inderdaad de neêrgetrapte schoenen, die, even als een paar muilen, dit onaangenaam geluid veroorzaakten. Op hetzelfde oogenblik keek ik hem in het oog, gelijk het zijne zich op mij vestigde. Zijne kleur werd hoogrood; hij zette het kopje verbijsterd neder, en ging henen.
‘o Hemel!’ sprak de vrouw, met een' diepen zucht; ziet gij nu? zoo is hij, en verandert op één oogenblik!’
‘Geschiedt zulks meermalen?’
‘o Ja, bijkans dagelijks.’
‘Welligt kan hij, zoo als vele mannen, niet dulden, dat iemand de eet-, koffij- of thee-tafel verlaat, om iets te halen, dat vergeten is?’
‘Ja, dit mag hij niet gaarne; maar hij zegt het dan, en schertst daarmede. Doch over het voorwerp zijner luimigheid spreekt hij geen woord.’
‘Gebeurt zulks ook wel op andere tijden van den dag?’
‘Zelden; ja, zoo ik mij wél bedenk, nooit.’
‘Zoudt gij mij wel een zonderling verzoek willen toestaan?’
‘Spreek, mijn vriend!’

{==372==} {>>pagina-aanduiding<<}

‘Zijt slechts zoo goed, ons heden na de avondwandeling de thee gereed te maken.’
‘Zeer gaarne, lieve vriend! maar hierin vind ik niets zonderiings.’
‘Dat komt naderhand. Ik bid u, namelijk, - en ik maak staat op uwe vergiffenis, - alsdan deze zwierige sloffen aan de voeten te doen.’
‘Die muilen? - Maar, ik bid u, wat hebben toch deze muilen met mijnen man gemeen?’
‘Ik weet het niet. - Waarlijk, lieve vriendin, ik weet het nog niet; maar ik wensch het te ontdekken, en u of onzen vriend te bevredigen en gerust te stellen.’
Genoeg, ik verkreeg hare toestemming. Wij lachten over den zonderlingen inval en de koddige proef, welke wij nemen zouden.
Alles ging naar mijnen wensch. Zoodra wij van onze avondwandeling thuis kwamen, en met de minzame huisvrouw aan de welgeordende theetafel zaten, vierden wij een huisselijk feest. Waller bedankte haar met eenen kus voor hare oplettendheid, en verklaarde, dat hij nog nooit zoo zeer naar een kop thee verlangd had, als tegenwoordig, en dat zij, zoo als altijd, zijnen wensch was voorgekomen. Wij waren zeer vergenoegd. Zoodra ons gesprek regt aan den gang en mijn vriend in de vrolijkste luim was, - reeds had een geheime wenk der vrouw mij verzekerd, dat de muilen gereed waren, - verzocht ik haar, uit haren lessenaar een gedicht van waller te halen, dat zij in bewaring had. Bij dezen gang door het vertrek liet zij ook dat aangename gepiep zeer duidelijk hooren, en knikte mij als in zegepraal toe. Op dit zelfde oogenblik was de goede luim van mijnen vriend verdwenen. Blijkbaar bedwong hij zich, en onderdrukte met moeite elke opbruising; maar hij sneed de voorlezing des gedichts af; het gesprek hield op; ja, hij bedacht zich, dat hij nog dezen avond iets te verrigten had, welk geen uitstel leed, en begaf zich naar zijne kamer.
Nu kende ik met zekerheid de oorzaak zijner ontstemminge, en, hoe zeer ik den grond daarvan niet konde opgeven, de muilen echter waren niet meer te redden. Ik deelde aan de vrouw mijne overtuiging mede, en vergde haar de belofte af, om dat heilloos voetschoeisel voor altijd te verbannen.

{==373==} {>>pagina-aanduiding<<}
Ofschoon ik vele harer vragen niet konde beantwoorden, was zij echter bij zichzelve van de juistheid der waarneminge ten volle overtuigd; te meer, daar zij thans meende zich te kunnen herinneren, dat juist elke uitbarsting van kwade luim te gelijker tijd met het gekraak der ongelukkige muilen gepaard ging; en beloofde mij, bij voorraad, op mijn dringend verzoek, dat zij die, tot op de nadere oplossing der zaak, niet meer zoude aantrekken. Twee punten vooral behaagden mij in haar zeer; vooreerst, dat zij de gewoonte, door haar van hare moeder voor den vroegen morgen onnadenkende overgenomen, niet verontschuldigde, en ten anderen, dat zij zich geenszins op den gewonen eisch van dagelijksche vrouwen beriep, dat de man, namelijk, zich aan soortgelijke onschuldige kleinigheden gewennen moest.
Gedurende de drie dagen, welken ik bij hen vertoefde, bleef mijn vriend zeer goed geluimd. Nimmer in den vroegen morgen ontstemd, was hij op den duur even vrolijk. Mijn naderend vertrek alleen gaf eene andere wending. Op den laatsten dag met elkander over het voorledene en toekomende vertrouwelijk sprekende, nam ik de gelegenheid waar, hem mijne ontdekking mede te deelen, en hem naar den grond der ontstemminge te vragen. Schoorvoetende erkende hij de waarheid der zaak. Wij gaven elkander onze verwondering te kennen, dat hij de ontdekking niet eerder gedaan had, en dat de invloed van het onaangenaam geluid zoo hevig en onweêrstaanbaar geweest ware. ‘Ja,’ sprak hij, zich bedenkende, ‘ik ken waarlijk niets hatelijker, dan dit geslof. Ik houd de muilen bij eene vrouw voor een teeken van achteloosheid en traagheid; ja, mag ik mijn diepst gevoel uitdrukken, zelfs van onzedelijkheid.’ Om de verklaring van dit verschijnsel te vinden, moest hij tot in zijne vroege jeugd terugtreden. Na zijner moeders dood, had eene tante de huishouding, en ook het opzigt over hem, waargenomen. Het was eene booze, wreede, en in het geheim ontuchtige vrouw geweest, die hem zijne jougd verbitterd en zijne verachting had opgewekt. Dit wijf had altijd muilen gedragen. Derzelver geluid had zich telkens met de vrees en den afkeer van haar persoon en met de voorstelling van vrouwelijke boosheid verbonden. Dit verband van voorstelling, sedert lang sluimerende, was nu door de muilen zijner vrouw op nieuw verlevendigd geworden.

{==374==} {>>pagina-aanduiding<<}

Nu was het raadsel opgelost. Met de innigste blijdschap omhelsde ik mijnen vriend. Ik liep naar zijne vrouw, en deelde haar met weinige woorden de oplossing mede. Zij schrikte; maar herstelde zich dra, greep met een vonkelend oog de ongelukkige muilen, knoopte die in een doek, en verzocht mij, haar te volgen. Vrolijk en met eene komischplegtige houding trad zij bij haren man in de kamer. ‘Kom, mijn vriend’ riep zij op een' heldhaftigen toon, ‘wij zullen op het altaar der Huisgoden een offer brengen.’ Zoo bragt zij ons in de keuken, alwaar een groo vuur brandde. ‘Daagt op, gij ongelukkigen!’ sprak zij, bij het ontknoopen van den doek, met eene stem, die ongevoelig van den komischen tot den aandoenlijken toon overging, ‘gij zult mij niet langer het hart van den besten man, noch aan hem slechts één oogenblik van vrolijkheid en genoegen meer ontrooven. Op het altaar der vreedzame Huisgoden offer ik u aan het geluk van huisselijke liefde, en met u alles, wat slechts in het geringste het gevoel van betamelijkheid, goeden smaak en schoonheid kwetsen kan.’ Met deze woorden wierp zij de muilen in het vuur, welke zeer vrolijk brandden en ras verteerden. Op dit oogenblik vielen de echtgenooten elkander om den hals, en konden bijkans niet ophouden met de teederste omhelzing onder het vragen en geven van vergiffenis; hernieuwende alzoo, onder het storten van vreugdetranen, het schoonste verbond der liefde. Daarop betuigden beide aan mij den opregtsten dank voor mijne ontdekking. ‘Één beding nog,’ voegde de edele vrouw daarbij: ‘gij moet deze gebeurtenis tot leering en waarschuwing van anderen opteekenen en laten drukken. Gij behoeft mij niet te ontzien: den naam alleen kunt gij achtêrwege laten. Want, mijn vriend, bij jonge vrouwen zijn nog vele andere soorten van muilen, al zitten zij juist niet aan de voeten, welke
het fijn en zuiver gevoel van den man kwetsen, en voor welke zij maar al te zwaar, door het verlies van zijne achting en liefde, moeten boeten.’
Den volgenden dag vertrok ik, vol van den dank en de hartelijkste wenschen mijner gelukkige vrienden. Nog tegenwoordig geven de muilen in onze brieven ruime stof tot vrolijke toespelingen; en de beminnelijke vrouw vergeet nooit, al is het slechts bij taschrift, daarbij te voegen: dat er nog geene nieuwe muilen gekomen zijn.


{==375==} {>>pagina-aanduiding<<}

De noodlottige kanselreize.

Eene ware Geschiedenis.

(Naar het Hoogduitsch van heinrich liebmann.)

De godsdienstoefening was ten einde - de organist sloeg bij het uitgaan de laatste akkoorden, die aan het hoog gewelf weergalmden - de vrome kerkgangers verspreidden zich allengskens, en gingen langzaam naar hunne huizen, toen mij de eerwaardige prediker gruning bij de hand nam, en mij vertrouwelijk uit de kerk naar de pastorij geleidde, met de woorden: ‘Gij hebt uwe zaken goed verrigt; uwe leerrede was treffelijk, en met behoorlijke oefening wordt gij zeker eenmaal een uitstekend kanselredenaar.’
Ik had mijne eerste preek bij hem gedaan. Een zware steen was thans van het beklemde hart gezonken, daar de eerste kanselproef was doorgestaan; en ik stapte alzoo bijzonder opgeruimd nevens den prediker voort.
‘Ja, ja!’ vervolgde deze, mijne opgeruimdheid bemerkende, ‘sterker dan gewoonlijk klopt het daar onder het linker knoopsgat, wanneer men op het leege plekje in de volle kerk voor de eerste maal optreedt, om zich aan alle menschen voor te stellen en alleen te spreken, terwijl allen stilzwijgen en ons naar den mond gapen. Het kan echter,’ dus vervolgde hij, ‘wel niemand ter wereld bij zijne eerste preek erger gegaan zijn, dan mij, armen drommel! Help mij aan tafel eens weer op dit apropos; en ik wil u dit mijn avontuur verhalen, hetgeen u ongetwijfeld zal vermaken.’
Ik vond aan de tafel des predikers geheele familie, met nog eenige gasten. Wij hadden een aangenaam en genoegelijk onderhoud; en in het gemeenzaam gesprek herinnerde ik den prediker aan zijne belofte. Hij was terstond bereid om, gelijk hij zich uitdrukte, zijne vrienden, tot een nageregt, en ter bevordering der spijsvertering, de kluchtige lotgevallen te vertellen, hem bij zijne eerste preek bejegend, en tevens daardoor hun eene heilzame leverschudding te verschaffen. Hij ving dus aan:
Het vrolijke knapen-leven was ten einde - want sinds het feest op den Wartburg is men gewoon, in stede van dat van

{==376==} {>>pagina-aanduiding<<}
student, het reeds verouderde woord knaap (Bursche) weder te bezigen - het vrolijke knapen-leven, alzoo, was ten einde; mijn cursus academicus te Leipzig was volbragt, en daar ik in die stad zonder eenige betrekking en ondersteuning mij bevond, moest ik de gewone loopbaan der jonge Theologanten bewandelen, mij eene huisonderwijzersplaats trachten te bezorgen, en mij op de kunst toeleggen, om den kop der kinderen van vreemde lieden te regt te zetten. Mijn Genius ontvoerde mij aan het lieve vaderland, en joeg mij verre weg, naar het ruwe, koude Polen, en wel in dat gedeelte van dit land, hetwelk, toen de hooghartige verdedigers der vaderlandsche vrijheid, madalinski en kosziusko, het onderspit delfden en het land gedeeld werd, aan Pruissen was gekomen, en daarna Zuid-Pruissen werd genoemd. Met honderdvijftig daalders inkomen, werd ik de opvoeder van twee knapen eens Duitschen Edelmans, den Heer v.K..., die een groot landgoed bezijden Warschau, en een ander in Silezië, in den omtrek van Breslau, bezat. Het eerstgemelde bewoonde de familie doorgaans; en, hoewel het vreemde land met zijne ongure bewoners mij niet beviel, ging het mij echter ten huize dezes voortreffelijken mans doorheen wél, daar men hier niet, als gewoonlijk, er ook den huisonderwijzer onder begreep, wanneer de genadige Heer met trotsche miene de spreekwijze bezigt: ‘Mijne lieden’ - maar met onderscheiding en als een vriend des huizes werd bejegend.
Welke mijne bestemming in vervolg van tijd zijn zou, was ik met mijzelven nog niet eens. Thans, echter, ontving ik op eenmaal een' krachtigen aandrang, om mij tot het predikambt te schikken; daar mijn patroon mij opmerkzaam maakte, dat hij op zijn ander landgoed in Silezië eene goede pastorij te begeven, en op dezelve een' zeer bejaarden, ziekelijken leeraar had, bij welken de man met het omgekeerde uurglas zich veelligt spoedig zou laten vinden. Hierbij deed hij mij op den achtergrond niet onduidelijk het streelende verschiet zien, dat mij, ter belooning van mijne vlijt in de opvoeding zijner kinderen, deze plaats eens zou ten deel vallen. Het woord belooning heeft voor mij steeds eene verhevene beteekenis, eenen hoogeren zin gehad, als erkenning van werkelijke verdiensten insluitende; en wanneer zich het tegenstrijdige verschijnsel aan mij voordoet, dat menschen zonder verdiensten belooningen ten deel vallen, verheft zich

{==377==} {>>pagina-aanduiding<<}
mijn innerlijk gevoel daartegen eveneens, alsof ik bij loterijplans leze: premiën voor den eersten, tweeden, derden niet. Ik trachtte mij alzoo ook thans deze toegezegde belooning, zoo veel in mijn vermogen was, waardig te maken. Ik gevoelde, dat ik in het prediken niets minder dan virtuoos was; want ik had het nog nooit gedaan. Van stonden aan werd het dus mijn vurigste wensch, de eerste kanselproef zoo spoedig mogelijk te wagen. Naardien in den geheelen omtrek geene evangelische gemeente bestond, aan welke ik de eerstelingen mijner kanselgaven konde wijden, werd besloten, dat ik op het andere landgoed in Silezië mijn preektalent zou vertoonen, als waarheen de Heer v.K... met zijne gansche familie binnen eenige weinige maanden dacht te vertrekken. Bij voorraad werd tevens aan den pastor loci geschreven, eene venia concionandi verworven, en te gelijk reeds den zondag bepaald en vastgesteld. Van toen af vermeesterde mij, telkens als ik aan mijne onderneming dacht, eene zekere huivering. Wanneer ik mij in verbeelding op den kansel plaatste, en mij het oogenblik levendig voorstelde, waarin de gansche gemeente zwijgen en ik den mond openen zou, klopte mij het hart, en ik was te moede als een mensch, wiens laatste uur heeft geslagen. De preek werd thans uitgewerkt. Wie ziet niet in later' tijd op dezen zijnen eersten leerlingsarbeid glimlagchend terug? Ik wilde toejuiching verwerven. Mijne leerrede werd gevolgelijk een uit schoone spreekwijzen zamengesteld produkt: want men zocht toen ter tijd door hoogdravende poëtische woorden en wendingen te bevallen; gelijk men thans ginds en elders alleenlijk door mystiek te redeneren en te filozoseren, het woord geloof onophoudelijk in den mond te hebben, en het gezond verstand op eene zeer beschaafde wijze den hals te breken, bijval kan inoogsten. Nu werd
dagelijks verscheidene uren gememoriseerd; zoodat, wanneer ik mijne van buiten geleerde preek van tijd tot tijd bij mijzelven opzeide, ik mijzelven als een snorrad voorkwam, dat onafgebroken voortloopt, zoo lang de draad reikt, waarmede men het opwindt.

(Het vervolg hierna.)





{==378==} {>>pagina-aanduiding<<}

Raad eener moeder aan hare dochter.


Lieve Annaatje! trof een schicht 
U van 't loerend minnewicht: 
Wat verbergt ge mij uw smart! 
Zink aan 't kloppend moederhart: 
't Heeft, hoe diep uw wond ook zij, 
Atijd troost of artsenij. 
 
Als des levens lente bloeit, 
't Vonkje in e ke borst ontgloeit; 
Bloos dan niet om 't koestrend vuur: 
't Is een weldaad van natuur. 
 
Als een jongman in dien tijd 
Om een vriendlijk lachje vrijt; 
Nimmer wulpsch den hoogen gloed 
Van de schaamte rijzen doet; 
Niet als wufte vlinders zweeft; 
Eerbied voor elk bloempje heeft; 
Hulde, maar geen' wierook biedt: 
't Zedig meisje schuw' hem niet. 
 
Vraagt, bestaanbaar met hare eer, 
Hij allengs een lonkje meêr; 
Eindlijk, in een' zaalgen stond, 
Fluistrend 't jawoord van haar' mond; 
Spreekt in 't hart een zachte stem: 
‘Meisje! waag het vrij met hem.’ 
Weet de kiesche maagd daarbij, 
Dat hem de onschuld heilig zij: 
o! Dan gunn' de vroomste zus, 
Rein als de engel, d'eersten kus; 
En die kus zij beider eed: 
‘Met u draag ik lief en leed.’ 
 
Ééns die zoete vrucht geplukt; 
Ééns in de armen hem gedrukt; 
Ééns de harten uitgestort: 
(Meisje! 's levens lente is kort.) 

{==379==} {>>pagina-aanduiding<<}

Wind dan, klijf! u om hem heên, 
En de rank en stam worde één. 
 
Bloos, Annaatje! bloos dan niet, 
Daar u 't moederoog doorziet. 
Aan haar' boezem, in haar' arm 
Is 't, als in uw kindschheid, warm; 
Gloeit nog, met ondoosbren gloed, 
Liefde voor haar kroost, haar bloed. 
Meisje! noem den lievling vrij: 
En ook dierbaar wordt hij mij. 
 
Noem hem, lieve! noem hem luid: 
De eedle man is de eer der bruid; 
Leg, Annaatje! leg den knoop, 
Zalig door genot en hoop. 
 
Maar, o dierbre! neem mijn' raad, 
Als een' gids in d'echtenstaat. 
Op des werelds ruime zee 
Sleept zoo ligt een stroom ons meê: 
De oude stuurman kent die baan, 
En wijst rif en klip ons aan. 
 
Hij, die mijne Annaatje koos, 
Roemt haar als een schoone roos. 
Meisje, stel hem niet te leur: 
Bied hem steeds den zoetsten geur; 
Zorg, o mijn geliefkoosd kind! 
Dat hij schaars een' doren vind': 
Stekels zijn der liefdes graf; 
Leg ze dan bij 't outer af. 
 
Waak ook voor uw teeder schoon: 
't Is der vuurge mannen kroon. 
Wat hem eenmaal heeft behaagd, 
Sier' de vrouw gelijk de maagd. 
Blijf, als 't kiesche meisje, net: 
Op den man kleeft elke smet. 
Wat de tijd ook rooven moog', 
Zijt bevallig in zijn oog. 

{==380==} {>>pagina-aanduiding<<}

't Jeugdig schoon, 'k beken het, vliedt; 
Maar dit bloempje dorre niet. 
 
Plant de rampspoed in uw huis 
Nu en dan een bitter kruis: 
Vijl de scherpe lijdenspunt 
Stomp en zacht, zoo veel gij kunt; 
Help hem dragen, 't is uw pligt: 
Liefde maakt ons pak zoo ligt. 
 
Drijft er soms een wolkjen aan: 
Teedre vrouw! leid af d'orkaan. 
Voor het strijken van uw hand 
Is de rimpel niet bestand; 
't Vriendlijk lachje van uw oog 
Trekt den nevel ras omhoog: 
En de drift, hoe hoog gestemd, 
Wordt straks in uw' arm getemd. 
 
De echtstam kwijnt, is 't wijfje koel: 
Vrouw! gij heerscht slechts door 't gevoel. 
Leg dien schepter nimmer af: 
En de man kust zelfs uw' staf. 
 
Terg of plaag hem door geen gril: 
Om de liefde draaije uw spil. 
Strooi haar bloemen op zijn pad: 
En gij oogst den rijksten schat. 
 
Schenkt die liefde u lagchend ooft, 
Door haar' reinen gloed gestoofd: 
Bloeit een wichtjen op uw' schoot, 
Schoon als 't blozend morgenrood; 
Huppelt vrolijk aan uw zij 
Een gezonde kindren-rij; 
o, Bewaak die zoete vrucht: 
Heilzaam is reeds vroeg de tucht; 
Rijke grond dient trouw gewied: 
Later sterft het onkruid niet. 
Waak dan rustloos; 'k blijve u borg: 
't Vaderhart loont moederzorg! 

{==381==} {>>pagina-aanduiding<<}

Werk zoo in den tuin van d'echt: 
Ieder paadje loope regt. 
't Slingren voegt niet aan de vrouw: 
't Leidt haar af van eer en trouw. 
Waar de weg ter zijde loopt, 
Wordt de hechtste band ontknoopt. 
Maar, door heel het leven heên, 
Onafscheidlijk lotgemeen; 
Één in blijdschap, één in smart; 
Één in wenschen, één van hart: 
Zoo zult ge, als de zomer vlugt, 
Bij des winters grijze lucht, 
Schoon geen lentezon meer schijn', 
Baucis en Philemon zijn. 
 
h. van loghem. 


De eigen haard.


Niet in ongebonden zinnen, 
Niet in ongetoomd genot, 
Waar de ziel verkwijnt van binnen 
En 't geweten bloost voor God; 
Niet aan weidsche feestbanketten, 
Niet bij opgestapeid goud, 
Zal de vreugd zich nederzetten, 
En het hart blijft leêg en koud. 
Moog' de schijn het oog verblinden, 
Lokken tot vergank'lijk goed, 
Broeders! wilt gij vreugde vinden, 
Zoekt haar in een stil gemoed. 
Waar de ziel tot God durft naad'ren, 
Aan geen boozen lust geboeid, 
En het bloed, door hart en aad'ren, 
Met gelijken polsslag vloeit; 
Waar de woeste dristen zwijgen 
En 't geweten niet verklaagt, 
Broeders! daar is vreugd te krijgen, 
Vruchtloos elders nagejaagd. 
't Is vergeefs in zuider landen, 
Waar de zon het aardrijk roost; 

{==382==} {>>pagina-aanduiding<<}

't Is vergeefs op noorder stranden, 
Waar geen bloude Aurora bloost; 
't Is vergeefs, dat stroom en winden 
Passen op uw snelle vaart: 
Broeders! wilt gij vrede vinden, 
Zoekt hem aan uw' eigen haard; 
Zoekt er al uw waar genoegen, 
Al uw wellust, al uw heil, 
En geen jagen, en geen zwoegen 
Voer' begeerte boven 't peil. 
Laat dan vrij van verre blinken, 
Wien het klatergoud behaagt, 
Opwaarts rijzen, nederzinken, 
Die aan vloed en eb zich waagt; 
Laat hem vrij naar boven streven. 
Streven met verdwaasden kop, 
Nu terug, dan voortgedreven, 
Nu er onder, dan er op! 
Broeders! wen ge uw beste vrinden, 
Met uw innig hart vertrouwd, 
In den kleinen kring moogt vinden, 
Daar opregtheid zitting houdt; 
Of, omringd van gade en telgen, 
Neêrzit aan den eigen haard, 
En het zoet genot moogt zwelgen, 
Dat u 't huislijk leven baart; 
Wen gij 't kroost, van God geschonken, 
Kind'ren, daar uw beeld in rest, 
Van den reinsten wellust dronken, 
In uw vaderarmen prest; 
Wen ge uw dierbare echtgenooten, 
Moeders! daar uw ziel in leeft, 
Houdt aan 't zalig hart gesloten, 
Dat geen wensch meer over heeft, - 
Broeders! vestigt dan uwe oogen 
Op de pracht en praal der aard', 
En een traan van mededoogen 
Vloeije neêr op d' eigen haard. 
 
M.v.V. 



{==383==} {>>pagina-aanduiding<<}

De levensstaf. (*)


Lieve menschen, mij een woord! 
Ja; elk draagt zijn pakje voort, 
Op den reisweg van dit leven. 
Daarvan werd, in schooner lied, 
Dan ik, zwakke! thans u bied, 
Ons een trouwe schets gegeven; 
Daarvan zong, op juister toon, 
Fikscher zanger ons, zoo schoon! 
 
Maar, Hij, die ons dezen last 
Op de schoud'ren heeft gepast, 
Hij, die ons dit pak doet dragen, 
Bood ons, op het hobb'lig pad, 
Vonden wij ons afgemat, 
Ook iets, om den gang te schragen. 
Hij, die elk zijn pakje gaf, 
Bood den wandelaar een' staf. 
 
Duldt, dat ik, schoon arm in taal, 
U daarvan een beeldt'nis maal', 
En verschoont de flaauwe trekken! 
Makkers op den levenstogt, 
Denkt: ook 't distelvinkje mogt 
Soms een poos onze aandacht wekken. 
Wand'laars! onder kout en zang 
Valt de weg toch minder lang. 
 
Of het pak ons drukken moog, 
Heeft Hij, die ons 't vrachtje woog, 
Ons de hoop op beter leven, 
Tot een steunsel in de hand, 
Op den weg naar 't vaderland, 
Tot een' staf op reis, gegeven. 
Schikt Hij pakje en reiskleedij, 
Ook den staf voegt Hij daarbij. 

{==384==} {>>pagina-aanduiding<<}

Pelgrims op de levensbaan, 
Moedig, vat dien staf dan aan! 
Minder zal de vracht u drukken. 
Hoe 't geweld u tegendruischt, 
Klemt en knelt hem in de vuist! 
Laat u nooit dien staf ontrukken! 
In wat nacht gij om u tast, 
Houdt dien steun kloekmoedig vast! 
 
't Is uw wapen, wandelaar! 
In het nijpendst reisgevaar. 
Loopt uw togt door wildernissen, 
Waar het roofgeboefte schuilt, 
En, om prooi, de tijger huilt, 
Of venijnige adders sissen, 
Zwaai dien staf, op uwe schreén, 
Moedig voor en om u heen! 
 
't Is het steunsel, dat uw' voet, 
Pelgrim! vaak voor struik'len hoedt 
Op de gladde, oneffen sporen; 
't Is uw polsstok in moeras, 
Over kuil en waterplas; - 
Nooit dien uit de hand verloren! 
Met hem komt gij, is het nood, 
Over poel en kuil en sloot. 
 
Ja, hoe zwaar een' last gij torscht, 
't Is het rustpunt, dat u schorst; - 
Hoe wij hijgen, zuchten, stenen, 
't Schenkt ons nieuwe kracht en moed; - 
o! Het doet ons, vaak, zoo goed, 
Stilstaande, op dien staf te lenen; 
En wij stappen, uitgerust, 
Weêr den reisweg op met lust. 
 
Waartoe klagt en kracht verspild? 
Moedig 't bundeltje opgetild! 
Knellen de al te stijve banden, 
Rijgt ze losser, zoo gij kunt, 
En de vracht het u vergunt. 
Komt, den pelgrimsstaf in handen! 

{==385==} {>>pagina-aanduiding<<}

Broeders! aan den rand van 't graf 
Steunen wij nog op dien staf. 
 
Maar, aan menig' reisgenoot 
Valt de vracht zoo zwaar als lood; 
'k Hoor hem over matheid klagen; - 
Ach! de man miskent het nut 
Van zijn' staf; daar hij dien stut, 
En de stut niet hem blijft dragen. 
Ei, gebruik hem, op den weg, 
Broeder, met meer overleg! 
 
Ginder werpt er een zijn' staf, 
Verre, als ontuig, van zich af, 
Waant zich boven steun verheven; - 
Arme dwaas! hij loopt, gewis, 
Bij den nacht, het spoor vlak mis, 
En hij moet in d'afgrond sneven; 
En, terwijl hij zinkt ter neêr, 
Wenscht hij zich dien reisstaf weê 
 
Nog een' and'ren strompelaar 
Valt zijn eigen staf te zwaar, 
En hij zoekt naar ranke teenen; - 
Ach! hij steunt op 't broze riet, 
Daar de staf zijn hand ontschiet: 
Maar, hij kan er niet op lenen; 
De eerste schrede, die hij zet, 
Wordt hij door zijn' last verplet. 
 
Zalig ieder wandelaar, 
Wél hem, wél ons al te gaêr, 
Als wij, op den weg van 't leven, 
Schoon door 't levenspak gedrukt, 
Rustende op dien staf gebukt, 
't Oog omhoog, steeds voorwaarts streven! 
Leggen we allen, dan, dien staf 
Aan de hemelpoort eerst af! 
 
J.B. Chr. 
Utrecht, Mei 1818. 



{==386==} {>>pagina-aanduiding<<}

Tooneelbouw.

Bij gelegenheid des herbouwens van den Schouwburg l'Odeon, herinneren de Parijsche dagbladen de bijzonderheden, met welke de, desgelijks door de vlammen verteerde, Schouwburg aan de poort St. Martin, ten jare 1781, werd herbouwd. Eenige bouwmeesters hadden daartoe 4 jaren en 5 millioenen gevorderd; anderen 3 millioenen en 5 jaren. Wijlen de Heer lenoir nam aan, den Schouwburg binnen 2 maanden met 1 milloen tot stand te brengen, en hield woord. De arbeid ging nacht en dag onafgebroken voort, en alle 8 uren werden 1600 handen afgelost. In de verschillende werkplaatsen, waar men de bouwstoffen bearbeidde, waren meer dan 6000 handen onledig. Naardien men met de vier voorname trappen, naar den zin van lenoir, niet snel genoeg vorderde, loofde hij eenen Louisd'or uit voor elke trede, wanneer hij binnen 50 nren op den benedensten trap even zoo vele Louisd'or konde uittellen, als er treden zouden komen. In 37 uren waren de trappen gereed. Op den 41sten dag na het begin des bouws overhandigde lenoir aan den Luitenant der Policie, sartine, den slentel des Schouwburgs, en op den 46sten dag werd reeds de eerste groote Opera in denzelven gegeven. Een ongehoord en geenszins navolgenswaardig waagstuk! Inderdaad onderging ook de zaal, die bij de eerste vertooning berstensvol was, eene kleine verzakking. Het gebouw in zijn geheel hield zich echter staande, osschoon het daartoe gebezigde hout zoo versch van pas gevelde boomen was genomen.

Anecdote van den schilder West.

Wie hoorde niet den naam van west met roem verkonden? - In eene nieuwen Roman van Mistriss hofland, eene Schildersvrouw, vinden wij het beslissende oogenblik vermeld, dat hem tot zijne kunst bestemde. Wij gingen, zoo luidt het aldaar, naar den Voorzitter der Koninklijke Akademie, en bezagen zijne meesterstukken. Emilia vond in eenen hoek der werkkamer een klein, onvoltooid beeld, veel minder dan eenig ander derzelven. West bemerkte

{==387==} {>>pagina-aanduiding<<}
zulks, en zeide: ‘Dat beeldje is der opmerkinge niet geheei onwaardig: het is de eerste proeve eens naauw achtjarigen knaaps, die nog nooit een schilderstuk had gezien. Mijne ouders,’ dus voer de goede man voort, ‘behoorden tot de stillen in den lande, die elke vorming tot eenige, zoo zij meenden, nuttelooze kunst of wetenschap voor onbestaanbaar met den eenvoud en de heiligheid eens Christelijken wandels hielden, en lieten mij alzoo geen onderwijs in het teekenen geven; ook ontbrak het hun daartoe aan middelen zoo wel als aan gelegenheid, want wij woonden ongeveer twintig mijlen verte van Philadelphia. Ik was de jongste onder tien zusters, en werd over het geheel niet aangespoord, doch ook niet verhinderd, om eenige bijzondere neiging op te volgen. Hetgene mij in de Natuur verrukte, dat teekende ik na, zoo goed of slecht het dan ook zijn mogt. Toevallig bezocht ons een vriend. Hij vond behagen in mijne proeven, en zond mij na zijne thuiskomst een kistje met penseelen en verwen, en - dit stukje doek; en, tot mijne groote blijdschap, lag eene prent onder in het kostbare geschenk. Nimmer vergeet ik den wellust, met welken ik den kleinen schat beschouwde en weder beschouwde! Ik plaatste denzelven digt bij mijn bed, en strekte van tijd tot tijd des nachts de hand daarnaar uit, om te voelen, of hij er nog wel stond. Des anderen morgens verstak ik dien zorgvuldig, en verzon allerlei kunstgrepen, om het aangeboden vermaak ter dege te genieten. Den volgenden dag sloop ik stilletjes ter schole uit. De meester, wiens lieveling ik was, werd bezorgd voor mij, en liet vernemen, of ik ziek was. Dit gaf aanleiding tot eene ontdekking. Mijne moeder, mij het begane vergrijp voorhoudende, werd getroffen van de vrijmoedigheid, met welke ik hetzelve bekende, en liet zich te vreden stellen door de verzekering, dat ik den volgenden morgen zonder fout naar school zou gaan. Intusschen volgde zij mij heimelijk in mijne
schuilplaats, waar ik dit zelsde beeldje naar de koperen plaat afmaalde. Ik was bedremmeld bij hare onverwachte verschijning, maar bood de schets terstond mijner moeder aan. “Hebt gij dat geschilderd, benjamin?” zeide zij. - “Ja, moeder!” - Zij sloeg de armen om mijnen hals, en kuste mij teederlijk. Deze kus maakte mij tot Schilder.’


{==388==} {>>pagina-aanduiding<<}

Zonderlinge wraak van dr. Johnson.

Lady T.... had veel van Dr. samuel johnson gehoord. Zij wenschte hem persoonlijk te leeren kennen; en hij liet zich eindelijk door eenen vriend overreden, dat deze hem bij de Lady zou inleiden. Zijn uiterlijk voorkomen en omgang waren geenszins berekend, aan de verwachting der elegante vrouwe te beantwoorden, welke zij zich uit zijne schriften van hem gevormd had. Johnson was zeer lakonisch in zijn onderhoud, en zondigde veelvuldig tegen den toon der fijne beschaving. Bij het voordienen der thee, dezelve naar zijnen smaak niet zoet genoeg vindende, greep hij, in plaats van zich te bedienen van de zilveren suikertang, met zijne nog met inkt bevlekte vijf vingeren in de suikerdoos, om in dit gebrek te voorzien. Lady T.... mishaagde deze lompheid dermate, dat zij, om hare gevoeligheid deswege te doen blijken, terstond eenen knecht beval, eene andere suikerdoos te brengen. Dit was onzen johnson niet ontgaan. Hij dronk nog eenige kopjes; en, zijnen dorst gelescht hebbende, wierp hij zeer bedaard zijn kopje met den theelepel, in stede van hetzelve op de tafel neêr te zetten, in den haard. Alle aanwezigen waren verbaasd en verschrikt, en Lady T.... riep uit: ‘Om 's Hemels wille, Dokter! wat doet gij daar? Mijn gansche schoone servies is er door geschonden.’ - ‘Dat doet mij leed, Mevrouw!’ hernam johnson; ‘maar ik verzeker u, het geschiedde enkel uit beleefdheid: want uit de wijze, waarop gij straks omtrent de suikerdoos te werk ging, moest ik besluiten, dat gij nooit weer iets zoudt willen aanraken, wat door mijne handen was gegaan.’

Het onkenbare masker.

De vorige Hertog van norfolk was zeer aan den drank verslaafd. ‘Foote!’ sprak de Hertog tot den vermaarden en niet min vrijpostigen Tooneelspeler, ‘welk Masker zal ik kiezen voor het op handen zijnde Bal, om volstrekt onkenbaar te zijn?’ - Ga nuchteren! antwoordde foote.





{==389==} {>>pagina-aanduiding<<}

Mengelwerk.

Het leven van Sannazarius (*).

Door J. Venhuizen Peerlkamp, Conrector te Haarlem.

Hetgeen wij dikwijls zien plaats hebben in groote staten en gemeenebesten, dat zij, kort na het begin van haar bestaan, in den tijd van weinige jaren, tot eene grootheid en hoogte stijgen, die den opmerkzamen beschouwer doet verbaasd staan, dit dunkt mij dat met regt op de hernieuwde opkomst der wetenschappen mag toegepast worden. Dat zelfde vuur, die zelsde onvermoeide werkzaamheid, die frissche en jeugdige kracht, welke alle hinderpalen overwint, die ondernemende geest, waardoor de burger van eenen nieuw gevestigden staat gedreven wordt, om deszelfs grondvesten al vaster en vaster te maken, deszelfs geluk meer en meer uit te breiden, heeft den beoefenaar der wetenschappen, na hare herstelling, tot de bevordering van haren bloei aangespoord. Tijd en gewoonte hebben dan nog niet haren veelvermogenden invloed doen gelden, noch iets van die geestdrift, waardoor zoo veel groots wordt uitgewerkt, doen verslaauwen. Hoe zouden wij anders kunnen verklaren, dat in zoo weinige jaren, nadat, na de verwoesting van Konstantinopel, de vlugtende Grieken de fakkel der geleerdheid in Italië weder ontstoken hadden, overal zoo vele uitmuntende vernuften en geleerde mannen te voorschijn kwamen, als er nu maar zelden meer aangetroffen worden, niettegenstaande de groote menigte van hulpmiddelen, waarvan wij heden zoo overvloedig, en misschien te veel, voorzien zijn? Aanzienlijken en geringen, vorsten en onderdanen wedijverden als om strijd in de beoefening der geleerdheid,

{==390==} {>>pagina-aanduiding<<}
en betwisteden elkander den roem dier edele overwinning. Daar ik voornemens was, het leven van een' dier letterhelden te schetsen, viel mijne aandacht op eenen dichter, die niet alleen om zijne ongemeene verstandsgaven, maar ook (hetgeen veel meer is) om zijne braafheid, alle achting verdient; die, hoewel een vreemdeling, en daarom ons misschien minder belangrijk kunnende schijnen, echter, wegens zijne opregtheid, eerlijkheid en trouw, deugden, den Hollander bijzonder eigen, dien naam overwaardig zou zijn; ik bedoel den onsterfelijken jacobus, of, zoo als hij zich naderhand noemde, actius sincerus sannazarius.
Het is een oud gevoelen, bevestigd door de overeenstemming van de meeste wijzen, van de vroegste tijden af, dat de geboortegrond veel invloeds heeft op de gelukkige voortbrengst van groote vernuften. De waarheid hiervan heb ik niet alleen altijd geloofd, omdat het eenparig oordeel van allen de stem der natuur is, maar ik ben in dezelve nog meer bevestigd, toen ik nadacht, dat sannazarius in die stad geboren is, waarin reeds vóór hem zoo vele uitstekende mannen het eerste levenslicht aanschonwden: want Napels kan onder hare overige sieraden zich ook op haren burger sannazarius beroemen. In deze vermaarde stad werd hij den 28 Julij 1458 uit een adelijk geslacht geboren, hetwelk vruchtbaar geweest was in mannen, die, door kunsten van vrede en van oorlog, het vaderland ongemeene diensten bewezen hadden, maar niemand opgeleverd had, die door geleerdheid zich een' naam maakte. Jakob sannazarius was dus de eerste, die zich de luisterrijke daden zijner familie door eenen nieuwen en duurzamer luister van geleerdheid waardig betoonde.
In zijne vroegste kindschheid werd hij reeds vaderloos; welk verlies, hoe smartelijk ook, echter door de teedere zorge van eene brave en verstandige moeder minder gevoeld werd: want nog meer door haar voorbeeld dan door lessen leidde zij hem en zijnen broeder

{==391==} {>>pagina-aanduiding<<}
tot de deugd op, en spaarde noch moelte noch kosten, om hun een voortreffelijk onderwijs te bezorgen; waarin het geluk haar bij uitnemendheid diende, daar zij in junianus majus, die destijds te Napels bloeide, eenen man aantrof, wiens geleerdheid en geschiktheid tot den zoo moeijelijken post van onderwijzer uitmuntend was en algemeen geroemd werd. Deze nam hen onder zijne leerlingen aan, en leerde hun de Grieksche en Latijnsche talen, waarin zij binnen korten tijd ongewone vorderingen maakten. Al ras bemerkte de schrandere majus, welk een dichterlijke aanleg in jakob schuilde, en wist niet, wat hij meer bewonderen zou, zijne vurige verbeeldingskracht in iets voortreffelijks en verhevens voort te brengen, of zijne levendigheid van gevoel bij het lezen of aanhooren van de eene of andere schoone plaats eens dichters, of zijn zeer fijn oordeel in het beste te kiezen. Het is eene waarheid, door de ondervinding van alle tijden bevestigd, dat velen, door uitmuntende en bijna goddelijke natuurgaven, door zichzelven groote dichters geworden zijn; dat de natuur zonder onderwijs dikwijls meer vermogen gehad heeft, dan het onderwijs zonder de natuur: doch niet minder waar is het, dat er iets buitengewoons en uitstekends pleegt te ontstaan, zoo het onderwijs den natuurlijken aanleg te stade komt. Majus, dit inziende, maakte hem vroegtijdig bekend met de beste Grieksche en Latijnsche dichters, en spoorde hem aan, om deze tot zijne modellen te nemen. Terwijl sannazarius dus verder gelukkig in zijne studiën onder zulk een' kundigen leidsman voortging, werd hij kort daarna, tot zijne groote droefheid, genoodzaakt, denzelven te verlaten. Want zijne moeder, wegens de duurte der levensmiddelen, het naar haren staat en waardigheid te Napels niet meer kunnende uithouden, ging naar haar landgoed te Nocera di Pagani,
gelegen in eene zeer vermakelijke streek, en leefde daar wel te vreden en genoegelijk met hare zonen, die door hunne vlijt en deugd haar het gemis van rijken overvloed meer dan vergoed-
{==392==} {>>pagina-aanduiding<<}
den. Wat toch kan voor eene moeder genoegelijker zijn, dan brave kinderen? Al konde zij dan niet, even als andere voorname vrouwen, met paarlen en juweelen pronken, zij mogt met de beroemde cornelia zeggen: deze zijn mijne juweelen, deze zijn mijne sieraden. Intusschen studeerde hij met ijver op de door majus gewezene manier voort, en las, behalve andere schrijvers, voornamelijk virgilius, wiens dichterlijke schoonheden hem van dien tijd af tot aan het laatst zijns levens altijd bekoorden, en hem in het herders- en heldendicht ter navolginge strekten. In dit bekoorlijk oord, waar de natuur alle hare rijkdommen met eene milde hand ten toon spreidde en zijne ziel geheel in verrukking bragt, werd hij als gedrongen, om te beproeven, wat hij zelf in de dichtkunst vermogt. Geen wonder! Door de aanhoudende lezing der beste dichters en zijnen natuurlijken aanleg, welke zich meer en meer ontwikkelde, was hij een dichter, eer hij het nog dacht te worden. Voorzeker, zoo correggio ooit regt had, terwijl hij voor een der meesterstukken van rafaël stond, te zeggen: Ik ben ook een schilder, het zou sannazarius op dien tijd reeds betaamd hebben, uit te roepen: Ik ben ook een dichter. Hij begon dus zijn Arcadië, hetwelk, wel is waar, op eenige plaatsen blijken droeg van een' nog jeugdigen aanvanger, maar waarin de geleerden van dien tijd den grooten man reeds ontdekten. Zijn vorige leermeester majus, wien de welvaart zijner leerlingen en de bloei der wetenschappen zeer ter harte gingen, konde het niet langer onverschillig aanzien, dat
een zoo edel vernuft, hetwelk zoo veel beloofde, en zoo waardig was in het openbaar en in het gezigt der aanzienlijkste mannen te schitteren, daar in het verborgene en in de vergetelheid bleef. Hij spoorde daarom de moeder ten sterkste aan, om haren zoon naar Napels terug te zenden. Wat de onkosten betrof, die zou zij rijkelijk vergoed vinden in de opbrengst zijner eigen vlijt. Deze raad was te welmeenend en te trouw, dan dat zij niet gereedelijk

{==393==} {>>pagina-aanduiding<<}
aan denzelven het oor leende. Zij keerde derhalve met hare beide zoons naar Napels terug. Behalve zijnen vriend en leermeester majus, geraakte hij nu in het onderwijs en de verkeering van den grooten joannes pontanus, een man in bijna alle wetenschappen ervaren, en vooral in de kennis der fraaije letteren. Deze had te zijnen huize eene akademie opgerigt, (zoo noemde hij zijne school, op de wijze van plato) waar, op gezette dagen, alle liefhebbers der wetenschappen en beoefenaars der dichtkunst, welke te Napels waren, bijeenkwamen. De bloem des adels en der voornaamste jongelingschap vloeide van alle kanten tot zijn huis, als tot een' tempel van wijsheid en der zanggodinnen, bijeen. Ieder zocht hem; ieder begeerde hem als den raads- en leidsman in zijne studiën; ieder reikhalsde naar zijnen omgang. En waarlijk niet ten onregte. Want hij versierde zijne verbazende geleerdheid met eene innemendheid van karakter zonder wederga; zoodat het moeijelijk te beslissen stond, of hij geleerder dan beminnelijker man was. De rampspoeden, in zijne vroege kindschheid en jongelingschap geleden, hadden het vuur van zijnen geest getemperd, niet onderdrukt; de kennis der wetenschappen had zijn hart verzacht, niet verhoovaardigd; en, om met horatius te spreken, de beoefening van het schoone en edele was voor hem een borstwapen geworden, hetwelk hem in de deugd bevestigde. Er is een tijd geweest, dat onze eerste staatsmannen met even veel geluks de lier hanteerden, als het roer des staats bestuurden, dat zij niet slechts Mecenaten, maar ook strenge beoefenaars der geleerdheid waren. Zulk een man was ook pontanus. Geene beslommeringen van het rijksbestuur, geene moeijelijke en gewigtige gezantschappen hielden hem van de edele oefeningen des geestes terug. Gelukkig was dan sannazarius, wien het gebeuren
mogt, dien Napelschen plato tot zijnen leeraar te hebben! Gelukkig was pontanus, wien zulk een leerling ten deel viel! Er was niemand, die hem in geest en werkzaamheid even-
{==394==} {>>pagina-aanduiding<<}
aarde; niemand, die in zoo korten tijd zulke verbazende vorderingen maakte; zoodat, gelijk de Atheensche plato, zijnen ijverigen leerling aristoteles schielijk van zijne overige toehoorders onderscheidde, sannazarius ook weldra bij zijnen meester den voorrang had. Groote en uitstekende zielen zijn gelijk aan de vlam; zij kunnen even min als deze lang verborgen blijven. Pontanus vatte eene vriendschap voor hem op, welke standvastig en duurzaam was. Want, daar er niets is, hetwelk meer tot vriendschap uitlokt, dan gelijkheid van aard, zoo zal men toestemmen, dat braven de braven, geleerden de geleerden beminnen en zich onderling verbinden, alsof zij door bloedverwantschap en de natuur verbonden waren. Pontanus beminde de wetenschappen met geheel zijn hart; sannazarius gloeide voor dezelve. Pontanus achtte niets hooger dan de waarheid en opregtheid; sannazarius was de opregtheid zelve. Pontanus haatte alle opgeblazenheid en zelfverheffing; sannazarius was bewonderenswaardig door zijne bescheidenheid en nederigheid. Met één woord, door de natuur waren beiden tot het goede en edele gevormd, door oefening in hetzelve toegenomen, door standvastigen wil daarin versterkt.
Terwijl hij nu onder dezen kundigen gids het rijke veld der geleerdheid en de bloemrijke paden der dichtkunst betrad, en zijn geest door het rijpere doorzigt van dien letterheld al meer en meer verlicht en beschaafd werd, vatte hij voor eene maagd uit de adelijke familie der bonifacii, met name carmosina, eene vurige liefde op, welke, omdat zij niet met wederliefde beantwoord werd, hem veel smarts veroorzaakte. Dan, gelijk de dichtkunst den voorspoed sieraad bijzet, en een troost en toevlugt geeft in tegenspoed, zoo wendde hij zich tot hare veelvermogende kracht, en vond daar, zoo niet eene geheele genezing, ten minste verligting zijner zorge. In sierlijke gezangen vol teederheids gaf hij, even als de zachtvloeijende petrar-
{==395==} {>>pagina-aanduiding<<}
cha, zijnen beknelden boezem lucht, en verwierf zich hierdoor eenen niet minderen roem bij zijne tijdgenooten, dan de bevallige dichter van Vaucluse bij de zijne. Toen hij echter bemerkte, dat zijn hartstogt zich weer op nieuw met meerdere kracht begon te verheffen, reisde hij naar Frankrijk, om, ware het mogelijk, door van lucht te veranderen, ook van gedachten te verwisselen. Doch, in plaats van daar rust en kalmte te vinden, voelde hij er het gemis van hare aanschouwing nog te meer, waar het verlangen naar zijn vaderland bijkwam, zoodat hij spoedig terugkeerde. Maar hoe werd zijne verwachting te leur gesteld! Zij, naar wier bezit hij zoo zeer gewenscht had, was, in den bloei van haren leeftijd, kort vóór zijne aankomst overleden. Hoe zeer deze ramp hem trof, toonen zijne herdersdichten in de Latijnsche en Italiaansche talen, waarin hij haren ontijdigen dood, onder den verdichten naam van phyllis, zeer aandoenlijk betreurt. Deze en andere gedichten maakten, dat er een groote naam van hem uitging, welke niet alleen overal verbreid werd, maar ook tot het hof van koning
ferdinand doordrong. Federic, des konings oudste zoon, een groot liefhebber der dichtkunst, kreeg eene sterke begeerte om hem te zien. Sannazarius werd derhalve tot hem ontboden, en was slechts eenen korten tijd in zijn gezelschap geweest, toen hij hem geheel voor zich had ingenomen. Deze vorst was zeer gezet op vertooningen en schouwspelen, bijzonder op zulke, die buitengewoon en nieuw van gedachten, pracht en uitvoering waren; werken, die een vaardig vernuft, buitengemeen oordeel, rijkheid en grootheid van geest en denkbeelden eischten. Sannazarius, van nature hiertoe gevormd, voldeed zijnen begunstiger volkomen, en won hierdoor geheelenal zijne vriendschap. Deze vlugheid verwierf hem ook de hoogachting en toegenegenheid van koning ferdinand en alfonsus, hertog van Calabriä, en van alle aanzienlijken, zoo

{==396==} {>>pagina-aanduiding<<}
wel vrouwen als mannen, die beminnaars der dichtkunst waren.
De roem der letteren voldeed hem alleen niet; de overge rfde dapperheid zijner voorouderen spoorde hem aan, de zijne door de wapenen te beproeven. Hij deed derhalve eenen krijgstogt mede, onder den zoo even genoemden alfonsus, om Otranto te herwinnen, en de Turken, die zich van die stad meester gemaakt hadden, er uit te drijven, en hielp denzelsden veldheer in Nomentum en Tivoli te veroveren. De rust, welke hem van de wapenen overig was, besteedde hij aan het opstellen van gedichten, of liet zich door zijnen bediende, een jongeling van beschaafde zeden en door hemzelven onderwezen, de gedichten van propertius, die op muzijk gebragt waren, voorspelen. Veelligt verwondert zich iemand, dat, onder het gedruisch der wapenen en het gewoel der legerplaatse, sannazarius zich met het beoefenen der dichtkunst nog konde bezig houden; doch hij wete, dat deze studie dit boven de meeste andere wetenschappen vooruit heeft, dat dezelve geschikt is voor alle plaatsen: zij vermaakt te huis en vervrolijkt buitenshuis; zij overnacht met ons, en gaat met ons buitenslands. Te midden van loeijende stormen en onweders, besteedde onze beroemde landgenoot broekhuizen, toen hij het vaderland ter zee diende, den tijd, dien hij ledig had, aan de dichtkunst, om door die hemelsche oefening somwijlen lucht te geven aan zijnen beklemden geest, en door hoogere bespiegelingen zijnen druk te verzachten. De vermaarde Duitsche dichter kleist wist even goed in zijne tent de lier te bespelen, als op het slagveld het zwaard voor vaderland en koning te zwaaijen. Na het eindigen dier veldtogten, kwam sannazarius, met roem overladen, in zijne geboorteplaats terug, en klom al meer in de achting zijner landgenooten, en vooral in die van federic. Toen, na onderscheidene opvolgingen, het
rijk aan dezen gekomen was, dachten allen, en niet ten onregte, dat sannazarius, die

{==397==} {>>pagina-aanduiding<<}
zoo wel in drukkenden nood als in voorspoed de getrouwe vriend van federic gebleven was, de grootste voordeelen en aanzienlijkste posten verkrijgen zoude. Doch allen bedrogen zich in hunne meening: want federic beschonk zijne andere vrienden met hooge en winstgevende ambten, en gaf sannazarius slechts een middelmatig jaarlijksch inkomen en eene landhoeve, Mergilline geheeten, op het hangen van den berg Posilipo, niet verre van Napels, zijnde meer om de bekoorlijke ligging dan om hare rijke opbrengsten geacht. Sannazarius nam deze schaarsche bedeeling in het begin zeer euvel op, niet te vreden, dat hem voor alle zijne diensten zulk eene geringe belooning gegeven werd, daar verscheidenen, die op verre na niet met hem te vergelijken waren, zoo onverdiend hem voorgetrokken werden; doch in het vervolg, door de vermakelijke ligging der plaatse bekoord, verhief hij zijn landgoed hemelhoog. Had horatius reden om zijn lot benijdenswaardig te noemen, omdat hij, verwijderd van het stadsgewoel, de schoone natuur op zijn landgoed te Tibur ten volle genoot, en zich daar ongestoord aan de dichtkunst konde overgeven; was hij verrukt door het verheven en prachtig gezigt van den waterval des Anioos, die zich van eene verbazende hoogte in eene groene vallei nederstortte, en langs honderden bogten met den Tiber vereenigde; bekoorde hem het frissche groen van Tibur, en de kabbelende beekjes, waardoor zijne boomgaarden besproeid werden, - niet minder gelukkig rekende zich sannazarius, dat hij, der verderfelijke hoflucht onttogen, de heilzame lucht der natuur vrij mogt inademen, en zich storeloos met de Muzen vermaken; dat het heerlijke woud van Mergilline en de met laurieren digt beplante heuvels hem in de brandende
middagzon eene verkwikkende koelte aanboden; dat hij zich verlustigen konde met het gezigt der Toscaansche zee, die niet verre van zijn landgoed hare statige golven verhief. Vier jaren genoot hij daar eene onafgebroken rust, die door het ongeluk van zij-
{==398==} {>>pagina-aanduiding<<}
nen koninklijken vriend afgebroken werd. Deze, door de vereenigde magten van lodewijk, koning van Frankrijk, en van ferdinand, koning van Spanje, uit zijn rijk gedreven, leverde weder een in het oog loopend bewijs van de nietigheid der aardsche grootheid op. Beroofd van alles, verliet hij zijn rijk, en vlugtte, door weinigen zijner vrienden vergezeld; want het grootste gedeelte wendde zich derwaarts, waar de glans des geluks schitterde. De overigen, die hem bijgebleven waren, verdwenen ook langzamerhand, de een na den ander. Maar sannazarius, die zulk eene laaghartigheid verfoeide, gaf toen blijken van getrouwheid, die hem nog meer vereeren, dan zijne groote geleerdheid. Zoo schielijk hij konde, verkocht hij eenige zijner goederen, gaf den ongelukkigen vlugteling al zijn geld tot onderstand in zijne ballingschap, houdende voor zich ter naauwernood, hetgeen hij tot levensonderhoud noodig had, week niet van zijne zijde, en bleef zoo lang bij hem, tot dat hij, door zorg en verdriet afgemat, den geest gaf. Nooit konde hij den edelen federic vergeten; met aandoening sprak hij van hem; met een warm gevoel van vriendschap roemde hij hem in zijne verzen. Bij deszelfs begrafenis stortte hij eenen vloed van tranen. Hoe grootmoedig bij beleedigingen, hemzelven aangedaan, vattede hij eene onverzoenlijke veete op tegen deszelfs verachtelijke vijanden, welke hij niet naliet in dat hatelijk licht te stellen, hetwelk zij zoo zeer verdienden. Zonder zich aan gevaar te bekreunen, viel hij alexander den VIen zijnen zoon cesar borgia, de hevigste vervolgers
van federic, in zijne geschriften aan, en maakte hen het voorwerp van algemeene verachting. Veelligt keurt iemand zulk eene daad als roekeloosheid af, van zoo magtige heerschers onverschrokken aan te tasten, die hem veel kwaads, ja den dood berokkenen konden. Zoo redeneert de beschroomde voorzigtigheid; maar de ware moedige, die zich geener misdaad bewust is, en door geene schuld behoeft te verbleeken, is als een koperen muur. Hij

{==399==} {>>pagina-aanduiding<<}
staat pal bij het dreigen der gevaren. Al stortte alles in, die val zoude hem zonder schrik treffen. De rede en de wijsgeerte hadden zijne voornemens eenen vasten grondslag, en sterkte bijgezet tot hetgeen hij uitvoerde. Hij werd noch door toejuiching noch door afkeuring van het eens genomen besluit afgebragt; standvastig en onveranderlijk bleef hij bij hetgeen hij deed, als het gevolg van een welgewikt overleg. Hij had vastelijk besloten, de boosheid ten toon te stellen en zijnen vriend te wreken, en volhardde in dit zijn voornemen met eene mannelijke standvastigheid; hetwelk den snooden ontzag, en den braven achting en eerbied voor hem inboezemde. Wanneer hij nu aan alle de pligten van teedere vriendschap voldaan had, keerde hij in het jaar 1503, in het 45ste jaar zijns ouderdoms, naar Napels terug; hebbende verscheidene zeer oude handschriften, welke hij in Frankrijk opgedaan had, bij zich, als de gedichten van gratius faliscus en olympius nemesianus over de jagt, die van rutilius nomantianus, martialis, ausonius en solinus.
In dien tijd regeerde koningin joanna te Napels, bij welke sannazarius zeer gezien was, zoo om zijne ongemeene geleerdheid, als innemende beschaafdheid. Dat terugstootende, dat stroeve in het gedrag, die onhebbelijkheid in manieren, doorgaans het gebrek van te groote afzondering en opsluiting in het eenzaam boekvertrek, had hij gelukkig, door somtijds zijne studiën met den omgang der aanzienlijke wereld af te wisselen, reeds vroeg weten te vermijden. Maar zijne beschaafdheid was verre van gezochtheid of gemaaktheid; zij sproot voort uit een opregt, zacht en welmeenend hart. Die natuurlijke eenvoudigheid, die openhartige en van alle ruwheid ver verwijderde rondborstigheid, waaraan hij zijnen tweeden naam verschuldigd was, en welke te voren den edelen pontanus voorhem ingenomen had, trok ieder voort, als door eene onzigtbare tooverkracht, tot eene onwillekeurige genegenheid en hoogachting, welke, zoo waar, als het een-
{==400==} {>>pagina-aanduiding<<}
voudige en natuurlijke het kenmerk van het ware en het duurzaamste is, niet voor een oogenblik, maar voor altoos stand hield. Onder den hosstoet van dezo koningin bevond zich cassandra marchese, bij elkz eer gezien, zoo om hare schoonheid, als vaardigheid, juistheid en vastheid van oordeel, vergezeld van bevallige geleerdheid. Schoone zielen kennen elkander terstond. Een opslag, een blik van het oog neemt hen, zonder dat zij nog een woord gesproken hebben, op eene voor hen zelv' onbegrijpelijke wijze, dadelijk voor elkander in; en die eerste blik, welke hunne harten zoo zacht, zoo aangenaam roert, beslist dikwijls voor jaren. Zoodra had niet het zuiver, helder en geestvol oog van cassandra dat van sannazarius ontmoet, of het stortte dat hemelsch en zalig gevoel van toegenegenheid en liefde in zijne ziel, die niet dan met den dood eindigde. Doch dezelve was eene Platonische liefde; daar hij, de
schoonheid van hare ziel uit de schoonheid van hare leest opmakende, op de eerstgenoemde alleen zijne aandacht vestigde: want de jaren, waarin de driften dikwerf over de rede de heerschappij voeren, waren reeds voor hem vervlogen. Dat deze verkeering voor hem als dichter eene groote aanwinst was, zal, geloof ik, niemand in twijfel trekken. De vrouwen toch zijn het, in wier school dichters en redenaars den smaak voor het bevallige, zachte en kiesche het best kunnen inoogsten. De ondervinding van alle tijden heeft het geleerd. In geestdrift voor het bevallige en schoone heeft zeker geen volk de Grieken geëvenaard. Hunne geschriften muntten hierin boven die van andere natiën uit. En deze Grieken waren juist dat fijne, dat kiesche en bevallige aan hunne verkeering met de vrouwen verpligt. Een pericles, een socrates schaamden zich niet, om bij de schrandere aspasia dikwijls ter schole te gaan. Wat derhalve aspasia voor hen was, dat was cassandra voor sannazarius; en nog meer, want zij was een voorbeeld van deugd en kuischheid. Aan haar schreef

{==401==} {>>pagina-aanduiding<<}
hij die schoone elegie, welke zijn leven behelst. Haar droeg hij zijne Italiaansche gedichten op, waarin hij haar de geleerdste der vrouwen noemt. Te midden van deze verkeering, werd hij door de Venetianen tot een bezoek uitgenoodigd; waaraan hij te gereeder voldeed, omdat er naast zijn vaderland geene plaats was welke hij meer genegenheids toedroeg, dan Venetië. De verwachting, welke de Venetianen van hem hadden, was nog grooter, dan de naam, die er van zijn vernuft en geleerdheid uitging; en de verwachting zelve werd bij zijne aankomst door de bewondering nog verre overtroffen. Het was in dien tijd, dat hij de zoo beroemde verzen op Venetië maakte, waarvoor hij zich niet alleen koninklijk beloond zag, maar zelfs zijne afbeelding, door titiaan geschilderd, werd op de oude raadzaal onder de aanzienlijksten van Venetië opgehangen; eene eer, welke te grooter was, omdat zij te zeldzamer ten deele viel. Nu was hij tot eene hoogte gestegen, die elk ander, van eene mindere zielesterkte, duizelig zoude gemaakt hebben; doch hij behoorde tot die waarlijk zeldzame menschen, welke noch het geluk tot trotschheid en ongebondenheid verleidt, noch het ongeluk ter neder slaat. Met eere overladen, en aanmerkelijk in vermogen toegenomen, keerde hij in zijn vaderland terug, waar hij, in den schoot der vriendschap en in het beoefenen der zanggodinnen, verder de overige dagen zijns levens met rust dacht door te brengen. Dan, deze werd niet lang daarna zeer ongelukkig door eene ijsselijke pest verstoord, van welke men naauwelijks een voorbeeld wist.
Eene hevige branding in het hoofd, roodheid en ontsteking der oogen, eene bloedende keel en tong waren de voorboden dezer afschuwelijke ziekte; daarop volgde heeschheid en benaauwdheid op de borst; kleine puisten en zweren verspreidden zich over het geheele ligchaam, en eene ondragelijke hitte stroomde de ongelukkigen door de aderen. Geneesmiddelen hielpen weinigof niets. Niemand bijna, hoe sterk ook, was tegen

{==402==} {>>pagina-aanduiding<<}
het geweld der ziekte bestand. Het noodlottigste van alles in die ramp was, dat, zoodra zich iemand door dezelve voelde aangetast, hij, geheel verbijsterd, aan zijn behoud begon te wanhopen; hetwelk het onheil nog verergerde, want nu ging hij reddeloos verloren. Deze ziekte rigtte eene schrikkelijke verwoesting onder de stedelingen aan. Velen, door een beginsel van deugd aangespoord, zich schamende hunne vrienden in nood te laten, moesten hunne edelmoedige hulpvaardigheid met den dood betalen. Velen, door de besmetting afgeschrikt, lieten de hunnen aan zichzelven over, zoodat zij als het vee wegstierven. Bedienden, zich van alle gehoorzaamheid ontslagen rekenende, hoorden niet meer naar het gejammer hunner meesters, maar ontvlugtten in der haast. Overal, waar water was, lagen verscheidene rampzaligen met den dood te worstelen; want daar zochten zij hunnen onleschbaren dorst en de brandende hitte, die hun binnenste verschroeide, te blusschen. Eenigen zelfs storteden zich zinneloos in den stroom, en vonden daar het einde hunner rampen. Hier liepen ouders, die het gemis hunner kinderen, daar kinderen, die het verlies hunner ouderen betreurden, als wanhopigen rond. De teederste betrekkingen waren zelfs bij velen in koele onverschilligheid veranderd. De broeder ontvlugtte den broeder, de vriend ontweek den vriend, als den ergsten vijand. Een verward geschreeuw en gehuil klom overal ten hemel, waaronder de honderden klokken, met haar somber en eentoonig gebrom, den akeligen doodgalm duizendwerf herhaalden. Menigeen, door de overmaat der ramp gevoelloos geworden, zag niet meer naar redding om, maar wachtte op de plaats, waar hij lag, het einde zijns levens en van zijn lijden af. Menigeen liep naar kerken en gewijde plaatsen, om, daar menschelijke hulp niet baatte, den Goddelijken bijstand af te smeeken, maar viel, onder afgrijselijke smarten, al biddende voor de altaren dood ter neder. Aanzienlijken - maar wie denkt hier nog om aanzien en menschelijke
onder-
{==403==} {>>pagina-aanduiding<<}
scheiding, waar zijne nietigheid zoo luide gepredikt wordt? In dit schrikkelijk tijdstip vlugtte sannazarius naar zijn landgoed, waar hij, het gevaar ontkomen, het lot van velen zijner vrienden en landgenooten hartelijk betreurde. Zijne vriendin cassandra woonde toen ruim eene Italiaansche mijl van Mergilline af, waar hij haar dagelijks kwam bezoeken. Hij had toen den ouderdom van 70 jaren bereikt, en leide, zonder eenige vermoeijenis te gevoelen, dezen weg gemakkelijk af. Hij konde zich wel niet, even als de stervende cyrus bij xenophon, beroemen, dat hij niet bemerkte, dat zijn ouderdom zwakker was, dan zijne jeugd geweest was; maar oefening en matigheid hadden hem veel van de kracht zijner jeugd doen behouden. Doch zijn geest en geheugen waren nog even sterk, als in zijne jongelingsjaren; welk voorregt hij aan onafgebrokene studie te danken had.
Veel heeft hij geschreven, deels in zijne moedertaal, deels in de Latijnsche. Onder zijne Italiaansche is Arcadië het voornaamste; een werk zijner jeugd, in hetwelk hij, hoezeer het ook geprezen werd, in rijperen leeftijd veel te berispen vond. Want hij beschouwde het als een weelderig uitvloeisel zijner jeugdige verbeelding, aan hetwelk de beschaving van een gezonder oordeel ontbrak. Zijne elegiën, waarin hij den deftigen propertius volgde, en deszelfs verhevenheid door de teederheid van tibullus en de zoetvloeijendheid van ovidius temperde, zijn zacht, vloeijende, en van eene natuurlijke bevalligheid. Maar in het heldendicht is het hem bij uitnemendheid gelukt, den majestueuzen virgilius na te volgen; iets, hetwelk velen getracht hebben, maar weinigen gelukt is. Zijn onsterfelijk gedicht, over de baringe der Maagd, draagt uitstekende blijken, welk eene gelijkheid hij, in rijkheid van gedachten, grootschheid van vinding, sierlijkheid en kracht van uitdrukking, met virgilius heeft; zoodat, indien niet de zaken, welke hij behandelt, eenen schrijver van lateren tijd verrieden, men denken zou, dat men den Mantu-
{==404==} {>>pagina-aanduiding<<}
aanschen dichter zelven las. Deze gelijkheid nu schijnt mij te moeten toegeschreven worden, niet aan eene meerdere geleerdheid of kunst van bewerking, maar aan eene geheel andere oorzaak. Sannazarius had, door de weldadigheid der natuur, eenen gelijken aard en een gelijk verstand als virgilius ontvangen. Hunne teederhartigheid, hun gevoel van het verhevene, hun fijn gehoor in het werktuigelijke der dichtkunst was gelijk. En beiden waren zij braaf en deugdzaam; hetwelk mij voorkomt een noodzakelijk vereischte te zijn, om een groot dichter te worden. Waarom, immers, zou men niet even goed mogen vooronderstellen, dat, gelijk het eene
geliefkoosde stelling der ouden was, dat een redenaar een braaf man moest zijn, alzoo ook hij, die een groot dichter wenscht te worden, eerst beginnen moet een braaf man te wezen? Beiden besteedden zij in het bewerken en beschaven hunner gedichten even veel moeite en tijd, en sannazarius, naar de meening van verscheidenen, al te veel; zoodat hij wel eens berispt werd, van even als protogenes, die al verbeterende en veranderende de hand van zijne schilderstukken niet konde afhouden, in zijne gedichten te werk te gaan. Maar de tijd, door hen als bij voorraad op woeker gezet, heeft hun daarvoor, na de afwerking, tot rente eene duurzame waarde in betaling gegeven. Want, werd de groote apelles, zijn tijdgenoot, bij het aanschouwen van een schilderstuk van dezen zijnen kunstgenoot, het werk van zeven jaren, zoo zeer verrukt, dat hij in het eerst van verbaasdheid geene woorden konde uitbrengen, en eindelijk uitriep: verbazend, voortreffelijk werkstuk van vlijt en kunst! - was dit kunstgewrocht, door de roofzuchtige handen der Romeinen naar Rome vervoerd, lang het voorwerp van bewondering der eerste kenners, - niet minder stond een geleerde bembus, de tijd- en kunstgenoot van onzen dichter, verbaasd en opgetogen over het dichtstuk de partu Virginis: niet anders was onze geleerde landgenoot vanbroekhuizen,

{==405==} {>>pagina-aanduiding<<}
ruim twee eeuwen daarna, als buiten zichzelven vervoerd, bij het lezen der verzen van sannazarius. Eindelijk hadden zij nog dit met elkander gemeen, dat zij bij hunne geleerdheid eene beminnelijke bescheidenheid voegden, en geen te stout zelfvertrouwen voedden. Gaarne raadpleegden zij hunne vrienden. Virgilius onderwierp zijne verzen aan het oordeel van eenen horatius en varus, sannazarius aan dat van pontanus en pudericus, die, blind zijnde, gelijk de wijsgeer democritus, het wit van het zwart wel niet konde onderscheiden, maar hetgeen groot, edel en goed was zeer wel wist te beoordeelen. Belangende de andere gedichten van sannazarius, deze zijn visscherszangen, in welke soort van gedicht hij de eerste was; zeer geestige en puntige epigrammen, en verscheidene andere, die, naar het eenparig oordeel der kundigste kenners, eene sierlijkheid en schoonheid hebben, der eeuwe van augustus waardig.
Intusschen vermaakte hij zich nog eenigen tijd ongestoord met de letteroefeningen en in het gezelschap zijner vriendin, maar werd eindelijk weder gedwongen, het stil verblijf der Muzen te verlaten. De invallende krijg noodzaakte elk, het land te verlaten, en zich naar de stad te begeven, waarin filibert van chalons, veldheer van keizer karel en onderkoning van Na pels, (want Napels behoorde toen aan karel den V) zich opgesloten had, omdat hij in het open veld tegen de Franschen niet bestand was. In de landhoeve Mergilline had de vijandelijke bevelhebber eene sterke wacht gelegd. Naauwelijks had filibert dezelve daar uitgedreven, of hij beval, de plaats te verwoesten. Dit trof den gevoeligen dichter zoo geweldig, dat hij den naam des onderkonings van dien tijd af niet hooren mogt. Ja, men verhaalt, dat hij, gevaarlijk ziek liggende, en de tijding van filibert's dood vernemende, zich, zoo zwak hij was, opbeurde en uitriep: ‘Zoo heeft dan de wrekende oorlogsgod den barbaar-
{==406==} {>>pagina-aanduiding<<}
schen vijand der zanggodinnen zijne misdaad doen boeten!’ - Zoo na lag hem Mergilline aan het hart; waarom hij het ook, zoo spoedig hij kon, zoo veel mogelijk, herstellen liet.
Men kon niet ligt iemand aantreffen, die meer geneigd tot en geschikt voor de vriendschap was. Hoe gaarne hij met zijne gestorvene vrienden sprak, van wier geschriften hij eenen uitmuntenden voorraad bezat, verdiepte hij zich echter nooit zoo zeer in derzelver lezing, dat hij ook niet naar het gezelschap zijner levende vrienden haakte. De toegang tot hem stond altijd voor hen open. Hunne gesprekken betroffen doorgaans het een of ander stuk van geleerdheid, waarover zij dan op de wijze der oude wijsgeeren met elkander redekavelden. En viel het gesprek op de dichtkunst, dan was hij, daar zij zijne meerderheid in die kunst erkenden en van hem wenschten te leeren, de socrates onder zijne leerlingen; waarom pontanus, in zijne zamenspraak de Numero Poetico, en antonius meriturnus, een der geleerdste en schranderste mannen van zijnen tijd, in zijn heerlijk werk over den dichter, hem, als hoofdpersoon, sprekende invoeren. En niettegenstaande hij de eerste was, en algemeen daarvoor gehouden werd, was hij verre van trotsche aanmatiging en vooringenomenheid met zichzelven: nooit zoude hij zich boven iemand zijner vrienden, zelfs niet boven den geringsten, verheffen; waarom hij alle die laatdunkende geleerden en kleingeestige bedillers, doorgaans menschen van geringe en oppervlakkige geleerdheid, nadrukkelijk verfoeide. Grootelijks beminde hij boert, maar bevallige, geestige, vrolijke boert, zonder bitterheid. Men behoeft zich derhalve niet te verwonderen, dat zijn omgang door de aanzienlijkste, geleerdste en beschaafdste mannen gezocht werd. Doch, gelijk deze dingen veel toebrengen om vriendschapsverbindtenissen aan te gaan en te onderhouden, zijn zij eenter slechts de sausen, waardoor de vriendschap begoten wordt. Maar die grootere, verhevener en heiliger eigenschap-
{==407==} {>>pagina-aanduiding<<}
pen, trouw, opregtheid, standvastigheid, waarachtige toegenegenheid, dankbaarheid, en de beste wil om te helpen, werden
ook in hem aangetroffen. Die eenmaal in zijne vriendschap was opgenomen, bleef in dezelve aanhoudend. Onder alle zijne vrienden was hem geen dierbaarder dan pontanus, wien hij bij zijn leven het andere deel zijner ziele noemde. Hoe dikwijls sprak hij, onder zijne vrienden zittende, van deszelfs zachte zeden, van deszelfs godsvrucht, milddadigheid, goedheid jegens allen! met welk eene geestdrift verhief hij deszelfs geleerdheid! met welk eene aandoening sprak hij van zijne vriendschap en gemeenschappelijke letteroefeningen met denzelven! hoeveel genoegen gaf het hem, als hij hun verhaalde, hoe hij den eerbiedwaardigen grijsaard dikwijls, na de bespiegeling van goddelijke en menschelijke zaken, als eenen tweeden wijzen cato, in den tuin van zijn Antiniaansch landgoed plantende en snoeijende had aangetroffen; hoe zij, na dien verkwikkelijken arbeid, al wandelende langs boomrijke dreven, over de natuur spraken, en van dien tempel der Godheid met hunne gedachten tot de Godheid zelve opklommen, en in bewondering en aanbidding als van de aarde waren opgenomen!
Hij vereerde de nagedachtenis van zijnen vriend nog op eene andere, niet minder uitmuntende wijze. Gelijk pontanus door die goddelijke vlam, waarvan zijne borst gloeide, in hem de liefde tot het goede en schoone ontstoken had, zoo plagt hij alle die jongelingen, in welke hij eenen voortreffelijken aanleg bespeurde, met eenen onvermoeiden ijver tot het beoefenen der deugd en der wetenschappen aan te vuren, en hen in hunne studiën te helpen. Daar hij zich zoo jegens vreemden gedroeg, valt het ligt te begrijpen, hoe hij jegens de zijnen was. Zijne gedichten getuigen, met welk eene teedere liefde hij zijne moeder beminde, met welk eene droefheid hij over haren dood werd aangedaan. Ofschoon er wel niet gemeld wordt, hoe hij bij hare begrafenis te moede was, dunkt mij, dat men hem veilig

{==408==} {>>pagina-aanduiding<<}
dien lof mag toeschrijven, waarop de voortreffelijke atticus zich bij de uitvaart van zijne moeder beroemde: dat hij zich nooit met haar had behoeven te verzoenen.
Men bewondert ook nog in hem zijne groote zucht voor regtvaardigheid en zijne genegenheid voor zijne landgenooten. De onderdrukten vonden in hem eenen vasten steun en toeverlaat, de onderdrukkers eenen strengen en onomkoopbaren tegenstrever. Het lust mij, hiervan een voorbeeld aan te halen, hetwelk ik reken genoeg te zijn, om wegens het overige te oordeelen. Na den inval der Franschen op het Napelsch grondgebied, werd overal het regt en de billijkheid met voeten getreden. Niet alleen de vreemde, maar ook de Napolitaansche ambtenaren, door lage hebzucht gedreven, verrijkten zich, door misdaad op misdaad te stapelen; de goederen der aanzienlijken werden verbeurd verklaard; aan de geringere burgers werd hun klein vermogen, onder allerlei voorwendsels, met geweld afgeperst. De willekeur der moedwillige overwinnaars was voor de overwonnenen eene wet. Velen hadden den wil, weinigen den moed om te klagen. Sannazarius gaat vol verontwaardiging naar den opperbevelhebber, stelt hem de zaak vrijmoedig voor, en verzoekt, dat er eindelijk paal en perk mogt gesteld worden aan die schreeuwende onregtvaardigheden; en, dit niet batende, zendt hij hem eene elegie, waarin hij de godin der geregtigheid tegen hem klagende invoert, met dat gevolg, dat de veldheer zich bewegen liet.
Hij stierf, in het huis van zijne beminde cassandra, met de gelatenheid van een Christenwijsgeer, in het 72ste jaar zijns ouderdoms, betreurd door vrienden en gezegend door dankbare medeburgers. Men rigtte hem eene prachtige graftombe op, geheel van marmer, in de kerk, welke hij zelf had laten stichten, bij den berg Posilipo, niet verre van het graf van virgilius; zoodat zij, die in kunst en geleerdheid zoo gelijk waren, ook door hunne grafplaatsen naauw aan elkander vereenigd zijn.

{==409==} {>>pagina-aanduiding<<}

Indien eens weder een andere Nederlandsche francius met stillen eerbied het graf van virgilius bezoeke, die ga ook eenige schreden verder, meer naar den zeekant, en bezoeke dat van sannazarius; en als hij dan het kunstig bewerkte marmer der graftombe bewondert, o! dan denke hij, dat hetzelve door den alles vernielenden tijd vergaat, maar dat hij, die er onder rust, schoon tot stof vergaan, nog leeft, en altijd leven zal, in het aandenken der nakomelingschap: want dát is eerst het leven, hetwelk ons, als geheiligd, gedurende alle eeuwen aan onze natuurgenooten vertegenwoordigt, door geene jaren vermindert of verzwakt wordt, maar van dezelve als nieuwe kracht en vastheid ontleent, niet door den tijd verliest in schoonheid en luister, maar al schooner en schooner, al luisterrijker en luisterrijker zich voor de volgende en voorbijgaande geslachten vertoont.

NB. In de hoosdpunten van dit levensverhaal heb ik vulpius, zijnen levensbeschrijver, gevolgd. Men vindt het achter de gedichten van sannazarius, door den heer vlaming uitgegeven.

De gier-arend.

(Volgens nadere Waarnemingen.)

De Gier-arend (*), ook Lammeren-gier, en, van wege zijnen sterkgehaarden baard, met den naam van Baard-gier bestempeld, heeft voornamelijk zijn verblijs op de hoogste en ontoegankelijkste Alpen van Zwitserland, Savoijen en Tyrol, en welligt ook op de Pyreneën. Hij is de grootste Europesche vogel, wiens uitgespreide vleugelen omtrent tien voeten omtreks bevatten. Zijne geliefdste spijs zijn geiten, bokken, schapen en kalveren. Hij vergenoegt zich echter ook met

{==410==} {>>pagina-aanduiding<<}
bergrotten, hazen, vossen; ja, bij gebrek van iets anders, met hoenders, honden enz. Men wil, dat hij ook kleine kinderen, ja zelfs volwassene menschen, zoude aanvallen. Dit laatste is echter twijfelachtig. Veeleer schijnt uit het berigt der jagers te blijken, dat hij, bij zulk eenen aanval, met eene onbeschrijfelijke kracht en snelheid, en het geluid van een ongesmeerd wagenrad, in volle gramschap, alleenlijk zijn nest poogt te beveiligen in de ontzettende rotsdiepten, alwaar hij de eijeren broedt, en waar zeer zelden eenig mensch nadert; terwijl hij alsdan het voorwerp van zijnen toorn met de kracht zijner vleugelen in den afgrond poogt neder te storten, en het snaphaanschot alleen hem terugjaagt.
Niet, zoo als de Steen-arend, heft hij zijnen buit in de hoogte, en voert dien door de lucht; maar, bij het ontwaren van eene geit of schaap nabij eene steilte, schiet hij van boven lijnregt op zijne prooi, grijpt het dier met zijne klaauwen, en voert het met zich in den afgrond, of stort het, te zwaar zijnde, naar beneden, alwaar hij het dan verslindt. Even als de Condor, rukt hij eerst de oogen uit, scheurt dan het onderlijf open, verzwelgt de ingewanden en daarna het overige vleesch; het overschot is voor den volgenden dag. In het voorjaar, als hij jongen heeft, rigt hij groote verwoesting aan onder lammeren en jonge geiten. Ook honden zijn voor hem niet veilig. In den winter, en bij grooten honger, valt hij ook op krengen, en is alsdan somtijds in vallen te vangen. Zijne gulzigheid is verbazend, en zijn sterk maagsap stelt hem in staat, om de hardste beenen, in korten tijd, te verteren. Zijn bek en keel zijn zoo wijd, dat men zonder moeite met de vuist tot onder in de maag kan dringen; zoodat ook de sterkste beenen door dezelve kunnen gaan, en doorgaans reeds doorvreten in de maag gevonden worden.
Een Gier-arend, op den Kunkelberg in Graubunderland in een' val onverzeerd gevangen, gaf aanleiding tot de navolgende opmerkingen:

{==411==} {>>pagina-aanduiding<<}

In het begin van zijne gevangenschap was de vogel ongemeen schuw, dook onder het gaan zoo diep hij maar kon, stak bij den aanblik van een' mensch den kop in het hooi, dat in een' hoek van de kamer lag, en bleef in dit postuur bijna een' geheelen dag. In elke houding, die men hem gaf, bleef hij zoo lang men bij hem stond, ja ook nog eene poos nadat men het vertrek verlaten had. Men kon hem op den rug leggen, en den kop naar goedvinden wenden; hij liet alles geworden, lag als dood, en slechts zijn vurig oog duidde leven aan. Twee of drie dagen lang stak hij den kop altijd in den hoek der kamer of in het donker, vooral wanneer er vele menschen waren. Naderhand stond hij dag en nacht op eene stang, die men hem gegeven had, doch op welke men hem echter tillen moest. Alle zijne bewegingen waren over het algemeen langzaam, zwaarmoedig en traag; zonder noodzakelijkheid verroerde hij geen teen; slechts zijn heerlijk oog en de kop waren dikwijls in beweging, en met een' scherpen, doordringenden blik bekeek hij de hem genaderde voorwerpen. Den strik, waarmede hij in het eerst gebonden was, verscheurde hij dadelijk met den snavel, en in het vervolg telkens weder, wanneer men hem gebonden had. Langzamerhand gewende hij zich aan de menschen; echter was hij na vijf maanden nog zoo schuw, dat hij naauwelijks in tegenwoordigheid van zijn' meester at. Overigens gedroeg hij zich geheel zacht en goedaardig, liet zich zonder tegenstribbeling van de stang nemen, bij de uitgespreide vleugelen opligten, streelen, iets in den snavel hangen, enz. Zoo droeg hij eens eene tabakspijp wel een uur lang in den snavel; echter mogt dit slechts de geen doen, die dikwijls met hem omging; een' onbekende, die hem streelen wilde, beet hij vrij gevoelig in de hand; zelfs naar zijn' oppasser sloeg hij eenige malen onvoorziens met den snavel; anders kon men wel den vinger in denzelven steken, zonder dat hij dien drukte; echter zocht hij denzelven met de tong weg te stooten. Ander geluid

{==412==} {>>pagina-aanduiding<<}
dan een zacht fluiten gaf hij nooit; in vrijheid laat hij in de vlugt een doordringend phihihi! hooren. Dagelijks at hij anderhalf à twee ponden raauw kalfsvleesch; gemsenvleesch en ander wild, lever en hersens at hij zeer gaarne; beenen, intusschen, scheen hij boven het vleesch te verkiezen, zelfs wanneer zij geheel droog en krachteloos waren; hij slokte beenstukken van eene vuist groot in, al waren ze nog zoo scherp en puntig, zonder eenigen hinder. Was zijn honger niet groot, dan vatte hij het stuk enkel met den haak des snavels, en hield het lang daarin, eer hij het inslokte; scheen de brok hem te groot, dan nam hij dien onder de klaauwen, en beproefde hem te verscheuren; ontviel hem een stuk, dan deed hij geene poging om het weder op te beuren, maar ging stil zitten, en hongerde liever twee of drie dagen, eer hij het weder opnam. Somwijlen at hij, even als de Gier, zoo veel, dat hij bijna niet meer ademen kon. Levende dieren zag hij dikwijls naauwelijks aan; een konijn en duif liepen ongestraft om hem heen; hij scheen zich geheel niet om hen te bekommeren, hoewel hij hen in het eerst scherp aanzag; eene kat, die in de kamer kwam, nam dadelijk de vlugt, zonder dat hij beweging maakte om haar te vervolgen; maar wanneer kinderen of honden in het vertrek kwamen, rolden zijne oogen begeerig in het rond, en meermalen beproefde hij, honden te betrappen. Eindelijk ging zijne schuwheid geheel over; hij werd geheel tam, en scheen zonder valschheid te zijn. Hij at nu zonder schroom, al waren er ook nog zoo vele lieden tegenwoordig. Wierp men hem doode vogels voor, dan rukte hij hun met den snavel kop, pooten en vleugels af, en ontdeed het ligchaam schoon van de huid, die hij liggen liet; levende kraaijen en hoenders, die men hem voorhield, pakte hij heel bedaard, beet hen den kop af, en at hen vervolgens op. Eens nuttigde hij omtrent een pond beenen en vleesch, en verteerde beide in weinige uren. Beenen at hij het liefst, wanneer men
ze vooraf in water gestoken had. Kleine

{==413==} {>>pagina-aanduiding<<}
vogels en visschen at hij nooit. Water zag men hem nimmer drinken, ofschoon hij altijd een vat met water naast zich staan had; melk, daarentegen, slobberde hij gretig met zijn' gootachtigen ondersnavel. Onverteerbare wolle spoog hij nooit uit, gelijk andere roofvogels; slechts eenmaal zag men hem een' bal uitspuwen, die echter meest uit hooi bestond, dat hij toevallig mede ingeslokt had. Den dunnen, witten drek spoot hij, even als andere roofvogels, ver van zich. Bij hitte at hij mindere malen dan bij koude: beide kon hij zeer goed verdragen; nogtans had hij het gaarne, wanneer men hem bij groote hitte met water besprengde. Was hij boos, dan stak hij de kopvederen op, maar liet ze ras weder vallen, en bedaarde. Niettegenstaande deze vogel zijn' bek zeer dikwijls wette, was toch na anderhalf jaar de bovensnavel zoo sterk gewassen, dat dezelve zich ver over den ondersnavel heenkromde, en werkelijk het openen des beks daardoor eenigermate gehinderd werd.
Doctor amstein, in Chur, bezat zoodanig een' vogel, die allengs zoo tam werd, dat hij hem dikwijls op den schouder vloog, met den snavel liefkoosde, en zorg droeg hem niet te kwetsen.
De vatbaarheid, in de gevangenschap zulk een' tammen en zachten aard aan te nemen, is bij den Gier-arend des te ongewoner, daar hij in vrijheid zeer zeker de wildste en geduchtste roofvogel van Europa en de schrik van alle Alpen-dieren is. Dezen vogel schijnt derhalve het orgaan der goedaardigheid niet te ontbreken, hetwelk de Heer humboldt den Amerikaanschen Condor ganschelijk ontzegt. (Observat. de Zoologie, T. I. p. 53.) Wordt de Gier-arend in vrijheid geschoten of gekwetst, dan verweert hij zich met eene onbeschrijfelijke stoutheid en woede, en is dikwijls in staat, zijnen vijand, wanneer hij niet wél gewapend is, op de vlugt te drijven. Men weet gevallen, dat de jagers, die op hem schoten, zonder hem van belang te kwetsen, in de grootste verlegenheid geraakten. Woedend schiet hij dan op zijn' vijand neder, slaat hem met de vleugels, en kwetst hem met den snavel.






{==414==} {>>pagina-aanduiding<<}

Schets van Londen, in den winter van het jaar 1814. (*)

(Briefswijze, uit die Stad zelve, door een' jongen Hollander, geschreven aan een' Vriend.)

Ik heb mij thans voorgenomen, u eenige nadere bijzonderheden van Londen mede te deelen, en wel inzonderheid van datgene, wat mij door deszelfs bijzonderheid en ongewoonheid in den eersten opslag het meest trof. Verwacht evenwel geene aaneengeschakelde beschrijving van Londen, deszelfs gelegenheid, koophandel enz.: dit ligt even zeer boven mijn vermogen, als buiten mijn plan. Ik zal slechts hier en daar datgene opnoemen, wat mij in 't bijzonder opmerkelijk voorkomt.
Londen is merkwaardig zoo wel om deszelfs uitgebreidheid als volkrijkheid. Het eerste is zeer moeijelijk te bepalen, aangezien Londen geene poorten en zeer uitgebreide voorsteden heeft. Men rekent de lengte op circa 2 uren, en de breedte op ongeveer een uur gaans, behalve de huizen, die zich (aan alle kanten) aan wederzijden van de publieke wegen nog veel verder uitstrekken. Om bovengemelde reden is ook de bevolking moeijelijk op te geven; doch men begroot dezelve, binnen een cirkel rondom de St. Pauls getrokken met een radius van 4 Engelsche mijlen, op 1,250,000, te weten de vreemdelingen, zeelieden enz. daaronder gerekend; anders is de bevolking 1.000,000; dus is Londen nog 5 of 6 maal volkrijker dan Amsterdam.
Londen is verdeeld in de City en Westminster (of the west end of the town) ten noorden, en Southwark ten zuiden van den Teems. De City is boven alles volkrijk, hoewel alleen bewoond door dezulken, die van den koophandel, fabrijken,

{==415==} {>>pagina-aanduiding<<}
zeevaart enz. hun bestaan hebben. De adel en de renteniers, zoo wel als de koninklijke familie, en allen, die tot het hof behooren, wonen in Westminster.
Men beweert, dat Londen eene van de gezondste steden der wereld is. Dit kwam mij in 't eerst in 't geheel zoo niet voor, uit aanmerking van den damp, daar ik zoo straks van spreken zal, en van het klimaat, dat hier in niets bestendiger is dan in deszelfs onbestendigheid. Ondertusschen kan ik niet anders zeggen, of de menschen zien er hier algemeen gezond en wel uit; en ook ik gevoele in mijn gestel vooralsnog geenen nadeeligen invloed. Als redenen voor deze gezonde gelegenheid zijn mij de volgenden voorgekomen: De Teems, gestadig vloedende en ebbende, stroomt bijna door het midden van de stad; de City en Westminster zijn veelal op hoogten gebouwd; de voorname straten zijn wijd en luchtig, en hebben misschien voor sommige winden eene heilzame rigting; daarbij gebruiken de Engelschen, veelal, bij eene sterke beweging, krachtig voedsel. De Teems is hier circa zoo breed als de IJssel voor Kampen, of als het IJ voor Amsterdam, van de palen af gerekend; en de rivier is hier verre genoeg van zee af, om zuiver en zoet water op te leveren.
Ondertusschen moet ik, eer ik verder ga, van iets gewag maken, hetwelk een groot onderscheid maakt tusschen Londen en Amsterdam; te weten, de gestadige damp, die hier altoos heerscht, en veroorzaakt wordt door de verbazende menigte steenkolen, die men hier dagelijks verstookt. - Ik herinner mij niet, deze bijzonderheid elders opzettelijk vermeld gevonden te hebben; en echter is dit eene mede van die zaken, welke, als vreemdeling, het eerst mijne aandacht trokken, en hetgeen aan de meeste voorwerpen waarlijk een zeer vreemd aanzien geeft. De lucht heb ik hier nog niet helder gezien: gestadig is er in de stad een damp, die, wel is waar, op den eenen tijd sterker is dan op den anderen, maar toch altijd zóó, dat het gezigt er zeer door belemmerd wordt. 's Morgens is dit het slimste; kunnende men alsdan weinig verder dan op een' afstand van 6 of 7 huizen de voorwerpen duidelijk onderkennen: en ik houde mij verzekerd, dat datgene, wat men hier a clear, a beautiful merning noemt, bij ons den naam zou dragen van een' triesten en nevelachtigen morgen. De zon kan met hare heldere stralen maar zeer zelden door dezen nevel heendringen, althans in den winter, wan-
{==416==} {>>pagina-aanduiding<<}
neer het dikwerf gebeurt, dat zij in geen 14 dagen te zien is. Somtijds geeft zij op den vollen middag voor den tijd van een half uur eenig schijnsel van zich, en verbergt zich dan weder achter de nevelen. Toen ik de zon hier voor het eerst zag, herkende ik mijne oude vriendin waarlijk ter naauwer nood: zij zag droevig rood, en was omstuwd van nevelen, die haar verhinderden, hare heldere stralen en glansen uit te spreiden. Maneschijn is hier ook zeer zeldzaam. Voorts heeft deze gestadige smook op vele voorwerpen eenen merkbaren invloed. Aan mijn linnengoed ondervinde ik het duidelijk, als ook aan mijne handen enz.: alles is hier drie maal zoo spoedig vuil als in Holland. De publieke
gebouwen, als de St. Pauls enz., ofschoon van witten steen gebouwd, hebben een dof en veelal geheel zwart aanzien, en al wat er aan de huizen voorts wit is, als de kalk enz., ziet zwart of graauw. Gij kunt u wel verbeelden, dat dit aan de straten in vele opzigten een zeer vreemd aanzien geeft. - Wat de huizen van binnen betreft, te vergeefs zoekt men daar dat zindelijke en heldere voorkomen, waaraan men in Holland zoo gewoon is. De zolders, veelal van wit stukadoorsel, zien geel of graauw. Gordijnen enz. heb ik hier, ook bij aanzienlijken, nog niet anders gezien, dan van eene donker gekleurde stof. Ondertusschen zijn de Engelschen zindelijk van aard, en op fijn en helder linnengoed, zoo wel als op de overige kleeding, zeer naauwgezet. Lieden van rang nemen elken dag schoon linnen, en men vertelt mij, dat vele heeren het tweemaal daags doen. Men zegt, dat deze bedomptheid in den zomer beter wordt. Ik hoop zoo. Terwijl ik tusschenbeiden bij mijzelven uitroepe:

‘Gelukkig is het land, 
Waar 't kind zijn moêr verbrandt!’ 

Het weder is hier thans veelal dooijend en regenachtig, en dus zijn de straten gestadig morsig. Ik heb opgemerkt, dat men hier van eenen morsigen weg, als iets gewoons, bijna niet spreekt, maar het elkander, als eene bijzonderheid, mededeelt, wanneer de straten droog zijn; het omgekeerde van 't geen wij in Holland gewoon zijn. In het westelijk gedeelte der stad, en ook eenige mijlen buiten dezelve, in the country, is de opgemelde damp minder, en in Westminster

{==417==} {>>pagina-aanduiding<<}
hebben de straten een zindelijker aanzien; maar toch is de smook ook daar duidelijk zigtbaar.
Na dezen uitstap keer ik tot mijn verhaal terug.
Londen is niet regelmatig gebouwd. De Engelschen (en dit is veel!) zeggen zelve, dat Londen, kon het nog eens herbouwd worden, vele zeer aanmerkelijke verbeteringen kon ondergaan. In de City is de bouwing zeer digt en ineengedrongen; en hoewel op sommige plaatsen de straten inderdaad zeer breed, en de weg voor de voetgangers zeer ruim is, zoo zijn toch vele straten voor de bevolking en voor het aantal rijtuigen nog veel te eng, sommige waarvan men thans tracht te verbreeden. Voor eenen rustigen gang levert de City geene gelegenheid altoos op. Inzonderheid heerscht deze ineengedrongenheid nabij den Teems, alwaar de huizen de rivier hare boorden schijnen te betwisten; en hierdoor verliezen ook de meeste fraaije gebouwen veel van hun aanzien. Voornamelijk is dit bij de St. Pauls te bejammeren, alwaar een ruim gezigt zoo veel waard zou zijn: de weg om dit gebouw is nog niet eens zoo breed als bezijden 't Paleis te Amsterdam. Op andere plaatsen, als in Moorfields en elders, is weer veel ruimte opengelaten. - De Squares, inzonderheid in het westelijk gedeelte der stad (Westminster), zijn inderdaad fraai. Eene ruime vierkante plaats, omringd van fraaije, doch meestal eenvormige huizen, met stoepen, en om dezelve ijzeren hekken, voorts eene straat voor de voetgangers en eene voor de rijtuigen, en in 't midden een ronde tuin, omgeven met een ijzeren hek - dit levert eene genoegelijke woning en een fraai gezigt op. Doch (ieder zijn smaak) naar mijn inzien overtreffen in beide deze opzigten, en wel voornamelijk in fraatheid en verscheidenheid van gebouwen, onze Heeren- en Keizersgrachten de Londensche Squares nog verre. - Wat de publieke gebouwen aangaat, hierin moet Amsterdam voor Londen verre onderdoen; maar de particuliere
huizen zijn daarentegen dáár weder veel fraaijer dan hier. De laatsten zijn veelal zeer eenvormig, van klinkers opgemetseld, en hebben van buiten volstrekt geen sieraad, dan twee pilaren, van deze of gene bouworde, aan wederzijden van de deur. - De straten zijn in het midden bevloerd met groote steenen, vormende aan wederzijden eene schuinsche helling, om het water door goten af te leiden; waarna de straat zich weder een weinig verheft, en dan aan

{==418==} {>>pagina-aanduiding<<}
beide kanten een breed pad met vlakke vierkante steenen voor de voetgangers oplevert. Stoepen voor de huizen vindt men hier zeer enkel, en vooral niet in de City; de voetgangers loopen vlak langs de huizen. De voorname straten zijn bijzonder breed; zoodat in het midden vele rijtuigen, en aan de kanten vele menschen elkander kunnen voorbijgaan.
Het aantal menschen, waarvan hier dagelijks de straten krioelen, overtreft nog verre de bezigheid der Amsterdamsche straten, de Kalverstraat en Halsteeg op enkele tijden uitgezonderd. Men heeft hier een regel, dat men in 't gaan altijd de regter zijde van den weg kiest, en dus de tegengangers aan de linkerhand laat voorbijgaan; en het is een volstrekt vereischte, dezen regel te volgen, wil men niet gedurig tegen de menschen aanloopen. Maar nog meer trof mij het aantal van rijtuigen, die men hier gestadig bij de straat ziet. De uitgebreidheid der stad maakt dit in sommige opzigten noodzakelijk, en ieder kiest voor zich die soort van rijtuigen uit, welke hem 't gerijfelijkste is. Voorts zijn hier altoos een aantal van meer dan 1000 huurkoetsen in de weer, die allen genommerd zijn, en, wanneer ze niets te doen hebben, ledig op den weg staan, om door de voorbijgangers gehuurd te worden. Bij nacht zoo wel, als bij dage, staan op gezette plaatsen altijd eenigen dier koetsen (hackney-coaches genaamd) gereed. Voorts is men genoodzaakt, alle koopwaren in de stad per as te vervoeren, aangezien hier geene grachten zijn. Dit geschiedt meestal op groote opene karren, door een of meer paarden voortgetrokken. Deze paarden zijn veelal zeer zwaar, gelijk bij ons de molenpaarden, en loopen, wanneer er meer dan één voor eene kar is, een voor een voor elkander, zijnde met ijzeren kettingen te zamen en aan de kar vastgebonden. Somtijds trekken 4 of 5 van deze paarden voor eene kar; en ofschoon dit het draaijen en wenden zeer moeijelijk maakt, zoo ziet men hierdoor maar zelden ongelukken ontstaan, aangezien deze paarden daarop geleerd zijn. De voerman gaat op het voetpad, zijne paarden met eene lange zweep, of meest alleen met zijne stem, regerende. - Het zoude eene vergeefsche poging zijn, indien ik u een juist denkbeeld wilde geven van de menigte van koetsen, chaizen, karren, wagens enz., door paarden, ossen, ezels, menschen en
honden voortgetrokken, die men hier dagelijks bij den weg

{==419==} {>>pagina-aanduiding<<}
ziet, en die somtijds, even als in processie, langs de drukke straten langzaam achter elkander voortsukkelen. Het is niet vreemd, dat zulk eene rij zich somtijds ter lengte van eene geheele straat uitstrekt; terwijl aan de andere zijde een even groot getal den tegenweg rijdt, en in het midden van de straat nog weer andere rijtuigen stilstaan of ook voortrijden. In de dwarsstraten staan dikwerf eenige wagens te wachten, om bij de minste opening de straat dwars over te rijden, of ook wel den trein te volgen. Nu gaat alles wel, zoo lang dit goed losloopt; maar raken ongelukkig deze dwarsrijdenden met de anderen in de war, hetwelk ik reeds meer dan eens gezien heb, dan staat niet alleen alles stil, maar door de rijtuigen, die nog gestadig van alle kanten toevloeijen, wordt de verstopping zoo groot, dat somtijds een honderd karren, wagens, enz. eenige uren werk hebben om weder uit elkander te komen. - Verbeeld u nu zulk eene straat! Dáár zitten eenige lieden in eene koets, en steken hunne hoofden nu aan deze dan aan gene zijde uit, den voerman toeroepende om spoed te maken; terwijl deze, zich hieraan weinig bekrennende, bezig is om met zijne collega's een discours te houden, waarvan het vloeken de schering en inslag is. Daar achter staat een wagen, bespannen met twee Iersche ossen met groote horens. Daarop volgt eene rouwkoets. Wat verder staan twee jongens voor een karretje; de hond zit er onder te hijgen, met de tong uit den bek. Hier zit eene Engelsche boerin met een' rooden mantel geduldig op haar karretje te wachten; terwijl de ezel, die er voor staat, er zich op schijnt toe te leggen, om het geduld zijner meesteresse nog te overtreffen, en zich voorts om niets bekreunt. Hier zit een heer te paard. Dáár is eene postkoets met vier paarden, opgepropt en overvloeijende van menschen, die er achter, voor, in en op zitten; met een stout gezigt praalt een Engelsch soldaat met
zijne hooge kasket en rooden rok boven allen uit. Aan wederzijden van de straat krioelt het van menschen, die gesladig loopen en jagen, even alsof met het minste verzuim het leven gemoeid was. Eindelijk, bij het middelpunt komende, vindt men eenige voerlieden bezig, om het logge gevaarte van een zwaar beladen wagen, door 4 of 5 paarden getrokken, achteruit te halen, ten einde daardoor voor den doortogt weder ruimte te maken.
Met de paarden gaat het hier onbarmhartig toe; ik

{==420==} {>>pagina-aanduiding<<}
heb er reeds meer dan een op straat zien bezwijken. En wat het rijden betreft, dat is om van te ijzen, voor iemand, die daaraan niet gewoon is. Ik voel somtijds een' schier onweêrstaanbaren aandrang om overluid te roepen, mij vastelijk overtuigd houdende, dat de boel het onderst boven moet gaan; en toch gaat het goed. Op de hoeken van sommige straten is het nooit in rust, en, om van den eenen hoek naar den anderen over te loopen, moet men een gelukkig tijdstip waarnemen, en dan ook op een draf er als 't ware doorslippen. De keuze van door te loopen of stil te staan moet oogenblikkelijk beslist worden. Doch men raakt hieraan gewoon, even als de schaatsrijders in elkander te ontwijken. Maar, even als somtijds de beste schaatsrijders tegen elkander aanloopen en vallen, zoo ziet men ook hier niet zelden ongelukken van dien aard gebeuren. Wat mij belangt, ik sta hier nog dikwerf op sommige plaatsen stil, mij verlustigende met de vreemde gezigten van Londens drukke straten.

(Het vervolg hierna.)




Iets, over Xantippe.

(Medegedeeld door den Heer j.a. oostkamp, te Zwolle.)

Het is bekend, dat xantippe, de echtgenoote van den beroemden socrates, wien in het 4de jaar der 77ste Olympiade, 471 vóór onze jaartelling, het eerst te Athene het licht bestraalde, bij vroegere en latere schrijvers met eene zwarte kool geteekend staat, en haar karakter in een allerongunstigst daglicht geplaatst wordt. Woestheid, onbeschoftheid, onstuimige drift, nijd, wraakzucht, mannenplagerij, met één woord alles, wat tot het beeld van eene volkomene huisduivelin behoort, wordt aan xantippe toegekend; om welke reden haar naam voor de vrouwen is, hetgeen de namen van judas, nero enz. voor de mannen zijn. Zelfs jonge kinderen worden al vroegtijdig met dat booze wijf bekend gemaakt: men vertoont haar aan dezelve in onderscheidene afbeeldingen, met een aangezigt en eene houding, die schrik en afgrijzen verwekken; en, bij de minste drift of oploopendheid, is het al zeer spoedig: dat is eene regte xantippe!

{==421==} {>>pagina-aanduiding<<}

Dan, niettegenstaande dit alles, is het mij altijd bedenkelijk voorgekomen, of de vrouw van socrates wel zoo verfoeijelijk slecht en duivelsch ondeugend geweest zij: het komt mij voor, dat de wijsheid, voorzigtigheid en bedachtzaamheid van den Atheenschen leeraar hem voor de ongelukkige keus van zulk een evenbeeld des duivels zouden behoed hebben. En zoo hij al eens tot zulk eene keus gekomen ware, zoude dan niet een socrates, door zijne wijsheid, lijdzaamheid en diepe menschenkennis, met goed gevolg, middelen gebezigd hebben, om het verstand en hart zijner onstuimige vrouwe te verbeteren, en haar te vormen overeenkomstig hare ware bestemming?
Ook verdient het onze bijzondere opmerking, dat socrates en deszelfs tijdgenooten xantippe niet gelaakt, maar veeleer geprezen hebben, en dat de beschuldigingen, tegen haar ingebragt, alleen gevonden worden bij geschiedschrijvers, die eerst eenige eeuwen na dien wijsgeer geleefd hebben. Socrates zelf vergeleek zijne echtgenoote bij een moedig paard. waarom zij met voorzigtigheid moest behandeld worden. Maar hierin ligt, mijns inziens, niets te haren nadeele. - Xenophon, een geliefd leerling van den Atheenschen wijsgeer, zegt, dat zij in het begin van haar huwelijk wat heerschzuchtig is geweest; waaruit dus blijkt, dat zij naderhand, onder het geleide van socrates, tot andere gedachten gekomen is, en zich meer onderworpen gedragen heeft. - Plato teekent haar als eene vrouw, die haren echtgenoot liefhad en tot in den dood getrouw bleef.
Vraagt men nu naar de oorzaak, waardoor xantippe naderhand in zoo een' algemeenen slechten reuk gekomen is: de gissing van den Hoogleeraar d.c.a. heuman is, mijns oordeels niet onwaarschijnlijk. Dezelve komt zakelijk hier op neêr: Pittacus, een der zeven wijzen van Griekenland, had een bij uitstek boos en kwaadaardig wijf, dat haren man onophoudelijk plaagde: dewijl nu socrates meer bekend en geroemd was dan pittacus, zoo heeft men van de vrouw des eenen verhaalt, hetgeen die des anderen bedreven had; en toen xantippe, op eene voor haar onschuldige wijze, eenmaal in eenen slechten reuk gekomen was, heeft men de onbedachtzaamheid gehad, om, in het vervolg, alle anekdoten, welke men van booze wijven wist, maar gulweg op haar over te brengen. - Deze godachte van

{==422==} {>>pagina-aanduiding<<}
gemelden Hoogleeraar wordt versterkt, doordien plutarchus zeker geval ten laste van xantippe verhaalt, hetwelk hij zelf, bij eene andere gelegenheid, op rekening van de vrouw van pittacus steit.
Dat wij dan, in het vervolg, wat billijker, zachter en bedachtzamer omtrent deze vrouw der oudheid verkeeren, haar niet al te onbarmhartig veroordeelen, maar veel liever de eer doen toekomen, welke haar eigen man, benevens deszelfs tijdgenooten, die haar persoonlijk gekend hebben, en dus haar gedrag beter dan wij konden beoordeelen, haar ruimschoots geven.




Ongelukkige reis van het Hollandsch fregat, De Zeeploeg.

Bergen in Noorwegen, den 23 Februarij 1818.

(Medegedeeld door een Duitsch Reiziger naar Noord-Amerika.)

De belofte, welke ik u voorleden jaar in Amsterdam deed, uit Noord-Amerika u eenige berigten, zoo wel wegens de zeden en gebruiken aldaar, als van het leven en de lotgevallen der Duitsche Emigranten, en wegens mijne zeereis mede te deelen, kan ik niet vervullen: want het heeft den Hemel behaagd, mijn plan, naar Amerika te gaan, te verijdelen. Ik wil u hier zoo veel mogelijk onze ramp beschrijven; doch ik weet niet, waar te beginnen, en waar de kleuren te bekomen, om ons ongeluk en den jammer der passagiers getrouw te kunnen afschetsen: want het ongelukkig toeval, hetwelk ons op deze reis door het verlies onzer masten overkwam, was in alle opzigten verschrikkelijk. Achtentwintig dagen lang zwierven wij in doodsangst rond; geen redding scheen ons meer mogelijk; dood en verderf dreigden ons aan alle kanten, en vertwijfeling had bijna op de hooge zee de Emigranten aangegrepen, bijaldien Godsdienst en hoop de steunsels niet geweest waren, waarop ons zelfbehoud zich gevestigd had.
Na twee maanden toevens, verliet ik den 10 Julij 1817, 's avonds ten zeven ure, met eenige Wurtembergsche samiliën, den Heer heinrich diezel, koopman van Lahr in het Brisgausche, en met de beste getuigenissen van Amsterdam

{==423==} {>>pagina-aanduiding<<}
naar Philadelphia toegerust, de haven van eerstgemelde stad, om ons in Texel aan boord van het fregat De Zeeploeg te begeven, en daarmede de reis naar Amerika aan te nemen; doch de ebbe verhinderde ons de reede te verlaten, en dus konden wij ons eerst snachts ten twaalf ure vlot maken. Den 11den, 's avonds om half elf, kwamen wij ook gelukkig in Texel aan. Het onthaal, hetwelk ik van den scheepskapitein h.c. menzelman genoot, was met alle beleefdheid en gastvrijheid verbonden.
Ons scheepsgezelschap bestond uit den kapitein, den opperstuurman, den onderstuurman, den scheepschirurgijn, vijf passagiers in de kajuit, dertig matrozen, en vele passagiers van beiderlei geslacht, allen uit het Wurtembergsche.
De wind was ons aanhoudend tegen; de ankers werden wel eenige malen geligt, maar naauwelijks waren de zeilen geheschen, of storm en tegenwinden overvielen ons, en de ankers moesten weder vallen. De Hemel scheen ons gedurig ongunstig, en zoo duurde het tot den 5 Augustus. 's Namiddags ten vier ure verlieten wij, onder begunstiging van een' goeden noordoosten wind, de reede van Texel; om vijf ure waren wij aan den mond, waar ons schip door eene scheeve rigting in oogenblikkelijk gevaar van stranden geraakte. De bewoners van de Helder waren reeds bezig met de op strand liggende schuiten in het water te brengen, en ons daarmede te hulp te komen, toen wij eensklaps door eene geschikte wending gered en voor anker gebragt werden. Wij bleven echter niet lang in dezen pijnlijken toestand; want om zes ure passeerden wij gelukkig de gevaarlijke plaatsen, die werkelijk ijzing en schrik verwekken, en met volle zeilen stevenden wij den ganschen nacht door. Den 9 Augustus waren wij reeds in het gezigt der Engelsche kust, en geen hinderpaal scheen ons meer in den weg te zijn om het Kanaal te bereiken; maar de zuidweste wind, die weldra in een' storm veranderde, noodzaakte ons den 10den, 's morgens om één ure, tot den terngtogt, en zoo laveerden wij, met de elementen kampende, op eene angstvolle wijze de Noordzee links en regts door. Het resultaat van onze elfdaagsche zeereis was, dat wij den 16den 's avonds voor den mond van Texel het anker moesten werpen, den 17den, 's morgens om zes ure, weder op de reede van Texel ten anker lagen, en niet berekenen konden, wanneer wij dezelve weder ver-
{==424==} {>>pagina-aanduiding<<}
laten zouden, alzoo wij ons op nieuw moesten proviandéren. Den 24 Augustus, nogtans, werd het anker op nieuw geligt, om de reede te verlaten, nadat wij den 23sten, 's avonds om negen ure, door twee ligters met proviand versterkt geworden waren. Een gunstige noordooste wind
blies in onze zeilen, en om half zeven waren wij reeds de gevaarlijkste plaatsen van den mond van Texel gepasseerd; een heldere hemel werkte weldadig op de gemoederen der Emigranten; alles was vrolijk, ieder scheen op nieuw te leven, en met geruste harten zagen wij eene betere toekomst te gemoet. Maar al te ras werden wij in onze verwachting te leur gesteld: want den 26sten, 's morgens om elf ure, liep de wind weder naar het zuiden; zoodat wij niet in het Kanaal konden komen, maar om geheel Engeland moesten heenzeilen. Den 27sten, 's morgens om acht ure, kregen wij de kust van Noorwegen in het gezigt, en den 29sten die van Shetland. De Orcadische eilanden leverden ons een schoon gezigt op. Tot hiertoe hadden wij nog altijd goed weder.
Den 31 Augustus zeilden wij met een' gunstigen wind den Oceaan in; maar deze gunstige wind duurde naauwelijks vierentwintig uren, toen wij door tegenwinden en een' zwaren storm overvallen werden, die tot den 4 September aanhoudend schrikkelijk woedde en tot een' vreesselijken orkaan overging. Het is niet te beschrijven, hoe ons zwaar schip door de golven torenhoogte in de lucht, en dan weder in den afgrond geslingerd werd; er vielen menschen door de al te sterke beweging overboord en verdronken. Maar welk een schrik stond ons nog te wachten! Den 5 September, 's avonds om half zes ure, brak de kluiffok. Met alle moeite hadden de matrozen deze naauwelijks hersteld, toen om zes ure de groote mast met den bezaansmast door den sterken wind en de hooge zee, die oversloeg, overboord vielen. Ieder was nu bezig, zoo goed hij kon, met het kappen van het touwwerk, om gelukkig de masten van het schip kwijt te worden. Nu waren wij blijde, dat wij nog éénen mast behouden hadden; maar om half zeven brak ook de fokkemast en om zeven ure de boegspriet, en zoo bevonden wij ons nu zonder alles, wat een schip anders zijne houding geeft. De zee sloeg van achteren de kajuitvensters aan stukken, zoodat het water bij stroomen er inliep, hetgeen nogtans spoedig weder belet werd. Nu dreven wij zonder masten op de hooge

{==425==} {>>pagina-aanduiding<<}
zee, van alle kanten over de driehonderd mijlen van het vaste land verwijderd. Om twee ure in den nacht braken boot en sloepen los, die op het dek gebragt waren; men zag zich genoodzaakt, deze, benevens de watervaten, spek en vleeschtonnen, overboord te werpen. De stukken geschut, door de al te hevige beweging des schips los geraakt, rolden thans mede over het dek, en sloegen de luiken aan stukken, zoodat het water nu ook bij de passagiers inliep; drie à vier voeten hoog stond het water in het ruim. Wij geloosden allen, dat dit onze laatste nacht zou zijn; en het was deerniswaardig te zien, hoe de eene matroos den anderen op zijn' rug in de kajuit droeg, hem nederleide, en dan weder aan het werk ging: want bijna alle matrozen waren gekwetst; de een had zijn' arm, een ander zijn been gebroken, een' derden had een watervat, dat over het dek rolde, de voeten verbrijzeld. Nog maar vijf tot den arbeid bruikbare matrozen hadden wij: derhalve moesten wij mede aan het werk. Ik was juist op het dek, toen de hooge zee op het schip nedersloeg; alleen dewijl ik mij aan een touw sterk vasthield, bleef ik nog in het leven; anders had de zee mij ook weggespoeld; twee matrozen en zes passagiers kwamen daarbij om, en zoo hadden wij altijd den dood voor oogen. De kapitein en de stuurlieden, die ook gekwetst waren, en de matrozen, gaven alle hoop op. Den 10den zetteden wij een stuk hout op, hetwelk ons tot mast dienen moest, om toch ten minste een zeil te hebben, en langzaam, met Gods hulp, naar het vaste land te stevenen.
Den 13 September deden wij het eerste noodschot; maar niemand kwam ons op de hooge zee te hulp: troosteloos moesten wij verder drijven. 's Avonds laat kregen wij de eilanden van Ferro in het gezigt. Den anderen morgen vroeg deden wij verscheiden schoten, maar vruchteloos. Zonder een' loods aan boord te hebben, durfden wij niet binnenloopen. Aan land konden wij niet varen, want wij hadden geen kleine vaartuigen meer; alles, alles hadden wij verloren. Hier hoopten wij echter eindelijk de haven in te loopen; maar neen, een nieuwe zuidweste storm smeet ons terug in eene klippenvolle zee, en zoo dreven wij nog veertien dagen rond, tot wij den 29 September, 's namiddags om twee ure, de noordelijkste kust van Noorwegen ontdekten. De wind was ons gunstig om langs de kust heen te zeilen; wij deden ge-
{==426==} {>>pagina-aanduiding<<}
durig schoten, maar niemand kwam bij ons. Het mutsje water werd op ons schip voor 4 à 5 Hollandsche stuivers verkocht; twee ponden brood kregen de Emigranten voor de week, federt wij de masten verloren hadden, tot wij, God dank! den 4 October een' visscher ontdekten, die op ons aan stuurde, ons tusschen de gebergten van Noorwegen inloodste, en 's avonds om negen ure tusschen magtig hooge gebergten bij Seillanger, tien mijlen van Bergen in Noorwegen, ten anker bragt. Hier moesten wij acht dagen quarantaine houden, dewijl de Noorweegsche regering vreesde, dat wij eene aanstekende ziekte in het land zouden brengen; doch den achtsten dag werden wij van de quarantaine ontslagen, en boegseerden naar de stad, waar wij den 13 October, 's nachts om half twaalf, in Sandwich, een kwartier uurs van Bergen, het anker wierpen. Al het volk is krank, zoo wel matrozen als passagiers; ook ik heb reeds eene zware ziekte moeten doorstaan, en ware waarschijnlijk eene prooi des doods geworden, bijaldien niet de brave
Duitsche familie van kapitein christian petersen, uit Hamburg geboortig, zich mijner aangenomen en verzorgd hadde. Twee maanden moest ik het bed houden; echter bevind ik mij thans redelijk wel. Waarlijk, Duitschland heeft goede menschen! Bij deze familie bevind ik mij thans gelukkig. Zij wenden met Duitsche hartelijkheid alles aan, wat zij doen kunnen, om mij het verblijf aangenaam te maken. Deze familie moet men beminnen, als een echt beeld der trouwhartige voorvaderen.
Dewijl ik ons ongeluk niet getrouw en treffend genoeg weet te schilderen, voer ik slechts de volgende punten aan, die het akeligste waren:

1)Het ongelukkig toeval van het verlies onzer masten was in alle opzigten verschrikkelijk.

2)Hoorde men het gekerm der gekwetsten in de kajuit, op het dek het geschreeuw van den kapitein en de stuurlieden gedurende het loskappen der masten, onder het dek het angstgeschrei der passagiers, tot welken het water reeds 3 à 4 voeten hoog was doorgedrongen, en schrikkelijk was het gedruisch der holle zee, die terenhoog over ons heen sloeg.

3)Het hongeren der arme passagiers (dewijl men wegens den storm geen proviand uit het ruim halen kon), waardoor

{==427==} {>>pagina-aanduiding<<}
zeer vele kleine kinderen stierven. In vier of vijf dagen kregen wij niets te eten of te drinken.

4)Bij onze aankomst in Bergen werden de passagiers op een ander vaartuig, ook zonder masten, hetwelk aan De Zeeploeg vastgebonden was, overgezet. Een vreesselijke storm woedde den 14 Januarij uit het noordwesten, die het vaartuig van het fregat losrukte, en zoo de ongelukkige passagiers naar zee dreef. Ik was juist op De Arke Noachs (zoo noemde men het kleine vaartuig), om dit nieuwe verblijf der Emigranten te bezoeken, toen wij wegdreven. Groote booten en sloepen werden ons nagezonden, maar te laat om ons allen te redden. Het vaartuig stiet op eene klip, waartegen het verbrijzelde. Ik zelf deed een' sprong op leven of dood naar een klein vaartuig, reeds half vol water, hetwelk ons naderde, omtrent tien voeten verre in zee, om mij te redden; en deze ijsselijke sprong gelukte mij. Van 200 passagiers, die juist aan boord waren, verdronken 75; acht dagen daarna stierven 20 van uitputting; de overigen waren allen krank.


Op de reis van Amsterdam tot Bergen stierven	150 passag.
Door de hooge zee van boord weggespoeld	6 - en 2 matroz.
Verongelukt met De Arke Noachs in Bergen	95 -
	_____
	251 passagiers.






Zeldzame bewaring van den stuurman K. Roeleveld en zijn volk, in eene visschers pink op zee, den 27 april 1818.

Aldus luidt het verhaal van den stuurman, uit zijn' eigen mond opgeschreven door m. baak, Eersten Wachter op 's Lands Zeebaak te Scheveningen:
‘Wij wierpen het anker met meer visscherspinken op zee, op de hoogte van Wijk op Zee, omtrent 8 uren van wal, voor een opkomend onweder. Omtrent een kwartier uurs voor anker gelegen hebbende, begon het, uit het zuidwesten, 5 minuten zeer sterk te waaijen. Hierop volgde een zware regen, vermengd met hagel. Vóór den regen gingen wij naar

{==428==} {>>pagina-aanduiding<<}
beneden in de plaatse van ons verblijf, nadat wij de zeilen geborgen hadden; ook schoven wij onze verblijfplaats, die niet ruim is, toe, zoo verre het noodig was; maar, bevreesd zijnde voor een driemastschip loefwaarts van ons schoven wij dezelve weer open, om te zien, hoe het tusschen ons en het gemelde schip zoude afloopen; te welken einde mijn broeder naar boven ging. Op dit zelfde oogenblik, des avonds ongeveer 7 ure, sloeg de bliksem in den top van onzen mast, waarop een verguld tuigje stond; nam een klein gedeelte van boven van het tuigje weg, en deed het vaanspil van ijzer van boven een duim smelten; slingerde voorts om de ijzeren kransen van den mast; nam de helft van een blok weg, hangende aan een ijzeren haak, en een spaander van den mast van boven, ter grootte van 2 voeten; versmolt het ondereinde van een ijzer plaatje aan een ijzeren bout door den mast aan den onderkant; nam vandaar weg een stuk hout ter grootte van 11 voeten, en vervolgde zijnen weg voorts langs den mast naar beneden, alwaar wij zaten, zijnde in ons oog een klomp vuur, ter grootte van een 24 ponder kogel; waarop dezelve zich vaneenspreidde in ons midden, met een slag, naar gissing tweemaal zwaarder dan de slag van de zwaarste bom, ja zoo zwaar, dat sommige visschers, die ¼ of ⅛ mijl lengte van ons voor anker lagen, allen doodelijk ontsteld waren. Men verbeelde zich dan onzen toestand! Wij gevoelden allen eene ontzettende drukking op het hoofd, de schouders en dijen, vergezeld van eene moeijelijke ademhaling, daar onze verblijsplaats vervuld was van een zwavelachtigen stank, welke nog twee dagen na het gebeurde kon geroken worden. Heden gevoelen wij nog eene drukking op de long. Al het voorverhaalde gebeurde in een punt des tijds. Wij dee en hetzelve hier, met hartgroudigen dank jegens de Voorzienigheid, getrouwelijk mede. Dien God bewaart, is wél bewaard.’

(Het Or gineel geteekend:)

krijn roeleveld, Stuurman.
ari taal, Matroos.’
Scheveningen,
den 30 April 1818.

NB. Ware hier een Afleider geweest tot in zee, meer dan waarschijnlijk was de bliksem denzelven gevolgd.

M.B.


{==429==} {>>pagina-aanduiding<<}

De noodlottige kanselreize.

(Vervolg van bl. 277.)

De tijd van het vertrek naar Silezië kwam. Het was in December van een' winter die in strengheid in lang zijns gelijken niet gehad had. Wij hadden in eene regte lijn eene reis van in de dertig mijlen af te leggen, en moesten bovendien nog een' omweg over Kalisch nemen. ‘Inderdaad, zoo ver heeft misschien wel nooit een Candidaat moeten reizen, om zijn' eersten kantel te bestijgen!’ dacht ik bij mijzelven, en zou mij ook veel meer beklaagd hebben, had ik een voorgevoel van mijne lotgevallen hierbij en het tragi-comisch gevolg mijner pogingen gehad.
Uit hoofde van verscheiden omstandigheden, liet zich de schikking niet anders vinden, dan dat ik benevens een Pruissisch huzaren-officier, die een broeder was van mevrouw v.K..., een jager en een bediende, niet eer dan omtrent tien dagen vóór den zondag, die tot mijne preek bestemd was, in eene slede den Heer v.K... en zijne samilie nareisde, die reeds een paar dagen vroeger vertrokken was. De weg ging over Rawa en Petrikau. Wie Polen tot Warschau doorgereisd is, zal weten, dat de weg over Posen door Groot-Polen bijna niet ruwer en woester is dan het oord omstreeks Rawa. Deze laatste plaats is eene kleine, morsige, donkere stad, gelijk men die in het land der Sarmaten gewoonlijk aantreft; want de kleine Poolsche steden gelijken elkander als het eene ei het andere. Tot zoo ver den eersten dag te komen, kon ons oogmerk niet zijn, want wij hadden, van het landgoed af gerekend, veertien goede mijlen af te leggen; en, ofschoon men met de vlugge paarden in Polen 's winters zeer gemakkelijk veertien mijlen op een' dag aflegt, waren wij toch 's morgens te laat van huis gereden; echter wilden wij gaarne den eersten dag zoo ver komen als mogelijk was. De koude was snijdend; ondanks pels en vederbedden, waarvan wij voorzien waren, moest er toch somwijlen gepleisterd en door een glas wotka (borrel) het verflaauwde vuur weder opgewakkerd worden. In Poolsche herbergen zijn bier, eten en slaapplaats onverdragelijk slecht; maar den brandewijn vindt men overal sterk en goed-
{==430==} {>>pagina-aanduiding<<}
De echt-Poolsche natuur van onzen voerman, een gemeene boerenkerel, trok mijne geheele verwondering tot zich. Terwijl ik het naauwelijks waagde, den neus uit mijne verschansing van pels en bedden te steken, en alles rondom mijn gezigt
van wasem tot ijs gevroren was, zat de vent voor op zijn' bok, op de Poolsche wijze, geheel met ontbloote borst en zonder kousen, met de naakte beenen in een paar oude, met stroo gevulde, laarzen, die pas tot aan de kuiten kwamen, en kikte niet. Wanneer napoleon in 1812 in Rusland eene armée van enkel zoodanige kerels gehad had, waarlijk, men had hem dan tien Moskows voor den neus kunnen wegbranden, en hij niet, als een tweede pharao, in de Beresina zijne Roode Zee gevonden.
De avond begon te vallen, toen wij eene geheel eenzaam liggende herberg voor ons zagen. Om hier ten minste de verkleumde levensgeesten weder een weinig te verwarmen, de paarden wat haver te geven, en, zoo er een dragelijk nachtkwartier was, zelfs wel hier te blijven, waren de beweegredenen om hier aan te leggen. Doch de intrede in dezen Augias-stal, om welken te reinigen meer dan een hercules noodig geweest ware, verbood ons geheel het hierblijven. Op de vragen: is hier geen haver, koffij, vleeschsoep, enz. te krijgen, klonk ons telkens het scherpe, noodlottige Poolsche nié uit den tandeloozen mond der waardin tegen, aan wier zamengekrompen ligchaam niets minder dan de golvende omtrekken der schoonheid zigtbaar waren. Het hielp niets; onze arme, afgematte paarden moesten wat slecht hooi voor lief nemen. Men kan van den gemeenen Pool, als vreemdeling, jegens welken hij een' even zoo grooten haat als wantrouwen voedt, doorgaans niets dan door slagen bekomen. Wij beproefden het wel eerst, gaven ons voor meer dan wij waren, namelijk een militair kommando, uit, en geloofden den waard daardoor zijne haver, die hij zeer zeker had, af te dwingen, maar vruchteloos; daarna werden een paar krachtige zweepslagen aangewend, doch alles bleef vergeefs. Hier blijven konden wij niet; de vraag was dus: Hoe ver is het naaste dorp, waar men vernachten kan? - Nog twee goede Duitsche mijlen. - Hoe gaat de weg van hier? - Door een bosch, dat een half uur van hier begint, en bijna tot aan het naaste dorp voortduurt.
Dit was slechte tijding. Met gansch afgereden paarden,

{==431==} {>>pagina-aanduiding<<}
bij reeds aannaderenden nacht en vreesselijk strenge koude, door een eenzaam bosch van bijna vijf uren te rijden, leverde een verheugend uitzigt op! Blijven konden wij niet, en er was geen derde uitweg: in dit geval is het besluit ligt. De donkere schaduwen des wouds namen ons op; maar, zoo poëtisch als dit dikwijls in sommige beschrijvingen klinkt, zoo prozaïsch was dit thans voor ons. Nu kwam de nood aan. De matte paarden liepen zeer langzaam, ja waren bijna niet meer voort te krijgen. Zoo mogten wij omtrent eene goede mijl als de slakken door het bosch voortgekropen zijn, toen op eenmaal de slede halt hield, en alle beweging staakte. Zoo veel wij door de dikke duisternis konden waarnemen, waren de paarden weg. Men steeg uit, en onderzocht; als verdwenen van den dissel waren onze harddravers! Wij waren, namelijk, van den weg af- en te ver regts aan een moeras geraakt, waarin de beide paarden thans zoo diep gezonken waren, dat alleen nog de koppen er uitstaken. De arme, krachtelooze dieren verroerden of bewogen zich niet, en schenen regt blijde te zijn, dat zij ten minste hunne vermoeide leden stil konden laten rusten: aan uithalen was niet te denken; zweepslagen en goede woorden werden vergeefs beproefd.
Inderdaad, wij bevonden ons thans in eene zeer pijnelijke verlegenheid. Maar bij niemand was de indruk, dien dit toeval op ons maakte, zoo hevig, als bij den jager. Hij was een van die zwakke menschen, die sterk willen schijnen, maar bij gevaren oogenblikkelijk alle geestkracht verliezen. Hij had ons tot hiertoe in zijn gedrag eene zekere slimheid, en in zijne gesprekken eene zekere helderheid van verstand getoond, zoodat hij bij ons voor een geestig mensch doorging. Maar of dit bij menig mensch werkelijk het geval is, blijkt dikwijls dán eerst, als het noodlot hem eens op de proef zet. Zoo lang alies zijn' ouden gang gaat, en alles geregeld afloopt, gelden zij voor uitstekende vernuften; maar komen er ongevallen, dan verdwijnt de geleende glans. Onze jager was bij de tegenwoordige ontmoeting zoo ontsteld, dat het niet veel scheelde, of hij ware in tranen uitgebarsten.
Wij beiden, de officier en ik, namen kort het volgend besluit: Het gezelschap moest zich verdeelen; de eene helst moest terugkeeren, in de laatste herberg gaan, en menschelijke hulp halen; de andere helft moest bij de slede blijven,

{==432==} {>>pagina-aanduiding<<}
waarop verscheiden dingen van waarde gepakt waren. Van wege de wolven, was het volstrekt niet te wagen, dat slechts een enkele terugging. Bij de vreesselijke koude waren deze dieren ons in getale en bestendig van verre gevolgd, en schenen zich slechts door den aanblik van ons talrijk gezelschap in respect te laten houden. Somwijlen werd ook een geweer afgeschoten, waarop zij altoos snel zijwaarts verdwenen. De huzaren-officier en jager namen de terugreis aan; mij, benevens den bediende en den voerman, trof het lot, bij de slede te blijven. In minder dan vier uren konden onze afgezanten niet weder terug zijn; derhalve moest een der koudste en ruwste winternachten in dit afschuwelijk bosch vol wolven doorgebragt worden.
Spoedig werd een groot, helder vuur digt bij onze slede aangelegd, om ons daardoor tegen beide vijanden, de koude en de wolven, te beschermen. Immer waren en bleven intusschen de rigtingen mijner ziel op het doel mijner reize gevestigd. Zoodra derhalve het vuur brandde, begon ik ook in het op- en nedergaan mijne preek te recitéren. De bediende, een gewezen soldaat, en de Poolsche knecht, zaten bij het vuur en rookten. De wolven lieten bij wijlen van verre een afschuwelijk gehuil hooren, en maakten regt walgelijke dissonanten bij het declaméren van mijne preek. Men kan zich geen akeliger en ijzing verwekkender geluid voorstellen, dan het gehuil dezer dieren bij zeer strenge koude. Juist sprak ik eene, volgens mijne meening, zeer voortreffelijke plaats mijner preek met groote emphase uit, toen deze akelige muzikanten eensklaps zulk een vreesselijk geschrei aanhieven, dat ik op eens geheel van mijn stuk geraakte. Een ontzaggelijk groote wolf was zeer digt bij de paarden geslopen, en wilde juist toehappen. Op het geschreeuw der beide lieden volgde dadelijk een snaphaanschot, en daardoor werd ik wel uit het vuur mijner geestelijke welsprekendheid gebragt, maar ook de ongenoodigde gast spoedig verwijderd; en toen hij wegliep, zagen wij nog drie anderen uit de strurken ter zijde opspringen en heenvlugten. ‘Voor den duivel, mijnheer! laat uwe preek thans daar,’ zeide de bediende, ‘en blijf bij het gezelschap; anders zijn wij verloren. Die verd.... schrokken komen ons te digt op den hals.’
Hij had gelijk. Nog een paar malen vertoonden zich vier of zes wolven van verre. Wij verloren nogtans onze tegen-
{==433==} {>>pagina-aanduiding<<}
woordigheid niet, maar verwelkomden hen telkens met een levendig geweervuur, en hielden hen zoo van ons lijf.
Drie uren hadden wij in bestendige waakzaamheid doorgebragt; de tijd viel ons ontzettend lang, en wij verlangden inzonderheid te slapen; doch daartoe durfden wij niemand van ons laten komen, want dan waren wij des doods; de vorst of verscheurende dieren zouden ons onvermijdelijk gedood hebben; en terwijl wij elk ons best deden om elkander het slapen te beletten, bleven wij zelf wakker. Eindelijk kwam de verlangde hulp. Reeds van verre riepen onze wederkeerende reisgezellen ons toe, en hunne stem was voor ons het geroep eens engels. Zij bragten ons voor onze verdere reis twee piloten mede, namelijk twee mannen, en ook eene met vier paarden bespannen slede. Twee paarden werden vooreerst aan de koppen van onze gezonken paarden gespannen, en dezen zoo uit het moeras gesleept. De arme dieren konden naauwelijks staan, maar kwamen toch, nadat wij hun wat haver gegeven hadden, dien de officier door krachtige sabelstreken den gierigen waard nog had afgeperst, gelukkig weder op den gang. De pakkaadje werd nu op de twee sleden verdeeld, en de reis voortgezet. Nog bijkans twee uren reden wij door enkel bosch, en zagen eindelijk met blijdschap het einde van hetzelve. De beide medegebragte mannen zeiden ons, dat van het einde des wouds tot aan het naaste dorp slechts nog een groot half uur was, maar de weg over eene breede vlakte liep, waar denkelijk weinig spoor zijn zou, want de wind was geweldig opgestoken.
Stikdonker was nog aanhoudend de nacht. Ons verlangen naar rust en slaap voor onze afgematte ligchamen werd gedurig sterker; doch zoo gemakkelijk zouden wij die nog niet bekomen. Toen wij zoo over de breede sneeuwvlakte zonder spoor, op goed geluk, gelijk een schip zonder kompas, heenreden, bespeurden wij op eenigen afstand een donker punt: toen wij nader kwamen, sprongen twee wolven van het donker voorwerp op, en wat zagen wij? Er stond eene slede, en voor dezelve lag een dood paard, waaraan de wolven reeds sterk gekloven hadden. De menschen waren vermoedelijk ook verdwaald geraakt, het paard was van vermoeidheid omgevallen, de reizigers hadden alles in den steek gelaten en slechts zichzelven zoeken te redden. Wij zagen hier het noodlot voor oogen, dat ook ons had kunnen tref-
{==434==} {>>pagina-aanduiding<<}
fen, en ons verlangen naar rust nam toe. Maar het scheen alsof wij in het gelukkige Fldorado, in onze verlangde herberg, niet komen zouden. Aan den horizon, vlak voor ons, steeg eensklaps, denk eens! eene vlam hoog op, die in het eerst klein en smal, maar in weinig oogenblikken als eene vuurzee zich in de breedte uitspreidde, en den nacht rondom ons heen verlichtte. Men verbeelde zich onze spijt! Het doel, het zoo vurig gewenschte en nu bijna bereikte doel van ons verlangen, het dorp en de herberg, waar wij van onze inspanningen dachten uit te rusten, stond in lichtelaaije vlam, en brandde af. Waarlijk, er behoorde moed toe, om, bij onze afgematheid, deze spijt van bedrogen hoop te verduren. Wij moesten om het brandende dorp heen rijden, en zagen, dat geen enkel huis onverteerd bleef. Er hielp niets; wij moesten de twee uren tot Rawa nog afleggen, want er was geen andere pleisterplaats meer.

(Het vervolg hierna.)




Het magnetismus der liefde.


Natuur, die steeds leeft en herleeft door de min, 
Heeft in haren boezem een tooverkracht in, 
Die, door een geheim en magnetisch verband, 
De schepping, het menschdom, de min houdt in stand. 
 
Daar was eens een meisje, bevallig van leest, 
En fijn en gevoelig en aardig an geest; 
En wie haar genaakte van 't manlijk geslacht, 
Die liet er zijn vrijheid en rust in haar magt. 
 
Op ééns werd Annette zoo wit als een geest; 
Haar blos en haar blijheid, die waren geweest; 
En wie haar genaakte van 't vrouwlijk geslacht, 
Die spelde haar tering en d'eeuwigen nacht. 
 
Daar was ook een jongling, zoo moedig en fier, 
Met oogen vol leven en houding vol zwier; 
Geen maagd, in wat land, dat hij reizend bezocht, 
Die hem niet tot minnaar, en wat niet al! mogt. 

{==435==} {>>pagina-aanduiding<<}

Maar, juist als Annette haar vrijers verjoeg, 
Zoo was 't, dat Lubijn zich bij meisjes gedroeg: 
Zij minde de vrijheid; hij schuwde de trouw.... 
Maar, 't uur had geslagen van beider berouw! 
 
Lubijn zag Annette, en Annette Lubijn; 
En beiden ontwaarden een zeldzame pijn: 
Doch hem scheen het deernis, die 't harte hem boog; 
En haar trof den traan in zijn mannelijk oog. 
 
Er woelt een magnetische kracht in zijn borst; 
En (hemel! hoe of hij het wagen toch dorst?) 
Hij nadert, en staart haar in de oogen.... en, kort, 
Lubijn stelt zichzelf met Annette in rapport. 
 
Nu voelt zich het meisje zoo wonder te moê, 
En sluiten allengs zich hare oogleden toe. 
Lubijn (of hij 't magnetiseren verstond!) 
Drukt heimlijk een kusje op den zwijgenden mond. 
 
Een lieflijke warmte doorstroomde haar hart; 
Een naamloos gevoel hield haar zinnen verward; 
Een rozegloed stak door de leliën uit, 
Gelijk voor den dauw zich het knopjen ontsluit. 
 
Ze ontwaakte verkwikt, zag verbaasd om zich heen, 
En eensklaps borst ze uit in een angstig geween. 
Maar vruchtloos, o meisjes! weêrstaat gij de min; 
Zij sluipt u het hart door een' vingertop in. 
 
Annette, voor eenmaal nu vast aan de cuur, 
Had, waar zij zich wendde, noch ruste noch duur; 
Op ééns was haar fierheid ten onder gebragt.... 
Dat komt, lieve meisjes, van de aantrekkingskracht! 
 
Lubijn was door d'uitslag gestreeld en bekoord, 
En magnetiseerde gestadig al voort. 
Maar, meer dat Lubijn dus den minnegod sart, 
Te dieper nog wringt hij den pijl zich in 't hart. 

{==436==} {>>pagina-aanduiding<<}

Annette look op, en Lubijn werd zoo bleek; 
Haar levenskracht rees en de zijne bezweek; 
En waar hij zich wendde, ja wat hij verzon, 
Haar lijden werd minder, en 't zijne begon. 
 
Cupido, die 't leed, dat hij brouwt, ook verzacht, 
En 't eerst den magneet in praktijk heeft gebragt, 
Ontsloot hun in 't einde den tempel der min, 
En leidde den hemel der liefde hen in. 
 
Want eenmaal Annette in magnetische rust, 
Alleen van zichzelve en niets anders bewust, 
Gaf, van een profetisch aanschouwen geleid, 
Door zenuw- of zonnevlecht helder bescheid. 
 
Lubijn vroeg haar bevend, wat middel hier baat; 
En fluisterend zegt zij: ‘Verandring van staat.’ - 
‘Een klooster misschien?’ - En zij schudde het hoofd: 
‘Geen sluijer hergeeft me de rust, mij ontroofd.’ 
 
‘Wat stilt dan, lief meisje, wat heelt er uw pijn?’ 
En lispelend zegt zij, en blozend: ‘Lubijn!’... 
Een brandende kus sloot haar eensklaps den mond, 
En minnegoôn klapwiekten fladdrend in 't rond. 
 
Nu werden zij beiden, het meisje en de kwant, 
o Wonder! op eenmaal geheel clairvoyant; 
Maar of zij toen zagen met lippen of maag.... 
Dat hij, die 't wil weten, 't den minnenden vraag'! 
 
j.w. ij. 
1817. 


Naif gezegde van een' scheepstimmerman.


Een Jonker, in wiens brein meer wind, 
Dan geld zich in zijn' zak bevindt, 
Pochte eens, dat hij in 't jaar meer dan een ton verteerde. 
Toen een Scheepstimmerman vernam, wat hij beweerde: 
‘'t Is veel te min,’ dus sprak de kwant, ‘voor zulk een' Heer; 
Daar ik in 't jaar gewis een ton of zes verteer!’ 



{==437==} {>>pagina-aanduiding<<}

Mengelwerk.

In welken zin beweert Jezus, dat zijne leer uit God is?

Een Gesprek tusschen twee Predikanten.

- Αληϑένοτες εν ἀγάπη.
‘Het navolgende stuk werd ons door eene niet ongeachte hand toegezonden. Als voorstanders van vrede en liefde in de Christenkerk, wilden wij dezen Dorpleeraar de gelegenheid niet weigeren, om voort te brengen, wat hij voor zich en zijn gevoelen meent te kunnen zeggen. Wij hebben, echter, de tegenspraak een weinig versterkt, het bijgevoegde, om niemand onregt te doen, tusschen [ ] plaatsende. Misschien lokt het anderen uit, om het geopperde meer opzettelijk te bestrijden. En zoo zal, indien eenig vergift in de nieuwe leer steke, dit ook zijn tegengift wel van zelve medebrengen.’
A. Hoe beklaag ik u, mijn broeder! dat gij op gevaarlijke bijwegen afgedwaald zijt, daar gij ons Christelijk geloof aan eene onmiddellijke, Goddelijke openbaring ontbeerlijk verklaart, en de hoogere hulp versmaadt, die God ons tot onze zaligheid wil schenken. Dat is een heilloos ongeloof; en ik vind mij, volgens mijne ernstige en bij herhaling beproefde overtuiging, verpligt, mij luid en sterk tegen dat ongeloof te verklaren.

B. Ongeloof, zegt gij? Hoe! is hij een ongeloovige, die met mij overtuigd is: God heeft op eene eenparige wijze, zoo wel in vroegere als in latere tijden, Godsdienst en zedelijkheid onder de menschen bevorderd? Hij een ongeloovige, die bijzonder het Christendom houdt voor eene door de Voorzienigheid wijsselijk voorbereide, bevorderde en magtig bewaarde verordening

{==438==} {>>pagina-aanduiding<<}
ter bereiking van dat oogmerk; hoewel hij daarbij van meening zij: het heeft der Goddelijke wijsheid niet aan natuurlijke middelen ontbroken, om hare oogmerken te bereiken door menschen, die zij met hoogere geestvermogens uitrustte, en bekwaam maakte, om door hunne duidelijker inzigten op hunne tijdgenooten en op de nakomelingschap te werken? Kunt gij in waarheid beweren, dat zoodanig een eene hoogere Goddelijke hulp veracht, omdat hij dezelve niet voor eene onmiddellijke, maar voor eene middellijke houdt?

A. Ja zeker! Dan houdt hij immers het Christendom voor eene feilbare menschenleer, niet voor hetgeen het is, voor eene hoogere onfeilbare openbaring; daardoor verzwakt hij deszelfs Goddelijke kracht, welke het dán alleen kan uitoefenen, wanneer het als eene openbaring, in den bepaaldsten zin, geloovig wordt aangenomen, en hij verlaagt den Bijbel tot een gewoon menschelijk boek, dat geenerlei hooger aanzien heeft.

B. Is nogtans het Christendom van die natuur, dat het zich, bij het onbevoordeelde verstand en het onbedorven menschenhart, als Goddelijke waarheid gelden doet; moet men toestaan, dat, over het geheel genomen, sedert achttien eeuwen, nog niets beters over God, over menschenpligt en menschenbestemming, heeft kunnen worden geleerd, dan hetgeen Jezus eenmaal leerde: dan is het immers, naar deszelfs innerlijk wezen, geene feilbare menschenleer, maar Goddelijke waarheid, en men behoeft geen wondergeloof, om zich van deszelfs Goddelijkheid te overtuigen. - Herinner u, dat Jezus zelf, Joh. VII:17, het voor mogelijk verklaart, dat iemand, buiten alle wondergeloof, door het opvolgen zijner voorschriften, aan zijn eigen hart zal gevoelen, dat zijne leer uit God is. Zeker kan toch Jezus hier zijne leer alleen in eenen ruimeren zin Goddelijk verklaren, in welken iedere waarheid, welke den mensch wegens God, zijnen pligt en zijne bestemming onderrigt, Goddelijk verdient genoemd te worden. De

{==439==} {>>pagina-aanduiding<<}
Goddelijkheid, echter, eener Godsdienstleer in den naauweren zin, volgens welken zij, als eene onmiddellijk van God geopenbaarde, zal worden aangenomen, is uit haren aard, uit hare innerlijke waarheid en redematigheid niet erkenbaar. Men kan zich wel, voor de geloofwaardigheid des onzigtbaren wonders eener onmiddellijke openbaring, op zigtbare wonderen beroepen; maar is dit ook een afdoend, een voor alle tijden geldend bewijs?

A. [Toegegeven zijnde, dat de Christelijke leer de aannemelijkste, de redelijkste naar het algemeene oordeel, en alzoo hare gegrondheid allerwaarschijnlijkst is - dit alles geeft toch nog geene zekerheid, geen gezag. Misschien ontdekken wij in het vervolg, hieromtrent verkeerd geoordeeld te hebben. Misschien is het grootelijks vooroordeel der opvoeding, dat wij zoo gunstig over deze leer denken, en heeft de Muzelman, of zelfs de Tibetaan, weinig minder regt, om het zijne best te keuren. Dit althans weten wij, dat de oude, wijsgeerige en beschaafde, volken, die de openbaring misten, van derzelver belangrijkste waarheden op verre na niet zoo vast overtuigd waren. En, zoo gij u somtijds beroepen mogt op de vorderingen van den tijd, dan wijs ik u op de geschiedenis van het Deïsmus, alwaar gij, in Engeland zoo wel als Frankrijk, zult zien, dat men begint met de openbaring, en, bij trappen voortgaande, eindigt met God en zedelijkheid en alles te ontkennen. Ik acht voor het minst, dat het zeer vermetel voor ons is, te willen vaststellen, dat God niet noodig had, ons door openbaring te hulp te komen, vooral, daar de geschiedenis ons zegt, dat Hijzelf anders heeft geoordeeld.] Immers, kunt gij twijfelen, dat Jezus zulke waarlijk Goddelijke wonderen verrigt heeft? Kunt gij ontkennen, dat Hij om zijner wonderwerken wille bij velen zijner tijdgenooten geloof vond, en voor eenen Goddelijken Gezant erkend werd? Oordeelde men niet over Hem, Joh. III:2. Wij we-
{==440==} {>>pagina-aanduiding<<}
ten, dat gij een leeraar zijt, die van God is: want niemand kan die teekenen doen, die gij doet, ten zij dat God met hem is? Beriep Jezus zich niet nadrukkelijk op zijne wonderwerken, als Johannes de Dooper Hem liet vragen, of Hij de Messias ware, die komen zoude? Matth. XI:2-6. Zeide Hij niet bij de opwekking van Lazarus: zij geschiedde ter verheerlijking van God? Joh. XI:4.

B. Gaarne wil ik toestaan, dat Jezus zich voor zijne tijdgenooten, die zijne wondergenezingen zagen, ook somtijds op dezelve beroepen hebbe, om bij hen zich als den Messias te doen erkennen, en daardoor zijne leer ingang te verschaffen: maar gij kunt voorzeker uit zijne redenen en uit den geheelen geest zijner leer niet bewijzen, dat er zijn uitzigt op gerigt was, om ook voor hen, die zijne wonderen niet zagen, zijne leer door dezelve voor alle tijden als eene onmiddelijke openbaring te bevestigen. Ware dit Jezus uitzigt geweest, hoe konde Hij dan de zucht naar wonderen in zijnen tijd zoo scherp berispen? Hoe kon Jezus het voor mogelijk houden, dat men ook van de Goddelijkheid zijner leer zonder wondergeloof overtuigd en verzekerd kon zijn, en dat integendeel zelfs bedriegers groote teekenen en wonderen zonden verrigten, en daardoor velen misleiden en vervoeren? Naar mijn inzien heeft Jezus zijne leer in den ruimeren zin voor Goddelijk verklaard, in welken al het ware en goede van God komt; en de geheele geest dier leer strekt duidelijk daar heen, om zich door hare innerlijke kracht te doen gelden; ten einde het daartoe te brengen, dat alle wondergeloof, indien al niet bij de eerste uitbreiding, toch in latere tijden, onder hare vereerders, onnoodig worde, en in een geloof aan innerlijke waarheid en redematigheid overga. Voorbijzien mogen wij het zeker niet, dat het geloof aan wonderen en onmiddellijke openbaring zeer krachtig is geweest; dat wij aan hetzelve de eerste grondvesting en uitbreiding van het

{==441==} {>>pagina-aanduiding<<}
Christendom en de verlichting der wereld te danken hebben; dat wij, zonder het geloof aan wonderen, bijzonder aan het grootste wonder, de opstanding van Jezus, geen Christendom zouden hebben. In dit opzigt verdient zeker het wondergeloof met achting behandeld te worden: want de Voorzienigheid heeft dit geloof aan wonderen, veroorzaakt door de gebrekkige natuurkennis dier tijden, zeer weldadig ter bevordering der uitbreiding van eene betere Godsdienstleer aangewend. Herinner u hierbij, dat de geheele oudheid het ons zoo bekende onderscheid, tusschen middellijke en onmiddellijke werkingen van God, niet zoo duidelijk als wij verstond; dat men veeleer al het voortreffelijke, dat uitmuntte, bijzonder de met kracht en waardigheid voorgedragene Godsdienstleeringen, en de daden, die met dezelve in verband stonden, in den verhevenen zin van dat woord, voor werkingen Gods hield. - Welke overtuiging van de waarheid en Goddelijkheid des Christendoms is nogtans, naar den geest van Jezus, en bijzonder naar de behoeften van onzen tijd, de beste en zekerste: die, welke door de innerlijke kracht der waarheid dezer leer verwekt wordt, en die tot hare bevestiging geen wondergeloof behoeft, - of die, welke zich zonder dit geloof niet staande houden kan? Kunt gij beweren, dat de prediker, die het geloof aan wonderen en aan eene onmiddellijke openbaring voor ontbeerlijk houdt, dewijl wij andere en vastere gronden voor de waarheid en Goddelijkheid des Christendoms hebben, zijne gemeente tot het ongeloof verleidt, en daarmede een verrader wordt der heilige Evangeliewaarheid?

A. [Wat gij daar zeide van Jezus ijveren tegen het wondergeloof, bewijst niet veel. Men kan ook het beste overdrijven en misbruiken. Het onvruchtbaar aanstaren van wondergebeurtenissen, het volgen van Jezus om de brooden en visschen, of zelfs Hem aan te hangen enkel en alleen om zijne magt, zonder iets te gevoelen

{==442==} {>>pagina-aanduiding<<}
van zijne wijsheid, of te luisteren naar zijn woord, en het minste van zijnen geest, of de geschiktheid voor zijn rijk, te bezitten, kon zeker niet veel te beduiden hebben. En hij, die, zonder nog eenig wonder gezien te hebben, reeds groot behagen in Jezus leer vond, was verre boven zulke volgers te stellen. - Wijders met u aan te nemen, dat er wondergeloof noodig geweest is, om het Christendom te doen wortel schieten en opgang maken; maar liever te vooronderstellen, dat God en zijne dienaren zich daartoe bediend hebben van de onkunde der menigte, om dezelve wat wijs te maken: dit schijnt mij toe te zijn, de waarheid op de leugen bouwen. En in het bijzonder Christus erliest al zijne achtbaarheid, eenvoudige, ongekunstelde, waarachtigheid en Goddelijkheid in mijn oog, en althans alle geschiktheid om ten volmaakten voorbeeld te kunnen verstrekken, wanneer slimme bedriegerij, maar die, naar de wijze der Jezuiten, om het oogmerk moet verschoond worden, de grond zijner schijnbare grootheid is. - Welke overtuiging, eindelijk, de zekerste zij, die, welke, bij de voortreffelijkheid der leer, nog het wondergezag heeft, of de andere, is, dunkt mij, niet twijfelachtig.]
De leeraar van het Christendom moet altijd beide zamen vereenigen, wanneer hij aan zijnen pligt getrouw wil zijn. Voor den grooten hoop der niet denkende menschen inzonderheid moet de Godsdienst een uitwendig gezag hebben, indien hij werken zal. Dus moet, ook in onze tijden, het Christendom aan het volk, als eene door wonderen bevestigde, onmiddellijke openbaring van God, voorgesteld worden; en de leeraar, die dit niet doet, schendt zijnen heiligsten pligt. Hij moet voor het volk het kleinood eener in den Bijbel begrepene Goddelijke openbaring trachten te behouden; hij moet voor deze goede zaak onophoudelijk, moedig en getroost, strijden, tot dat het hem gelukke, den ongeloovigen te overwinnen, en hij hem

{==443==} {>>pagina-aanduiding<<}
noodzake, zijne wapenen aan de voeten des geloofs eerbiedig neder te leggen.

B. Ach, mijn lieve broeder! Ik eerbiedig uwen ijver voor hetgeen gij voor waarheid houdt; maar ik vrees, gij strijdt vruchteloos tegen den geest des tijds, die thans geen genoegen meer neemt in het wondergeloof der vroegere wereld. Reinhard, storz, augusti en anderen hebben wel dit geloof, in onze dagen, weder trachten te bevestigen, maar, zoo veel mij bekend is, met weinig gevolg. Voor onze tijden is het zeker zeer bedenkelijk, het geloof aan eene door wonderen bevestigde openbaring, door Jezus, voor zoo onontbeerlijk te houden, dat men buiten dat zoude ophouden een Christen te zijn, en een ongeloovige worden. Jezus zelf erkende reeds het wondergeloof van zijnen tijd voor een' zwakken, onzekeren stut van zijne Godsdienstleer; en dat is het nog veel meer in onze dagen. Men doet der goede zake dus veel meer na- dan voordeel, wanneer men, uit eenen zoogenaamden ijver voor de eer van het Christendom, en om een vast geloof aan deszelfs Goddelijkheid te grondvesten, tot het zoo dikwijls aangetast en bestreden bewijs van eene door wonderen bevestigde openbaring zijne toevlugt neemt. Men geeft daardoor welligt gelegenheid, dat het Christendom met verachting en spot behandeld wordt, dewijl men daardoor op het denkbeeld geraakt: er zijn voor Jezus leer geene betere gronden, dan het onzeker geloof aan wonderen. Waarom zou een gemoedelijk denkend leeraar het zijner gemeente niet mogen zeggen, dat er meer geruststellende gronden voor de Goddelijkheid des Christendoms gevonden worden, dan wonderen? Door de innerlijke kracht der waarheid, die het Christendom leert, door de werkingen, welke hetzelve sedert vele eeuwen heeft voortgebragt, ter verlichting en verbetering der wereld, heeft de Voorzienigheid hetzelve als haar werk voorgesteld en boven andere positive Godsdiensten

{==444==} {>>pagina-aanduiding<<}
gekenmerkt. Daardoor verkrijgt het ook eene uitwendige geloofwaardigheid en gezag, dat veel zekerder is, dan dat van alle wonderen. Reeds een Joodsch geleerde, gamaliël, oordeelde, Hand. V:38, 39, aldus: Is deze raad of dit werk uit menschen, zoo zal het verbroken worden; maar is het uit God, zoo kunt gij het niet breken. En, beschouwen wij uit dit oogpunt onzen Bijbel, zal hij ons dan niet veel heiliger en eerwaardiger zijn dan alle andere menschelijke boeken of de Koran van mahometh, van welken men weet, dat het ware en goede in denzelven uit onzen Bijbel is ontleend? Als de Bijbel op vele plaatsen met eene uitnemende eenvoudigheid, duidelijkheid en kracht tot ons verstand en tot ons harte spreekt; als de in den Bijbel vervatte leer werkingen heeft voortgebragt, die geen ander schrift heeft uitgewerkt; als door haar de zuivere Godsdienst van Jezus behouden of hersteld werd, en thans nog met zekerheid uit deze bron van kennis en deugd kan geschept worden; als door haar een godsdienstig genootschap, een rijk van God op aarde bestuurd en behouden wordt: kan en moet dan de Bijbel op deze gronden niet hooger geschat worden, dan alle andere menschelijke boeken? Geloof mij, eene krachtige spreuk uit den Bijbel is voor mij even zoo versterkende en verkwikkende, als voor u: want ofschoon ik denzelven niet zóó beschouwe, als gij, t.w. als eene onmiddellijke openbaring, zoo is mij toch de in denzelven vervatte Christelijke Godsdienstleer, als eene middellijke openbaring, dat is, als eene door de Voorzienigheid zelve wijsselijk voorbereide, bevorderde en bewaarde verordening tot verlichting en verbetering der menschen, niet minder heilig en eerwaardig, dan u. Ook voor mij geldt de Bijbel, in deszelfs klare en krachtvolle uitspraken, veel meer, dan de in mystieke donkerheid gehulde Natuursilozosie
van onzen tijd; ik vereere in denzelven, zoo wel als gij, eene hoogere hulp, welke ons God tot onze zaligheid aanbiedt.

{==445==} {>>pagina-aanduiding<<}

A. [Alwat gij goeds zegt van het Christendom en deszelfs weldadige werkingen, bevestigt mij in mijn gevoel, dat deze leer eigenlijk en regtstreeks van God afkomstig is, en dat de wonderen, zonder welke zij zeker zoo gelukkig niet gevestigd en verspreid was, ook wel degelijk zijn eigen echte werk zijn. Doch, wat gij beweert van den geest des tijds, zoo leert mij die ten aanzien van Duitschland al wederom, werwaarts de verwerping van het Goddelijk gezag voert; te weten, tot volslagen ongeloof, tot allerlei onzekere, duistere, ja monsterachtige wijsgeerige stelsels, tot ongodsdienstigheid, eindelijk, en zedeloosheid. En het komt mij, met u, geenszins zoo vruchteloos voor, dat de genoemde en andere voortreffelijke Theologanten aldaar zich met kracht tegen dien verderfelijken stroom verzet hebben. Gematigder denkbeelden winnen er, veeleer, dagelijks meer veld; zoo ze maar niet, gelijk het gaat, hier en daar weer tot een ander uiterste overslaan.]
Gij beroept u op de weldadige werkingen van het Christendom; maar waardoor heeft het dezelve dan voortgebragt? Waardoor werd bijzonder de Hervorming daargesteld? Moet gij niet erkennen, dat die door het geloof aan eene onmiddellijke openbaring, door de op dit geloof zich grondende overtuiging van het onbedriegelijk gezag des Bijbels geschiedde? Moeten wij dus dit geloof niet vasthouden, wanneer wij het aanzien van het Christendom en deszelfs weldadige kracht willen behouden en verzekeren?

B. Het is zoo, het geloof aan eene onmiddellijke openbaring is voor den genen, die er zich zeker van overtuigen kan, allezins bijzonder krachtig, en voor de behoeften en denkwijze van menig eenen kan het ook nog wel in onzen tijd onontbeerlijk zijn; gelijk dit b.v. bij den zaligen reinhard het geval was, en bij meerderen, die denken zoo als hij, het geval thans nog wel zijn kan. Ik wil niemand dit geloof ontrooven, of om hetzelve bespotten of verachten: maar

{==446==} {>>pagina-aanduiding<<}
het is nogtans niet de eenigste wijze van voorstelling, onder welke het Christendom werken kan; en ik heb er u reeds opmerkzaam op gemaakt, hoe wij, onafhankelijk van het op wonderen zich grondende geloof aan onmiddellijke openbaring, deszelfs uitwendig gezag verzekeren kunnen. Zijn er niet, in den loop des tijds, in de wijze van voorstelling van enkele leeringen des Christendoms, even wezenlijke veranderingen voorgevallen, als met het geloof aan openbaringen, zonder dat dezelve hebben opgehouden weldadig te werken? Mag men dus ook niet verwachten, dat die heilige en eeuwige waarheden van het Evangelie niet minder krachtig zijn zullen, dan te voren? Wij behoeven het geloof aan eene openbaring, waarvan zich God wijsselijk bediend heeft, om der Godsdienstleeringen meerdere kracht en nadruk bij te zetten, ook niet geheel op te geven: want bij dit geloof liggen de volgende aangelegene waarheden ten grondslage, aan welke niemand, die een zedelijk wereldbestuur erkent, twijfelen kan:
1. God zorgt voor menschenverlichting en zedelijkheid, bijzonder door den Godsdienst. Hij beraamt werkzame verordeningen ter bevordering derzelve, en tot vermindering van onwetendheid, bijgeloof en zonden.
2. Menschen, welke God met uitnemende geestvermogens begaaft, en welker vorming. Hij bevordert, gebruikt Hij hiertoe, als werktuigen. Door de tijdsomstandigheden, onder welke Hij zoodanige menschen doet voortkomen, door de lotgevallen, welke Hij hen laat ontmoeten, maakt Hij hen vatbaar en geschikt, om niet alleen op de verlichting hunner tijdgenooten, maar ook op de verst verwijderde nakomelingschap te werken.
3. Het is Gods wille, dat de menschen, aan welke derzelver heilzame onderrigtingen over Godsdienst en deugd te beurte vallen, hen gelooven en volgen zullen. Bij het geloof aan eene onmiddellijke openbaring neemt men aan: in de oude wereld heeft God de verlichting

{==447==} {>>pagina-aanduiding<<}
der menschen op eene andere wijze bevorderd, dan in latere tijden; namelijk door eene bijzondere werking op of in den geest van enkele personen: zoodat de duidelijker inzigten, die zij zelve verkregen en aan anderen mededeelden, niet als werkingen van hun eigen menschelijk navorschen en denken, maar als die eener hoogere Goddelijke kracht waren te achten. Maar is dit geloof niet een overblijfsel van het godsdienstig geloof der oude wereld, dat voortijds onder alle volken heerschend was, en dat zich, volgens de geschiedenis, hier met waarheid, daar met dwaling en bedrog vereenigd heeft; uit welks bestaan zich dus niets bepaalds laat afleiden, dat het inderdaad gegrond is op eene onmiddellijke werking van God op den menschelijken geest? Verbond zich dit geloof met waarheid, dan werkte het ongetwijfeld zeer weldadig. Verlichte mannen konden, uit kracht daarvan, als Goddelijke gezanten, in den naam van God, hunne onderwijzingen voordragen en geloof vorderen: want zij zelve waren overtuigd, dat de Godheid in hen werkzaam was; dus spraken zij met eene hoogere aandrift en nadruk; en, was hun ijver voor Godsdienst en deugd zuiver, verhieven zij zich waarlijk door duidelijker inzigten boven hunne tijdgenooten, dan was dit geen enkel bedrog: zij waren immers inderdaad werktuigen in de hand van God ter verlichting en verbetering der menschen, en door het gevolg, door het welslagen hunner bemoeijingen regtvaardigde de Voorzienigheid zelve hun werk, als Goddelijk. Dat, echter, de godsdienstige, kinderlijke zin, of de denkbeelden der oude wereld, en de levendige verbeelding des Oosterlings, dikwijls dáár eene onmiddellijke werking der Godheid zag, waar ons koeler nadenken en bedaarder onderzoek alleen middellijk verneemt, is toch niet te ontkennen; daarvan toonen ons de schriften des O.V., bijkans op iedere bladzijde, bewijzen en voorbeelden.
Gij beroept u op de hervorming. Het is zoo, zij is hoofdzakelijk door het geloof aan het onbedriege

{==448==} {>>pagina-aanduiding<<}
lijk gezag des Bijbels, als eene Goddelijke openbaring, tot stand gebragt. Maar is niet deze gewigtige gebeurtenis zelve een overtuigend blijk, hoe wijs de Goddelijke voorzienigheid dezelve zonder wonderen voorbereidde, en de gebeurtenissen van dien tijd alzoo bestuurde, dat, de menschelijke geest uit zijnen slaap gewekt en tot nadenken gebragt zijnde, gewetensvrijheid konde behaald, en het gezuiverd Christendom weder hersteld worden? Zoude niet op eene gelijke wijze de verlichting der menschen door het Christendom, zonder onmiddellijke werking der Godheid, hoewel zeker onder wijze voorbereiding en leiding der omstandigheden ter bereiking van dat oogmerk, en zeker tevens met behulp van het destijds heerschend geloof aan wonderen en openbaringen, bewerkt geworden zijn? Is het nu redelijker, te gelooven, dat God in vroegere tijden op eene andere wijze, door onmiddellijke openbaringen, verlichting en zedelijkheid bevorderd hebbe, dan in de latere, - dan dat Hij in beide gelijkvormig werke; terwijl alleen de voorstellingen der menschen daaromtrent den tijd veranderen? Welk een geloof strekt God en menschen meer ter eere: dat, waarbij men aanneemt: de mensch is door zijne rede, zonder den bijstand van God, niet in staat geweest, zich tot eene zuivere Godsdienstkennis te verheffen; en die er dus bestaat, moet als een gewrocht van bevenmenschelijke krachten worden aangezien, - of dat geloof: alle betere Godsdienstkennis is, onder het bestuur eener zedelijke wereldregering, geheel uit den menschelijken geest zelv' voortgekomen? Waarop wijst ons al het voorstreven van den mensch, van gebrekkige en onvolledige voorstellingen in den Godsdienst tot betere en zuiverder, dat ons de geschiedenis toont? Wijst het ons op eene wonderbare werking der Godheid op de menschelijke ziele, en niet veel meer op eeneinatuurlijke ontwikkeling derzelve, onder Gods leiding, uit het denkvermogen van den mensch zelv'? Welke wijze van voorstelling doet den verhevenen Stichter van het

{==449==} {>>pagina-aanduiding<<}
Christendom, als mensch, meerder regt: die, volgens welke Hem zijne Godsdienst- en deugden-leer onmiddellijk van God werd medegedeeld, en gevolgelijk geheel niet aan Hem, als het eigendom van zijnen eigen' geest en hart, wordt toegekend, - of die, volgens welke Hij door eigen nadenken tot dezelve gebragt is; zoodat zij Hem werkelijk als eene verdienste kan worden toegerekend? Daalt Hij, bij de eerste wijze van voorstelling, door welke men Hem meent te verheffen, niet inderdaad zeer diep beneden de wijzen der oudheid, welker wijsheid toch als de hunne is aan te merken? En, wat het voornaamste is, welke wijze van voorstelling stemt meest overeen met de behoeften van onzen tijd: die van eene onmiddellijke openbaring, welke tot hare bevestiging het geloof aan wonderen noodig heeft, - of die van eene middellijke openbaring, bij welke men uit de innerlijke waarheid en voortreffelijkheid der Christelijke Godsdienstleer, en uit de weldadige werkingen, door haar sinds eeuwen daargesteld, tot hare Goddelijkheid besluit, en haar aldus voor eene hoogere openbaring erkent? Als Jezus zelf eens onder ons optrad, en met onze geestelijke behoeften gemeenzaam bekend was, gelooft gij dan wel, dat Hij die genen voor zijne echte vereerders en alleen wijze verdedigers zijner leere zoude houden, die thans het geloof aan wonderen en onmiddellijke openbaring inroepen, om het aanzien derzelve te verzekeren, - en dat hij integendeel die genen, welke dit geloof voor ontbeerlijk houden, omdat zij zich liever aan de innerlijke waarheid en redematigheid van Jezus leere houden, voor ongeloovigen verklaren zoude? Aan beide twijfele ik zeer; en ik hoor, dunkt mij, veeleer dien Goddelijken met eene heilige verontwaardiging uitroepen: ‘O, gij onverstandigen! Achttienhonderd jaren staat reeds de tempel der waarheid, door mij gegrondvest, voor uwe oogen daar; noch mijne vijanden, noch schijnvrienden, noch ongeloof, noch bijgeloof konden denzelven vernielen: want mijn hemelsche Vader
heeft

{==450==} {>>pagina-aanduiding<<}
hem alvermogend bevestigd - en dat is u nog geen wonder genoeg? Nog steeds hebt gij het geloof aan wonderen van noode, 't welk ik reeds in mijne tijdgenooten moest berispen? Wonderen moest ik wel doen, om dat volk, zoo begeerig naar wonderteekenen, eenigzins voor mijne leer te winnen; maar voor u moest, na achttienhonderd jaren, toch het geloof aan wonderen, tot uwe overtuiging van de Goddelijkheid mijner leer, onnoodig zijn, of - gij zijt nog kinderen in het verstand. Waarlijk ik zeg u, niet, omdat ik wonderen deed, maar omdat ik eeuwige, heilige, Goddelijke waarheid sprak, beweerde ik eens: Op die Petra zal ik mijne gemeente bouwen, en de poorten der helle zullen dezelve niet overweldigen. - Hemel en aarde zullen voorbijgaan, maar geen jota of tittel van de wet. - Mijne leer is de mijne niet, maar des genen, die mij gezonden heeft. Niet die op teekenen ziet, maar die uit de waarheid is, wie haar lief heeft en hoogacht, die hoort mijne stem, die is mijn belijder. - En scheldt gij dezulken voor ongeloovigen, die het wondergeloof schijnen te kunnen missen, wijl zij zich liever aan mijne leer zelve houden, zoo is mijn geest van u geweken, en gij weet niet, wat gij doet. Gij gelooft wel voor mij en voor mijne leer te ijveren; maar gij ziet niet op de behoefte van uwen tijd; gij verkiest het regte middel niet, om mijne eer te bandhaven. Herinnert u toch aan mijne verzekering: Hooren zij Mozes en de Profeten niet, hebben zij geen gevoel voor mijne waarheid, zij zullen niet gelooven, ook indien iemand van de dooden opstond, zij zijn ook door geene wonderen te overtuigen; en: Zalig zijn zij, die niet zien en nogtans gelooven.’
En nu, na deze ontlasting van mijn hart, vraag ik u op uw geweten, mijn broeder! gelooft gij dan werkelijk nog, dat tusschen mijne en uwe overtuiging, die ik u daar opengelegd heb, een zoo hemelsbreed onderscheid is, dat de uwe maar alleen een waar Christengeloof, en de mijne daarentegen ongeloof zoude

{==451==} {>>pagina-aanduiding<<}
verdienen genoemd te worden? Eerbiedigen wij niet beiden in het Christendom eene Goddelijke openbaring: gij eene onmiddellijke, door wonderen bevestigd; ik eene middellijke, en daarom niet minder Goddelijke, eene hoogst wijze en weldadige verordening der Voorzienigheid, eene hoogere hulp ter verlichting en verbetering der menschen? Werken wij niet tot hetzelfde doel, om het Christendom onzer gemeenten als achting- en opvolgingwaardig voor te stellen?

A. [Ik wil u niet op den voet volgen. Sommige dingen geef ik gaarne toe; andere weer geheel niet. Zoo zou het mij, bij voorbeeld, voorkomen, dat men van iemands hoofd en hart gerust een zeer gunstig denkbeeld mag vormen, dien God tot zijnen vertrouwde, zijn' afgezant en middel gebruikt, om de gewigtigste waarheden onder de menschen te brengen; en dat men alles, bij voorbeeld de heerlijke poëzij der Profeten en de voortreffelijke leerwijze van Jezus, geenszins als onmiddellijk ingestort en louter werktuigelijk behoeft te beschouwen, al acht men, dat God hun, en als leerlingen, en als leeraren, op eene wonderdadige wijze te hulp kwam, om hen en anderen in de waarheid te bevestigen. - Wijders erken ik, dat men zich zulk eene algemeene beschaving, verlichting en algeheele verbetering van het menschdom wel kan voorstellen, dat iedereen, op redelijke en wijsgeerige gronden, in Gods voorzienigheid, onsterfelijkheid, vergelding en genade gelooft; maar ik vraag: beleven wij die tijden reeds? en is dus het oogenblik daar, dat wij, zonder ons met de waarheid of onwaarheid der geschiedenis veel te bemoeijen, het wonderdadig, eigenlijk Goddelijke gezag gerustelijk kunnen ter zijde stellen? - Ja, Jezus zeide: wie den wille mijns Vaders doen wil, die zal van zichzelven getuigen, of ik van God kome, dan of ik van mijzelven spreke. En ik geloof gaarne, dat er vele brave, eenvoudige lieden zijn, die geen wondergezag behoeven. Maar, is dit nu op allen toepasselijk? Be-
{==452==} {>>pagina-aanduiding<<}
hoeft de schrik des Heeren niemand te bewegen? En erkent gij niet, dat daartoe de uitdrukkelijke letter: wie in het vleesch zaait, zal verderfenis maaijen, enz veel krachtiger werkt dan losse bespiegelingen, die zich op allerlei wijze, naar den eisch van het schuldige hart, laten wenden en draaijen? - Schoon ik u dus noch van volstrekt ongeloof, noch van
eenige kwade meening wil beschuldigen, maar, integendeel, gaarne geloof, dat gij, op uwe wijze, God en Christus met warmte vereert, zoo blijf ik, echter, bij mijn gevoelen, en meen voor vast, dat in het openbaringsgeloof veel meer zekerheid en vastheid, dan op eenigen anderen weg, te vinden is.]

B. Dat zij zoo, mijn broeder! Ik wil u in uwe overtuiging niet ontrusten. Ons beider geloof kan nevens elkander bestaan, zonder dat deswege de een den anderen vijandig zij of verkettere. De heilige, troostende en verheugende waarheid van den Godsdienst, die God ons door verlichte mannen aanbrengt, of die Hij ons door eigen nadenken doet vinden, wanneer zij door ons met een opregt hart en eene vaste overtuiging erkend en beleefd wordt, is, mijns inziens, even Goddelijk als die, welke Hij ons door wonderen en stemmen van den hemel openbaren konde, indien dit zijner wijsheid goeddacht. Alle goede gave en volmaakte gifte, toch, is van boven van den Vader der lichten.

Een Dorppredikant der Negentiende Eeuw.

In welken zin is kwikzilver een ontstekingwerend middel? (*)

Door de heilzame werking van het kwikzilver, vooral van de zoete kwik, in velerlei ontstekingziekten,

{==453==} {>>pagina-aanduiding<<}
zijn vele artsen er toe gebragt, om dit middel voor een ontstekingwerend te houden. Zij plaatsen het in ééne rij met de koelende zouten, het salpeter en dergelijke, meenen deze laatsten ligtelijk te kunnen ontberen, geven reeds terstond bij den aanvang, in alle plaatselijke ontstekingen, zoete kwik, en laten zelfs niet eens eene lating voorafgaan. Dat intusschen dit middel op zich zelf niet ontstekingwerend is, de som der prikkels niet vermindert, en dus niet verzwakt; daarvan kan elk geneesheer van eenige ondervinding, zoo hij slechts die ondervinding raadpleegt, zich spoedig overtuigen. Zelfs venerische ontstekingen verslimmeren, wanneer men, zonder weekmakende en verkoelende middelen, kwikmiddelen aanwendt. Dikwijls zal zelfs eerst eene lating, of zullen plaatselijk aangewende bloedzuigers noodig wezen.
Doch de aard der ontsteking is niet alleen in de verhoogde levenswerking der bloedvaten, hij is ook in de veranderde gesteldheid van het bloed, en welligt ook van het vocht der watervaten, gelegen. De vezelstof schijnt vermeerderd, of heeft altnans eene grootere neiging tot vastwording verkregen. Deze te weelderige groei moet worden tegengegaan, en de vezelstof moet ontbonden, weêr vloeibaar gemaakt worden. In de kwik heeft ons de ondervinding zulk eene sterk oplossende kracht leeren kennen; hetzij ze werkelijk de vezelstof scheikundig oplost, of, door de werking der watervaten te vermeerderen, het voortbrengsel der ontsteking telkens vernietigt, naarmate het gevormd wordt. Dit is zeker, dat het bij het gebruik der kwik verdwijnt.
Zij werkt dus, even als de alkaliën, oplossend, resolverend. Maar om hare, hier zoo nadeelige, prikkelende werking weg te nemen, of althans te verminderen, moet men haar of met verzwakkende of met verdoovende middelen verbinden. Men moet, door onttrekking der prikkels, door aderlating en andere ontlastingen, (vooral van de warmtestof door verkoe-
{==454==} {>>pagina-aanduiding<<}
lende middelen) of door verslapping van de vezel, de verhoogde levenswerking lager stemmen, of dit zelfde doel trachten te bereiken door de levenskracht te verdooven, en alzoo zelfs voor de sterkste prikkels ongevoelig te maken. Daarom verbindt men hier de zoete kwik met opium; hetwelk hier alleen als narcoticum werkt, en niets eigendommelijks schijnt te bezitten. Ik heb ten minste, in plaatselijke ontstekingen, het extr. hyoscyami reeds meermalen, in de plaats van opium, met een goed gevolg, met merc. dulc. verbonden.

J.V.





Het kwik geen ontstekingwerend middel.

Aan den Redacteur der Vaderlandsche Letteroefeningen. (*)
Wel Edele Heer!

Onlangs in het Journal der praktischen Heilkunde van den verdienstelijken hufeland een opstel van denzelven gelezen hebbende, betrekkelijk de gevaren, waaraan men zich blootstelt, door het kwik onbepaald als een ontstekingwerend middel te bezigen; zoo kwam het mij niet ongeschikt voor, voornoemd opstel, in het Nederduitsch vertaald, door uw geacht Maandwerk meer algemeen bekend te maken. UEd. zult mij derhalve verpligten, hetzelve te plaatsen.

UEd. bestendige Lezer
n.c. meppen,
Chirurgijn en Apotheker.
Diemen,
den 14 van Hooimaand, 1818.

Naardien dit tijdschrift, door alle tijden heen, het

{==455==} {>>pagina-aanduiding<<}
als een' heiligen pligt geacht heeft, behalve de gemeenmaking van het nuttige, zich ook tegen de insluipende misbruiken aan te kanten, en valsche en in de praktijk gevaarlijke stellingen te wederleggen; zoo vergunne men ons bij deze gelegenheid, op eene dier stellingen oplettend te maken, welke voornamelijk bij jongere geneesheeren algemeen veld wint, veel onheils berokkenen kan, en helaas! reeds veroorzaakt heeft. Men heeft namelijk, door de uitmuntende werkingen van de kalomel in sommige gevallen en soorten van ontstekingen voorgelicht, zich laten verleiden, dezelve regtstreeks als een ontstekingwerend middel te beschouwen, en maakt geene bedenking, dit middel, even als eertijds het salpeter (nitrum) en wonderzout (sal mirabile), van het begin af in plaatselijke ontstekingen toe te dienen, ja zelfs het gebruik der verkoelende middelzouten in die gevallen geheel uit het oog te verliezen. - Hierbij waarschuwen wij echter, het volgende gade te slaan. Het kwik, even als de kalomel, is nimmer een ontstekingwerend middel, wanneer men onder deze benaming een middel verstaat, hetwelk stellig (positief) verzwakkend, en wel bijzonder op het bloedstelsel verzwakkend werkt, en bij gevolg verkoeling bewerkt; en deze stelling moeten wij aannemen, en ons daaraan vasthouden, wanneer wij niet met woorden willen spelen: want, indien men elk middel, hetwelk op eene secundaire of indirecte wijze de ontsteking, of liever de uitwerking daarvan, kan doen ophouden, met den naam van ontstekingwerend wilde bestempelen, dan zijn wij ook verpligt, het heulsap, de kamfer, de muskus, ja zelfs de vaste versterkende middelen (roborantia fixa) en de geheele Materia medica, als ontstekingwerende te groeten.
Het bewijs is gemakkelijk. Men late iemand, door eene venerische phimosis of bubonitis aangetast, zonder vooraf plaats gehad hebbende bloedontlasting, kalomel gebruiken, en men zal de ontsteking tot die hoogte brengen, dat op het laatst verettering of versterving

{==456==} {>>pagina-aanduiding<<}
veroorzaakt wordt. Of, men late een gezond, bloedrijk en prikkelbaar mensch dagelijks 4 tot 6 greinen kalomel gebruiken; het zal niet lang duren, of hij ontwaart een' vermeerderden polsslag, koorts, en eindelijk hevige keel-, ook wel longontsteking (beginsel van speekselvloed). Dit zelfde zien wij bij de ontsteking der longen en van andere ingewanden. Gaat men voort met de toediening van kalomel, zoo lang er nog aanwijzingen zijn tot bloedontlastingen, dan vermeerderen wij de ontsteking en de koorts. Wij zouden dit met meerdere zoodanige voorbeelden, welke ons van tijd tot tijd zijn bekend geworden, kunnen staven.
Wij beweren intusschen stellig: Een middel, hetwelk ontsteking verwekken kan, en plaats hebbende ontsteking, zonder vooraf bewerkstelligde bloedontlasting, verhoogt, is geen ontstekingwerend middel; want salpeter, plantaardige zuren, en water doen dit niet: maar de kalomel levert slechts een middel op tegen een deel en eene uitwerking der ontsteking, namelijk de vermeerderde plasticiteit en exsudatie van het weivocht. Elke ontsteking nu bestaat uit twee dingen, namelijk phlogosis (verhoogde prikkelbaarheid en spanning der vezel met vermeerderde warmte) en verhoogde plasticiteit van het bloed. De eerste hoedanigheid, het ontstekingachtige gedeelte namelijk, zal het kwik nimmer overwinnen - tot dat einde zijn bloedontlastingen, salpeter en middelzouten als de éénige middelen aangewezen, en deze bestempelt men te regt en bij uitsluiting met den naam van ontstekingwerende middelen (antiphlogistica). Ter bestrijding echter van de tweede, namelijk de verhoogde plasticiteit en exsudatie, zijn kwik en loogzouten uitmuntende middelen. Die middelen, welke tot de eerste klasse behooren, kunnen, wel is waar, gelijktijdig ook de tweede hoedanigheid der ontsteking mede ten onder brengen, maar omgekeerd in geenen deele. In het tegenovergesteld geval kunnen zij nadeelig zijn, en de ontsteking vermeerderen, zoo

{==457==} {>>pagina-aanduiding<<}
lang nog de ontstekingachtige gesteldheid (phlogisticiteit) en prikkelbaarheid de bovenhand hebben.
Hieruit vloeijen deze twee gewigtige praktische regelen voort: 1o. het kwik niet eerder toe te dienen, dan na behoorlijke bloedontlastingen, waar deze vereischt worden, te hebben bewerkstelligd; en 2. altoos daarnevens gebruik te maken van ontstekingwerende, zacht stoelgang bevorderende middelen, naardien het, blijkens alle mijne waarnemingen, beslist is, dat het kwik alleen in die gevallen eene ontstekingwerende uitwerking betoont, wanneer hetzelve de ontlediging van het darmkanaal vermeerdert.






Echt en naauwkeurig verhaal van het gebeurde met het Nederlandsch koningsschip Amsterdam van 80 stukken, gecommandeerd door den kolonel en kapitein ter zee H. Hofmeyr, op deszelfs terugreize uit Oostindië, in het laatst des jaars 1817.

‘Aan den Redacteur der Vaderlandsche Letteroefeningen.

Mijn Heer!

De onderscheidene wijzen, op welke men het met Z.M. Schip Amsterdam voorgevallene heeft verhaald, hebben velen met mij doen wenschen, deswege een met de waarheid overeenkomstig verhaal te bezitten. Zulk een verhaal mij gelukkig ter hand gekomen zijnde, neem ik de vrijheid UEd. hetzelve te doen geworden, ten einde, zulks daartoe geschikt oordeelende, het eene plaats in UEds. algemeen geacht Maandwerk te vergunnen; zullende mij dit hoogst aangenaam zijn. Ik heb de eer te zijn

UEd. bestendige Lezer

L.’

Den 29 October 1817 vertrokken wij, ten einde de reis

{==458==} {>>pagina-aanduiding<<}
naar Europa te doen, van Batavia met het kenteren van de mousson, en, na te Anjer in straat Sunda ons van water en eenige provisie te hebben voorzien, vertrokken wij vandaar den 31sten 's achtermiddags, den volgenden dag en nacht boven en tusschen de eilanden van Sumatra's zuidkust met frissche koelten henen stevenende. Onze reis was voorspoedig en zonder eenige bijzonderheden, behalve den 27 November, wanneer wij al de teekens van eenen orkaan zagen, als: een kring om de zon, die zich in het Z.W. opende, eene koperkleurige lucht enz.; doch welken orkaan wij het geluk hadden niet te ondervinden. Den 5 December, op circa 31o zuiderbreedte en 36o lengte beoosten Greenwich, zagen wij 's avonds, met eene donkere regenachtige lucht en den thermometer op 82o, eene vlam als staand bliksemvuur of zuiderlicht langs den horizon, circa 10o hoog, en strekkende van het westen tot het zuiden, hetwelk in weerlicht al flikkerende verdween, zonder eenig gevolg.
Den 7 December, circa 5¾ ure, met den koers van W.Z.W. sturende, zagen wij de kust van Afrika, en loodden 113 en 90 vadem klipgrond; stuurden toen Z.W. ten Z., en vonden om 9 ure met 180 vadem geen grond meer. Den 8sten zagen wij ten 10 ure wederom de kust van Afrika, in het N. ten W. en N.N.W. naar gissing 6 à 7 mijlen van ons, stuurden toen een weinig in den wal om ons te ver kennen, en zagen 's avonds flaauwelijk drie bergen, doch door de heijige lucht konden wij dezelven slecht onderkennen; loodden ten 8 ure 75 vadem zwartachtigen grond met schelpjes, stuurden om de Z.W. ten W., en liepen met eene 8 mijls vaart met zeer schoon weder langs de kust heen. Den 9den zagen wij het land nog tot in den achtermiddag, wanneer wij W. stuurden, en meerder koelte met regenbuijen uit het N.W. kregen 's Avonds scheurde het groot marszeil, en 's anderendaags sloegen wij een groot marszeil aan de ra, en repareerden het gescheurde. Den 10den op den middag loodden wij 67 vadem graauw zand met zwarte stipjes en schelpjes, en zagen 's avonds even het land, doch konden het niet verkennen; steeds buijig en stil weder, met 's avonds weerlicht en variabele winden. Den 11den hadden wij stilte en mooi weder to 's middags, wanneer wij om 6 ure 80 vadem graauw zand met schelpjes loodden, terwijl de wind, zich meer en meer verheffende, ons zeilen deed

{==459==} {>>pagina-aanduiding<<}
verminderen en 's avonds het groot marszeil scheuren, hetwelk vastgemaakt werd; de zee werd hol en ongemakkelijk. Den 12den werd het buijig slecht weder, zoodat wij van de stormzeilen gebruik moesten maken; wij gisten toen 16 mijlen van het naaste land te staan, op de Z.B. van 35¼ en lengte 23½ beoosten den meridiaan van Greenwich. - Omtrent het begin der maand December hadden wij een lek in den boeg ontdekt van weinig belang, hetwelk niet vermeerderde, en bevonden was achter het beeldwerk of belegsel van het voorschip te wezen, waar men niet bij kon komen; doch dit gaf bij slecht weder of harden wind meerder water in het schip, welk water, tusschen de voorste inhouten indringende, toch nimmer aan de lading kon komen, en echter bestendig een of twee slagpompen gedurende 18 uren in het etmaal bezig kon houden. Ook was hierom reeds besloten geweest, de Kaap de goede Hoop aan te doen, indien dit lek niet eerder van binnen of buiten gestopt kon worden, of dat hetzelve verergerde. - Den 13 December, de wind W. ten Z. en W., dikke lucht, met regenbuijen en storm; door de hooge zee en deining werkte en slingerde het schip geweldig zwaar; wij lagen bijgedraaid voor de stormstagzeilen om de Noord, en zagen ten half 9 ure 's morgens den Buffelsberg bij de Plettenbergsbaai, in het N.W. ten N., naar gissing 8 mijlen van ons; halsden toen om de Z.O. uit den wal, ten einde bij een uitschieter uit het Z.W. daarop niet bezet te raken; kregen daarbij vele spatzeeën over, en liepen 6 à 7 mijlen vaart voor de enkele gereefde fok. De wind zich nog meer verheffende, en het schip zwaar slingerende, draaiden wij bij met den steven om de Zuid voor den driehoek en het groot stormstagzeil. Ongeveer 11 ure brak het voorstengestag bij het blok, alsmede de kranspardoens; wij repareerden de laatste, en voorzagen het eerste met een kabeltouw, toen, terwijl men hiermede bezig was, ten
half 12 ure de voorsteng 4 voet boven het ezelshoofd afbrak en aan bakboord overboord viel met zich nemende de voorbramsteng, de voormarsra en de bakboordsnok van de fokkera, behalve dat de voormars zwaar aan die zijde beschadigd werd. Dewijl het niet mogelijk was, bij dit weder en de hooge zee, de vleet te behouden, zoo kapten wij dezelve en trachtten haar kwijt te raken; de schoothoorn van het groot stormstagzeil brak, waardoor het zeil

{==460==} {>>pagina-aanduiding<<}
scheurde; dit werd nedergehaald, en wij pompten bestendig met twee slagpompen. De eerste Officier met den Oppertimmerman bevonden bij het nazien, dat op onderscheidene plaatsen het werk uit de naden zich ontliet, door het geweldig slingeren en het rukken van het tuig en doode werk op het geheele verband, waardoor veel water bij de pompen kwam. Men bevond bij de verdere ronden vervolgens in het schip, dat de tweede knie aan stuurboord voor het balanceerspant onder den balk van het eerste dek, alsmede ten 11 ure nog de ijzeren knie van denzelfden balk gesprongen waren; verder, dat al de ijzeren kniën aan het werken waren tusschen het groote en balanceerspant, zoo dat men de bouten uit de balken met de hand konde uithalen; al de balken van de dekken werden los; die van het eerste dek speelden circa 1½ duim over en weder achter den grooten balk, alwaar de minste speling plaats heeft; door alle welke oorzaken het geheele schip zich zoo ontzette, dat de naden der lijfhouten een duim boven het dek rezen, en aantoonden, dat het schip doorbrak of doorzette. Men moest gestadig met twee slagpompen doorpompen. Ten 12 ure kreeg men de voorsteng vrij, welke van bakboord over de voorste poort, waarover dezelve hing, onder het schip doorging, en bij de bezaansrust aan stuurboord circa weder opkwam en te loefwaart wegdreef. De wind was toen West, met zware buijen en hevigen storm. Met dit weder slingerde de bovenste batterij te water; op denzelfden tijd begon de groote mast te kraken; op drie onderscheidene plaatsen, op een' afstand van 8 voet, zag men denzelven zich open- en toesplijten; en daar men bevreesd was, dat hij achterover zoude vallen, kapte men de bakstagen of voordewindzeilers. Nadat de mast al krakende nog eenige weinige overhalen uitstond, sloeg dezelve, met groot geweld in vier stukken brekende, aan bakboord over; het bovenste gedeelte viel overboord; het voetstuk tot in den kuil was circa 34 voet lang, en bleef staan; hetgeen
daarop had gestaan, omtrent 20 voet lang was uit den kuil even na den val op het halfdek, op stuurboords nagelbank middenscheeps tot halverboord, en in de vissing van het halfdek met het ondereinde blijven hangen, en dus van omlaag naar boven geslingerd; en het overige stuk van circa 16 voet lang op de bakboords nagelbank middenscheeps van de verschansing, welke vol bindrottingen van het Gouvernement was,

{==461==} {>>pagina-aanduiding<<}
waarvan velen overboord gingen, aan dezelfde zijde met het vallen van den mast aldaar blijven liggen. De groote mast verbrijzelde bij deszelfs val de geheele bakboords verschansing van het halfdek, en nam de kruissteng, die bij het ezelshoofd afbrak, mede; vervolgens brak de gaffel midden door, en viel de groote jol stuk, welke in de davids op zijde hing en gekapt werd. Men kapte van de vleet, wat men maar konde, om voor te komen, dat het schip er niet op stootte; en binnen het uur was men zoo gelukkig, dezelve kwijt te raken; de groote mast ging onder door naar achteren, en toen te loefwaart bakstaag achteruit, in het wegdrijven met de nok van de groote ra een' stoot gevende op de spiegelworpen, door hetwelk de plank op de worp, ter grootte van de nok van de ra, een vermorzeld gat ontving, hetwelk echter op de worp zelve stuitte, en dus geen gevolg kon hebben. Men behield met veel moeite de kruisra en grietjessteng; de koning van den grooten mast en de schalen werden bij uitnemendheid goed bevonden en van gaaf hout te zijn, zoodat het slechts door den langen hefboom van zulk een' mast op dit schip kon gebeuren, dat de schokken van het geweldig slingeren denzelven in zoo vele stukken konden doen breken. Er werd met alle pompen gepompt, waartegen het water steeds aanwies, zijnde al de naden buiten- en binnenboords opengewerkt; het volk, dat niet aan de pompen stond, was bezig om het dek te redderen, en de stukken van den grooten mast en verder losliggend houtwerk vast te sjorren. Het schip, nu geen steun meer hebbende, slingerde meest met de kuilpoorten te water; de driehoek was, even na den val van den grooten mast, uit de lijken gewaaid en aan stukken geslagen; de zeilmakers werden aan denzelven gezet, terwijl eene presenning in het loeffokkewant gespannen werd, om ten minste eenigen steun te hebben. Men bevond bij de pomp 56 duim water; het schip slingerde steeds geweldig; het water wies bestendig tegen al de pompen aan, welke telkens onklaar werden
door koffij, en elk oogenblik geligt en geruimd moesten worden; dit werd veroorzaakt, doordien de koffijbalen nat geworden, gezwollen en geborsten waren, om welke reden men de koffij uit het lantaarngat en den gang van de voorste kruidkamer op de koebrug bragt, ten einde bij de schuurtouwen, welke aldaar uitkwamen, te kunnen

{==462==} {>>pagina-aanduiding<<}
komen. Wij hadden des avonds 63 duim water bij de pomp; de storm bleef met eene donkere, drijvende lucht bestendig voortduren, met de hoogste zee, welke immer door de meestbevarene aan boord zijnde Officiers en zeelieden, volgens hunne getuigenis, was gezien; het schip slingerde allervreesselijkst, als hebbende geen steun van zeilen dan den driehoek, die, nadat dezelve gerepareerd was, dadelijk was bijgezet; bij de pompen was voor van 47 tot 49 duim en achter van 60 tot 67 duim water. Nadat alles zoo wat opgeredderd was, werden alle man aan de pompen gesteld, en wij lieten met putsen het water uit de voorste en achterste kruidkamer en uit de pompzoden opmannen, benevens met gestropte, een bodem ingeslagene, halve amen, twee aan het voor en twee aan het achterluik, vereenigd aan denzelfden looper, zoodanig, dat, als het eene boven vol water was geheschen, het andere ledig naar beneden ging, hetwelk veel water opgaf. Bij dit alles, echter, vonden wij weinig baat. Het volk was ongemeen willig en bedaard; men zong en werkte, elk ijverig op zijn' post. De Kapitein convoceerde alle de Officieren, de Opperstuurlieden en den Schipper; aan allen, in deze gevaarvolle en nijpende omstandigheden, moed aanbevelende, ten einde met fermiteit het volk voor te gaan, meester te blijven van de bottelarij en ruimen, om dronkenschap, bij deze en alle dergelijke gelegenheden allerverderfelijkst, onder de schepelingen te voorkomen, en overigens alles eendragtig en ijvervol aan te wenden, wat tot behoud van schip en leven te doen stond, enz. Men haalde eenige vaten kruid op, en zette dezelve in den westergang.
Zondag den 14den, de wind door het etmaal W. à W.Z.W. tot Z.W. en Z.W. ten W. van storm afnemende tot labberkoelte, hadden wij steeds hooge zee en deining, en ontdekten dwars van den fokkemast een lek aan stuurboord in de hoepelhuid, hetwelk in den haak of zamenvoeging van twee planken, welker einden uit elkander lossprongen, werd veroorzaakt; dit werd met veel moeite door het zwaar slingeren buiten boord met lood zoo goed mogelijk voorzien. Wij wonnen zeer weinig met de pompen, en moesten dezelven gedurig van de rijst en koffij klaren, welke nu ook uit de spijskisten, stukgewerkt en niet te reparéren, naar de pompen afkwam. De wind bedaard zijnde, belegde in den voormiddag de Kapitein eenen conferentieraad, zamengesteld als

{==463==} {>>pagina-aanduiding<<}
voren, de gevoelens van derzelver respective leden opnemende, wat het beste te doen stond om het schip te behouden; waarna besloten werd, dat, zoo lang het water niet verminderde, en men alle handen tot de pompen en het baliën noodig had, het niet mogelijk was, een noodtuig op te zetten; doch dat men, zulks meester kunnende worden, alsdan uit de nog overig zijnde rondhouten en zeilen zoo goed doenlijk een tuig zoude zamenstellen, en daarmede trachten eene der baaijen van de Kaap de goede Hoop aan te doen. Tegen den avond maakte men de fok gereed, alsmede een stagzeil achter den bezaansmast, stuurde O. ten N., en pompte gestadig door: desniettegenstaande wies het water tot 9 voet.
Maandag den 15den, de wind door het etmaal van W.Z.W. tot Z.W. ten W. labberbramzeilskoelte; in den achtermiddag storm met buijig weder, bewolkte lucht. Den geheelen voorgaanden nacht werd met alle bruikbare pompen gepompt, en met balies, putsen en half-amen geschept; bij dit alles werd nog de brandspuit aan den gang gebragt; doch het water wies somtijds tot 10 en 11 voet, en minderde weinig of niets. Het schip was nu aan alle kanten ontzet; het voorschip zakte, gelijk ook de campagne, blijkende dezelve bij het loef- en achterspant geheel gebroken; de lijfen andere naden, met geene presenning, lood of werk, ja zelfs met geene houten keggen, digt te maken, lieten veel van het opgepompte water weder door naar beneden, terwijl er zich veel water in de voorste kruidkamer verzamelde. De Kapitein convoceerde eenen scheepsraad, voorstellende, wat er nu tot het ligten van het voor- en achterschip te doen stond; en werd besloten, de koffij uit de voorste kruidkamer, en zelfs die, welke op de koebrug geborgen was, overboord te werpen, waarmede dadelijk een aanvang gemaakt en in korten tijd verrigt was. Dit scheen ook in den beginne van eenig effect te zijn; doch het schip was zoodanig ontramponeerd, dat in den voormiddag de Kapitein wederom een' conferentieraad belegde, om daarin vast te stellen het geschiktste middel, om, zoo mogelijk, schip en volk, of ten minste het laatste, te behouden. In dezen raad zijn de volgende besluiten genomen: 1o. Om te trachten het nieuwe marszeil onder het schip door te nemen, ten einde, ware het mogelijk, hierdoor de lekken eenigzins te verminderen. 2o. Om, na het overboord werpen der koffij, indien het noodig mogt zijn,

{==464==} {>>pagina-aanduiding<<}
zulks ook de batterij te doen. 3o. Dat, aangezien den zoo hagchelijken staat van het schip en de vermoeijenis der equipagie door het aanhoudend waterscheppen en pompen als anderzins, er volstrekt geen ander middel overbleef tot berging van het leven, dan om de eerste de beste der baaijen van de kust van Afrika aan te doen, om aldaar dan verder te beslissen, wat men zoude kunnen en moeten doen. - Wij zetteden zoo vele zeilen bij als mogelijk was, namelijk de fok, een bramzeil, daarboven het voorstormstagzeil, een stagzeil achter den fokkemast, het groot bramzeil aan de bagijnera en een stagzeil achter den bezaansmast, stuurden N.W. ten N., met alle man pompen en scheppen blijvende, liepen 4½ à 5 mijlen vaart, en heschen de vlag in bakboords bezaanswant. Ten 11 ure des voormiddags zagen wij land, en verkenden Kaap Recief, of den westhoek van de Algoa-baai, welke wij instuurden, op een kaartje uit het werk van john barrow, opgenomen door den Engelschen Luitenant john pierson rice in 1799, hetwelk wij bevonden zeer correct te zijn. Bij het inzeilen van de Algoa-baai, en des avonds laat, deed het Blokhuis aldaar 1 en 2 kanonschoten, en stelde groote vuren aan de landingsplaats, hetgeen met 3 kanonschoten door ons beantwoord werd. Wij ankerden voor een groot kwart van het daags, des avonds ten 5 ure, op 10 vadem kiezelgrond.

(Het vervolg en slot hierna.)




Shakespeare's nakomelingschap.

William shakespeare was de oudste zoon van een' eerlijk' wolhandelaar te Stratford aan den Avon, een steedje in Warwickshire. Zijne laatste kleindochter.... Doch laat ons het verhaal niet vooruitloopen, hetwelk onlangs een Engelsch dagblad (the Bath Herald) mededeelde.
In Leamington werd een reiziger door de oplettendheid getroffen, waarmede, in het leeskabinet van den Heer bisset aldaar, een jong meisje haren dienst als opzigtster van de dagbladen verrigtte. Zijne deelneming werd nog vermeerderd, toen de Heer bisset verhaalde, dat hij toevallig ontdekt had, dat dit meisje de laatste nog levende afstammelinge van den onsterfelijken shakespeare was. Omtrent zes

{==465==} {>>pagina-aanduiding<<}
jaren geleden, had hij haar op de straat, in een' deerlijken toestand, bijna zonder kleeding, en zigtbaar met den honger kampende, gevonden. De vertrouwelijke, weemoedige blik van het kleine ongelukkige wezen ontroerde hem diep; hij onderzocht verder, en vernam, dat zij de dochter van eene arme vrouw in het steedje was, wier man als soldaat in het veld diende. De brave weldoener ontfermde zich dadelijk over het arme kind, liet het welvoegelijk kleeden, en gebruikte het in den zomer tot het verrigten van kleine diensten; des winters zond hij het naar school. Toenmaals was het naauwelijks zeven jaren oud, en sedert de zes jaren heeft het door trouw, gehoorzaamheid en eerlijkheid de liefde des tweeden vaders volkomen weten te winnen. Zelfs verscheiden voorname vreemdelingen, die de historische prentgalerij en het leeskabinet van den Heer bisset, waarin alle openbare dagbladen gehouden worden, bezochten, werden door het vriendelijk en innemend gedrag van dit meisje op eene bijzondere wijze getroffen, en interesseerden zich zeer voor hetzelve.
Hoe na zijn menschelijke grootheid en menschelijke ellende met elkander verwant! Luther's nakomelingen, die het jongste eeuwfeest van zijn groot werk gevierd hebben, zijn daglooners en veldhoeders! Shakespeare's laatste afstammeling is de dochter van een' soldaat, en leeft van de weldaden eens mans, in wiens leeskabinet de werken van haren stamvader de schitterendste sieraden uitmaken!

De noodlottige kanselreize.

(Vervolg van bl. 434.)

Vermoeider kwamen welligt nooit reizigers in de armzalige herberg van het morsige Rawa aan, dan wij thans. Een uiterst grappig tooneel, waarvan wij bij de intrede in de herberg getuigen waren, verbande echter voor eenige oogenblikken bij ons allen slaap en vermoeidheid. Zonder zich om ons te bekreunen, toen wij binnentraden, gingen de waard en waardin met eene hevige woordenwisseling, waarin zij met elkander geraakt waren, voort, en bleven den anderen aan wederzijdsche scheldwoorden niet schuldig. Het wijf was eene ware furie. Als eene uitzinnige vloog zij op haren

{==466==} {>>pagina-aanduiding<<}
man, die juist voor een' baktrog stond en deeg kneedde, met een mes toe, en ik dacht niet anders, of zij wilde hem doorboren. Maar welk een zonderling voorwerp koos hare wraak! Zij sneed, namelijk, haren gemaal van achteren den broeksband los, zoodat de wijde broek hem in een oogenblik op de hielen viel, en hij, in dezelve verward, geen stap doen kon. Schuimbekkend van woede, dat hij het wijf niet bereiken kon, greep hij eene handvol deeg, zij insgelijks, en nu begon tusschen beiden eene kanonnade van deegklompen, die in de gezigten vlogen, zoodat deze razende menschen weldra van het hoofd tot de voeten als bepleisterd daarstonden, en een schouwspel opleverden, waarover wij ons half dood moesten lagchen. Toen de storm bedaard was, zeide de waard mij, op mijn dringend verzoek, eene slaapplaats toe; want de huzaren-officier had bekenden in Rawa, en bij dezen, met den jager en bediende, een verblijf gezocht.
Hier had nu het noodlot mij een' gansch bijzonderen trek toegedacht. In plaats van de nog overige uren van den nacht in de gehoopte zoete rust door te brengen, werd ik op eene pijnbank van schrikkelijken angst en vrees gespannen. Aan een bed was in deze armzalige herberg in het geheel niet te denken; ik moest derhalve een strooleger voor lief nemen. De waard ging, toen ik hem, na eene korte poos toevens, drong mij mijne slaapplaats aan te wijzen, met een licht en een' knecht vooruit, die een armvol stroo droeg. Men geleidde mij door den langen huisgang en over de binnenplaats in een eng vertrekje, in welks kagchel ik van buiten tot mijne blijdschap het vuur helder branden zag; en ik meende goedhartig, dat men reeds vroeger voor mij gezorgd, en dadelijk bij mijne aankomst deze kamer had laten verwarmen. Gemelijk werd mij ieder dienst bewezen; want den waard stak het huiskrakeel nog in den krop. De knecht wierp mij het stroo voor de voeten, zeggende, dat ik mijzelven wel zoude helpen, en even zoo schielijk zette de waard het licht op een digt bij de deur staande houten zitbankje (want eene tasel zag mijn oog in dit korte oogenblik nergens); beiden liepen met overhaasting de deur weder uit, die met zulk eene vaart digt vloog, dat het licht uitging, en ik in eene Egyptische duisternis midden in het vertrek stond. Ik riep de kerels achterna, maar zij konden of wilden mij niet hoo-
{==467==} {>>pagina-aanduiding<<}
ren. Ik wilde de deur openen, die met eene houten klink gesloten was, die van buiten opgeligt en van binnen met een' door de deur gestoken lederen riem omhoog getrokken werd. In de haast trok ik te sterk aan dezen waarschijnlijk half verganen riem, zoodat hij brak. Daar zat ik nu opgesloten, zoo goed als in de gevangenis! Mijn trommelen met handen en voeten tegen de deur hoorde men niet, kon of wilde men misschien niet hooren, dewijl men met de bakkerij bezig, en, gelijk naderhand blijken zal, blijde was, mij in dit gat gestopt te hebben.
Er hielp nu niets. Ik zocht mij door rondtasten met de handen eenigzins in mijn verblijf te orientéren, vond allerlei voorwerpen, die ik mij door het gevoel niet verklaren kon, en nam eindelijk mijn' koers naar de warmte der kagchel. Daarheen sleepte ik mijn stroo, maakte mijn leger zoo goed ik kon, trok enkel mijne laarzen en kousen uit, dewijl zij van de sneeuw doornat waren, wikkelde mij in mijn' pels, wierp mij op mijn behoeftig leger, op hetwelk ik, hoe slecht het ook ware, toch zeer gerust hoopte te slapen. Weldra geraakte ik in den tooverachtigen toestand tusschen slapen en waken, waarin allerlei gedaanten en figuren, heele en halve gezigten voor onze gesloten oogen door elkander zweven; eindelijk nam Morpheus mij geheel in zijne armen.
Ik kon nog niet lang geslapen hebben, toen ik door eene zonderlinge gewaarwording ontwaakte, namelijk door een' tamelijk onzachten slag op de regter wang, zoodat het mij zelfs in den slaap voorgekomen was, dat het klonk. Maar wie schildert mijn' schrik, toen ik, volkomen bij mijne bewustheid, en over den slag nadenkende, onwillekeurig naar mijne regterwang tastte, waar eene ijskoude hand met alle vijf vingers in de mijne kwam! en deze koude hand, dit voelde ik, behoorde aan een' even zoo kouden arm, die van boven op mijn leger afhing. Ik sprong op, en tastte verder: welk eene ontzetting beving mij! ik ontdekte door het gevoel zeer duidelijk een ijskoud, bijkans naakt menschelijk ligchaam, hetwelk in de lengte boven mijn leger op eene plank lag. Bijkans zelf een lijk, stond ik stokstijf daar. Nog immer was het stikdonker. Ik riep in mijn' angst eenige malen luid om hulp; maar alles bleef stil. Ik vermande mij, en, om op mijn leger te kunnen liggen, nam ik den op hetzelve nederhangenden arm, en lei dien weder op het ligchaam. Angst,

{==468==} {>>pagina-aanduiding<<}
vrees, ontzetting, allerlei akelige dingen, die mijne verbeelding schiep, beletteden mij den slaap. Het bloed jaagde in mijne aderen, het hart klopte hoorbaar, want ik had van jongs af aan een' natuurlijken afkeer van lijken. Wat zou ik doen? Een weinig bekomen zijnde van den eersten schrik, trok ik mijn strooleger een goed eind voort, wikkelde mijn hoofd digt in mijn' pels, kromde mij als een kluwen in elkander, en telde de polsslagen.
Eene nieuwe en hoogst zonderlinge gewaarwording stoorde mij ook in dezen toestand, en was mij volstrekt raadselachtig. Ik voelde en hoorde namelijk aan het benedeneinde van mijn leger een geruisch, dat zich gedurig naar mijne voeten toe bewoog, en in hetzelfde oogenblik vatte iets mijnen grooten teen en zoog daaraan; ieder oogenblik voelde ik dit duidelijker; het was iets vochtigs, iets weeks, iets walgelijks, dat aan mijnen teen trok. Verschrikt scheurde ik den voet terug; een luid smakken volgde. Alles werd weder stil; ik hoorde den polsslag in mijne aderen; maar het onbekende ding greep mijnen teen op nieuw, en begon de operatie van voren aan. Den voet terugtrekken en met de hand naar de plaats tasten was één, en, o hemel! wat greep ik? - een' grooten kop vol haren, met een paar groote natte oogen. Mijne ontstelde verbeelding bragt zulks in verband met het lijk; en ik verwachtte ieder oogenblik niets anders, dan dat het lijk of het onbekende monster mij op den hals zou springen. Ik was meer dood dan levend, en doorwaakte alzoo eenige angstvolle uren, die mij bijna mijn verstand deden verliezen. Mijne oogen waren strak voor mij heen gerigt, want ik geloofde ieder oogenblik wat akeligs te zien, toen ik eindelijk tegenover mij een klein venster bespeurde, en door hetzelve, dat het buiten begon te dagen. Dit was eene blijde gewaarwording. Ik sprong op, en zag rondom mij; de voorwerpen om en bij mij, de wanden van mijn vertrek begonnen allengs te graauwen, en kwamen als uit den schoot des nachts te voorschijn. Ik bleef staan; het werd gedurig lichter; ik kon het een na het ander onderscheiden. Toen stond ik vlak voor het lijk; het was een oud man, die bijkans naakt op eene plank uitgestrekt voor mij lag. Verschrikt over dit akelig gezigt, deed ik een' stap ter zijde; met dezen stap trad ik op iets ruigs en harigs, dat levend was. Nieuwe schrik! Ik zag voor mijne voeten, en daar lag - ik kon het naauwelijks

{==469==} {>>pagina-aanduiding<<}
onderkennen - een kalf, dat zich zamengekromd had, en zoo zwak was, dat het niet kon opstaan.
Naar mate de duisternis verdween, kon ik alles naauwkeuriger onderzoeken, wat mij tot hiertoe zoo vreeselijk beangstigd had. In de nabijheid van een lijk had ik werkelijk gelegen, en eigenlijk vlak onder hetzelve. Het stond digt bij de kagchel. Door de warmte waren de verstijfde leden eenigzins buigzaam geworden, en alzoo een arm van het ligchaam afgegleden, waardoor ik ongelukkige, die mij in het donker daaronder gelegerd had, dien geduchten slag ontving.
Thans ging de deur open, en de binnentredende waard, wien ik vergramd mijn nachtavontuur vermeldde, verontschuldigde zich, dat hij geene andere plaats in huis onbezet had. Het lijk was zijn vader, die van daag gekist en begraven zou worden. Het kalf was een paar uren vóór ik aankwam geboren; en dewijl het niet regt gezond was, had zijne vrouw hetzelve in dit vertrek gebragt, de kagchel gestookt om het te verwarmen, dewijl het in den stal te koud was, en met warme melk willen opbrengen, tot het wat sterker zou zijn. Gisteravond, wegens het krokeel met zijne vrouw, had hij vergeten, mij van dit alles te onderrigten.
Nu waren mij de raadsels opgelost; nu wist ik, waarom reeds, toen ik aankwam, deze kagchel gestookt werd, ook wat aan mijn' teen gezogen had, en wien de verschrikkelijke harige kop toebehoorde, dien ik in handen kreeg.
Met blijdschap ontvlugtte ik nu mijn' vreesselijken kerker, nam een schraal ontbijt, mijne reisgenooten kwamen bij mij, en op onze verdere reis verschafte - zoo als het gemeenlijk gaat - mijn nachtavontuur dikwijls stof tot een vrolijk onderhoud.
(Het vervolg en slot hierna.)

De trouwe dochter.

Eene ware Gebeurtenis.

De Geschiedenis heeft ons menigen trek van kinderlijke liefde, stille onderwerping en edele zelfverloochening bewaard. Het volgende verdient insgelijks op hare onvergankelijke tafelen gegraveerd te worden.

{==470==} {>>pagina-aanduiding<<}

Matthias rottmann was een arme daglooner te Willmars in Frankenland. Hij onderhield, gemeenschappelijk met zijne vlijtige huisvrouw, een talrijk gezin door zwaren arbeid. Met huisselijken vrede, vrolijkheid en vertrouwen op God, genoten zij het zuur verdiende, schrale stukje brood, tot dat, met eene langdurige krankte der anders zoo werkzame huisvrouw, zorg en kommor in hunne hut kwamen.
Niettegenstaande mattuias zijne pogingen verdubbelde, ofschoon hij dikwijls den nacht te baat nam om iets meer te verdienen, ofschoon hij zijn eigen voedsel bespaarde om zijne kinderen te verzadigen, hielp dit alles slechts weinig, en van dag tot dag werd de afgrond van ellende, aan wiens rand hij moedeloos stond, dieper.
De winter van 1803 begon met eene ongewone strengheid; dringende behoeften, waarin hij niet voorzien kon, martelden den braven buisvader; daarbij kwam, om zijn' nood tot het uiterste te drijven, dat zich thans geene gelegenheid meer opdeed om iets te verdienen, dewijl alle veldarbeid wegens de strenge vorst onmogelijk was. Wanhopig zag hij naar een middel uit om zich en de zijnen van den ellendigen hongerdood te redden - vergeefs; iedere poging mislukte, elke bemoeijing was vruchteloos.
Kommer en gebrek wierpen nu ook den armen matthias op het ziekbed, en het hulpeloos gezin zocht door het verkoopen van het ontbeerlijke, en eindelijk ook van het onontbeerlijke, den telkens meer knellenden nood af te weren. Ledige wanden omringden bereids het strooleger, waarop de kranken smachtten; zelfs de laatste zaaiaardappelen, de hoop des toekomenden jaars, waren opgegeten, en van de sparren des daks werd nog de zwakke vlam aan den haard onderhouden, en belette de verstijvende koude, zich bij den knagenden honger te voegen.
Bij het overzigt van dezen jammer, voelde matthias zijne verdwenen krachten als 't ware op ééns wederkeeren. Hij stond op - het was, alsof de Godheid, zich over hem erbarmende, hem zijne gezondheid wedergegeven had, om nog ééne, de laatste poging tot behoud van de zijnen te wagen; want ofschoon maria, zijne oudste dochter, een lieftallig meisje van vijftien jaren, hoezeer ook haar gevoel zich daartegen kantte, zelfs aan den smaad van het bedelen zich onderworpen had, was toch de op deze treurige wijze

{==471==} {>>pagina-aanduiding<<}
verkregen bijstand zoo gering, dat hem thans slechts nog één uitzigt op redding overbleef.
In het Rhöngebergte namelijk, waar matthias zijne eerste jeugd had doorgebragt, hoopte hij zijn aandenken nog niet bij de genen uitgewischt, die hij trouw en eerlijk gediend had. Verscheiden zijner voormalige meesters waren welgezeten, en hij kende hunne menschlievende denkwijze. Zeker, dus droomde zijne weder moedscheppende ziel, zullen zij van hunnen overvloed mij zoo veel geven, als noodig is om niet met de mijnen gedurende dezen harden winter om te komen. Door verdubbelde vlijt wil ik dan in den zomer trachten de ondersteuning te vergoeden, die thans mijn leven rekken en vrouw en kinderen behouden zal.
Hij deelde derhalve zijne vrouw het besluit mede, zich op reis te begeven, en maakte alle toebereidselen, hetzelve spoedig, gelijk de nood vereischte, ten uitvoer te brengen; maar, niettegenstaande zij de noodwendigheid van spoedige hulp diep gevoelde, kon zij toch niet zonder smartelijke weemoedigheid zich van haren, eerst onlangs, gelijk zij geloofde, herstelden, man scheiden. Had zij zijnen toestand regt kunnen beoordeelen, zij zou tot geen prijs hem hebben laten vertrekken; want de opgewekte levendigheid, die hem bezielde, was slechts een bedriegelijk masker van genezing, slechts het door vleijende hoop weder aangewakkerde lampje, dat nog eenmaal heldert flikkert, en dan - uitgaat. Tot hare geruststelling moest hij inwilligen om maria tot gezelschap mede te nemen. Zij kon ten minste, gelijk eene andere antigone, met jeugdige kracht haren vader het steile gebergte opleiden, hem de treurigheid van het alleenzijn, de vermoeijenis van den verren weg verzoeten, en, wanneer God de harten der menschen bewoog, die hij ging aanspreken, hem de levensmiddelen helpen dragen, waarmede hij spoedig, zeer spoedig beloofde tot de hongerenden terug te keeren.
Matthias had zeker liever gezien, dat maria tot oppassing van hare nog altijd zwakke moeder te huis gebleven ware; maar hij kon het vereenigd bidden van beiden niet wederstaan. Hij kuste zijne bleeke vrouw, die hem biddend naweende, en ving den 25 Februarij 1803 de zure reis aan, die geen waarschuwend voorgevoel hem zeide, dat de laatste was.
In het eerst trad hij moedig door de diepe sneeuw voort, die zijn' woesten weg bedekte; maar spoedig bleek het, dat

{==472==} {>>pagina-aanduiding<<}
slechts de spanning der koortshitte, geen wedergekeerde kracht, hem op de been hield. Bij de sterke afmatting, die hem overviel, kwam eene beroerte, gelijk verscheiden kenteekens aan zijn ligchaam verrieden. Een half uur van Oberelzbach, bij het steenen huis, viel de ongelukkige ter aarde; en de teeder bezorgde dochter stierf, als een slagtoffer van haren pligt, met hem.
Zij had zich wel kunnen redden, ware zij spoedig gevlugt; doch haren vader niet te verlaten, hem, ware het mogelijk, in het leven terug te roepen, scheen haar een heiliger pligt dan haar eigen leven te redden, hetwelk weldra eene prooi der vinnige koude werd. Men vond, na twee dagen, de beide bevrorenen, en hun hartverscheurende aanblik drukte maar al te duidelijk het innige, hoewel vergeefsche streven van kinderlijke liefde uit, die, zonder aan zichzelve te denken, zichzelve opofferde; want de trouwe dochter lag, bijna ontkleed, over het lijk van haren geliesden vader, alsof zij door de jeugdige warmte haars ligchaams den ijskouden pijl des doods van zijne borst wilde afweren. Hare armen waren vast om hem geslagen; haar haar fladderde los in den wind (want zelfs van haar hoofddeksel had zij zich beroofd, om den verstijfden vader te verwarmen); onder zijn hoofd lag haar jakje; over zijn lijf was haar rok uitgespreid; haar' halsdoek had zij om zijne voeten gewikkeld. In hare halfgeopende oogen glinsterden nog de in ijs verkeerde tranen, waarmede zij, en ach! vergeefs, om hulp scheen te smeeken. De vorst had de zachte rozen van haar aangezigt behouden: bloeijend, als in haar leven, was zij ook nog in den dood; en in de roerende smart, die hare trekken uitdrukten, mengde zich die zachte onderwerping, die ook dán niet mort, wanneer het lot op doornvolle en donkere wegen voert.
Een gemeenschappelijke grasheuvel dekt vader en dochter op het kerkhof te Oberelzbach. Men haastte zich, toen men hun overschot begraven en de aanleiding tot hunnen dood vernomen had, de beklagenswaardige weduwe van den ongelukkigen matthias te ondersteunen. Maar ach! wie kon der ongelukkige een' echtgenoot en kind vergoeden, die beiden verdiend hadden nog lang tot voorbeelden van huwelijkstrouw en kinderlijke liefde op de aarde te verstrekken?







{==473==} {>>pagina-aanduiding<<}

Blik op Haarlem.


Hef, boven 't statig bosch, dat sieraad van uw wallen, 
Uw tempeltinne omhoog, aloude mijterstad! 
't Is waar, uw welvaart zonk, uw grootheid is gevallen, 
En naauwlijks rest u meer, dan 't geen ge eens waart en hadt. 
't Geboomt', dat u omringt, bedekt de ontvolkte straten, 
Waar eens, in blijder tijd, gebouw en woning stond; 
Waar nu, 't verderf ter prooije, en eenzaam en verlaten, 
Een bouwval zich verheft, op schaars betreden grond. 
Wie toch kan zonder smart die doodsche wijken naadren? 
De distelstruik verstikt hier zelfs het welig gras: 
Verblijf der nijverheid van nooit volprezen vaadren! 
Ach, Haarlem is niet meer, wat Haarlem eenmaal was! 
Eens was... en thans niet is, en ligt nooit weêr zal wezen; 
Want wat kan hier op aard' den drang van 't lot weêrstaan? 
Wie logenstraft het schrift, dat de eeuwen ons doen lezen: 
‘Al wat op de aard' verscheen, verdwijnt en moet vergaan.’ 
Vergaan!... hoe doodsch en naar klinkt, van mijn doffe snaren, 
Die treurtoon! Zangster, zwijg, en staak het lied der smart; 
Verlaat dit droef tooneel, en, hooger opgevaren, 
Schep daar een kalmer toon, tot troost voor 't lijdend hart! 
Maar neen; gij blijft langs de aarde en Haarlems wallen zweven. 
Waarom toch hier vertoefd, waar zoo veel groots verzonk? 
Waartoe mij rondgevoerd langs duintop, veld en dreven? 
Den luister mij gemaald, die eens zoo schitt rend blonk? 
't Kost veel aan 't Hollandsch hart, ondanks zichzelv', te staren 
Op al wat vroeger eeuw eens heerlijk zag bestaan, 
Op al wat viel en zonk, en aan de ontstemde snaren 
Den treurtoon afdwingt bij 't ontzettend woord ‘vergaan!’ 
Maar hoe! wat rest een' zoon, die 's vaders grafgesteente, 
Vol eerbied, nader treedt, gelijk een heiligdom, 
En, treurend, offers brengt aan 't schier vermolmd gebeente, 
Maar niets dan tranen heeft, van smart en weemoed stom? 
Wat rest hem dan tot troost, wat kan hem heulsap schenken, 
Te midden van 't verdriet, van tranen en geween? 
Hij voelt zijn smart verligt door 't kalm en vrij herdenken 

{==474==} {>>pagina-aanduiding<<}

Van 't eens gesmaakt geluk, de blijdschap van 't voorheen. 
Nu staart hij, vol gevoel, op 't zoet der jong'lingsjaren, 
Wat hem zijn vader was, wat hij door hem genoot; 
Nu wordt zijn smart verligt, het leed schijnt weggevaren, 
En liefde wint den strijd op rampspoed, graf en dood. 
Zoo, Haarlem! wil ook ik bij puin en bouwval weenen; 
Want dierbaar blijft mij'toord, aan 't Neêrlandsch bloed zoo waard: 
'k Wil met mijn klaaggeschrei mijn liefde en lof vereenen; 
Want nooit vergaat uw roem; uw glorie blijft gespaard. 
Terug, terug vanhier, die Neêrlands naam durft honen; 
Wien Haarlems droeve val een' schamp'ren spotlach baart! 
Zelfs Haarlems laatste muur zal nog der wereld toonen, 
Wat Haarlem eenmaal was voor Neêrland en voor de aard'. 
 
'k Zie heinde en veer den Spanjaard naadren; 
Toledo zelf geleidt het heer; 
Hem blaakt de wraakzucht hart en aadren; 
De bloeddorst scherpt zijn krijgsgeweer. 
Hij komt: wat kan hem weêrstand bieden? 
o Haarlem! laat uw helden vlieden, 
Voor zulk een' kampstrijd onbestand. 
Maar neen; gij houdt de poort gesloten; 
't Gevaar kan slechts den moed vergrooten 
Van helden, trouw aan 't vaderland. 
 
Laat Flips, ja laat Kastielje spreken, 
En tuigen van den schrikb'ren strijd. 
Zie 't Spaansche bloed den grond doorweeken; 
Een' grond, der vrijheid toegewijd. 
Zie Ripperda den wal verweren, 
En met het staal den vijand keeren, 
En pal staan in 't noodlottigst uur. 
Zie! Kenau bliksemt met den degen, 
En staat de woeste stormers tegen, 
En dondert hen van wal en muur. 
 
Zie, zie in 't eind' de vesting bukken, 
Ten top van jammer en verdriet: 
't Gebrek kan helden 't staal ontrukken, 
Maar halzen krommen kan het niet. 

{==475==} {>>pagina-aanduiding<<}

Daar staat hij, de eer der Hasselaren! 
Het lot biedt redding uit gevaren, 
En naast die redding staat de dood. 
De dood!... wat zal de held hier kiezen? 
Het spreken doet hem 't hoofd verliezen; 
Hij spreekt... blijft held... en eeuwig groot. 
 
Ja, Haarlems kroost kon dapp'ren kweeken, 
Zelfs aan den boord des Nijls vermaard. 
Ja, Haarlems moed stond onbezweken 
Voor 't woên van 't Sarraceensche zwaard. 
Ik hoor klaroen en pauken klinken; 
Ik zie de kruisvaan heerlijk blinken 
In gloed van 't ooster-zonnelicht. 
In schaduw van de leeuwbanieren, 
Mag Haarlem glansrijk zegevieren, 
Waar 't sterke Damiate zwicht. 
 
Uw roem, o stad! zal immer duren; 
Die roem wordt tijd noch lot ten buit: 
Want eenmaal, in uw grijze muren, 
Sprak Koster's geest orakels uit. 
Ja, hier is meer dan krijgsviktorie; 
Hier, hier blinkt meer dan heldenglorie: 
't Is roem, waarin zich de aard' verblijdt. 
'k Zie 't licht met tastbaar duister kampen; 
Maar Koster komt, verdrijft de dampen, 
En - licht en waarheid wint den strijd. 
 
De drukkunst, naauw 't bestaan gegeven, 
Treedt aan de hand der wijsheid voort, 
En doet den naam van Koster leven, 
Tot zelfs aan 's werelds uiterst oord. 
Licht, kennis, deugd, en menschenwaarde 
Werd weêr vereerd door 't kroost der aarde; 
De nacht der bastaardij verdween; 
Het menschdom, als op nieuw herboren, 
Trad moedig naar de tempelkoren 
Van kunst en wetenschappen heên. 

{==476==} {>>pagina-aanduiding<<}

Niets kan, niets zal het licht verdooven, 
Waar Haarlems stedekroon meê praalt. 
Die glans gaat zelfs den gloed te boven, 
Die van der helden eerkrans straalt. 
Het nakroost moog den roem vergeten, 
Die ons een Kenau groot doet heeten, 
Heel de aard' blijft borg voor Koster's eer. 
Zijn naam klinkt tot aan de oosterstranden; 
Zijn roem weêrgalmt in de avondlanden, 
En wordt gehoord aan 't Baltisch meer. 
 
De tijd, die 't al tot stof doet keeren, 
Moog Koster's woning doen vergaan, 
Dien grond voor zich ter prooi begeeren, 
En bind en muur ter neder slaan; 
't Moog dreigen, kraken, nederstorten, 
Niets, niets kan Koster's eer verkorten; 
Zij zelv' kent wiss'ling, schok noch val. 
Neen, niets kan Koster's grootheid krenken; 
Een wereld blijft aan hem gedenken, 
Als Haarlem niet meer wezen zal. 
 
Maar dan, als Haarlem stort in puinen, 
(Verhoed dit lang, almagtig God!) 
Ja, dan beschreit eens op dees duinen 
Een eedle Bard dat droevig lot. 
Dan zal hij, door verheven zangen, 
Mijn zwak en kunstloos lied vervangen, 
En heffen grootscher lofzang aan. 
Een roem, zoo groot, is onverganklijk; 
Hij is van tijd noch lot afhanklijk, 
Maar blijft in eeuwigheid bestaan. 
 
w.h. warnsinck, bsz. 
Mei, 1818. 






{==477==} {>>pagina-aanduiding<<}

Eene weinig berkende anecdote wegens Maria Antoinette van Oostenrijk.

Wij zijn verre van aan alles geloof te slaan, wat men gewoonlijk van droomen, verschijningen en voorgevoelens verhaalt; wij houden die inwendige stem niet voor onbedriegelijk, die eensklaps in onze ziel klinkt, om ons een kort op handen gevaar te voorspellen: maar er zijn zoo vele voorbeelden van voorgevoelens, die door achtingwaardige en onbevooroordeelde Schrijvers bevestigd worden, dat men ook onmogelijk geheel ongeloovig in dit opzigt zijn kan. Men vindt in de Gedenkschriften van sully, dat hendrik de IV, op denzelfden dag dat de moorddolk van ravaillac hem trof, met het voorgevoel dezer gruweldaad uit de Louvre ging, welker gevolgen voor geheel Europa zoo treurig waren.
Bij gelegenheid dezer Anecdote herinneren wij ons tevens eene andere, weinig bekende, nopens een der doorluchtigste slagtoffers van de Fransche omwenteling. Geloofwaardige ooggetuigen hebben ons deze Anecdote verhaald en derzelver waarheid bevestigd.
Verscheidene jaren vóór de omwenteling ging maria antoinette, Koningin van Frankrijk, op zekeren morgen, van drie of vier dames verzeld, wandelen in den tuin van Trianon. Zij was op dien dag zeer vrolijk en tot schertsen gestemd. Toen de Koningin en hare dames uit eene beukenlaan kwamen, ontmoetten zij een welgekleed man, die zich dadelijk met eene eerbiedige buiging verwijderde. Naauwelijks, echter, had de Koningin den onbekenden in het gezigt gezien, of zij werd door een onwillekeurig beven en plotselingen schrik dermate aangegrepen, dat zij een' luiden gil gaf, en haar gelaat met de handen bedekte. De ontstelde dames kwamen de half onmagtige Koningin dadelijk te hulp, die kort daarop haar bewustzijn wederkreeg, en vroegen naar de oorzaak van deze plotselinge ontroering. ‘Wat ik gevoelde,’ antwoordde zij, nog immer hevig ontsteld, ‘is mij zelve onverklaarbaar. Naauwelijks had ik mijn oog op den mensch geslagen, dien gij daar ginds nog ziet gaan, en die mij geheel onbekend is, of ik ondervond eene plot-
{==478==} {>>pagina-aanduiding<<}
selinge stremming van het bloed in mijne aderen; een doodelijke schrik, wiens oorzaak ik zelve niet weet, overmeesterde mij, en nog ziet gij mij sidderen.’
Wil men weten, wie de onbekende was, wiens aanblik op de Koningin dezen ontzettenden indruk maakte? - ik zelf schrijf zijn' naam met afgrijzen - het was santerre, die naderhand de beul van haren Gemaal werd.
Gij, hedendaagsche Wijsgeeren, die in den physieken mensch de ontcijfering van den zedelijken zoekt, verklaart mij toch dit voorgevoel!




De wereld een kaleidoskoop.


‘De wereld een kaleidoskoop?’... 
Ja, vrienden! 't schijnt mij dus gelegen. 
Beschouwt slechts den gewonen loop; 
Zoo protesteert ge er wis niet tegen. 
 
Ei, leent me een oogenblik gehoor; 
'k Bewijs 't u, in een vriendlijk praatje: 
De wereld houdt haar glas ons voor; 
En wij - wij kijken door het gaatje. 
 
Welaan! den koker aangevat, 
En dan terstond een oog gesloten. 
Helaas! hoe dikwijls moet men dat, 
Wil men zijn' neus niet telkens stooten! 
 
Kijkt nu regtuit! - Er zijn er veel, 
Die garen eens ter zijde g uren; 
Maar hun ontgaat het beste deel, 
Terwijl zij kijken naar de buren. 

{==479==} {>>pagina-aanduiding<<}

Kijkt dan regtuit! Wat ziet ge thans? - 
‘Een spinneweb, met scherpe hoeken.’ - 
Ach! ondanks zijn' gekleurden glans, 
Kunt gij er 's werelds beeld in zoeken. 
 
Draait zachtkens nu de buis in 't rond. 
De wereld is vol draaijerijen; 
En wie 't verdriet, (ik zeg het rond) 
Die mag haar ganschen omgang mijên. 
 
‘Hoe nu! Ziedaar een schittrend rad: 
Fortuin verschijnt mij naar het leven.’ - 
Wel! doe uw best, dat gij haar vat; 
Zij zal u, als in 't glas, begeven. 
 
‘Een ridderkruis vervangt de plaats.’ - 
Gij moogt u met de aanschouwing laven! 
Zijt gij met vrouw Fortuin geen maats, 
't Is vruchteloos er om te draven. 
 
‘Alweêr een nieuwe tooverij! 
Men kan er schier geen oog op houên.’ - 
Zoo leert dan, vrienden! wat het zij, 
Indien ge op 's werelds duur wilt bouwen. 
 
‘Ziedaar een kruis met ijzren stang, 
Hetgeen twee gouden ketens schragen.’ - 
o! Draait! Wij hebben al te lang 
Vergulde ketens moeten dragen. 
 
‘Wat schat van paarlen en juweel, 
Meer dan genoeg voor heel ons leven!’ - 
Grijpt toe; hij zal u juist zoo veel 
Als een Silezisch briefje geven! 
 
‘o! Zie dees kroon van diamant!... 
Och heer! zij is alreeds daarhene.’ - 
Zóó raakte een keizerskroon vakant, 
En Napjebroêr op St. Helene. 

{==480==} {>>pagina-aanduiding<<}

‘Ik zie een roos... (hoe fraai van kleur!) 
En scherpe dorens haar verpoozen.’ - 
Zóó plukt men rozen zonder geur, 
Ja dikmaals dorens zonder rozen! 
 
‘Ik zie’.... Maar, is dit waarlijk zien? 
Of, ligt, verschijnsel zonder wezen? 
Keertom de buis, zoo gij misschien 
Van dwaling wenscht te zijn genezen. 
 
Van dwaling! - Ach! laat hem den schijn, 
Die in de wereld moet verkeeren: 
Die schijn is fraaijer dan het zijn; 
En toch, men kan haar niet ontberen. 
 
Gij wilt het? Draait de buis dan los! - 
‘Hoe nu! Die kleine snuisterijen, 
(Zou 't waarheid zijn, of is 't een glos?) 
Liet ik mij daar zoo door verblijên?’ 
 
o Ja! - Ziehier Fortuna's rad; 
Die roos; die paarlen en juweelen; 
Dat ridderkruis, in goud gevat; 
Die kroon, die u zoo scheen te streelen! 
 
Wat zijn ze? Scherfjes glas en steen; 
Een brokje kant; een kraaltje; een loover! 
Hoe is nu al die pracht zoo kleen, 
En al die heerlijkheid zoo pover? 
 
o! Treflijk beeld van 's werelds schoon, 
En van haar blinkende ijdelheden! 
Hoe zinrijk stelt gij hem ten toon, 
Die al zijn heil zoekt hier beneden! 
 
Wel dan, mijn vrienden, wie wij zijn, 
(Ei, strijkt de zedeles in 't laadje!) 
Vergapen we ons niet aan den schijn, 
Terwijl wij kijken door het gaatje. 
 
j.w. ij. 
1818. 



{==481==} {>>pagina-aanduiding<<}

Mengelwerk.

De oprigting van teeken- en schilder-akademiën in Nederland, beschouwd als een krachtig middel ter vorming van lofwaardige kunstenaren, en als een gunstig kenmerk van den geest des tijds, ter handhaving en verhooging van den ouden roem der vereenigde hollandsche en vlaamsche kunstscholen.

Redevoering, gehouden in de algemeene groote Vergadering van het Kunstgenootschap, onder de sprenk: Hierdoor tot Hooger, te Rotterdam, bij gelegenheid van de plegtige uitdeeling der Eereprijzen, op den 25sten April 1818. (*)

Door G. de Meijer, Kunstschilder te Rotterdam.

Een betoog, toehoorders! hetwelk gij allen voorzeker, zonder eenig nader bewijs, bereids toestemt, doch welks gewigt desniettemin door niemand uwer zal ontkend worden, en waardoor ik hopen mag, aan het oogmerk dezer luisterrijke zamenkomst doelmatig te kunnen beantwoorden, daar het eerste deel mijner rede

{==482==} {>>pagina-aanduiding<<}
eene dadelijke betrekking heeft op de vorming des kunstenaars, waartoe deze inrigting eeniglijk bestaat, terwijl het andere ons de gunstigste uitzigten opent, om, bij het genoegelijk aanschouwen van zoo vele heiligdommen der kunst, als eerlang hare eere en waardij zullen verhoogen, de toekomst vrolijk in te zien, en met meerder warmte en deelneming, dan immer te voren, een feest te vieren, hetwelk thans gewisselijk, ná de hoogtijden ter eere der Godheid, ons den meesten eerbied en de hoogste belangstelling inboezemt, nu de hooge Regering des lands de eere der kunst openlijk verheft, nu zij zelve uwe veeljarige feesten goedkeurend bekrachtigt, en wij bij voorraad reeds, als in haren naam, den lauwer vlechten voor hen, die in het strijdperk des roems schitterend uitblinken. Ziet daar, kunstenaars en kunstbeminnaars! de stemming, waarmede ik voor u optrad, en welke ik zoo gaarne ook bij u wenschte te behouden en te verlevendigen; ziet daar den aard en het doel van dit der kunst geheiligd feest; ziet daar de reine genoegens, welke ons aan het einde dezer plegtige zamenkomst verbeiden! De Genius der kunst verheffe daartoe onzen geest boven den kring van alle aardsche zorgen en nietigheden, ten einde wij eeniglijk op het ware, goede en schoone mogen staren! Hij zelf storte in ons dien vrede des gemoeds, die harmonie der ziele, dat goddelijk eenstemmig kunstgevoel, hetwelk eene andere hemeldochter, onze zuster, de toonkunst, bij eene gelegenheid als deze, elders verwekt, en waardoor zij alle kunsten en harten aan het goede verbindt!

De oprigting van teeken- en schilder-akademiën in ons vaderland een krachtig middel ter vorming van lofwaardige kunstenaren, dit is het eerste, waarop ik, naar aanleiding mijns onderwerps, uwe aandacht bepalen moet. En, toehoorders, welk een heerlijk gezigt levert ons dit ruim en aangenaam veld!

{==483==} {>>pagina-aanduiding<<}

Reeds bij den eersten aanblik treft ons de algemeenheid der inrigtingen, wier innerlijke waardij wij u in eenige bijzonderheden wenschten te schetsen. Niet slechts in de voornaamste steden onzes vaderlands, maar allerwegen, zien wij eerlang, door de hoofden onzer verschillende volksmenigten, kweekscholen onder ons opgerigt, welke de beoefening der teeken, meet-, bouw- en doorzigtkunde eeniglijk ten doel hebben. En welk kunstbeminnaar blijft koel bij zulk eene beschouwing? Wie gevoelt het niet, hoe vele geniën uit de lagere volksklasse hierdoor zullen ontdekt worden, welke de Godheid kennelijk met de gave der scheppingskracht toernstte, maar aan welke geboorte en opvoeding de noodige middelen ter vorming tot nu toe geweigerd hadden? Ja, mijne hoorders! nu is de tempel der kunst, te voren alleen genaakbaar voor den rijken en aanzienlijken, geopend voor allen, wier zielen het gevoel voor het schoone en verhevene meer of min is ingedrukt. Alle de inwoners van dit rijk, alle onze landgenooten worden als ter kunstoefening uitgenoodigd. Aller aanleg, aller geestkrachten worden beproefd en ontwikkeld; en al ware het ook, dat wij in onzen leeftijd hierdoor slechts één genie, als die van rubbens of van der werf, zagen ontdekt en verrijzen, dan reeds mogt het vaderland zich beloond en gelukkig achten, zoodanig een' kunstenaar der wereld te hebben geleverd.
Maar nog oncindig uitgebreider is het nut dezer algemeene kunstbeoefening; want wie zou den invloed durven ontkennen, dien dezelve noodzakelijk hebben moet op de vorming van den smaak, in de uitoefening veler handwerken en voorwerpen van gewoon bedrijf? Inzonderheid werkt die invloed weldadig op onze fabrijken, op alle takken van nationale nijverheid, en op den voortgang en de verhooging onzer burgerlijke en vesting bouwkunde. En, behalve deze natuurlijke voordeelen, wie zou het zedelijk nut dezer stichtingen kunnen loochenen? Beschaving van den geest is toch

{==484==} {>>pagina-aanduiding<<}
het eerste middel om het zedelijk gevoel op te wekken; en wat is daartoe beter, dan der volksmenigte eene bezigheid te verschaffen, welke verstand en hart gelijkelijk treffen moet, en de uren van uitspanning, vaak aan beuzelingen of zedeloosheid gewijd, doet besteden aan de beoefening eener kunst, welke, behalve hare zoo even genoemde nuttigheid voor alle standen des maatschappelijken levens, daarenboven, uit haren goddelijken aard en doel, juist geschikt is, om het schoone en verhevene in de voorwerpen der natuur te doen opmerken, - om in deze, door de hand des kunstenaars als ten tweeden male geschapen, de schepping Gods te doen bewonderen, en dus, door de gewrochten der kunst zelve, denkbeelden van des menschen voortreffelijkheid en grootsche bestemming in den prillen leeftijd op te wekken; of, hetgeen hetzelfde zegt, om der jeugd, in een zinnelijk tafereel, eene belangrijke zedelijke waarheid op het hart te drukken, en dezelve alzoo, door het vermogen en de beoefening der kunst, tot de betrachting van het ware, goede en edele onveranderlijk te stemmen? - Deze, mijne hoorders, zijn de groote voordeelen, welke zoodanige welingerigte en welbestuurde kunstgestichten kunnen en moeten aanbrengen, en die wij ons derhalve van derzelver oprigting onder ons stellig mogen beloven.
Spraken wij tot hiertoe slechts van de nuttigheid dezer inrigtingen voor het algemeen, en hadden wij daarbij bepaaldelijk het oog op het lagere onderwijs in de dus genaamde teekenscholen, onze blikken moeten zich verder uitstrekken; wij moeten, naar ons plan, tot het hoogere licht der kunst zelve opzien, en meer bijzonder het bestaan der teeken- en schilder-akademiën beschouwen als een krachtig middel ter vorming van lofwaardige kunstenaren.
De bescheidenheid verbiedt ons, aan dit deel onzer rede die ruimte te geven, welke de rijkheid en het belang onzes onderwerps vorderen; en, om ons der kort-
{==485==} {>>pagina-aanduiding<<}
heid te bevlijtigen, willen wij slechts vier voorname bijzonderheden daarbij aanstippen:
Wanneer wij, mijne hoorders! eene welingerigte teeken-akademie (want op deze moet, in onderscheiding eener schilder akademie, het eerst onze aandacht gevestigd zijn) binnentreden, treft ons al aanstonds de verscheidenheid van aanleg en bekwaamheden der verschillende voorwerpen, welke in dezelve onderwezen worden; en wij vinden in het gezellige en gemeenschappelijke dezer oefeningen eene karaktermatige eigenschap, die zulk eene inrigting bereids van eene gunstige zijde kenmerkt. Eene zoodanige beoefening der kunst, meenen wij, heeft toch altijd iets aangenamers, iets gemakkelijkers, iets nuttigers, boven de kennis, welke den leerling door bijzonder onderrigt wordt ingeprent. In eene welbestuurde teeken-akademie leert als 't ware de een van den ander; een edele naijver wordt algemeen en krachtig onder hen opgewekt, en de vorderingen der meergeoefenden strekken ten gevoeligen prikkel voor hen, die nog weinige voortgangen in de kunst gemaakt hebben. Doch wat vermag hier een koel betoog, waar de ervaring zelve spreekt? Gij allen, mijne Heeren! kent bij ondervinding te wél de uitgebreide nuttigheid en het vermakelijke tevens dezer gemeenschappelijke zamenwoning der kunstbeoefenaren, dan dat het noodig zijn zoude, hier een oogenblik langer bij stil te staan.
Liever bepalen wij ons tot eene tweede voortreffelijkheid, door welke de teeken-akademiën zich als leermiddel loffelijk onderscheiden en aanprijzen; namelijk, het onkostbare van het veelvoudig onderwijs, dat den leerlingen in dezelven doelmatig wordt toegediend. Hier leeren zij niet bloot de teekenpen vaardiglijk behandelen, door de omtrekken en schaduwen der schoonste en verhevenste voorwerpen uit de natuur op het vlak papier als levende daar te stellen, maar verkrijgen eene grondige kennis van die kunsten, welke met de zoo even genoemde in een onafscheidbaar verband staan.

{==486==} {>>pagina-aanduiding<<}
Het zijn voornamelijk hare zusters, de meet-, doorzigt en bouwkunst, die in eene welingerigte teekenakademie, meer dan elders, grondig en doelmatig beoefend worden; en hun derhalve, wier aanleg daarmede het best overeenstemt, of die dezelve in den dagelijkschen kring hunner bemoeijingen het meest behoeven, is hier de gelegenheid gegeven, om daaruit bij voorkeur te kiezen, of wel, om alle de genoemde vakken, als een geheel ter vorming des schilders beschouwd, min kostbaar te beoefenen. Waar ergens vindt men zoo veel nuttigs en noodigs, inzonderheid ter aankweeking van lofwaardige kunstenaren, aldus middelpuntig vereenigd, en waar kan het onderwijs doelmatiger geschieden of verder worden uitgebreid? Getuige hier al wederom uwe eigene inrigting, mijne Heeren! en, zonder van haren gevestigden roem in de meergenoemde kunstvakken te gewagen, herinner ik u alleen aan onzen zaligen de wit, wiens ontleedkundige lessen, toegepast op de beoefening der teeken en schilderkunst, gewisselijk nog veler hand besturen, wanneer zij het verheven menschbeeld naar het gestadig veranderend leven malen; en deze herinnering strekke te gelijk ten bewijze, hoe, door gepaste voordragten in dit en andere vakken der kunst, het onderwijs in eene stichting als deze doelmatiger dan elders geschieden kan, en hetzelve nog altijd voor uitbreiding en verhooging vatbaar blijft.
Een derde en niet minder aanzienlijk voordeel, hetwelk eene teeken-akademie boven eenig ander middel ter onderwijzing bezit en oplevert, is, dat zij de groote modellen der oudheid, door alle eeuwen heen tot de meeste volkomenheid gebragt, in haar midden bewaart. Inzonderheid zijn het de gewrochten der Grieksche beitelkunst, welke den roest der tijden hebben verduurd, en tot heden den arbeid van alle vroegere eeuwen als omvatten, welker voortreffelijkheid de gansche ziel tot kunstliefde ontvlamt, en haar te gelijk het eeuwig onveranderlijk denkbeeld indrukt van het ware schoone en

{==487==} {>>pagina-aanduiding<<}
verhevene, waaraan de grootste geniën hebben gearbeid, en waartoe het hooge doel der kunst zich eeniglijk uitstrekt; deze uitmuntende voorbeelden, ons in getrouwe kopijen medegedeeld, strekken hier den kunstbeoefenaar ten gids, tot zoo lang hij beseft, hoe de levende natuur op gelijke wijze kan en behoort te worden nagevolgd; en heeft hij eenmaal dien hoogen kunstzin gevat, dan heft hij zijne oogen tot de natuur zelve op, dan ziet en bestudeert hij hier het pronkstuk der zigtbare schepping, het levend menschbeeld, niet slechts in één bepaald voorwerp, maar, zoo als zulks de kunst vordert, in eene reeks van keurige modellen, om daardoor tot het denkbeeld van ware schoonheid op te klimmen, en hetzelve aan de kracht van zelfscheppen en uitdrukken harmonisch te verbinden. - Zegt mij, toehoorders! waar elders, dan in welingerigte teekenakademiën, vindt men onder ons de gelegenheid, om het kunstgenie zoo doelmatig, en tevens zoo min kostbaar, te ontwikkelen? De onschatbare verzameling der antieken, welke deze oefenschole der kunst versiert, en de erkende nuttigheid harer loffelijke kunstbeschouwingen van de werken veler groote geniën, kunnen hier almede deze vraag voldingend en bevestigend beantwoorden.
Eindelijk zijn het de openbare bewijzen van eer en belooning, door welke de meergenoemde kunstscholen ten krachtigen middel verstrekken ter vorming des echten kunstenaars. Zucht naar roem en voordeel gaat toch met de ontwikkeling van den menschelijken geest hand aan hand, en was te allen tijde de geheime of openbare drijfveer van de schitterende daden veler groote mannen. In de worstelperken der Grieken en Romeinen werden hunne helden gevormd, en in den edelen wedstrijd der kunsten en wetenschappen werden immer geniën tot de meeste rijpheid ontwikkeld. Ja, gelijk de ware held alleen in den tegenstand wordt geboren, zoo ook wordt alleen de echte kunstenaar in den strijd gevormd. Roem en belooning zijn de sterkste prik-
{==488==} {>>pagina-aanduiding<<}
kels tot gestadigen voortgang voor beiden; waar deze bij een volk niet meer bestaan, daar gaan heldenmoed en kunstvermogen gelijkelijk ten gronde, en weldra wordt het renperk verlaten, waar geen lauwer meer de kroon des overwinnaars is. Ook gij, mijne Heeren! kent bij ondervinding de kracht van dit middel, dat den sluimergeest onzer jonge kunstbeoefenaren telkens opwekt, hunnen ijver aanblaast, hen als met nieuwen moed bezielt; en het plegtstatige dezer ure, tot uitdeeling dier lauweren bestemd, levert ons een vernieuwd bewijs op, hoe hoog gij die strijdperken der kunst waardeert. Juist deze zelfde strijdperken zijn het, welke een voornaam bestanddeel der op te rigtene teeken-akademiën zullen uitmaken; en de verhoogde luister, welke dezelve alsdan van het openbaar gezag der stadsregenten zullen ontleenen, bevestigt ons in de overtuiging, dat deze instellingen onschatbaar veel tot de vorming en volmaking des schoonen-kunstenaars kunnen en moeten bijdragen.
Ziet daar de voornaamste eigenschappen en voordeelen genoemd, welke de teeken-akademiën, als opvoedingsmiddel voor den zich vormenden kunstenaar, gunstig kenmerken. Maar, is dit middel voldoende, mijne Heeren! om den eigenlijk gezegden schilder te vormen?
Indien wij hier alleen letten op den staat onzer hedendaagsche kunstschole, en het oog vestigen op het meerendeel onzer tegenwoordige kunstenaren, dan schijnt deze vraag ons een toestemmend antwoord af te dwingen: want aan de teeken-akademiën, voor zoo veel dezelven meer of min volkomen bestonden, was de zorg der geheele vorming des kunstenaars eeniglijk toebetrouwd, en een voldoender middel was tot nu toe onder ons als 't ware onbekend. Maar toesen wij nu die zelfde vraag aan het hooge wezen en doel der kunst, dan is ons ontkennend antwoord even stellig als waarachtig, en dan blijft er voor de opvoeding van den kunstboefenaar veel te wenschen overig.
Doch ook van deze wenschen zien wij in onze dagen

{==489==} {>>pagina-aanduiding<<}
de vervulling. Ja, mijne Heeren! door de oprigting der schilder-akademiën, in het kunstlievend Antwerpen en weldra ook in de hoofdstad Amsterdam gevestigd, is de slagboom opgeheven, die den kunstenaar op den weg der kunst staande hield, en waardoor niet weinige oorspronkelijke geniën nimmer haar einddoel konden naderen of bereiken. Waar de hoogere teekenschool haren arbeid ter opvoedinge eindigt, daar opent de schilder-akademie haren werkkring, om den leerling tot zijne ware bestemming op te voeren; en beider vereenigde pogingen, derhalve, zijn het krachtdadige middel ter vorming van lofwaardige kunstenaren. Trouwens, mijne Heeren, alle zoo even genoemde voordeelen, welke de teeken-akademiën ter aankweeking des kunstenaars doelmatig en loffelijk in zich vereenigen, zijn niet alleen ook het eigendommelijke der schilderakademiën, maar de laatsten munten daarin bijzonder uit boven de eersten, dat zij den jonge kunstbeoefenaren de gelegenheid openstellen, om hunne oogen tot de ware kunst zelve te kunnen opheffen, en, onder het toevoorzigt en de leiding van beroemde mannen, zulke tafereelen te bestuderen en na te volgen, die den toets veler jaren of eeuwen hebben verduurd, die het onbedriegelijke kenmerk eener echte schoonheid en kunstwaardij met zich voeren, die, met het werktuigelijke eener gemakkelijke penseelsbehandeling, de verschillende manieren doen kennen, door welke de kunst zich het best laat voorstellen en uitdrukken, met één woord zulke modellen, die, terwijl zij de vonken van het genie onzer kunstenaren krachtiglijk aanblazen, te gelijk hunnen smaak en stijl tot betrachting en daarstelling van het ware, goede en schoone onveranderlijk vormen.
Behalve deze innerlijke waardij, ontleenen de schilder-akademiën haren voornamen luister van den troon des kunstlievenden Konings, die haar onwankelbaar bevestigde, die zijnen vorstelijken titel aan haar bestaan verbond, en haar eene voortdurende bescherming verzekerde. Ja, in eene hoogere mate is ook hier eer en

{==490==} {>>pagina-aanduiding<<}
belooning het middel, om den kunstenaar te vormen; want zij, die in den grootschen wedstrijd de lauweren der overwinning zullen behaald hebben, worden de bijzondere kweekelingen van den Vader des Vaderlands, en gaan, op kosten van den staat, de voorwerpen van natuur en kunst bezien en beoefenen, welke het schoone en kunstrijke Italië, als een tweede Griekenland, in overvloed oplevert, om daarna, in het vaderland, dat zijne hope voornamelijk op hen gevestigd hield, met verhoogde eer en verdiensten teruggekeerd, deszelfs kunstroem krachtdadiglijk te handhaven en te verheffen.
Wat dunkt u, mijne Heeren! zijn de teeken- en schilder-akademiën, zoo als wij die in derzelver aard en nuttige strekking hebben beschouwd, niet het geschiktste middel om vaderlandsche kunstenaars onder ons aan te kweeken, en geeft derzelver oprigting in onze dagen geene blijde hope voor de toekomst?
Zoo zijn wij dan aan het tweede deel onzer rede genaderd; het standpunt, namelijk, vanwaar wij u het aanvankelijk bestaan dier inrigtingen wilden doen beschouwen, als een gunstig kenmerk van den geest onzes tijds, tot handhaving en verhooging van den ouden roem der vereenigde Hollandsche en Vlaamsche kunstscholen.

Om de oprigting van teeken- en schilder-akademiën als een gunstig kenmerk van den geest onzes tijds te beschouwen, is het noodig, dat wij ons eerst den staat der kunstoefening, zoo als dezelve onder ons, bijzonder ten aanzien van de vorming des kunstenaars, plaats heeft, in eene beknopte schets voorstellen, ten einde daarna te gemakkelijker de hooge waardij en de uitgestrekte nuttigheid dezer inrigtingen voor het behoud en de verhooging van onzen kunstroem te doen gevoelen. En hoe, M.G.H., is het te dezen opzigte, over het algemeen beschouwd, onder ons gesteld? Wie zijn zij, die zich doorgaans eeniglijk en geheel aan de beoefening

{==491==} {>>pagina-aanduiding<<}
dezer edele, ja goddelijke kunst toewijden; en welke zijn de middelen, die hunne oefening vergezellen, of die te hunner vorming worden aangewend? Wij behoeven ons slechts deze twee vragen voor te stellen, en derzelver ontwikkeling zal ons een even onpartijdig als bedroevend overzigt opleveren.
Wat dan de eerste betreft, wij zouden onregt doen aan den geest onzes tijds, indien wij denzelven van verflaauwing of teruggang in de beoefening der beeldende kunsten beschuldigden. Wij erkennen integendeel met innige blijdschap, dat die geest des tijds zich allerwegen onder ons te dezen aanzien voordeelig kenmerkt. De aanzienlijksten des lands weten niet alleen de waardij der kunst te schatten, maar stellen er ook hunne eer in, haar te beoefenen; en het onderwijs in dezelve wordt thans, meer dan ooit, als een voornaam deel eener beschaafde opvoeding beschouwd. Doch, hoe loffelijk en aanprijsselijk dit op zichzelve ook zijn moge, de ondervinding echter heeft het bevestigd, in hoe verre zulke oefeningen der ware kunstverhooginge zijn voordeelig geweest. Slechts zeer weinigen dezer kunstbeoefenaren konden zich boven het middelmatige verheffen; en schaars vindt men er onder hunne voortbrengselen, die om derzelver oorspronkelijkheid of vrije navolging den naam van kunstgewrocht verdienen. En geen wonder! Zij, van welken wij hier spreken, behandelen de teekenpen of het penseel slechts tot eene vermakelijke uitspanning, of zoo verre zij zulks in den dagelijkschen kring hunner bemoeijingen behoeven; anderen wederom zijn te zeer door zorgen en werkzaamheden aan hun tijdelijk beroep verbonden, om, naar lust en vermogen, zich dezer schoone kunste meer bepaald toe te wijden. En echter moet hij, die als kunstenaar zal uitmunten, eene reeks van onafgebrokene en langdurige studiën volbragt hebben; en heeft hij die eenmaal volbragt, dan vordert het vrije genie niet minder tijd dan gezette inspanning tot het scheppen en daar-
{==492==} {>>pagina-aanduiding<<}
stellen van zulke voortbrengselen, welke de waardij der kunst in waarheid verhoogen.
Het blijkt, dunkt ons, uit dit weinige aangevoerde reeds duidelijk, hoe weinig de kunst voor hare verheffing en volmaking van zulk eene beoefening te wachten hebbe, ja hoe het veeleer te vreezen is, dat zij aldus, schijnbaar voortgaande, den teruggang heeft aangevangen. Voegen wij hierbij den lagen rang, welke den kunstenaar, nog slechts vóór weinige jaren, door zijne medeburgers werd toegekend, en de geringe schatting, welke men aan zijnen arbeid bragt. Velen uwer, mijne Heeren! geheugt het, hoe deze vrije en goddelijke kunst, welke eene eerste plaats in de rij der menschelijke bedrijven regtmatig verdient, tot een gewoon handwerk werd verlaagd; en wij allen weten het, dat niet zelden nog heden het vooroordeel van bemiddelde ouders in den weg staat, om hunne kinderen, die daartoe den besten aanleg toonen, aan een zoo edel bedrijf, als middel van bestaan voor de toekomst, over te geven.
Indien deze toestand de onze is, wie zal dan onzen onden kunstroem handhaven en verhoogen? en welke zijn de geschiktste voorwerpen, (mits, even als de reeds genoemde, met de noodige gaven der natuur toegerust) door wier genie het goddelijke kunstvuur even helder zijne stralen schiet, en wie derzelver ontwikkeling en uitbreiding eene blijdere toekomst opent? Zonder twijfel is het dan de lagere volksklasse, zijn het de minvermogenden, welke deze geniën moeten opleveren. En inderdaad, de geschiedenis der kunst levert ons de treffendste voorbeelden op, dat niet zelden de stulpbewoner zich door zijnen kunstarbeid eenen eervollen rang onder zijne tijdgenooten en eenen onsterfelijken naam in haar gedenkboek verwierf.
Ook nog, mijne Heeren, zijn die gaven der Godheid onder ons algemeen; en, gelijk zij in alle tijdperken helden, wijsgeeren en kunstenaars uit het schijnbaar verachtelijkste deel der menschheid ten voorschijn riep, zoo ook nog heeft de telg des rijken en aanzienlijken

{==493==} {>>pagina-aanduiding<<}
niets vooruit boven het kind eens armen daglooners. Maar beider aanleg moet ontwikkeld, beiden moeten in de school der beschouwende en beoefenende kennis gevormd worden. De vonk van het kunstvuur, welke soms lang en diep in de ziel begraven ligt, en vaak door eene verkeerde opvoeding schijnbaar is uitgebluscht, heeft eene aanblazing van buiten noodig, om haar licht uit de assche te kunnen verheffen. Dan ach, toehoorders! en dit strekke ter ontwikkeling onzer tweede aanmerking, welke nevelen eener ijskoude ongevoeligheid beletteden sinds lange dit licht, ook onder ons op te gaan; en welk een' treurigen blik werpen wij hier rugwaarts op het tafereel der beschaafdheid, waarop wij in onzen leeftijd anders met zoo veel regt mogen roemen!
Immers het verval der kunst onder ons kenmerkt zich van het tijdstip af, dat de bijzondere leerscholen der kunst in de werkplaatsen der schilders als 't ware in onbruik geraakten; toen het behoeftige deel onzer natie van alle kunstoefening verstoken bleef, en de rijke kunstbeminnaar geen deel der schatten, welke hij aan oude voortbrengselen der kunst besteedde, durfde afzonderen, ter ontwikkeling van zulke geniën, door welke de ware kunst zich met gestadige verheffing kan uitbreiden, en het toppunt harer volkomenheid naderen moet. Ik beroep mij hier op de geschiedrollen der vorige eeuw, en op uwe eigene ervaring, mijne Heeren! Zelden toch mogt het den jongeling van aanleg uit den lageren burgerstand gebeuren, bijzonder onderwijs in eene kunst te erlangen, welke hem in rijperen leeftijd, in de uitoefening zijns beroeps, van eene onberekenbare nuttigheid is; terwijl hij, reeds op zijn 10 of 12de jaar, het wekelijks verdiende penningsken in den schoot zijner ouderen werpen, en mede in de behoeften eens talrijken gezins voorzien moet. Ja, wat meer zegt, zelden zag, in de laatste jaren, ons vaderland eenen kunstenaar verrijzen, die, schoon arm en van alle middelen verstoken, maar met de uitmuntendste gaven der

{==494==} {>>pagina-aanduiding<<}
ziel bedeeld, aan de zorg eener teedere kunstliefde, welke hem moederlijk opkweekte, zijne geheele vorming te danken had; terwijl men niet zelden eenen veelbelovenden jongeling uit de stulp des behoeftigen op den kansel in den tempel Gods verheft, of hem in de letterkundige loopbaan lauweren der eere doet plukken. Vanwaar toch dit onderscheid? Staan dan de beeldende kunsten in eenen minderen rang dan de wetenschappen? of oefenen de laatsten eenen hoogeren invloed op de natuurlijke en zedelijke beschaving des menschdoms? of, eindelijk, heeft de kunstenaar eene mindere mate van ontwikkeling, eenen minderen tijd van oefening noodig, dan hij, die zich tot eenig openbaar ambt of bediening in kerk of burgerstaat voorbereidt? - Ik behoef, in eene vergadering als deze, de voorgestelde vragen niet te beantwoorden. Gij zelve, mijne Heeren! gevoelt de waardij van den lof, welken dichters en redenaars van alle tijden der beeldende kunsten toezwaaiden; en derzelver erkende nuttigheid in bijna alle standen des maatschappelijken levens, derzelver zedelijke invloed op het karakter der menschheid is hier voren door ons genoegzaam ontwikkeld. Eerder zoude het plan onzer voordragt schijnen te vorderen, dat wij breedvoeriger spraken over het gewigt en de uitgebreidheid der oefeningen, welke de kunstbeoefenaar, zal hij eenmaal uitmunten, te volbrengen heeft. Doch al ware het, dat de kortheid des tijds, mij tot spreken vergund, dit niet belette, dan nog konde ik mij daarvan ontslagen achten; want uwe eigene ervaring, geoefenden! loopt ook hier reeds mij vooruit. Velen, ja de meesten uwer, kennen bij ondervinding het gewigt der schilderkundige studiën, welke, even moeijelijk als onbegrensd, even kostbaar als langdurig, eene onafgebrokene inspanning des geestes vorderen; zoo dat hij, die zich aan dezelven toewijdt, niet, dan na eenen langen weg te hebben afgelegd, op eer en voordeel hopen kan. Gij kent die loopbaan der kunst met hare strijdperken; en wij mogen er dus
gerustelijk deze gevolgtrekking uit afleiden:

{==495==} {>>pagina-aanduiding<<}
dat de opvoeding en vorming des beeldenden kunstenaars geene mindere zorg, aanmoediging en hulpmiddelen vorderen, dan de beoefening dier kunsten en wetenschappen, voor welke allerwegen tempels en scholen ter onderwijzing zijn opgerigt.
Maar, hoe is het nu te dezen aanzien onder ons gesteld, mijne Heeren? Waar waren tot heden die hoogere en lagere scholen, in welke het ware genie tot genoegzame rijpheid werd ontwikkeld? en waar was het kunstregterlijk toevoorzigt, aan welks beoordeeling en uitspraak het talent des jeugdigen kunstbeoefenaars onderworpen bleef, tot dáár, waar hetzelve hem den rang van kunstenaar toekende?
Slechts hier en daar in ons vaderland rigtte eene teedere kunstliefde die leerscholen op, of hield dezelven zorgvuldiglijk in stand; en aan dezen hebben wij het behoud veler vaderlandsche kunstenaren voornamelijk te danken: want, sedert de geest des tijds de bijzondere leerscholen, gelijk die van rubbens, rembrand en vele andere voorname mannen, bij ons in onbruik bragt, was dit het voorname, ja éénige middel, hetwelk den tegenwoordigen schilder te zijner vorming overbleef. En waar derhalve deze oefenscholen der kunst niet bestonden, daar ging het genie te eenemale verloren, of werd tot een gewoon handwerk verlaagd; doch ook daar, waar dezelven bestonden, waren doorgaans hare werkkringen te beperkt voor dezulken, die een hooger onderwijs behoefden. Ja, hoe veel nut deze inrigtingen der teekenkunde ook hebben toegebragt, en nog blijven toebrengen, zijn dezelven niettemin ongenoegzaam, om den eigenlijken schilder, zoo als die, in den hoogeren zin des woords, zijn moet, te vormen; voornamelijk in die tijden, toen de voorwerpen van onzen roem, toen de voorvaderlijke gewrochten der kunst, eerst door geldzucht en behoefte, en naderhand door vreemd geweld, van den vaderlandschen grond waren weggevoerd. Hoe toch zou hij de volkomenheid zijner vorming kunnen naderen, die

{==496==} {>>pagina-aanduiding<<}
zich dán reeds uit behoefte gedrongen ziet, van den kunstarbeid zijne kostwinning te maken, wanneer hij naauwelijks de werktuigelijke behandeling van teekenpen of penseel heeft aangeleerd, die slechts den titel of eenige bladen van het groote teekenboek der schepping heeft doorlezen, en die zelden of nooit gelegenheid vond, in de heiligdommen der kunst de gewrochten te aanschouwen, welke den arbeid veler eeuwen omvatten, om aan die verscheidenheid van voorwerpen en verschillende wijze van uitdrukking het vermogen van eigen vinding eenstemmig te verbinden? En ziet hier, mijne Heeren, zoo wij meenen, de voorname reden ontvouwd, waarom ons vaderland in de laatste jaren zoo weinig kunstenaars in verschillende vakken der beeldende kunsten heeft opgeleverd, wier verdiensten met de voortbrengselen van vroegere dagen konden vergeleken worden, en waarom integendeel onze tijden zoo vruchtbaar waren in het voorbrengen van middelmatige geniën, welke zich geenszins tot de hoogte hunner doorluchtige voorgangeren konden verheffen. En is dit zoo; is de oorzaak van dit aanmerkelijk verval eeniglijk of voornamelijk in eene verachterde opvoeding onzer kunstenaren, in het ontoereikende der middelen te hunner vorming gelegen, - dan voorzeker is herstelling en verbetering te dezen aanzien hoogst wenschelijk en noodzakelijk; dan is de aanwijzing en daarstelling van betere hulpbronnen eene blijde boodschap voor den waren kunstbeminnaar, en reikhalzend ziet hij de inrigtingen tot stand gebragt, die uit derzelver aard en doel krachtiglijk medewerken, om den echten kunstenaar, zoo als die zijn kan en zijn moet, te vormen. Hierdoor alleen is de oude roem onzer vereenigde schilderschool te handhaven en te verhoogen; want het laatste is een natuurlijk en noodzakelijk gevolg van het eerste. En uit dit oogpunt de oprigting der teeken- en schilder-akademiën beschouwende, is het dan, M.H., geen gunstig kenmerk van den geest onzes tijds, die aldus het kwaad in den
wortel aantast, de oorzaak der ver-
{==497==} {>>pagina-aanduiding<<}
zwakking wegneemt, en het middel aanwijst, waardoor wij ons weder tot vorige grootheid kunnen verheffen, en den alouden roem voorbij streven? Ja, kunstbeminnaars! uwe hope voor de toekomst is onwankelbaar gevestigd. Weldra ziet gij talenten op eigen grond gekweekt, en elders tot de hoogste volkomenheid gebragt, die niet slechts in het bepaalde vak der schilderkunst onzen vaderlandschen roem zullen staande houden, maar die ook den vervallen staat harer aanverwante kunsten, bijzonder die der graveer-, beeldhouwen bouwkunst, wederom onder ons zullen oprigten. Weldra zien wij kunstenaars verrijzen, in welke de geniën van van der werf en rubbens glorierijk herleven, die, gelijk zij eertijds de hoofden waren der Hollandsche en Vlaamsche kunstscholen, ook nu, bij derzelver vereeniging, haren eenmaal verkregen lof niet alleen onvergankelijk bewaren, maar ook denzelven tot het toppunt van aardsche volkomenheid verheffen. Aanvankelijk, mijne Heeren, zien wij het eerste onder ons verwezenlijkt; en dit geeft ons eenen vasten grond, om het laatste met zekerheid te verwachten: want eerst moet de kunst tot hare vorige grootheid worden terug gebragt, eer hare verhooging zich laat hopen of denken; en daarom hebben wij niet zonder oogmerk de handhaving hares roems van die harer verheffing onderscheiden.
Maar dan ook is die verheffing boven allen twijfel zeker. Hiertoe moet de vereeniging onzer vaderlandsche kunstschole met die onzer Belgische broederen veel toebrengen. Reeds vroeger, dan bij ons, heeft de verheffing der naburige Fransche schilderschole den sluimergeest der Vlamingers aangeblazen; en het valt niet te ontkennen, dat hunne school in de laatste jaren vele verdienstelijke mannen in het hoogere vak der kunst heeft opgeleverd. Maar ook, sinds de dagen onzer gelukkige bevrijding, waakt de Genius der kunst zigtnaar over ons; en het goddelijk vuur onzer kunstenaren, wel verre van door den verpestenden adem

{==498==} {>>pagina-aanduiding<<}
eens vreemden overheerschers te zijn uitgebluscht, verheft zich wederom, bij het aanschouwen der herkregene kunstschatten, tot voormalige eere en grootheid.
En voegen wij nu deze beide denkbeelden te zamen, verbinden wij het plaatselijk karaktermatige onzer kunstschole, hetwelk haar ten allen tijde heeft gekenschetst, en waardoor zij eertijds en voortdurend de bewondering der wereld tot zich trok, aan het eigendommelijke der voortbrengselen onzer zuidelijke kunstenaren, welk een lichtstraal van hope zien wij dan aan den gezigteinder onzes vaderlands over ons opgaan! Ja, mijne Heeren! hij kondigt eenen blijden dag in de toekomst aan; want door de vereeniging dezer beide loffelijke kunstscholen, in verband met hare op te rigtene teeken- en schilder-akademiën, zien wij eerlang den vervallen tempel der kunst onder ons hooger en luisterrijker dan immer te voren verrijzen; en, gelijk de eeuwen van augustus en van lodewijk den XIV te regt beroemd zijn door kunstbescherming, zoo ook zal onze eeuw, om hare kunstverhooging, door de bescherming onzes Konings met zijnen naam in de geschiedenis der wereld glansrijk en onuitwischbaar pralen.
Maar, zal deze onze hoop hare volkomene vervulling erlangen, mijne Heeren! dan moeten de hoofden onzes volks, dan moeten bijzonder onze stadsregenten en allen, die in hoogheid en eere zijn, de kunstlievende pogingen onzes Konings krachtdadig ondersteunen, en, even als Hij, met eenen heiligen ijver tot behoud van onzen nationalen roem zijn aangedaan, opdat, in de uitvoering zijner weldadige bevelen, het groote oogmerk, de vorming des kunstenaars, te gelijk met het hooge doel der kunst bereikt worde; dan moeten ook wij, door invloed en medewerking, ons veerkrachtig vereenigen, en handen aan het werk slaan, opdat ten minste onze ijver de bescherming van den kunstlievenden Vorst verdiene, zonder welken ijver onze hope der ware kunstverheffing een ijdel droombeeld, eene hersenschim is; dan moeten wij..... Maar zacht! Zou ik u, mijne

{==499==} {>>pagina-aanduiding<<}
Heeren, mot woorden tot iets willen opwekken, hetgeen gij sinds lange met de daad loffelijk uitvoerdet? Neen! dit ware even overtollig als beleedigend. Reeds bijna eene halve eeuw hebt gij met uwe voorgangeren den zekeren weg naar het einddoel der kunst bewandeld, die nu eerst algemeen wordt ingeslagen, om hare volkomenheid te naderen. Reeds bijna eene halve eeuw bestond deze inrigting, eeniglijk met het doel, hetwelk wij te dezer ure mogten aanprijzen; en, in weerwil van de slagen des tijds, hieldt gij dezelve in stand, en doet haar nu wederom met vernieuwde eere schitteren. Het plegtstatige van dezen avond strekke hiervan ten bewijze, en het jaarlijksch verslag van den staat dezer waarlijk loffelijke inrigting zal zoo aanstonds ons een even bevredigend als aanmoedigend overzigt van denzelven opleveren. Welaan, verdienstelijke Secretaris! voldoe aan dit verlangen; bind uwe rede aan mijne voordragt, en stem alzoo onze gemoederen tot die blijde feestvreugde, welke het gezigt van den bloei en aanwas onzer kunstschole van zelve bij ons verwekken moet.

Waarneming, rakende de geboorte van twee kinderen, met het os sacrum aan elkander vereenigd.

(Journal universel des sciences medicales, III Annee, Num. 25, Janv. 1818.)

De bijzondere wezens, wier vorming eenig verschil aanbiedt van die der overigen van dezel esoort, noemde men voorheen monsters. Zij boezemden afkeer in; en men zocht den oorsprong van die afwijkingen of spelingen der natuur in de gramschap des Hemels, of in die eens toovenaars, eene soort van bedriegers en niet zelden zelfs slagtoffers, waarvan geen gewag meer gemaakt wordt, sedert men die ellendigen, welke men geloof-
{==500==} {>>pagina-aanduiding<<}
de met een bovennatuurlijk vermogen begaafd te zijn, niet meer gewoon is te verbranden. Thans zijn de physieke monsters enkel onderwerpen van beschouwing voor de geleerden en van verbazing voor het gemeen. Een zeer opmerkingwaardig geval van die soort heeft zich omstreeks Parijs opgedaan. Wij haasten ons, het procesverbaal, door Doctor normand opgemaakt, onder het oog van onze lezers te brengen (*). Wij ontdeden hetzelve van den regterlijken vorm, als bij ons geheel onbekende personen betreffende; doch het ware te wenschen, dat men op eene even authentieke wijze de buitengewone voorvallen, in verschillende periodieke werken aangehaald, bevestigd vond, waaraan thans niemand geloof wil slaan, en die evenwel misschien niet minder waarachtig zijn.

De vrouw van den Dagbladschrijver jean pierre francois, genaamd veronique naudin, in de Gemeente van Grosrouvre, Kanton van Montford d' Amaury, omtrent dertig jaren oud, hebbende te voren twee kinderen gehad, werd op den 6 Februarij dezes jaars, ten twee ure na den middag, na een smartelijk lijden van verscheidene dagen, van twee voldragen kinderen verlost, beiden van de kruin des hoofds tot aan het laatste wervelbeen welgemaakt; terwijl de twee benedenste extremiteiten van elk dezer kindertjes regelmatig in derzelver natuurlijke gesteldheid verlengd worden, en mede welgevormd zijn. Dan, beide deze kindertjes zijn aan elkander vereenigd met het os sacrum, dat beiden schijnen gemeen te hebber. Aan het einde van het os sacrum bevindt zich het os coxygis; weshalve beide deze kinderen rug aan rug gevonden worden. In het midden der vier billetjes zijn de mannelijke genitalia geplaatst, te weten een scrotum van grooter

{==501==} {>>pagina-aanduiding<<}
omvang dan naar gewoonte, bevattende vier testiculi en eene penis aan het midden van het scrotum. Tusschen het scrotum en de coxyx is de opening van den anus, waaruit in mijne tegenwoordigheid eene groote hoeveelheid meconium voor den dag kwam. Er werd ook veel urin door het kanaal van de urethra geloosd. Hieruit blijkt, dat deze twee kinderen slechts één voorttelingsorgaan voor hun beiden hebben, en wel van het mannelijk geslacht, één pisweg en één anus, wier opening geplaatst is tusschen de linker bil van het kind genaamd pierre en de regter van het kind genaamd louis. Het eerstgenoemde kind is omstreeks een en een half duim grooter dan het ander, van de kruin van het hoofd tot aan het onderdeel van het os sacrum gemeten, (zijnde de vier benedenste extremiteiten bijna van gelijke grootte) en voor het overige veel lijviger dan het ander. Het heeft een sterk geluid, oefent zijne bewegingen ongehinderd uit, heeft eene hoogroode kleur, opent de oogjes wel, en nuttigt het drinken, dat men het aanbiedt, gemakkelijk. Het andere kind, gelijk gezegd is, is kleiner en tengerder; deszelfs geheel ligchaampje vertoonde bij mijn eerste bezoek, zijnde vierentwintig minuten na de verlossing, eene loodkleur; het had van de geboorte af eene zwakke stem en kermend geluid, naauwelijks eenige beweging, en was over 't geheel zoo zwak, dat het te vermoeden was, dat het weldra niet meer zou bestaan, te meer, omdat het 't suikerwater, hetgeen men het liet in het mondje vloeijen, niet scheen door te slikken. Ik merkte ook op, dat de pijlnaad van dit laatste kind tot aan den wortel van den neus verlengd werd, scheidende de kroonnaad in twee deelen, welker verwijdering zeer merkbaar was. De
genitalia, geplaatst in het middelpunt, dat zich opdoet tusschen den boog van het schaambeen dezer kinderen, dat is te zeggen, midden in het perinaeum; de penis, zich in het midden van het scrotum bevindende; de vier testiculi, in gelijke afdeeling aan weerskanten der penis twee aan twee ge-
{==502==} {>>pagina-aanduiding<<}
plaatst, alsmede de plaats, waar zich de opening van den anus bevindt, doen denken, dat alle deze organen gemeen zijn aan beide de kinderen. De kennis, hoe de functiën dezer twee kindertjes in werking gebragt worden ten opzigte der buik- en pisontlastingen, hoe zich de uitwerpsels tot één gemeen punt begeven, op welke plaats zich deze gemeenschap bevinde, zal men niet kunnen verkrijgen dan na de schouwing der lijkjes. Wat de vaneenscheiding dezer individus betreft, ik houde dezelve voor onmogelijk, zoo wel bij het leven, als wel na den dood van een derzelven: want deze bewerking zoude niet kunnen slagen, dan in gevale zich geene gemeenschap tusschen de respective afscheiningsorganen opdeed, hetgeen niet waarschijnlijk is, integendeel ben ik van gevoelen, de naauwe vereeniging, die tusschen beiden bestaat, gadeslaande, dat de dood van het een dien van het ander zal ten gevolge hebben.
De vrouw, van deze twee kinderen verlost, is door de Wed. lainé, vroedvrouw te Orgaries, geadsisteerd geworden. Zij heeft berigt, dat het kind, genaamd pierre, het kloekste, zich natuurlijk met het hoofd heeft voorgedaan, en dat na zeer sterke pogingen van den kant der moeder de verlossing ten einde liep, zonder dat zij had kunnen ontwaren, hoe zich het tweede kind had voorgedaan. Het is echter waarschijnlijk, dat dit tweede kind zich dubbel gevouwen zal bevonden hebben, en dat deszelfs hoofd het laatst zal gekomen zijn; hetgeen naastdenkelijk de reden is, waarom het veel zwakker is dan het ander, vermits het vrij wat heeft moeten gedrukt worden in den doorgang der bovenste opening van het bekken.
Gemelde Wed. lainé heeft ook gerapporteerd, dat er maar ééne placenta voor beide kinderen was; dat er uit het middelpunt der placenta slechts één funiculus umbilicalis voor kwam, die zich vervolgens in tweeën verdeelde, wier eene gedeelte, van eene natuurlijke vastheid, in den navel van het kind pierre, en

{==503==} {>>pagina-aanduiding<<}
wier andere, zeer dun en van mindere substantie, in dien van het andere kind eindigde.
Den 9den, zijnde de derde dag na de geboorte, deze twee kindertjes weder bezoekende, was ik niet weinig verwonderd, louis nog levend te vinden. Hij heeft zelfs meer bewegingsvermogen gekregen en eene sterker stem; de loodkleur van zijn ligchaampje is gedeeltelijk verdwenen, en hij drinkt wat aangelengde melk in genoegzame hoeveelheid, om te doen denken, dat hij nog eenigen tijd zal kunnen bestaan. De moeder dezer ongelukkige schepseltjes, ontroostbaar wegens dit ongeval, is intusschen zoo wél mogelijk, en alsnog zonder koorts, zijnde het begin van den vierden dag na hare verlossing.

Men kan zich niet weêrhouden eene aanmerking te maken op deze zonderlinge daadzaak; te weten, dat het te wenschen geweest ware, dat Doctor normand zich niet bepaald had, een zoo beknopt verslag te geven. Inderdaad, hij heeft geene beschrijving geleverd van de vorming van het bekken of der bekkens dezer kinderen, en de plaatsing der genitalia is verre af van op eene voldoende wijze beschreven te zijn. Wij zijn niet van oordeel, dat men de zwakte van het eene dezer kinderen aan de drukking kan toeschrijven, die het heeft moeten ondergaan in den doorgang der bovenste engte van het bekken. Welken invloed konde deze drukking uitoefenen op de zamenstelling en omvang van het ligchaam en der leden van dit kind? Moet men de eenparige kleinheid van het eene dezer tweelingen aan die zelfde oorzaak, en niet aan een verschil in de eerste vorming, toekennen? een verschil, veroorzaakt door de ongelijkheid in de verdeeling der voedingsstoffen. Wij hebben met oplettendheid soortgelijke voorbeelden van wanschapenheid opgezocht, en wij kunnen verzekeren, dat men ze zeldzaam heeft waargenomen. Ondertusschen heeft men twee meisjes met het os sacrum en

{==504==} {>>pagina-aanduiding<<}
vrouwelijke deelen vereenigd gezien; er waren twee uteri, twee vaginae, ééne vulva aanwezig, en twee intestina recta, die zich in éénen anus openden (1). Saltzman verhaalt eene waarneming van twee meisjes, die geen ander vereenigingspunt hadden, dan het os coxygis, dat zij beide gemeen hadden (2). Maar over het algemeen heeft de zamenhang het meest plaats aan eenig ander gedeelte. Nu eens is het sternum het vereenigingspunt (3), dan weder het hypogastrium (4), in andere gevallen het epigastrium (5); ook heeft men twee meisjes met het voorhoofd vereenigd gezien, en wederom anderen van achteren zamen vereenigd van de schouders af tot aan de dijen.
Wanneer wij nieuwe narigten wegens den staat der twee kinderen van Grosrouvre mogen ontvangen, zullen wij ons haasten, die in ons Journal eene plaats in te ruimen; thans kunnen wij verzekeren, volgens een ons toegekomen berigt, dat deze kindertjes op den 12 Februarij, zijnde de zesde dag na de geboorte, nog leefden; het zwakste had nieuwe krachten bekomen, en dronk gemakkelijk.





Echt en naauwkeurig verhaal van het gebeurde met het Nederlandsch koningsschip Amsterdam van 80 stukken, gecommandeerd door den kolonel en kapitein ter zee H. Hofmeyr, op deszelfs terugreize uit Oostindië, in het laatst des Jaars 1817.

(Vervolg en slot van bl. 464.)

Dingsdag den 16 December, de wind dit etmaal W.Z.W. à Z.W. bramzeils en minderende koelte, wolkdrijvende

{==505==} {>>pagina-aanduiding<<}
lucht. Niettegenstaande onophondelijk alle mogelijke pogingen werden aangewend met pompen en scheppen, wies het water gestadig meer en meer, terwijl het voor- en achter, schip steeds langzaam zakte. Ten half 7 ure des morgens werd er een conferentieraad belegd, om nog, ware het mogelijk, het schip te behouden, en besloten, als eene laatste poging, de geheele lading koffij over boord te werpen; doch bij nadere overweging bleek, dat men hierdoor geene de minste verligting zoude verkrijgen, dewijl het schip geheel uiteen was gewerkt en uit zijn verband gerukt, zoodanig, dat hetzelve achter zijn anker dreigde te zullen zinken, en, indien de wind of de zee aanschoot, niets te bergen zoude zijn van het schip, ja dat zelfs het leven der equipagie daardoor een onvermijdelijk gevaar zoude te gemoet gaan. Ten 9 ure des morgens werd op nieuw door den Kapitein een conferentieraad te zamen geroepen, in welken door denzelven de gevoelens der leden werden opgenomen, namelijk wat ieder oordeelde, dat in deze omstandigheid moest worden verrigt? En betuigde een iegelijk voor zichzelven volkomen overtuigd te zijn, dat alles, wat zeemanschap vorderde, ja zelfs dat er bovenmenschelijke pogingen waren aangewend tot behoud van het schip; en dat, om het leven der equipagie te redden, men in tijds het schip op strand moest zetten, het volk debarkéren, en daarna zien, wat er van de lading of scheepsgoederen te bergen zoude zijn.
Nog in den voormiddag werd een spring op het touw aan bakboords achterste poort gezet, om niet verkeerd te vallen. Ten 3 ure zette men de voorhanden zijnde zeilen bij, kapte touw, zond eene sloep naar de plaats, waar de minste brandings schenen te staan, om te peilen, konde door stroom, tuig en schralen wind niet hooger zei en dan tusschen de Zwartkops- en Kuga - rivieren, alwaar men het circa ten 4 ure op strand zette, zijnde fijn wit welzand, geide de fok op, en zwaaide met stuurboordszijde tegen den wal aan. Intusschen was de kleine jol, met den Luitenant vortery, aspeling, Mevrouw de marolles, kinderen en bediende, afgezonden naar het Blokhuis, met verzoek aan den Kommandant om de mogelijke adsistentie, benevens eenige brieven van den Kapitein aan den Gouverneur van de Kaap, enz. Dezelve jol kwam des avonds laat eerst aan den wal, dewijl men overal eene hooge bran-
{==506==} {>>pagina-aanduiding<<}
ding aantrof; doch, eindelijk eene geschikte plaats gevonden hebbende, landde zij, ongelukkig tusschen de Fereire- en de Zwartkops-rivieren, moetende diensvolgens een' grooten toer maken om de Fereire-rivier te doubléren, en kunnende zulks met de jol door de hooge zee niet ten uitvoer brengen.
Even vóór dat het schip den grond raakte, werd de Eerste Luitenant j.h. hofmeyr, benevens eenige manschappen, met de groote sloep naar den wal gezonden, met eene lading ligte zeilen en verder benoodigde, om tenten op te slaan. Dan, in de branding komende, brak het dreggetouw, en de sloep sloeg omver; doch allen werden gered. Zij vonden aan den wal vier Engelsche visschers in dienst van den Heer marée, die hun alle hulp betoonden. Vervolgens werd de kleine sloep, met den Luitenant a. klein, met een kabeltouw op een' tros aan den wal gevierd, welke behouden op strand kwam. Daarna, het kabeltouw stijfhalende, debarkeerde men langs hetzelve met vlotten en sloepen (welke laatsten echter spoedig onbruikbaar werden) alle de schepelingen, zijnde het laatste vlot s nachts ten half 1 ure aan den wa gekomen, en toen stond in het schip het water 5 voeten boven de koebrug. Men had mede nog eenige victualie en zeilen voor tenten aan wal gekregen. - In dezen ongelukkigen toestand heerschte de beste orde; en 't is ook hieraan mede toe te schrijven, dat niet meer dan drie matrozen, zijnde jakob mulder, pieter van meteren en jozef ging, daarbij zijn omgekomen, welke door de vreesselijke branding 's nachts van het vlot zijn afgeslagen.
Woensdag den 17den, de wind zuidoostelijk, frissche bramzeilskoelte, wolkdrijvende lucht. Door de zware branding konde men het schip niet bereiken; te meer, daar het kabeltouw los was gemaakt aan boord, toen het laatste vlot van boord ging, aan den wal te kunnen komen. Alle de sloepen waren zoo onbruikbaar aan stukken geslagen, dat men maar ééne, door dezelve met leder digt te maken, eenigzins konde in staat brengen tot gebruik. - Er werden tenten op de duinen opgeslagen. Men had geen drinkwater; doch kreeg dit des middags, op aanwijzing van gemelde Engelsche visschers, twee uren gaans verre, aan Kuga-rivier. 's Morgens circa 10 ure kwam de Landdrost, Luitemant Kolonel jb. cuyler, van het naaste dorp Uittenhagen met nog twee ingezetenen te paard, bij ons; ook kwam die Kommandant van het Blokhuis, Kapitein

{==507==} {>>pagina-aanduiding<<}
der Infanterie, evatt, die, na eene conferentie met onzen Kapitein, weder vertrokken. In den namiddag kwamen verscheidene wagens, met ossen bespannen, en bragten ons versch brood, schapenvleesch, karnemelk en eenige groenten, ons tevens met alle bereidwilligheid van alles gratis voorziende, zelfs meer nog dan hun belast was. Wij gaven ledig vaatwerk, waarmede men ons water haalde en des avonds nog bragt. Veel hadden wij op het hooge zand, hetwelk met alle winden verstuift, geleden, en zetteden daarom de tenten aan de binnenzijde der duinen (tusschen een' langzaam rijzenden heuvel en de duinen in, op een' harden zandgrond, met hottentotsvijgen, aloë en vele boschjes van dit land begroeid) in eene geregelde linie als een kamp; en werd eene wacht bij dit kamp gesteld met een Adelborst der eerste klasse, en eene op het strand, met eene tent, onder opzigt van een Adelborst bij dag en een Officier bij nacht. De Eerste Luitenant lutkens vertrok met 21 zieken op wagens naar het Blokhuis, benevens den Tweeden Chirurgijn smit en den Derden Chirurgijn de ruiter tot verpleging. Het schip was over bakboord gevallen, en het voorste gedeelte merkelijk gezakt. De Luitenant vortery kwam van zijne commissie terug; de equipagie werd gemonsterd, en bevonden sterk te zijn tweehonderd-en-zeventien koppen.
Donderdag den 18den, de wind Z.W. bramzeilskoelte, klare lucht. Daar des morgens de branding veel verminderd was, zwom circa ten 9 ure de matroos jb. van hasselt naar boord met eene loglijn, gevolgd door den Eersten Luitenant hofmeyr en de matro en h. scott en rietveld; op welke loglijn zij aan boord eene loodlijn staken, en op de loodlijn een' zwaren tros, waarvan het einde aan boord was vastgemaakt. Vervolgens haalde men langs dezen tros de groote sloep, met leder digtgemaakt, waarin eenige matrozen waren, naar boord, en haalde toen het kabeltouw weder aan boord; zoodat men dien geheelen dag langs den tros en het kabeltouw met de groote sloep en vlotten heen en weder ging, en verscheidene kleedingstukken en kooigoederen van de equipagie aan wal kreeg, als ook eenige victualie, doch meest door het zeewater bedorven, hetgeen nog vermeerderde wanneer de sloep of een vlot in de branding kwam. Eerstgemelde moest telkenreize gerepareerd, met leder digt gespijkerd, en met vet digt gesmeerd worden; behalve dat dezelve, aan strand of aan

{==508==} {>>pagina-aanduiding<<}
boord komende, niettegenstaande de helft der roeijers schepten, steeds half vol water was. De vier Engelsche visschers van den Heer marée waren ten half 12 ure met een walvischbootje aan boord te hulp gekomen, en bleven den geheelen achtermiddag. Wij ontvingen van het dorp eenige schapen, en met de wagens versch water. Velen van de equipagie kregen dikke beenen, door het water gezwollen en door de zon verbrand, als ook diarrhé en roodeloop; en wij zonden weder 10 man naar de baai, of het hospitaal. - In het schip was des avonds, toen men het weder moest verlaten, 3 voet water tusschendeks, en de branding sloeg somtijds tot in den westergang; het kruid, dat aldaar stond, was geheel nat en bedorven.
Vrijdag den 19den deden de Luitenant vortery, de Adelborsten der eerste klasse, söhngen en j.h. fisscher, met eenige manschappen, nog onderscheidene togten naar boord, dan konden zeer weinig meer bergen, dewijl alles nat of onder water was. Het schip begon geheel vaneen te breken, en kraakte geweldig bij de fokkerust, fokke- en bezaansmast, welke laatste tegen den avond over bakboord viel. Circa ten 4 ure des middags moest men het wrak reeds verlaten, alzoo de branding te hoog liep. 9 Man werden weder ziek naar het hospitaal gezonden. De equipagie was geheel afgewerkt, en had zeer veel geleden. Echter, hoewel hunne krachten blijkbaar bezweken, verliet hun de moed niet, en deze heeft hun voor een' totalen ondergang behoed.
Zatnrdag den 20sten, des nachts ten 2 ure, brak het schip bij de fokkerust en bij het halfdek geheel af, en sloegen de masten daarvan af, de bezaansmast in zee, de fokkemast achterover op het dek tusschen de ribben van het wrak liggende. Het gekraak, dat schrikkelijk was, wekte zelfs het geheele kamp. Eenige vaten kwamen op het strand aanspoelen, (deze sloegen meest aan stuk) alsmede eenige rottingen en stukken van het wrak, hetwelk alles zoo veel doenlijk bijeenverzameld en geplaatst werd bij de tent op het strand, onder surveillance van den wachthebbenden Officier aldaar. De matroos hk. schouten brak zijn linker been, door het opspoelen van een zwaren balk op het strand. Een conferentieraad, door den Kapitein bijeengeroepen, besloot, de reeds gestrande goederen, alsmede de nog te strandene overblijssels van het wrak, bij publieke veiling te verkoopen, en,

{==509==} {>>pagina-aanduiding<<}
zoodra men zich zou kunnen overtuigd houden, dat er volstrekt niets meer te redden was, met het kamp op te breken; te meer, wijl er levensmiddelen noch water, dan op wagens van Uittenhagen, te bekomen waren. Het schip lag met het opperdek aan stuurboordszijde omtrent 3 voeten boven het water. Den volgenden dag was het wrak geheel uit elkander geslagen. Het voorschip, naar den wal liggende, maakte een zwei of winkelhaak met het andere gedeelte. Men zag zeer veel stukken en goederen van het wrak, als vaten, meubelen, kisten en houtwerk, oostwaarts en naar zee drijven; echter kwam nog een en ander, maar door het stooten zeer beschadigd, aan strand. Aldaar werd, tusschen de aanspoelende stukken hout, de matroos m. van altena aan het been zwaar gekwetst. De Landdrost van Uittenhagen aboucheerde met onzen Kapitein over den verkoop der goederen, hetgeen te Uittenhagen aangeplakt en publiek gemaakt werd op den 14 Januarij eerstkomende te zullen plaats hebben. Dagelijks bezochten ons de inwoners, en verzorgden ons liefderlijk van allen levensonderhoud. Des anderen daags werd het wrak van de zee geheel overstroomd. Deze beide dagen verzamelde men met wagens de verafgelegene, en droeg de naderbij zijnde aangespoelde overblijfsels bijeen. Aan de Zondags-rivier vond men de koffij, maar geheel zwart geworden, wel een voet hoog aan de klippen liggen. Voor het afsloopen van koper, ijzer en lood werd zorg gedragen, het touwwerk bijeengebragt, verder alles zoo veel mogelijk opgeredderd, en, daar de post vertrok, brieven naar de Kaap de goede Hoop gezonden.
Dingsdag den 23sten, met het aanbreken van den dag, zag men het schip in drie stukken gebroken. Er spoelde veel naar zee, en, hetgeen aan strand kwam, werd bijeenverzameld. - Den volgenden morgen lagen twee stukken van de zijde van het schip op strand, waaraan drie kanomen. In den achtermiddag kwam een stuk van het voorschip, met den boegspriet, het kluifhout en de blinde ra, aanspoelen. Een ander stuk lag nog in de branding, met een anker in den grond. Van het achterschip was bijna niets meer te zien. - Onder de equipagie nam de ziekte meer en meer toe. Om deze reden beraamde de Kapitein met den Landdrost de noodige schikkingen, ten einde den 26sten naar het Blokhuis te vertrekken, hetwelk geannonceerd werd. - Daags daarop vol-
{==510==} {>>pagina-aanduiding<<}
gende werd doorgebragt met het sloopen van koper, ijzer en lood, en het aftuigen van het aangespoelde rondhout. Wij hadden des nachts veel van den regen geleden, en zonden weder zieken naar het Blokhuis.
Vrijdag, den 26sten, de regen ophoudende, maakten wij alles in gereedhed tot ons vertrek. De Kapitein stelde order op de rantsoenen; zijnde vastgesteld, dat dezelve zouden bestaan in

1½ ℔ versch rund of schapenvleesch daags voor ieder man, viermaal per week.

1 ℔ gezouten vleesch per kop, ééns in de week.

1 ℔ zoutenm spek daags, tweemaal per week.

1 ℔ versch brood, dagelijks.

1/10 gedeelte van eene flesch arak daags aan ieder man; doch voor diegenen, welke in het kamp gedetacheerd zouden achterblijven, uit hoofde hunner meerdere werkzaamheden, het dubbel rantsoen arak. Men verdeelde de nog geredde victualie.

Alle de benoodigde en gevraagde wagens, tot vervoering der bagaadje en de manschappen, welke niet marcheren konden, kwamen dezen dag niet aan. Naardien de ossen der boeren dagelijks tot ons gebruik bezig waren geweest, en er bij of omtrent ons kamp geen water of voedsel voor deze beesten was, moesten zij somtijds een dag rusten, en konden dus onmogelijk op het oogenblik geleverd worden. 22 Man, welke niet gaan konden, werden echter, benevens eenige bagaadje, naar het Blokhuis gezonden. De Kapitein begaf zich ook derwaarts, latende den Luitenant vortery, söhngen, en de Adelborsten fisscher en steffens, met 19 man, tot surveillance der gestrande goederen en overblijfsels van het wrak, en stellende den eerstgenoemden de inventaris der goederen in handen.
Eindelijk Zaturdag den 27 December brak het kamp des morgens op, en marcheerde langs het strand. Allen, behalve de wacht onder den Luitenant vortery, na de Zwartkops rivier met een walvischbootje van den Heer marée bij gedeelten overgetrokken te zijn, verzamelden wij ons weder aan de andere zijde, en marcheerden naar het Blokhuis, alwaar wij in den tijd van drie uren aankwamen. Het zag er aldaar naar uit. Geen boom en weinig struiken waren op de naakte granietklippen, en in eene der kloven aan de landing-
{==511==} {>>pagina-aanduiding<<}
plaats stouden eenige vervallene barakken, van klipsteenen gemetseld, welke dienen zouden tot onze huisvesting, behalve die, welke de Engelsche soldaten, circa 30 man sterk, betrokken. Alle deze barakken waren vol ratten en wandluizen. Het Blokhuis zelve is een klein, vijfhoekig gebouw, met eenen wal van 8 voet hoog. Op denzelven zijn vier oude, verroeste en slecht getuigde vierponders, boven op eenen berg zonder graft; in denzelven eene steenen parallelogramma van 20 voet lang en 16 voet hoog, boven den wal uitstekende, met schietgaten voor handgeweer - Het volk werd verdeeld in de barakken, en de rantsoenen (even als aan de Engel chen) door hunlieder leverancier afgegeven. De boeren bleven bestendig ons bezoeken, en, zoo veel maar in hun vermogen, ja eenigzins mogelijk was, hulp en ondersteuning toebrengen. Men is verpligt openlijk hulde te bewijzen aan de eerlijkheid der inwoneren; dewijl geen stuk der aangespoelde goederen, door hen gevonden, zelfs op den versten afstand, en gemakkelijk te ontvreemden, is achtergehouden, maar alles door hen zelv' bij ons werd gebragt.




Luchtreize over het kanaal van Ierland.

De Heer windham sadler steeg den 22 Julij 1817, 20 minuten na 1 ure, van Portobello-Barraks, in den omtrek van Dublin, met zijne luchtballon op. Deze was betrekkelijk meer klein dan groot. De luchtreiziger steeg op met een' frisschen W.Z.W. wind, en geraakte daardoor in weinig minuten tot eene hoogte, vanwaar hij het heerlijkste gezigt had over het gansche omgelegen land zoo wel als de kusten; weldra echter onttrok eene digte wolk hem dezen, en hemzelven aan het gezigt der aanschouwers.
Het was in deze wolk gevoelig koud, zoo dat sadler een' jas moest aantrekken. Hij was hooger gekomen dan hij wilde; want het was hem thans niet te doen om hoog te stijgen, maar spoedig over het Iersche kanaal te komen: hij opende daarom de klep; maar eenige uitgestrooide stukken papier toonden hem, dat hij desniettegenstaande nog gedurig rees, en zoo doorvloog hij ook weldra deze wolk, en geraakte in eene holdere atmospheer. Hier scheen de ballon twee minuten stil te staan. Hij zag door wolkschenren enkele dee-
{==512==} {>>pagina-aanduiding<<}
len van de oppervlakte der aarde, hoorde den weergalm van het geschut, en daalde even zoo snel weder als hij te voren gerezen was, zoodat hij om 2 ure zich lijnregt boven Howth-hill bevond, en alzoo in 45 minuten niet zeer ver vooruit gekomen was.
Zonder den moed te verliezen, wierp sadler thans 40 ponden ballast uit, steeg weder op, ging over Howth-hill heen regts naar Irelands-eye, en bleef tot 25 minuten na 2 ure in dezelfde rigting, toen hem een W.N.W. wind tot 14 minuten vóór 3 ure naar het westelijk einde van dezen heuvel dreef.
Wij laten den luchtreiziger nu zelf spreken.
‘Om dezen tijd bevond ik mij omtrent 2½ Engelsche mijl boven de aarde, en de thermometer stond op 38o, toen ik eensklaps in eene sneeuwjagt gewikkeld werd; de zon scheen op de vlokken, en dit verschijnsel was boven alle beschrijving schoon; doch weldra was alles weder helder om mij heen en ik zweefde, gelijk ik duidelijk zag, over de kust noordwaarts van Dublin.
Angstig zag ik naar de streek der Engelsche kusten heen, wanneer ik, tot mijne groote blijdschap, eindelijk, 5 minuten na 3 ure, de eerste schemering der hooge gebergten zag, welke de streek aldaar onderscheiden, en die men Principality noemt. Thans was mijn angst voorbij; ik haalde vrij adem, en nam eene kleine verfrissching. Doch hier gebeurde iets, wat ik te voren nooit bemerkt had, en dat een' hoogst onaangenamen indruk op mij maakte; de zon scheen namelijk zeer schoon, en de deelen mijns ligchaams, die zij bescheen, waren niet alleen warm, maar zelss onverdragelijk heet, terwijl de andere ledematen, die zij niet bestraalde, van koude verstijfden. De thermometer teekende ook in de schaduw slechts 37o en in de zon 75o.
Thans was mijne grootste zorg, mij in de streek te houden, die mij onmiddellijk naar de kust van Wales dreef, en wel naar het scheen zuidwaarts van Holyhead. Om dit te bewerkstelligen, bediende ik mij nu van het gaz en dan van den ballast, liet somtijds een klein gedeelte van het eene ontsnappen, of wierp een gedeelte des laatsten over boord, om de ballon op eene gelijke hoogte te houden, zoodat ik in eene horizontaal regte lijn over het kanaal voer.
Mijn toestand was nu hoogst aangenaam. Ik zat gerust

{==513==} {>>pagina-aanduiding<<}
en veilig te midden van eene heldere atmospheer, zweefde met eene snelle, maar onbemerkte beweging over den breeden oceaan onder mij, wiens golven in den zonneschijn speelden, verheugde mij in het gezigt der kusten van Ierland en Wales en den ganschen omtrek van het eiland Man, zag hier en daar zeilende schepen, onder anderen eene noordwaarts stevenende vloot van 21 zeilen, kortom, genoot een genoegen, dat zich met geene woorden laat beschrijven.
10 Minuten na 4 ure kon ik de lange schaduw op het water duidelijk onderscheiden, zag ook om half 5 de maan, doch niet anders dan zoo als zij er bij dag uitziet. 20 Minuten na 5 ure zag ik nog den nieuwen lichttoren van Howth. hetgeen misschien kwam dewijl de zon in het westen stond en hem helderder met hare stralen bescheen. Deze was heerlijk aan te zien; zij kreeg eene roodachtige avondkleur, en opstijgend golvenschuim maakte het beeld nog levendiger.
Mijn togt was zeer snel geweest; 23 minuten na 6 ure was ik zeer nabij aan land, en bereidde mij om neder te dalen: ik wierp alzoo de ankers uit, en bragt de mij noodige, maar ligt verliesbare voorwerpen in veiligheid; het overige wierp ik weg, onder anderen ook drie eijeren; een daarvan brak in duizend stukken eer het de zee bereikte, een ander viel juist na 29 seconden daarin, zoodat ik derhalve niet zeer hoog in de lucht zijn kon, en dus wel zeggen mag, dat ik de ballon zóó bestuurde, dat ik eene door mijzelven bepaalde hoogte en regte lijn gehouden heb.
Omtrent kwartier vóór 7 ure was ik een weinig zuidwaarts van den lichttoren op Holyhead. Ik zag naar eene goede ankerplaats uit, en opende de klep geheel. Een rukwind voerde mij nogtans een eind van de plek weg, die ik uitgekozen had. Echter vatte het uitgeworpen anker in den grond, en de ballon stond twaals voeten boven dezen te zweven. De avond was helder en stil; eene menigte menschen hielp mij bij het uitklimmen, en alles liep voortreffelijk af, zoodat ik 5 minuten over 7 ure op de kust van Wales stond, als de eerste luchtreiziger, die den togt over het Iersche kanaal gelukkig had volbragt.’





Nog iets over het zwaard van Bossu te Enkhuizen.

Toen ik in No. V van het Mengelwerk der Vaderlandsche

{==514==} {>>pagina-aanduiding<<}
Letteroefeningen, voor de maand April dezes jaars, het stukje las van den Heere Rector swaan te Hoorn, getiteld: Iets over het Zwaard van bossu, kwam het mij voor, in hetzelve te kunnen berusten, vermits ook daarin, even als in het mijne, geplaatst in No. VIII des vorigen jaars, de geschiedkundige zekerheid der zaak onbeslist bleef. Thans echter vind ik mij in de gelegenheid, nog het een en ander, ter opheldering dier zaak dienende, te kunnen bijbrengen; en daar het ook mijn doel is, even als dat van den Heer swaan, der geschiedenisse alle mogelijk licht bij te zetten, heb ik mij verpligt gevonden, hetgeen mij sedert is voorgekomen, mede te deelen, en het oordeel aan onze lezers over te laten.
Kort geleden werd mij op het onverwachtst ter hand gesteld een manuscript, gevonden onder de nagelatene papieren van wijlen den Heer en Mr. fredrik verbruggen, in leven oud President-Burgemeester dezer stad, zijnde een half vel papier, en letterlijk van den volgenden inhoud:
‘Een seeker beregt van 2 broeders

in 't jaar 1573 den 11 October,



de eene genaamt Eybert Jacobsz en de ander Heertien Jacobsz genaamt, zynde beyde getroude manne, hoe zy haar lyf waagde voor de vryheyt en voor 't vaderland, zy gaane met muylen aan haar voeten om een wandeltien, en zy komen samen aan de zeekant van deze stad Enchuysen, alwaar zy hoorde dat de Amsterdammers schepen tegen de Noorthollanders op het Hoorense Hop waaren doende te slaan, waarop zy beyde ende meer andere met haar in een vaartuyg stapten en lieten haar aan een van de schepen brengen die aan den Admiraal Bussu van Amsterdam vast lagen, en in 't veroveren van Bussu springen beyde de broeders mede over, en griepe de Admiraal Bussu by 't hooft, en ontnemen hem zyn harnas van 't lyf af, en het slagswaart uyt zyn hande, ende doen de slag gedaan was quaamen de beyde broeders met het harnas en slagswaart gezont thuys, en het harnas is door haar meutien, die niet wel by haar zinne was, aan een smit verkogt, maar het slagswaart is nog in wezen, zynde nog schoon en klaar, en hangt op het bolwerk 't tweede

{==515==} {>>pagina-aanduiding<<}
huys bewesten de moeikemanssteeg, en hetzelve huys staat wat inwaars.

Par moi	A ÷ V ÷ Bruggen

Ao. 1700.	den 19 February.’

Deze abraham verbruggen was een broeder van voornoemden fredrik verbruggen, en geboren in 1682; hij heeft dus dit stukje geschreven op zijn 18de jaar, een tijdperk, waarin de jongeling van geest en smaak niet zelden sterke zucht gevoelt, om zaken van bijzonder belang, vooral die de eer van zijne geboortestad en de vrijheid van zijn vaderland betreffen, zoo veel mogelijk voor de vergetelheid te bewaren. Daar er nu, toen hij dit schreef, 127 jaren verloopen waren sedert den bewusten zeeslag, is het mij uit de geheele houding van het stuk voorgekomen, dat hetzelve het asschrift is van een papier, 't welk toen, door het menigvuidig behandelen, zoodanig had geleden, dat men noodzakelijk oordeelde, zulk een belangrijk gedenkstuk op deze wijze voor eene geheele vernietiging te behoeden; en daar men ligtelijk beseft, met hoe veel geestdrist in die dagen de neêrlaag van bossu bij de Noordhollanders in gedurig aandenken werd gehouden, heeft, althans bij mij, het gemelde stuk de verdienste van geschiedkundige waarheid.
Aldus in het bezit gesteld zijnde van dat geschrift, vond ik mij aangespoord, om ook van een' anderen kant, bij de Jusvrouwen van romond, zoo mogelijk, samilieberigten nopens het zwaard van bossu in te winnen; en hetgeen ik deswege heb kunnen opsporen, wil ik, even getrouw als het opgemelde stukje, mededeelen: die berigten komen op het volgende neder:
‘Dat de bewuste slag op de Zuiderzee zoo hevig was, dat, bij gelegenheid van den aanval op het schip van bossu, de Graaf zich genoodzaakt vond, om op een der andere schepen, met achterlating van harnas en zwaard, de vlugt te nemen, en verkiezende liever in de magt van die van Hoorn, dan van Enkhuizen te wezen, zich in handen der eerstgenoemden had overgegeven. - Dat bij het veroveren van het schip van bossu tegenwoordig waren de twee gebroeders stroodekker, welke zich van dat

{==516==} {>>pagina-aanduiding<<}
harnas en zwaard meester maakten, en vervolgens daarmede te Enkhuizen binnenkwamen. - Dat deze gebroeders elkander beloofden, dezen buit nooit te zullen verkoopen, waaromtrent echter de bezitter van het harnas geen woord hield, maar hetzelve verkocht, buiten weten van deszelfs broeder; die zulks niet dan na verloop van eenigen tijd ontdekte, bij gelegenheid dat hij zelf werd aangezocht, van wege die van Hoorn, tot verkoop van het door hem bezeten zwaard; welk aanzoek in latere tijden was herhaald, doch alles te vergeefs. - Dat eindelijk dit zwaard was overgegaan aan zekeren arien stroo, en door dezen, drie dagen vóór zijn' dood, was ter hand gesteld aan wijlen den Heer en Mr. jan van romond, den vader van de Jufvrouwen van romond, onder welke het zwaard en deze bescheiden zijn berustende.’
Om deze tweederlei berigten overeen te brengen, is het mij, dezelve met een onpartijdig oordeel overwegende, voorgekomen:
Vooreerst, dat de twee gebroeders, in het stuk van den Heer verbruggen, met derzelver doop- en geslachtnaam, en in de familieberigten met den bijnaam van hun bedrijf, worden opgegeven, als zijnde stroodekkers; want dat dezelve geen visschers of zeelieden zijn geweest, is daaruit genoegzaam op te maken, dat mannen van hunnen moed, in die dagen, toen al wat zeeman was naar de Westvriesche vloot snelde, geen wandeling op muilen zouden hebben gedaan.
Ten tweede, dat in het samilieberigt de verkoop van het harnas wordt opgegeven in stilte te zijn geschied door den eenen broeder, die het in bezit had; terwijl het zwaard bij den anderen broeder, en vervolgens in diens familie, zorgvuldig is bewaard, tot dat hetzelve uit handen van den laatsten familiebezitter, arien stroo, aan de ouders van de tegenwoordige bezitsters eigenhandig is overgegeven. - Volgens het manuscript van den Heer verbruggen, is het harnas door eene moei der gebroeders verkocht aan een' smid, maar het zwaard, tot op dien tijd, schoon en klaar in een huis op het bolwerk blijven berusten. Daar het nu, bij mangel van verdere bescheiden, ondoenlijk is, de bijzondere omstandigheden op te geven, welke bij den verkoop van het harnas, en wegens de zinneloosheid der moei hebben plaats gehad, stemmen de beide berigten in de hoofdzaak overeen,

{==517==} {>>pagina-aanduiding<<}
dat, namelijk, het veroverde harnas is verkocht, en het zwaard te Enkhuizen is bewaard gebleven.
Als geschiedkundige zekerheid, vind ik mij in staat, hier te kunnen bijvoegen, dat ik, reeds als kind en jongeling, en dus vóór meer dan 60 jaren, kennis droeg, dat het zwaard van bossu was berustende ten huize van arien stroo op het bolwerk, (zijnde nog bij mijn' tijd eene zeer bewoonde visschersbuurt in onze stad) juist zoodanig, als de ligging van dat huis in het stuk van den Heer verbruggen is opgegeven. - Dat ik, schoon niet van nabij of in den omgang, dezen arien stroo, tot in zijn' ouden dag, zeer wel heb gekend, als een geschikt burger, zijnde tot op zijn' dood toe als huistimmerman gebruikt in dienst van deze stad; en dat het meer dan waarschijnlijk is, dat deze man, en welligt zijne voorzaten, bij verkorting den toenaam van stroo, in plaats van stroodekker, hebben aangenomen; iets, hetgeen, zelfs in onze dagen, onder die klasse van burgers gansch niet vreemd is.
In de derde plaats moet ik hier nog aanmerken, dat het bewuste wapentuig, in het handschrift van den Heer verbruggen, den naam draagt van stagzwaard, en in het Iets van den Heer swaan dien van staatsiezwaard; doch om te beslissen, of deze onderscheidene namen onderscheidene zaken beteekenen, of kunnen beteekenen, hiertoe ontbreekt het mij aan genoegzame kennis in de termen der krijgskunde.
Dat men bij geen onzer geschiedschrijvers te regt kan, om met volkomene zekerheid het onderhavig geschil te vereffenen, schijnt in den eersten opslag vreemd te moeten voorkomen; doch bij verder nadenken, en mij verplaatsende in het tijdstip der gebeurtenis, houde ik mij ten volle overreed, dat de geestdrift voor het behoud van het vaderland en het bezit der vrijheid, in die benaauwde dagen, bij elken regtschapen Westvries zoodanig was opgewonden, dat de zegepraal over de werktuigen der dwingelandij het algemeen en eenig doel der bejaging is geweest; en dat het bezit des persoons van eenen vijandelijken Vlootvoogd, wiens kunde, moed en ijverzucht, in den toenmaligen stand van zaken, zoo hoog geducht was voor de zieltogende vrijheid, zulk eene waarde had in de schatting onzer scheepsbevelhebberen, dat aan zwaard en harnas van den overwonnen Admiraal naauwelijks kon gedacht worden; en dat het hieruit

{==518==} {>>pagina-aanduiding<<}
kan verklaard worden, dat dezelve, als 't ware in de bedwelming der algemeene vreugde, als een buit door stoutmoedige veroveraars werden weggedragen.
Het is wel der moeite waardig, op dit luk na te zien den Heer brand, in zijne Historie van Enkhuizen, bladz. 199 en vervo gens, om zich volkomen overtuigd te houden, dat zoo wel den inwoneren van Hoorn en Medemblik, en der Waterlandsche dorpen als die van Enkhuizen, een algemeen aandeel moet worden toegekend in den onvergetelijken zeeslag op den 11den October 1573, welke in vele opzigten met onwaardig is, om bij dien van ons Waterloo genoemd te worden; als hebbende beide, onder het zigtbaar bestuur van Gods voorzienigheid, in beslissende oogenblikken, het veege vaderland voor de overheersching van verbolgen en verwoesting dreigende vijanden behoed: mijne bedoeling in dezen was alleen, om te betoogen, dat Enkhuizen niet ten onregte aanspraak maakt op het bezit van het zwaard van bossu.

j. de jongh.
Enkhuizen,
den 21 Julij 1818.

De noodlottige kanselreize.

(Vervolg en slot van bl. 469.)

Het aan mijn' heer behoorend riddergoed in Silezië, in den omtrek van Breslau, lag een goed half uur van de kerk en het dorp, van hetwelk de Heer v.K... heer en collator was. Vrijdags vóór den noodlottigen zondag, op welken ik voor de eerste maal zou prediken, waren wij van onze hoogst bezwaarlijke reis aangekomen. Den predikant werd van mijne aankomst, en dat ik morgen middag hem reeds zou komen bezoeken, berigt gegeven, en ieder ledig uur besteed om mijne preek verder te memoriseren. Met den hartelijken wensch, dat morgen mijne eerste proef goed gelukken mogt, en met de verzekering, dat de gansche familie om mij te hooren zich morgen ochtend zonder twijfel naar de kerk begeven zou, nam zaturdag middag na den eten de vriendelijke Heer v.K... afscheid van mij, en ik begaf mij op weg. Om nog de laatste hand aan mijn werk te leggen, reciteerde ik op denzelven mijne preek nog eens half luide, en liet mij in

{==519==} {>>pagina-aanduiding<<}
dezen mijnen heiligen ijver door de voorbijgangers en groetenden niet storen. Vol verwondering trad menig op zijde, en zag mij eene goede poos verbaasd achterna. Mijne preek was nog niet ten einde, en ik nogtans de pastorij reeds zeer nabij. Het voetpad leidde over het kerkhof, en voorbij een open graf op hetzelve, want er zou dezen namiddag een zesjarig kind begraven worden. Ik wilde, alvorens ik de pastorij intrad, gaarne de laatste perioden van mijne preek eindigen. Op het kerkhof was het stil: ik plaatste mij, om mijne gesticulatie eenigermate op de proef te stellen, op een verheven standpunt, namelijk op de nevens het graf opgeworpen aarde, waarop eene plank lag. Toen ik mij op dezelve in behoorlijk postuur gesteld had, kwam ik juist aan het slot van mijne preek. Deze handelde over het verstandig gebruik des levens, en ik meende een' regt diepen indruk in de harten mijner toehoorderen achter te laten, wanneer ik met deze woorden eindigde: ‘Ten hemel leidt de weg onzes levens: daarom zegenen wij deszelfs einde. Wij zien opwaarts, en vouwen blijmoedig de handen. Het graf moge ons verzwelgen, zijne duisternis verschrikt ons niet.’
Deze periode begon ik nu juist met de schoonste gesticulatiën te declameren; maar ach! reeds bij de woorden: ‘daarom zegenen wij deszelfs einde,’ nam het met mij een einde, dat ik niet zegenen kon. De plank onder mij waggelde; ik verloor het evenwigt; de weg mijns levens leidde mij, in plaats van ten hemel, ten afgrond, want ik viel hals over hoofd in het graf, en deed zulk een' noodlottigen val, dat ik de beenen omhoog uit den kuil stak, waarin ik op den rug lag: het graf verzwolg mij alzoo in zekeren zin, gelijk ik had willen zeggen; want ik lag in dit graf, dat voor een kind gemaakt was, dermate geklemd, dat ik niet in staat was mij op zijde te wenden en mij er weder uit te helpen. Toen ik een weinig van den schrik bekomen was, en nu mijn best deed om uit den kuil te komen, maakte ik het kwaad nog erger; een stuk van den rand des grafs viel op mij neder, en overstortte mij geheelenal. In dit oogenblik naderde de lijkstaatsie; ik hoorde zingen; het gezang kwam al nader en nader. De schooljongens aan het hoofd der lijkstaatsie naderden het eerst het graf. De uit hetzelve stekende beenen, mijne uit de diepte om hulp roepende stem maakte, dat de jongens schreeuwend en verschrikt wegliepen; de meester riep

{==520==} {>>pagina-aanduiding<<}
hen met eene bulderende stem achterna; alles geraakte in verwarring, tot eindelijk allen het graf naderden, hier den levend begravenen in de zonderlingste houding vonden, en - in een luid gelach uitbarstten.
Men kwam mij ongelukkige te hulp; maar mijn met roode leemachtige aarde bezoedelde zwarte rok, van welken, toen ik weder op de been kwam, van alle kanten de aardkluiten afrolden, was niet geschikt om den spotlust te verminderen. De oude predikant herkende nu in mij allengs zijn' plaatsvervanger voor morgen, beklaagde mij zeer, schoof mij schielijk door de schaterende menigte, en redde mij in de nabij gelegen pastorij. Ach! ik vermoedde niet, welk een nieuw avontuur mij hier toefde!
Eene oude nicht van den ongetrouwden predikant reinigde mij; mijne kleederen werden opgehangen, en ik zelf inmiddels in een' ouden japon gestoken. De predikant was een van die menschen, bij wier aanblik de gelaatkundige dadelijk de ontdekking deed, dat van het goddelijk vuur, hetwelk Prometheus den hemel ontstal, juist geen sterke vonk in zijn wezen overgegaan was. Hij hing zwaar aan het oude, en had vooral de eigenzinnigheid, dat hij geen candidaat met zijn eigen haar, dat toen juist mode begon te worden, veroorloofde te prediken, maar uitdrukkelijk bedong, dat hij eene zijner pruiken opzetten moest. Men mogt op den heiligen stoel de teekens der modezucht aan zijn hoofd niet ten toon stellen, maar het hoofd met een haarwerk bedekken, dat niet zoo ligt aan de grilligheid der mode onderworpen was, was zijn stelregel. Daar ik zag, dat ik met een man te doen had, die in de kluisters van den geest zijns tijds ging, en bij wien alle tegenspraak vruchteloos was, gaf ik mij over. Vroegtijdig 's avonds leidde hij mij naar mijne kamer, beloofde mij, dat de meid morgen vroeg de kagchel aanstoken en mij koffij brengen zou, wenschte mij een' goeden nacht, en ging heen. Bij het uitkleeden deed ik eene onaangename ontdekking. Zoo wel van de sneeuw, want het had den ganschen dag sterk gedooid, als ook van mijn wroeten in het graf, waren mijne kousen doornat: om ze te droogen, hing ik ze op de kagchel. Vermoeid van den schrik en de gemoedsbewegingen des dags, sliep ik weldra vast in tot aan den morgen.
Bij mijn ontwaken voelde ik mijne ademhaling ongemeen

{==521==} {>>pagina-aanduiding<<}
benaauwd; mijne oogen zagen rondom mij een' dikken nevel; en wat werd ik gewaar, toen ik dezelve naar de kagchel rigtte! De meid had dezen morgen wat te sterk gestookt; mijne kousen hadden vuur gevat, en dreigden in volle vlam uit te barsten. In één' sprong was ik uit het bed, om daarvan nog te redden, wat ik kon. De kamer was spoedig door het openen der vensters van den rook gereinigd; maar mijne kousen waren slechts nog in fragmenten voorhanden; de voeten waren tot aan de kuiten weggebrand: ik moest te vreden zijn, dat mij juist nog zoo veel overgebleven was, als dienen moest om dat gedeelte van mijne beenen te bedekken, wat tusschen broek en laarzen zigtbaar was.
Intusschen luidde de klok voor de eerste, tweede en derde maal, en mijne beangstheid wies met iedere minuut. De kerk was geen veertig schreden van de pastorij verwijderd; ik zag reeds vrome geloovigen in menigte derwaarts gaan. Toen trad, mij een' goeden morgen wenschende, de oude predikant in de kamer, en hield de pruik in de hand. ‘Zie eens,’ zeide hij, ‘deze fraaije pruik; zij zal u wél staan. Ga zitten; ik wil haar u dadelijk opzetten,’ en in minder dan eene minuut zat de pruik op mijn hoofd, met de aanmerking des predikants, dat zij mij voortreffelijk stond.
Mijne oogmaat boezemde mij zeker tegen deze aanmerking sterke bedenkingen in; want vooreerst zag de pruik, zoo veel tijds had ik gehad op te merken, toen hij haar in de hand hield, er koolzwart uit, had in langen tijd geen stofje poeder ontvangen, en geleek ook wegens de geplukte krullen, waarin vermoedelijk de muizen zich vrolijk gemaakt hadden, volmaakt een half verwoest kraaijennest; en ten andere was de predikant, een Mecklenburger van geboorte, een man van kolossale grootte, met een dik, groot hoofd en breed gezigt, hetwelk tegen het mijne meer dan eens zoo groot was. Om mij in den kleinen spiegel des vertreks te beschouwen, daartoe liet de driftige man mij den tijd niet, maar hing mij den mantel om, en trok mij haastig met zich voort, dewijl het, naar hij verzekerde, hoog tijd was. Ondertusschen begreep ik wel, dat mijn hoofddeksel mij geweldig misvormen moest; want ik kon gemakkelijk aan beide zijden de vuist er tusschen steken. Onder weg moest ik daarom met de beweging mijns hoofds hoogst voorzigtig zijn; want met iederen stap waggelde het afschuwelijke ding heen en we-
{==522==} {>>pagina-aanduiding<<}
der, en dreigde nu op mijn' neus, dan op mijne schouders af te glijden.
Thans waren wij in de sakristie, waarin men kwam zonder van iemand in de kerk bemerkt te worden, en even zoo geraakte men ook vandaar op een' trap, die regtstreeks naar den predikstoel leidde. De predikant zag het een en ander na in de registers, en bemoeide zich niet met mij. Ik had slechts met mijn' angst te doen; daarom lette ik minder op mijn uiterlijk, en dacht ook tot mijn' troost, dat de gemeente immers het gezigt van zulk eene pruik bij haren herder gewoon moest zijn. Alleen de koster, die thans, om mij, gelijk het gebruik was, naar den predikstoel te geleiden, in de sakristie trad, maakte mij nogmaals bekommerd. Hij verschrikte op mijn gezigt, en fluisterde mij in: ‘Goede Hemel! wat ziet gij er uit! De pruik past u in het geheel nier, en misvormt u verschrikkelijk; zij bedekt uw halve lijf.’ - Thans werden de laatste verzen gezongen; de predikant gaf mij dristig het boek in de handen, riep mij toe: ‘God zij met u!’ en joeg mij de trappen op.
Het lang gevreesde oogenblik was eindelijk daar. Van al te grooten angst kon mijn arm hart oijna niet meer kloppen. Nu was het tijd; ik moest den predikstoel beklimmen; de koster opende de deur, en met twee schreden stond ik voor de Christelijke gemeente, die hoofd aan hoofd in de kerk vergaderd was.
o Hemel! welk een' indruk maakte mijne gestalte op de vergadering! De orgeltoonen van het laatste amen klonken nog, maar het gezang was verstomd. Alle hoofden in de kerk geraakten in beweging, en de menigte golfde als de baren der zee. Alle oogen waren op mij gevestigd; alle gezigten waren tot lagchen getrokken, en velen, snel het oog van mij afwendende, legden zich half luid proestende voorover, en meenden van lagchen te barsten. Achter den predikstoel, en digt op zijde van denzelven, brak onder de aldaar staande mannen, die mij dus van nabij konden beschouwen, op ééns een luid geschater uit; de vrouwen in het ruim, wier lachorgane bovendien reeds in beweging was, stemden volkomen mede in, en zoo ontstond thans het zeker niet gewone schouwspel, dat men in eene kerk, waar anders eene aandacht gebiedende stilte heerscht, eene vergadering

{==523==} {>>pagina-aanduiding<<}
voor zich zag, van welke men een eenstemmig luid gelach hoorde weergalmen.
Daar stond ik, arme man, aan het geschater der menigte prijs gegeven! Ik wilde beginnen te spreken; maar mijne stem kon het gedruisch niet doordringen. In mijn' angst en schaamte, toen ik verlegen daarstond, hoorde ik verscheiden stemmen stilzwijgen gebieden; ik zag, hoe de oude predikant opstond en met de hand wenkte; ik bemerkte mijn' heer, die uit zijne bank kwam en met den zakdoek waaide om het gelach te stillen, en het ontging mij niet, hoe ook hij, wanneer hij tot mij opzag, onwillekeurig het gezigt tot agchen trok. Het was vergeefs, alles vergeefs! Ik, het voorwerp des gelachs op deze heilige plaats, moest verwijderd worden.
Ik had dernalve vergeefs zoo vele verdrietige ontmoetingen geleden, vergeefs zulk eene verre reis gedaan, vergeefs weken lang zoo vlijtig gememoriseerd, en zou en kon nu niet eens mijne zoo zuur bestudeerde preek voordragen. De predikant, namelijk, betrad den predikstoel schoof mij naar beneden, en deed in mijne plaats eene leerrede voor de vuist, zoo goed hij kon.
Ik was woedend, toen ik in de sakristie terng kwam, en wierp vergramd het haarnest ver van mij weg. - Zoo mislukte mij mijne eerste proef op den kansel, en zoo veel ongemaks had ik daarbij te lijden. De tweede proef in het vervolg gelukte beter; maar ik wachtte mij wel, daarbij weder eene pruik op te zetten!
Hier eindigde de vriendelijke gruning zijn verhaal; en ik was blijde, dat het mij heden ook niet als hem gegaan was.




Jan Pietersz Koen.


	Romance.
Voor hem, die 't vaderland vereert, 
Daarvoor zijn hart voelt slaan, 
Voor vreemden dwang de knie niet buigt, 
Bij de eer van Hollands vad'ren juicht, 
Voor hem slechts hef ik aan. 

{==524==} {>>pagina-aanduiding<<}

Ik zing voor hem, wat is gebeurd; 
Hij hoore een dapper stuk; 
Hij hoore, wat er is gedaan, 
Om Neêrlands handel voor te staan, 
Die bronaar van geluk! - 
 
Naauw schonk der vad'ren fiere moed 
Aan 't land een beter lot; 
Naauw zwoeren ze op der helden graf, 
Vereend, het wreede dwangjuk af 
Van Spanjes beulenrot; 
 
Naauw brak, bij onbewolkter' trans, 
De zon der vrijheid aan; 
Naauw brak het licht des handels door, 
Of Koen, de dapp're Koen trad voor, 
En toog op d'oceaan. 
 
Hij kliefde met een kleine kiel 
Het bruisend pekelnat, 
En kruiste, en zocht, en zweefde voort, 
En landde in 't einde aan 't handel- oord, 
En keerde met den schat. 
 
En waar hij eens den handel dreef 
Bij Moor of Arabier, 
Elk juichte, wen hij Hollands vlag 
Zijn verre stranden nad'ren zag, 
Op Hollands vriendschap fier. 
 
Toen zag het vaderland in Koen 
Een' man vol moed en kracht: 
Hij werd van grooter scheepsmagt heer, 
En keerde naar het Oosten weer, 
En schraagde er Neêrlands magt. 
 
Nu rees er in 't welriekend Oost, 
Uit Java's gloeijend zand, 
Het eerste fort, een klein gebouw, 
Dat Neêrlands schatten bergen zou, 
Als tweede moederland. 

{==525==} {>>pagina-aanduiding<<}

Maar nu ook won bij Brit en Moor 
De nijd en de afgunst veld; 
Men vleide en won den Jakatraan: 
Want Neêrlands handel moest er aan, 
Door list of door geweld. 
 
‘Want Neêrlands handel moet er aan!’ 
(Dus sprak het vloekgespan:) 
‘Ja, Neerlands handel word' vernield, 
En hij, die weêrstand biedt, ontzield, 
Tot aan den laatsten man!’ 
 
De hoofdstad werd rondom versterkt, 
Met stukken breed beplant; 
En, bijgestaan door Britsche magt, 
Werd Neêrlands fort in 't naauw gebragt, 
Te water als te land. 
 
‘Neen, neen! - bij God, dat zal niet gaan!’ 
Riep bij dees maar held Koen: 
‘Eer ga geheel mijn vloot te niet! 
Eer men de vrije vaart verbied', 
Vall' ik der wraak ten zoen! 
 
Verraders! neen, dat zal niet gaan, 
Zoo lang mijn bloed nog vloeit; 
Neen! 'k zweer bij onzer vad'ren God, 
Eer stroom' het op een strafschavot, 
Eer gij den handel boeit!’ 
 
Zoo zwoer hij, en zijn luide kreet 
Werd door het volk gehoord; 
En allen zwoeren, vol van moed: 
‘Eer vloei' de laatste druppel bloed, 
Eer men den vlootvoogd moord'.’ 
 
De wind verheft, het anker rijst, 
De zeilen zwellen op; 
Amboina's kust verdwijnt voor 't oog; 
De vloot snelt voort, alsof zij vloog; 
De bloedvlag waait in top. 

{==526==} {>>pagina-aanduiding<<}

Daar klinkt de roep: ‘'k Zie Java's kust, 
En Eng'lands vloot vlugt weg!’ 
Men nadert, ankert, stapt aan land, 
En 't volksgejuich weergalmt aan 't strand, 
En uit is 't bang beleg! 
 
‘Thans geldt het u, o Jakatra! 
En u, verrad'rendrom!’ 
(Dus spreekt held Koen:) ‘'k zwoer ééns uw'val, 
En, waart ge ook duizenden in tal, 
'k Neem nooit dien eed weerom. 
 
Op morgen, eer de dagtoorts gloeit, 
Bestorm ik stad en muur; 
En, moet ik op het puin vergaan, 
Op morgen waait er Hollands vaan, 
Of slaat mijn stervensuur.’ 
 
Het nachtsloers daalt, de schepping zwijgt, 
Daar ze alles ruste biedt; 
Doch 't zwanger brein van Koen waakt voort: 
Daar Neêrlands roem zijn geestdrist spoort, 
Kent hij de ruste niet. 
 
Hij weet, dat Neêrland Neêrland blijst, 
Zoo lang de handel bloeit; 
Maar dat, wen eens die zuil bezwijkt, 
Ook Neêrlands roem en welvaart wijkt. 
En vreemde dwang het boeit. 
 
Hij weet het, en zijn heldenziel 
Klemt vast aan 't stout besluit; 
Hij bidt, rijst op, vat speer en zwaard; 
Hij wenkt, en duizend staan geschaard, 
En duizend trekken uit. 
 
‘Geeft op de stad! sluit op de poort!’ 
Dus roept hij: ‘laat ons in! 
Of 'k pletter straks uw' muur tot stof, 
En spaar noch volk, noch huis, noch hof, 
Zoo 'k door geweld verwin.’ 

{==527==} {>>pagina-aanduiding<<}

Daar barst van bolwerk, muur en schans 
Het dond'rend antwoord los. 
Maar heldenmoed vreest lood noch dood, 
En 't heldenvuur stijgt in den nood, 
Als drift bij 't hollend ros. 
 
Reeds beuken stormbok en rammei, 
Reeds dreunen poort en wal; 
Reeds brokkelt muur en schans uiteen. 
En 't volk springt door de bressen heen, 
En staat, al vechtend, pal. 
 
Reeds hecht de stormleer aan de vest, 
En Koen stijgt moedig op: 
Hij stijgt, - en 't vendel in de hand, 
Wordt door hem op den muur geplant; 
Wie naakt, klooft hij den kop. 
 
Hij vecht, en vechtend snelt hij voort; 
Zijn leuze is: Vaderland! - 
Hij slaat, en wat niet valt dat vliedt; 
Hij strijdt, en wat hem weêrstand biedt 
Dat ploft hij neêr in 't zand. - 
 
Daar klinkt op ééns het blij hoezee! 
Men steekt de vreugdtrompet: 
De vijand vliedt, - de strijd is uit; 
De stad is hem, - hem is de buit, 
En Neêrlands eer gered! 
 
Toen kwam en boog zich vorst en volk 
Voor den verwinnaar neêr; 
En op dees glorievollen dag, 
Wiens wederga men zelden zag, 
Werd Neêrlands vorst hun heer. 
 
En door zijn moed en door zijn vlijt, 
In 't moeilijkst tijdsgewricht, 
Rees uit het puin van Jakatra 
Het Nederlandsch Batavia, 
Door hem zoo grootsch gesticht. 

{==528==} {>>pagina-aanduiding<<}

En, schoon geen eerzuil van metaal 
Dien dapp'ren werd ten loon, 
Batavia zij slechts genoemd, 
En Koen wordt straks als held geroemd 
Nog bij den laatsten zoon. 
 
s. rondeau, jr. 
Dec. 1817. 


Gevatheid in een' boer.

Op zeker dorp aan den oostwal der Zuiderzee stond vóór eenige jaren een prediker, in den geheelen omtrek bekend door zijne zonderlingheid. Hij stichtte zijne gemeente gewoonlijk met een sermoen, de vrucht van niet langdurige overdenking, voor de vuist. Bij het klimmen zijner jaren hinderden hem dikwijls kleinigheden, en hij was vrij genoeg, dit van den predikstoel te zeggen. Met naam en toenaam riep hij de slapenden wakker, en berispte hij de genen, die eenige wanorde veroorzaakten. Zoo hoorde men hem eens, te midden van zijn ernstig voorstel, eenen boer met luider stemme toeroepen: Tijs! Tijs! (Ties) waarom keer je mij den rug toe? De boer stond aandachtig te luisteren, met den rug leunende tegen het doophek, zag even op, vraagde Do. met eene goede kerkstem: Moet ik het dan van het gezigt hebben, of van het gehoor? en hernam zijne vorige positie.

Anecdote.

Fredrik V, Koning van Denemarken, kwam eens gemelijk wegens de toenemende nationale schuld uit den staatsraad. Een hoveling, die het verlof, en ook dikwijls het geluk had, hem door zijne koddige invallen te vermaken, vroeg hem naar de oorzaak. ‘Het kwaad ware wel te genezen,’ ‘Sire!’ - ‘Hoe zoo?’ - ‘Herinnert uwe Majesteit zich den Graaf van NN.?’ - (Dit was een man, die, bij zeer geringe talenten, een zeer hoog gevoelen van zichzelven had.) ‘Nu?’ - ‘Wanneer uwe Majesteit zijn verstand kocht voor hetgeen het waardig is, en het dan weder verkocht voor den prijs, dien hij zelf er op stelt, dan konden zeker alle staatschulden betaald worden.’





{==529==} {>>pagina-aanduiding<<}

Mengelwerk.

Proeve, over de waard ij der vrouwen.

Door J.J. Scholten, Leeraar der Hervormde Gemeente te Breda. (*)

Het was eene zonderlinge gedachte van sommige wijsgeeren, ‘dat de mensch geen geheel eigen, afzonderlijk geslacht uitmaakte, maar, met den aap, baviaan en ourang-outang in oorsprong vermaagschapt, van dezen slechts door vorming, beschaving en levenswijze onderscheiden was.’ Zulk eene gedachte mogt een' Franschen wijsgeer behagen (†), wiens natie zoo vele blijken van gelijkvormigheid in roofzieken aard aan dat gedierte gaf; nimmer moest dezelve door andere geleerden voorgestaan, maar afgewezen zijn met al die verontwaardiging, welke zulk eene lastering verdient. Ziet den mensch, in den bouw en aanleg van zijn ligchaam; in zijne edele en verhevene gestalte; in het onnavolgbaar vermogen van taal en spraak; - ziet hem, in zijnen vindingrijken, alles uitvorschenden, alles omvattenden, naar volmaking rusteloos strevenden geest:

{==530==} {>>pagina-aanduiding<<}
en wilt gij het sieraad van Gods schepping met het afschuwelijkste aller wezens vergelijken? wilt ge hem, die slechts een weinig minder dan de Engelen is, een' broeder noemen van den grijnzenden aap en afzigtelijken baviaan? Nog meer zal ons verstand en gevoel deze honende uitspraak weren, wanneer onze aandacht zich vestigt op het beminnelijkste gedeelte des menschelijken geslachts, en de vrouw, het schoonste gewrocht der meesterlijke hand, voor ons oog verschijnt. Wie vindt in het open, sprekend oog, in het zacht, liefdevol gelaat, in de edele en waardige houding, in alle de haar eigene bevalligheden de minste gelijkheid met wanschepsels, wier gedaante en beschouwing smartelijk afgrijzen verwekken?
Doch, wat roem ik haar behagelijk schoon, en de bevalligheid des ligchaams, die haar siert! Hooger goed is haar geschonken, en zij bezit eene waardij, welke haar niet slechts, met ons, boven al het geschapene, maar ook boven ons verheft. Kracht en sterkte zij ons eigendom; de wereld zij de kring, waarin wij werken, - aanminnigheid, aan welke niemand wederstaat, is de gave der vrouw; de huisselijke woning, de eigenlijke zetel des geluks, is haar gebied, waar zij het alverwinnend gezag der liefde doet gelden. Zij is het, die heerscht door vermogens van verstand en hart, en den hoogsten rang, den rang boven ons, met regt mag eischen.
Waant mij niet aan vleijerij schuldig, wanneer ik alzoo van de vrou en spreek. Zijn er onder hare sekse, welke geen den minsten roem, zoo niet de diepste vernedering verdienen, meerder zijn er, wier verdiensten ook de hoogste lofspraak niet naar waarde meldt. Mogen wij de grootheid van den mensch schetsen, hoewel duizend en tienduizend den naam van mensch ontheiligen; wie zal het verwerpelijk heeten, dat wij, de weinige onwaardigen niet gedenkende, met dankbaren lof haar roemen, welke de gezellinnen en de vreugde onzes levens zijn, en aan alles, wat wij genieten, waar

{==531==} {>>pagina-aanduiding<<}
genot en blijdschap schenken? Ik waag mij dan aan dit onderwerp, om u, in eenige trekken, voor te dragen: De waardij der Vrouwen; mij verlatende op uwe vriendelijke verschooning, die mij, om harentwil, het veelvuldig gebrek niet toerekene!

Vernuft, smaak en oordeel noemen wij onder de edelste gaven. Wie dezelve bezit, ontvangt de algemeene hulde. Zijn gevoelen over het schoone en goede heeft beslissend gezag. En alle zijne handelingen hebben eene eigene bevalligheid, welke hem aangenaam en belangrijk maakt. Ook ons geslacht beroemt zich niet zonder oorzaak op deze voorregten; en uit ons midden zijn er, in alle vakken, geestvolle mannen opgestaan, wier voortbrengselen altijd van hun vernuft, smaak en oordeel zullen getuigen. Doch, hoe hoog die roem ga, der vrouwen meerderheid verduistert onzen roem, en ontneemt denzelven bijna al zijnen luister. Ons vernuft is minder oorspronkelijk, onze smaak minder beschaafd, ons oordeel minder waar en treffend, en wat bij ons door oefening, langdurig nadenken of geleerde onderzoeking wordt verkregen, is bij de vrouwen eene gelukkige natuurgaaf, een ingeschapen vermogen, eene eigenschap, onafscheidbaar van haar verstand en geest. Wie huldigt niet het vrouwelijk vernuft, als het zich over het ware en schoone doet hooren; of wie vreest niet voor hetzelve, wanneer het den onvoorzigtigen aanrander met fijne scherts en stekelende boert verdrijft? Wien streelt niet de vrouwelijke smaak, die de huisselijke woning behagelijk siert, of aan eigene bevalligheid, door eenvoudige versierselen, luister geeft? Wie onderwerpt zich niet aan het oordeel eener vrouw, als zij uitspraak doet over werken van verstand en geest? Indien het al gebeuren mogt, dat ons oordeel verschilde, en hare uitspraak niet dadelijk onzen bijval vond; nader onderzoek en diepere overweging doet ons ras gevoelen, dat hare beslissing zoo waar was als gelukkig. En deze bevallige begaafdheid, welke ware ge-
{==532==} {>>pagina-aanduiding<<}
noegens verspreidt zij over ons lot en leven! Wanneer beroepsbezigheid en ambtszorgen, of menschelijke moedwil en weêrstreving, onzen geest vermoeid en deszelfs levendigheid verdoofd hebben, is zij het, die, door een vernuftig
afleidend gesprek, onze somberheid verdrijft, het neêr gebogen hart voor nieuwe vreugde opent, en aan het ingetrokken gelaat den helderen glans der blijde vergenoegdheid wederschenkt. Laat dan geleerdheid, die, met inspanning, de hooge wetenschappen beoefent, aan eene vrouw minder voegen, en strijdig schijnen met hare gelukkige, voor huisselijke zorgen verordende, bestemming; verstand en oordeel is derzelver sieraad, vernuft en smaak eene gave, welke haarzelve beminnelijk en ons gelukkig maakt. Nog lang zal zich daarom ons vaderland op de edele van merken en lanoy, op de smaakvolle wolff en deken zich verheffen, en er roem op dragen, dat ook onze eeuw in vrouwen van gelijk vernuft en geest niet spaarzaam is geweest.

Wat is de mensch zonder beschaving, en wat zijn de menschelijke handelingen, zonder die vriendelijke wellevendheid, welke dezelve bevallig maakt en versiert? Het grootste gunstbewijs verliest zijne waarde, indien er kieschheid aan ontbreekt; en de geringste dienst heeft hoogen prijs, zoo hij met welwillendheid bewezen wordt. Het ligt in onzen aanleg en bestemming, in onze werkzaamheid en het gevoel onzer sterkte, dat wij ons minder zacht uitdrukken, met zekere ruwheid handelen, en in onze woorden en bedrijven die innemendheid missen, waardoor het hart geroerd wordt en bewogen. Die hoedanigheid is het eigendom der vrouwen. Beschaving straalt in alle hare daden door, en eene zachte bevalligheid verheft het gewigt van hare bedrijven. Wat doet ons haar gezelschap met geestdrift zoeken, en haren kring zoo vrolijk naderen? Is het niet de kracht harer bevallige manieren, welke ons aantrekt en bekoort? Wat doet ons, in den vriendenkring,

{==533==} {>>pagina-aanduiding<<}
aan hare lippen hangen, en voor hare gesprekken oor en hart geopend houden, opdat ons niets ontga? Is het niet de lieftaligheid, welke aan elk gesprek eene innemendheid bijzet, dat men het gaarne hoort? Waarom zijn ons hare weldaden van dubbele waardij? Is het niet om de beschaafde wijze, waarop hare hand dezelve aanbiedt en schenkt? Met zigtbaren invloed werkt deze vrouwelijke begaafdheid op het hart des jongelings en des mans; en die nimmer in dezen bevalligen kring verkeerde, draagt het merk van onwellevendheid en verlegene ongeschiktheid in houding en gelaat. Van haar leert hij vaardige gedienstigheid, het uitvorschen en vervullen van kleine behoeften, het aanleggen en verschaffen van eenig landelijk of stedelijk vermaak. Onder hare vormende hand legt hij onwelvoegelijkheid en ruwheid af, en vormt zich tot zacht gevoel en menschelijkheid: want hij wil haar naderen en behagen; en die haar naderen en behagen wil, moet zichzelven beschaven, opdat hij harer gunste waardig worde. Eenzijdige omgang met ons eigen geslacht moge ons ernst geven, voorzigtigheid leeren, het verstand scherpen, en den geest met wetenschap verrijken; de gezellige verkeering met vrouwen verfijnt onzen smaak, veredelt het gevoel, en schenkt eene beschaving, welke geene andere vorming vergoeden kan. Zoo werd zelfs het vernuft van onzen wijdberoemden hooft door de vriendschap met de bevallige dochters van roemer visscher gescherpt en veredeld; en het Muider slot, door haar verblijf geheiligd, was hem eene oefenschool van smaak en gevoel, die zijne schriften even aangenaam als belangrijk maken (*).

{==534==} {>>pagina-aanduiding<<}

Er woont in het menschelijk hart een zacht gevoel, eene vatbaarheid voor deelneming, eene heilige aandrift, welke medejuicht en medelijdt. De aanblik van des naasten heil vervult ons met vreugd; het gezigt zijner ellende wekt smartelijken weemoed; en eene edele belangstelling in der evenmenschen lot is ons eigendom en sieraad, hetwelk wij zelven moeten uitgeworpen nebben, zoo wij het niet meer bezitten. Er zijn weinigen, die voor den lijdenden hunne liefdearmen niet openen; en nog minder zijn er, zoo laag gezonken, die uit het lijden hunner broederen vreugde rapen. - Dit zacht, deelnemend gevoel, aan ons hart niet vreemd, zetelt en heerscht in den vrouwelijken boezem. Het behoort tot haar wezen en natuur; zij zoude ophouden vrouw te zijn, indien zij hetzelve kon verzaken. Laat het voorgeslacht op sommiger vrouwen vaderlandschen heldenmoed zich verheffen, en het nageslacht den galm van haren lof herhalen; ons behaagt die fierheid niet. Hasselaar (*) en lalain (†), en wie meer het harnas aanschoten, zijn geene voorwerpen onzer hulde. Wij zegenen de weldadige bestemming, welke den mannen moed en sterkte, en der vrouwen gevoel en aandoening schonk. Aan deze edele bestemming zijn zij, op de edelste wijze, getrouw. Hoe vindingrijk is de geest der vrouw in het uitvorschen van leed en jammer; hoe onvermoeid haar ijver in derzelver wegneming en verzachting; hoe angstvallig hare opmerkzaamheid, of hare hulp soms schaadt of krenkt; hoe nederig en verpligtende de wijze, waarop zij weldoet en
troost! Het is niet, of zij eene weldaad bewijst, maar of zij eene weldaad ontvangt; zoo ootmoedig en ge-
{==535==} {>>pagina-aanduiding<<}
dienstig biedt zij hare hulp aan. Vraagt het den lij lenden, in wiens schoot hij het liefst zijne smarten uitstort; en den treurigen, wien hij eerder zijnen weemoed zal mededeelen; en den kranken, wien hij met meerder genoegen tot zijne sponde ziet naderen; vraagt het allen, die onder kommer gebogen gaan; en allen zullen u zeggen: het is de vrouw. Haar gevoel is zachter, hare tranen zijn hartelijker, hare aandoening is werkzamer en van grooter kracht; de deelneming, welke zij betoont, doet den lijdenden zijnen druk vergeten. Zoo smaakte de grootste en heilige Lijder troost en verkwikking uit de weemoedige, deelnemende tranen, met welke liefdevolle vrouwen zijnen laatsten strijd verzachtten (*).

Wie is het, wien leed en jammer meest drukken; die den last des lijdens voornamelijk draagt; wien 's levens wederwaardigheden en de huisselijke zorgen bovenal treffen? Wie is het, die elke smart het diepst gevoelt? Zijn het niet de vrouwen, meer dan wij tot lijden bestemd, maar ook boven ons lijdzaam en geduldig? - Haar gestel is meer zacht en gevoelig; hare verbeelding meer aandoenlijk en levendig; de indruk in hare ziel meer blijvend en duurzaam; de kring harer bestemming minder afleidend en verstrooijend; en alzoo knaagt de smart nog lang aan het hart eener vrouw, als ons derzelver aandenken naauwelijks meer voor den geest staat. Maar, naarmate de smarten haar dieper en langer treffen, schittert ook heerlijk de lijdzaamheid, met welke zij dezelve draagt. Is anderer verdriet de bron van haren kommer, onder een helder gelaat houdt zij haar kommer bedekt, en spreekt den lijdenden moed in, hoezeer haar zelve de moed genoegzaam is ontvallen: geene klagte, en minder nog gemor, maar deelneming en zachte vertroosting vloeit van hare lippen. Treurt zij over eigen leed en druk, grootmoedig verbergt zij het

{==536==} {>>pagina-aanduiding<<}
bang gevoel, hetwelk hare ziel nederbuigt; zij lijdt en duldt alléén, opdat zij niemand krenke. Zoo leed en duldde johanna gray (*), door betooverende schoonheid, meer nog door hemelsche godsvrucht, beroemd: de glans des troons, dien zij weinige dagen versierde, had haar niet verblind; het akelig schavot, waarop zij, in den bloei harer jeugd, moest sneven, baarde haar geen schrik; zonder vlek en zonder vrees eindigde zij, blijmoedig en geduldig, haar heilig leven. Waart gij immer getuige, hoe eene vrouw lijdt, en het lijden draagt, als zij eerst hare grootsche, maar ook moeijelijke bestemming vervult, en dan aan de ure van bange, afmattende, folterende smarten genaderd is; waart gij immer getuige, hoe zachtmoedig en geduldig en gelaten zij al dien nood verduurt, en, zwoegend en ademloos en bezweken, zich boven al dien nood verheft, als zij, met hemelsche vreugde op het verbleekt gelaat, de oorzaak harer smart omhelst, en met magtelooze armen aan het bevend harte drukt; waart gij immer getuige van dien bangen strijd der natuur, - gij zaagt een schouwspel, zelfs het oog der Godheid waardig; gij zaagt de verhevenste zegepraal der verhevenste lijdzaamheid.

Vanwaar slaat, op eenmaal, het hart zoo onrustig? welk onvoldaan verlangen ontwaakt in den boezem? hoe is de borst zoo beklemd? welk een bang en toch zoo zalig gevoel verrijst uit zijne sluimering? Het is de ontwaking der heiligste drift onzer zinnelijke en zedelijke natuur; het is de alverwinnende werkzaamheid eener meer dan aardsche kracht, welke ons aangrijpt en door-
{==537==} {>>pagina-aanduiding<<}
dringt; het is de liefde, welke op al wat leeft hare heerschappij onweerstaanbaar doet gelden. Met welk eene kracht die aandoening in ons ontwake en werke, meer krachtig, maar ook edeler, ontwaakt en werkt zij in het hart eener vrouw. Eenmaal in liefde ontstoken, hangt zij, met onvergetelijke trouw, den geliefden aan. Geen wufte smaak, noch ligtzinnigheid, welke zoo vaak den man naar een ander voorwerp doet haken, bevlekt hare ziel. Dien zij lief heeft, heeft zij boven alles lief; en zij heeft hem lief met eene geestdrift, boven wederstand en wisseling verheven. Die neiging, hoe vurig en vermogend, is heilig en onschuldig; geene onreinheid heeft haar besmet; zij wil en vermag alles, behalve misdrijf en pligtvertreding. Zaagt gij echter eenigen, zoo ongelukkig, dat zij eer en onschuld verloren; liefde, en geloof aan liefde, was de oorzaak van haren val: zelve getrouw, waanden zij trouweloosheid onmogelijk, en werden het offer harer beminnelijke ligtgeloovigheid. Met eenen echtgenoot vereenigd, is haar die band onschendbaar heilig. Zijn geluk is de reinste vreugde van haar leven. En als zij voor hem opoffert, lijdt en verdraagt, als zij zijne verborgen wenschen opmerkt, uitvorscht en verrassend vervult, gevoelt zij zichzelve gelukkig, omdat zij hem gelukkig ziet. Wat hem slechts het minste krenkt, treft haar met felle smart; wat zijn gelaat een weinig benevelt, doet haar het hart bang en angstig kloppen; het kleinste gevaar of lijden, hetwelk hem dreigt, jaagt haar siddering aan en vrees. Zoo waakte, met angstige liefde, de doorluchtige
charlotte van bourbon voor het leven van 's lands onsterfelijken redder, den eersten willem (*). Wordt eenmaal deze heilige verbindtenis door den dood verbroken, verstoord en verwoest ligt al hare levensvreugde. Met hem heeft

{==538==} {>>pagina-aanduiding<<}
zij alles verloren; met onvergankelijke liefde hangt zij hem aan, ook in den dood; zijn aanwezen leeft onuitwischbaar in hare ziel; zij blijft hem standvastig, waar zelfs geen pligt die standvastigheid gebiedt: slechts weinigen zijn er, die, door eene tweede verbindtenis, de zaligheid der eerste liefde terugroepen. De liefde der vrouwen is sterker dan de dood.

Zoo vol geest en smaak, wellevendheid en beschaving, gevoel en deelneming, geduld en zachtmoedigheid, liefde en trouw, en alzoo hoogst edel en beminnelijk, zijn de voorwerpen onzer overdenking; en nog heb ik niet gesproken van haar godsdienstig gevoel, van haar stil geloof en vertrouwen, van die heilige aandoening der ziel, welke, aan God gewijd, Hem eert en dient met eene aandacht en werkzaamheid, die schaars onder ons geslacht wordt gevonden. Is het dan vreemd, dat sommige volken haar huldigden met meer dan menschelijke eere, en haar als wezens beschouwden van verhevener bestemming? Is het vreemd, dat de beschaving der natiën in evenredigheid staat met de ware achting, niet met de dwaze vleijerij, maar met de ware achting en eer, die zij der vrouwen toebrengen? Is het vreemd, dat eene verstandige en deugdzame vrouwe, in de heilige Openbaring, boven aardschen rijkdom verheven, en een geschenk van den Heer geheeten wordt? Elk love daarom eene vaderlijke Voorzienigheid, die ons zulke gezellinnen des levens schonk! Elk zegene de Maatschappij, die derzelver vorming en volmaking ten doel harer werkzaamheid stelde! En elk verspreide over haar lot en leven de hoogste en de reinste vreugde!





Demosthenes, als redenaar, grooter dan Cicero.

Onder de voortreffelijkste redenaars, welke oudtijds gebloeid hebben, munten met regt boven allen uit de-
{==539==} {>>pagina-aanduiding<<}
mosthenes en cicero. De lof, intusschen, welken men algemeen gewoon is aan den laatsten te geven, schijnt den roem des eersten eenigzins te bezwalken. Van cicero gewagende, stelt men zich, als 't ware, den God der welsprekendheid voor; en, elken goeden redenaar willende roemen, is het bijna tot een spreekwoord geworden, van hem te zeggen: hij is een cicero; hij spreekt als cicero. Evenwel heeft demosthenes verdiensten, die, wel verre van zijnen roem, in vergelijking met dien van cicero, eenigzins te verdonkeren, integendeel hem, in meer dan één opzigt, boven dien alom zoo hoog vermaarden redenaar verheffen. Die opzigten tot roem van demosthenes op te sporen en aan te wijzen, en alzoo te betoogen, dat die redenaar waarlijk, om meer dan ééne reden, boven cicero te stellen zij, was mijn tegenwoordig oogmerk.
Moeijelijk, echter, is dit betoog: want beide redenaars hebben hunne krachten niet aan hetzelfde, maar elk aan een bijzonder vak toegewijd. Demosthenes sprak voor het volk, cicero meest voor den regter. Van een' geheel verschillenden aard zijn derhalve beider voorstellen; en met volle regt meen ik te mogen zeggen, dat de eerste meer de natuur, de laatste meer de kunst in het spreken te baat nam. Dit vorderde ook hun belang: want, indien demosthenes zich bij het volk van scherpzinnige geleerdheid bediend had, welk eenen geringen invloed zouden zijne redevoeringen op deszelfs gemoederen dan gehad hebben! Nu, echter, werd bijna elk, die demosthenes hoorde spreken, hoe onbedreven en onkundig hij ook wezen mogt, spoedig door hem getroffen en overreed: want hij sprak voor allen bevattelijk, en stelde de gewigtigste zaken zelfs, door zijne groote ervarenheid, zoo duidelijk en verstaanbaar voor, dat zij door allen zonder onderscheid begrepen werden. Doch, indien cicero, voor den regter sprekende, het eenvoudig bij deze ongekunstelde wijze van spreken had la-
{==540==} {>>pagina-aanduiding<<}
ten berusten, hoe weinig zou hij hiermede dan hebben uitgerigt! De geleerde en bevoegde regter toch laat zich nimmer, hetgeen niet zelden bij de toehoorders van demosthenes het geval was, door schoone klanken misleiden, maar vordert daadzaken, en eene grondige kennis van allerlei kundigheden is er noodig, om hem tot overtuiging te brengen. Neemt nu deze kennis, dat is, neemt de wijsgeerte, geleerdheid van voordragt en uitgebreide wetenschap uit de redevoeringen van cicero weg, en zegt mij, wat er zal overblijven. Het is wel zoo, ook dan nog zullen er meesterlijke trekken van welsprekendheid in voorkomen: doch vergelijkt dan eens deze ontbloote redevoeringen van cicero met die van demosthenes, welke zonder ontblooting dit alles van zelf
reeds missen, en niet onduidelijk zal u de voortreffelijkheid van die des laatsten boven die des eersten in het oog vallen; waaruit ik veilig meen te mogen opmaken, dat demosthenes, in zeker opzigt, grooter redenaar geweest is, dan cicero. De kunst is toch slechts de navolgster der natuur, en, even als het blanketsel de natuurlijke schoonheid niet kan evenaren, zoo ook is eene natuurlijke welsprekendheid verre te verkiezen boven diegene, welke de kunst aan de hand geeft. Ik wil hier niet mede zeggen, dat cicero geene natuurlijke welsprekendheid bezat: - het tegendeel is waar; - maar alleen dit, dat demosthenes dezelve in eene ruimere mate bezat, dan cicero: zoodat, indien hij bij deze de kunst nog had willen voegen, cicero, als redenaar, in zijne schaduw niet zou hebben kunnen staan; terwijl deze, daarentegen, zoo hij de kunst niet had te baat genomen, slechts een middelmatig redenaar zou geweest zijn.
Behalve het reeds bijgebragte, merk ik nog aan, dat, zoo het niet geloochend kan worden, dat goede voorbeelden voornamelijk ook tot de vorming eens redenaars behooren, het dan ook waar is, dat de redenaar, die bijna zonder voorbeelden een' aanzienlijken roem van

{==541==} {>>pagina-aanduiding<<}
welsprekendheid weet te verkrijgen, grooter is, dan hij, die, de beste voorbeelden voor oogen hebbende, meer en meer aan dezelve tracht gelijk te worden, en ze als leermeesters aanwendt en gebruikt. Passen wij dit op de ons bekende redenaars toe. - Demosthenes leefde in een' tijd, waarin de welsprekendheid nog weinig beoefend werd. Wel is waar, dat er, reeds ten tijde van den Trojaanschen oorlog, in Griekenland welsprekende mannen gevonden werden, waaronder nestor, palamedes en ulysses geene onaanzienlijke plaats bekleeden. Doch deze konden geene voorbeelden voor demosthenes zijn, die den lof hunner welsprekendheid slechts bij geruchte kon vernemen, dewijl zij geene schriften hadden achtergelaten. Eerst in de vijfde eeuw vóór onze jaartelling werd de welsprekendheid op eenigen prijs gesteld, en dit dan nog maar in Athene door de voornaamsten des volks, zoo als solon, clisthenes, pisistratus, themistocles, pericles en anderen. Doch ook dezen kon demosthenes niet als voorbeelden gebruiken, dewijl de roem hunner welsprekendheid door geene schriften aan de vernielende woede des tijds was onttrokken. En wat zullen wij van zijne tijdgenooten zeggen? Wie kent isocrates, isacus, aeschines, lycurgus, dinarchus en hyperides niet, die in dezelfde eeuw met hem gebloeid hebben? Deze waren het dan, die demosthenes alleen tot voorbeelden konden strekken; en hoe verre dalen zij bij hem niet allen in waarde! Een hunner, dien wij misschien voor den besten redenaar van allen kunnen houden, was nog zijn bitterste vijand; en vragen wij het slechts aan onszelven, of wij wel gaarne het goede in onzen vijand opmerken en van hem leeren willen? Demosthenes stond dus als redenaar alleen, had bijna geene voorbeelden voor zich, en moest uit zichzelven al die kundigheden putten,
welke er vereischt worden, om een goed redenaar te zijn, en welke anderen door het onderwijs hunner leermeesters

{==542==} {>>pagina-aanduiding<<}
en de navolging van goede voorbeelden zich eigen maken. - Cicero, daarentegen, die twee eeuwen na demosthenes leefde, was geen eersteling in het vak van welsprekendheid. Na den dood van demosthenes, was de beschaving, door toedoen van alexander den grooten en de ptolemaeussen hand over hand toegenomen, en met dezelve ook de welsprekendheid tot eene aanzienlijke hoogte opgevoerd. Hiervan kon cicero een voordeelig gebruik maken; en zijne geschiedenis leert, dat hij dit ook vlijtig gedaan heeft. Zijne bijzondere leermeesters in de welsprekendheid waren molo de Rhodiër en diodotus de Stoïcijn. Door de lessen dezer mannen werd hij als jongeling reeds tot redenaar gevormd. Daarenboven had hij de schriften van de meeste redenaars, die sedert demosthenes geleefd hadden, naauwkeurig gelezen. Dezen laatsten redenaar stelde hij tot zijn bijzonder voorbeeld. IJverig beoefende hij zijne schriften, en trachtte, door het aanwenden van de grootste vlijt, meer en meer hem gelijk te worden. Eindelijk leefden, bijna met hem gelijktijdig, cato, de beide gracchussen, scipio de Afrikaner en zijn vriend laelius, crassus en antonius, sulpicius en cotta, hortensius, brutus, calvus, caligius en anderen, die allen voortreffelijke redenaars waren, en die cicero als modellen van welsprekendheid voor zich had. Hoe veel, derhalve, had hij niet voor boven demosthenes, en hoe veel ligter dan dezen viel het hem niet, om een groot redenaar te worden! Hoe gemakkelijk was het hem, het gebouw van welsprekendheid, waarvan demosthenes eenmaal de grondvesten gelegd had,
verder op te trekken, en tot volkomenheid te brengen! - Zoo is dan demosthenes grooter redenaar geweest, dan cicero: want hij, die iets uitvindt, is grooter, dan hij, die het uitgevondene beschaaft en versiert. Cicero niet, maar demosthenes heeft de bron van welsprekendheid in zichzelven gevonden.

{==543==} {>>pagina-aanduiding<<}
De laatste is de grootste leermeester geweest van den eersten, en, had demosthenes niet geleefd, misschien zou cicero nimmer zulk een groot redenaar geworden zijn, als wij thans met blijdschap erkennen, dat hij geweest is.

h.t. roskes.
Leiden, den 6den Julij 1818.




Iets, over het zeewater en het zeebad.

(Medegedeeld door den Hoogleeraar f. van der breggen, cornz.)

Het zal misschien niet ongepast zijn in den tegenwoordigen tijd, waar men zich meer bepaald onledig houdt met het aanleggen van zeebaden in ons vaderland, (iets, hetgeen ongetwijfeld reeds voorlang wenschelijk geweest is) eenige algemeene aanmerkingen over het zeewater en deszelfs gebruik, in een geneeskundig opzigt, ten dienste der badenden, mede te deelen.
In het algemeen zal het te wenschen zijn, dat men van het warme of koude zeebad geen te onbepaald gebruik make; dat men hetzelve nimmer bezige, dan met overleg van eenen ervaren geneesheer, en dat deszelfs gebruik geschiede onder deszelfs opzigt.
Het inwendig gebruik van het zeewater is van eenen zeer vroegen oorsprong. Hetzelve moet, om zijne bestanddeelen, bijzondere, eigenaardige werkingen uitoefenen. Russel, de tabe glandulari, seu, de usu aquae marinae in morbis glandularum, Lond. 1750, spreekt veel tot deszelfs lof in alle verstoppingen der klieren van het darmscheil, in zwelling der halsklieren, in onderscheidene huidziekten, en in verstoppingen van de lever. Het blijft evenwel nog twijfelachtig, of russel niet te veel op rekening van dit water stelle, en of niet de genezingen, door hem te weeg gebragt, meer aan andere geneesmiddelen moeten worden toegeschreven, die hij in ruime mate met hetzelve heeft doen gepaard gaan. Men heeft toch op deszelfs

{==544==} {>>pagina-aanduiding<<}
gebruik vaak nadeelige gevolgen zien ontstaan. In het algemeen kan men aannemen, dat het niet voor alle gestellen even geschikt zij; het moet dus met voorzigtigheid gebruikt worden. Zij, die van een phlegmatiek gestel zijn, kunnen het veiliger drinken dan zij, die tot ontsteking of koorts geneigd zijn. Tot inwendig gebruik moet het zeewater verre van het strand geschept worden. Het moet, om daarvan eenige gewenschte uitwerking te hebben, eenen geruimen tijd achtereen gedronken worden. Om deszelfs werking te matigen, is het dikwijls noodig, bij hetzelve zoet water of een afkooksel van garst (gerstewater) te voegen. Men kan het ook, des noodig, voor het drinken eenigermate warm maken. Het moet, in het algemeen, eenige purgerende uitwerking voortbrengen: doet het dit te sterk, dan zal het minder werkzaam zijn op de vochten en het geheele dierlijk gestel.
Veelvuldiger en zekerder is deszelfs gebruik, uitwendig als koud en warm bad gebezigd.
Het zeebad kan men tweeledig gebruiken, het zij dat men zich in de zee zelve bade, het zij dat men zich in een daartoe opgerigt badhuis begeve.
Sommige geneeskundigen stellen, dat het zeebad boven het gewone bad in gewoon water niets vooruit hebbe, en dat deszelfs goede werking voornamelijk bestaan zoude in de groote massa van water bij het baden in de open zee. Het is meer dan waarschijnlijk, dat dit eenig aandeel in deszelfs uitwerkingen heeft; maar deze hangen evenwel meer bepaald van de bestanddeelen des zeewaters af. Hetzelve maakt een' veel sterkeren indruk op de huid; deze wordt spoediger warm, en warmer dan na het gebruik van het gewone bad; onmiddellijk ontstaat na het zeebad eene jeuking over de geheele oppervlakte des ligchaams en eenig uitslag.
In klier- en in zenuwziekten vooral zijn de zeebaden zeer heilzaam bevonden. Men spreekt ook veel van deszelfs nut bij de behandeling der watervrees. In dat geval zou het vóór de uitbarsting der verschrikkelijkste

{==545==} {>>pagina-aanduiding<<}
verschijnselen moeten geschieden; maar in allen gevalle zal het tot geen verzuim mogen aanleiding geven van meer zekere middelen, en vooral van het branden. Nadeelig zijn de zeebaden in alle die gevallen, waar ook de gewone baden niet aangewezen zijn, vooral bij volbloedigheid, bij neiging tot bloedophoopingen of bloedvloeijingen, bij groote prikkelbaarheid van het dierlijk ligchaam, bij een' harden, gespannen buik. Het zelve is ook zeer heilzaam in de schurft en ander uitslag bevonden, vóór welks gebruik evenwel de toediening van andere inwendige geneesmiddelen niet ongepast zijn zal. De omstandigheden, het gestel enz. wijzen hierin den weg.
Het baden in het zeewater vermindert den dorst, door de warmte van het gansche gestel te verminderen. De plaats, waar men zich baden wil, moet, naar het voorschrift van russel, vooral zuiver, en genoegzaam van rivieren of bronnen van zoet water verwijderd zijn. De oever moet effen en zandachtig wezen, opdat de zieke gemakkelijk in zee komen kan, het zij te voet, het zij met eene kar. Wanneer men zich nu in zee baadt, wordt men door eene aanzienlijke hoeveelheid waters omringd; en, daar hetzelve uit eigen aard eene veel grootere dikte heeft dan het zoete water, gevoelt het ligchaam natuurlijk eene veel sterkere drukking, welke nog vermeerderd kan worden door het stooten, voortgebragt door de golving van het water. De drukking der vloeistof op de oppervlakte des ligchaams drukt de huidvaatjes; het bloed bevindt zich in grootere hoeveelheid in de voornaamste takken, in de inwendige haarbuisjes, en kan aanleiding tot bloedvloeijingen geven. De borst en de buik zich op deze wijze gedrukt vindende, wordt de ademhaling moeijelijk, vooral bij de inademing; waaruit dan niet zelden noodlottige gevolgen ontstaan.
Men behoeft zich noch 's morgens vroeg, noch nuchteren te baden: de zee behoudt hare temperatuur zeer lang. Men drage slechts zorg, dat men van haar geen

{==546==} {>>pagina-aanduiding<<}
gebruik make, dan voordat de zonnestralen hare oppervlakte verwarmd hebben. Men bade zich ook niet te spoedig na het eten, en doe te voren geene lange, vermoeijende wandelingen, zoodat het zweet daardoor ontstaat. Vanhier, dat het onvoorzigtig is, bij voorbeeld, soldaten het zeebad te laten gebruiken, die door hunne marschen daarheen in 't zweet of vermoeid zijn. - Het schijnt, eindelijk, dat het baden gedurende den vloed niet zoo dienstig is als bij de ebbe. - Het laauwe zeebad werkt ook veel vermogender op de huid en hare uitslagen, dan de gewone laauwe baden. - Plaatselijke aanwending, bij wijze van wassching met zeewater, is somtijds boven een geheel bad te verkiezen. Russel verklaart, van zulk eene plaatselijke aanwending, in kropklierigheid, de beste diensten te hebben ondervonden.

Mevrouw van Stael en hare schriften.

Zoo zeldzaam zich de bevallige sekse, door haar vernuft, door hare letterkundige verdiensten, en door een vast en edel karakter, tot eene mannelijke hoogte verheft, zonder nogtans het eigendommelijke der vrouwelijke natuur te verliezen, lijdt zulks echter eene dadelijke uitzondering, en wel in de dochter van den eerlijken Staatsminister necker, de beroemde Mevrouw van stael. Een kort overzigt harer verdiensten kan dus geenszins ongepast zijn, ten einde ook bij ons, Nederlanders, de billijke hulde aan hare nagedachtenis geofferd worde.
Reeds op haar 20ste jaar schreef zij de merkwaardige Brieven over rousseau, (Lettres sur les Ouvrages et le Caractère de j.j. rousseau. Paris, 1788.) waarin zij als lofredenaarster optrad van dezen even zeldzamen man, met eene zeer naauwkeurige ontvouwing van den echten geest zijner geschriften en handelingen, waarbij zij het voortreffelijk midden tusschen lof en be-
{==547==} {>>pagina-aanduiding<<}
risping behield, en dus zonder hem bijgeloovig te vereeren, of zijne grondleeringen te verdoemen; waarom zij dan ook, door het helder licht, welk zij over dit haar voor- en onderwerp verspreidde, te regt mag geoordeeld worden, in dit kleine geschrift van niet meer dan 140 bladzijden, meerdere waarheid te hebben voorgedragen, dan in de duizende verschillende beoordeelingen, zoo ter eere als ten nadeele, gevonden wordt. Reeds deze eerste proeve van haar onderscheidend oordeel berokkende haar een aantal bedillers, die zulk eene jeugdige onderneming als zeer gewaagd deden voorkomen, bijzonderlijk omdat zij met ronde woorden beweerde, dat de beroemde man zichzelven het leven benomen had; welke bewering, hoezeer door haar op geschied- en zielkundige gronden gestaafd, door zijne vereerders geenszins konde geduld worden.
Een tweetal proeven van dichtmatige tooneelkunst, (Sophie, ou les Sentimens sécrets, Comédie en 3 Actes, en jeanne gray, Tragédie en 5 Actes. Paris, 1790.) waarbij zij zeer gelukkig slaagde in de getrouwe voorstelling der karakters, met veel vernuft en smaak, ofschoon niet altijd overeenkomstig de wetten des Franschen tooneels, werden almede zeer euvel opgenomen bij het publiek, omdat men waande, dat zij in dit opzigt met de eerste dichters harer natie had willen wedijveren. De scherpe beoordeelingen, bijzonderlijk omtrent de form, deden haar voor altijd afzien van soortgelijke onderneming.
Hierop volgde de bekende Verdediging der Koninginne van Frankrijk. (Défense de marie antoinette. Paris, 1793.) Dit geschrift, op eenen tijd vervaardigd, wanneer de ongelukkige Koningin zich reeds in de handen harer geweldenaren bevond, zelfs nog twee maanden vóór hare teregtstelling, ademt eene grootheid van ziel, welke zich allerwegen verheft door den toon des fijnsten medegevoels, uit waarheid en eerbied ontwikkeld: en het behoeft naauwelijks herinnering, hoe vele afkeuring ook dit geschrijf, als uiterst

{==548==} {>>pagina-aanduiding<<}
gewaagd, ondervond, omdat zulks een regtstreeksche aanval was op het openbaar gevoelen des Volksbestuurs.
Even vrijmoedig waren hare Bedenkingen over den Vrede, (Réflexions sur la Paix, adressees a M. pitt et aux Francais. Paris, 1795.) op eenen tijd, dat de Hoofden der Fransche Republiek reeds het gewelddadig ontwerp gevormd hadden, om gansch Europa door de wapenen te vermeesteren; zoo ook eenige andere vertoogen van eenen staatkundigen aard, bij elkander verzameld, (Recueil de morceaux détachés. Lausanne, 1795.) waarin zij op de noodzakelijkheid aandrong voor geheel Europa, om den algemeenen vrede te handhaven.
Ook het gevaar der in Frankrijk heerschende volksgisting en de geweldenarijen des Bewinds gaven aanleiding tot de twee volgende vertoogen over den jammerlijken invloed der Hartstogten op den bijzonderen en algemeenen Voorspoed, (de l'influence des Passions sur le bonheur des Individus et de Nations. Lausanne et Paris, 1796.) en over de verwantschap der Letteren met de verordeningen der Maatschappij (de la Littérature considerée dans ses rapports avec les Institutions sociales. Paris, 1800.), waarin zeer vele oorspronkelijke opmerkingen en geheel nieuwe en krachtige lichtpunten voorkomen, ofschoon de onderwerpen zelve geenszins zijn afgehandeld; vanwaar dan ook geen gering aantal van tegenschrijvers, en daaronder ook mannen van gevestigden roem, tegen de koene Amazone het harnas aangordden.
Geene mindere voor- en tegenspraak ondervond haar Roman, onder den naam van Delphine, in den jare 1802 uitgegeven; daar de eene partij dit werk als een meesterstuk van vernuft en smaak bewonderde, en anderen hetzelve als een verward zamenstel van onzedelijke versiering doemden.
Hierop volgde de uitgave van enkele, meestal staatkundige, vertoogen, door haren vader nagelaten. (Manuscrits de M. necker publiés par sa Fille. Paris,

{==549==} {>>pagina-aanduiding<<}
1805.) Hoezeer de onderwerpen niet allen even goed bearbeid, en sommige zelfs door de veranderde tijdsomstandigheden niet meer belangrijk waren, beval zich echter de hooge waardij dezer uitgave door de medegedeelde uitvoerige en naauwkeurige berigten wegens het bijzondere en openbare leven van den eerlijken, doch miskenden staatsman, en door het eerwaardig gedenkteeken van kinderlijken eerbied en liefde, welk eene teederminnende dochter voor haren overledenen vader alhier oprigtte.
Daarna verscheen, in 1807, haar Roman, die, onder den naam van Corinna, (Corinne, ou l'Italie) bijkans door geheel Europa bekend, om de schoonste tafereelen van het Europesche Arkadië eenen algemeenen roem verworven heeft; hoezeer die ook, vooral in Frankrijk, eene scherpe berisping leed.
Eindelijk gaf Mevrouw van stael, in den jare 1813, haar beroemd werk over Duitschland (de l'Allemagne) in het licht. Hetzelve was reeds in 1810 te Parijs afgedrukt, doch door de Politie als een staatschkettersch geschrift opgehaald en verbeurd verklaard. Door deze trage verschijning miste hetzelve zijne onderscheidende bedoeling, om de Duitschers tot eenen algemeenen opstand tegen de Fransche dwingelandij aan te vuren. Ook deze zelfde vertraging had geenen geringen invloed op deszelfs beoordeeling, daar het zelfs aan gematigde Franschen bij verre te Duitsch en aan de Duitschers nog veel te Fransch toescheen. In Frankrijk, bovenal, werd het niet minder euvel opgenomen, dan als dadelijk honende voor de groote natie, welke al te jaloersch was in opzigt tot hare letteren, om ooit te kunnen dulden, dat hare gewaande regten aan den verkregenen roem eener Schrijfster zoo geheelenal zouden opgeofferd worden. Een gematigd oordeel, intusschen, heeft aan Mevrouw van stael geenszins den roem onthouden van eene meesterlijke zamenstelling, welke de gewigtigste onderwerpen, zoo uit het gebied der wetenschappen, als der kunst, voor mensch

{==550==} {>>pagina-aanduiding<<}
en maatschappij in het helderste licht geplaatst en met de scherpzinnigste aanmerkingen heeft weten te verrijken.
Nog andere kleine stukken en eigen verhandelingen, zoo als de Brieven van eenen Franschen Prins, (Lettres et Pensées du Maréchal Prince de Ligne, précédées d'une Preface. Paris, 1809;) Bedenkingen over den Zelfmoord, (Réflexions sur le Suicide. Londres, 1813.) bij gelegenheid eener tweede uitgave harer Brieven over rousseau en over de ongelukkige Koninginne van Frankrijk; nog een Roman, onder den naam van Zulma, (Zulma et trois Nouvelles, précédées d'un Essai sur les Fictions. Londres, 1813;) voorts hare menigvuldige bijdragen tot geleerde Tijdschriften, gaan wij alhier met stilzwijgen voorbij, niet omdat zij op zichzelve van mindere waardij moeten geacht worden, dan wel hare overige geschriften; maar omdat zij, door den toenmaals staatkundigen toestand van geheel Europa, bijkans geheelenal in den stroom diens tijds verzwolgen zijn geworden. Alleenlijk willen wij bij deze gelegenheid doen opmerken, dat onder hare nagelatene papieren nog eenige stukken gevonden worden, zoo betreffende de geschiedenis der Fransche omwenteling, - de staatkundige betrekking tusschen Frankrijk en Engeland, - een geschiedmatig dichtstuk, onder den naam van Richard Leeuwenhart, reeds in 1812 te Stokholm vervaardigd, als de geschiedenis van haar eigen leven, bij hare ontzettend-uitgebreide briefwisseling met mannen van den hoogsten rang in alle landen, tot zelfs met gekroonde Hoofden, bijzonderlijk met den Keizer van Rusland en den Kroonprins van Zweden; waaromtrent wij geenszins kunnen nalaten, ons met den wensch van een groot aantal letterminnaren te vereenigen, dat de Heer a.w. von schlegel, haar hooggeschatte vriend, aan wien zij dezen schat bij haren uitersten wil heeft toegewezen, de nog onuitgegevene merkwaardige voortbrengselen van haren geest in het
openbaar zal mededeelen.

{==551==} {>>pagina-aanduiding<<}

Reeds de enkele opgave der werken van deze zeldzame vrouw moet ons zeer gunstig over haar doen oordeelen, daar zij, ondanks alle gebreken, die haar als Schrijfster eigen mogen zijn, eenparig getuigen van haar ongemeen vernuft, fijnen smaak, groote belezenheid, diepe menschenkennis en uitgebreide geleerdheid, maar vooral van haar diep en teederst gevoel voor maagschap en vaderland, voor billijkheid en regt: alle welke grondtrekken en hoedanigheden, bij elkander vereenigd, inderdaad een karakter hebben moeten vormen, welk zich door zijne inwendige vastheid en grootheid bij uitnemendheid verhief. Ook zelfs de nijd en laster, die haar ten allen tijde, door haar geheele leven henen, jammerlijk vervolgden, zijn zoo vele lofspraken voor haren persoon, daar, even als de wesp alleen aan de fijnste vruchten knaagt, niet de middelmatige, maar alleen de groote verdiensten benijd en belasterd worden. Onder hare onderscheidende karaktertrekken munt bovenal uit de bijkans onbegrensde liefde jegens haren vader, wiens lotverwisselingen zij door den edelsten troost wist te lenigen; haar toegevend gedrag omtrent haren eersten echtgenoot, aan wien zij meer door drang van omstandigheden, dan wel door eigen vrije keuze, verbonden werd, en die gewis, door zijne groote minderheid, geenszins verdiende, aan hare zijde te staan; hare gehechtheid aan haren tweeden echtvriend en aan hare twee kinderen, zoon en dochter, beide door haar voortreffelijk opgevoed en in alle opzigten hunner moeder waardig; hare nederigheid, te midden van den schitterenden glans, die haar, door hare geboorte en betrekkingen, althans in hare jeugdige jaren, omgaf; hare stoutheid en onverschrokkenheid van geest, waarmede zij de verjaarde vooroordeelen harer natie, als ware deze de éénige verdienstelijke en groote van den ganschen aardbodem, heldhaftig wederstreefde, en aan drieste verwaandheid en zedeloosheid de schandelijke mom afrukte; hare innigste deelneming aan het lijden van anderen, zoo
ontegensprekelijk kenbaar in haren

{==552==} {>>pagina-aanduiding<<}
onvermoeiden ijver, om aan een ontzettend getal van personen, die, in 1793 en volgende jaren, tot slagtoffers der staatsdwingelandije gedoemd waren, met opoffering van eigen persoon en fortuin, dezelfde vrije wijkplaats in Zwitserland te verschaffen, als zij toen zelve genoot; en eindelijk hare ongemeene standvastigheid, waarmede zij eerst hare verlating van den vaderlandschen grond, in den jare 1793, uit hoofde van het dringendste gevaar des Schrikbewinds, - voorts, na hare terugkomst in de hope op een veilig verblijf binnen de hoofdstad, hare verwijdering uit Parijs in den jare 1802, en eindelijk, in 1810, hare stellige verbanning uit het toenmaals geheele Fransche rijk door napoleon, verdroeg. Bij eene volstrekte weigering, na gedane aanvrage, om uit eene der Fransche havens naar Engeland over te steken, vond zij zich genoodzaakt, de reis door Oostenrijk, Rusland en Zweden derwaarts te nemen. Na eene twaalfjarige ballingschap, hoopte zij, eindelijk, haar geliefde vaderland weder te zien, waaraan haar geheele geest en wezen zoo naauw verbonden waren. Ook scheen thans aan dit haar vurig verlangen, zelfs aan het uitzigt der vervullinge van alle hare wenschen, voldaan te zullen worden, daar de algemeene Vijand van Europa zelf te onder gebragt en door de aloude Stamregering was opgevolgd, welke, hare verdiensten erkennende, aan haar het grootste gedeelte des vaderlijken erfgoeds teruggaf, en daar zij zelve, van rondom door eenen zuiveren hemel van licht en geluk omglansd, het voormaals uitgestane leed geheellijk konde vergeten. Dan, een te lang verblijf in de noordelijke landen, onder een voor haren zuidelijken aanleg volstrekt ongeschikt klimaat, en daarbij nog het verlies van haren jongsten zoon, wiens treffelijke geaardheid en bekwaamheden alles goeds deden hopen, had hare gezondheid dermate ondermijnd, dat zij in eene krankte verviel, welke bijkans een half jaar duurde, en in eenen plotselijken dood eindigde, tot ontzettend verlies
voor allen, welken de belangen der

{==553==} {>>pagina-aanduiding<<}
waarheid en der menschheid opregtelijk ter harte gaan, maar vooral voor hen, die, door betrekking van vrienden maagschap aan haar op het naauwst verbonden, in de gelegenheid waren, om den ganschen adel van kennis en karakter in haar van nabij te eerbiedigen.

Middel ter vruchtbaarmaking der onbebouwde heiden in ons vaderland.

Onlangs (*) de uitmuntende Verhandeling van den Hoogleeraar van lennep lezende, over de Maatregelen der Ouden omtrent de Armoede (†), werd ik inzonderheid getroffen door de volgende woorden: ‘Velden van onafzienbare uitgestrektheid blijven in Gelderland, Utrecht, Drenthe, Overijssel en Braband sedert eeuwen woest en ledig liggen. - Ook het dorste zand kan menschen voeden; ook de schraalste heigronden kunnen, onder het wijs opzigt van een goed Bestuur, en door nijverheid, in vruchtbare beemden herschapen worden.’
Deze woorden lezende en overpeinzende, voelde ik eene aaneenschakeling van overdenkingen in mij opklimmen, die ik de vrijheid neem hier ter neêr te stellen.
De eerste gedachte, welke in mij oprees, was deze: Zullen eenmaal die heiden door onze nakomelingen aanschouwd worden, hervormd in vruchtbare akkers en weiden, dan moeten dezelve, op daartoe geschikte plaatsen, in bekwame afdeelingen verdeeld, dan moeten er huizen en schuren gebouwd, maar inzonderheid moeten er dan kanalen gegraven worden, opdat die schrale gronden zonder vele kosten door bemesting vet gemaakt, en opdat de daarop voortgebragte vruchten, insgelijks op eene min kostbare en gemakkelijke wijze, naar de naaste markten kunnen vervoerd worden.
Denkende verder aan de wijze, waarop dat werk zoude kunnen ten uitvoer gebragt worden, viel het oog mijner op-
{==554==} {>>pagina-aanduiding<<}
merkzaamheid op de ontzettende menigte van krijgslieden, waarmede thans de oppervlakte van Europa, en ook die van ons vaderland, overdekt is, grooter dan ooit in eenig voorgaand tijdperk, ja grooter dan ooit het Romeinsche gebied, ook in de bloeijendste tijden en in deszelfs grootste uitgestrektheid, heeft op de been gehad.
Zouden door dezen, dacht ik, die kanalen niet kunnen gegraven, en die huizen niet kunnen gebouwd worden? Of zouden Nederlandsche soldaten zich schamen, in hun eigen vaderland, en tot hun eigen nut en voordeel, te doen, 't geen weleer Romeinsche soldaten en Romeinsche burgers, verre buiten de grenzen van hun vaderland en ten nutte van anderen, gedaan hebben?
Hoe, zal mogelijk iemand vragen, hebben dan oudtijds Romeinsche soldaten dergelijke werken ten uitvoer gebragt? En hebben beroemde Romeinsche veldheeren kunnen dulden, dat de krijgsknechten, onder hun gebied staande, vrije Romeinsche burgers, de wapenen zouden nederleggen, ten einde de taak van handwerkslieden op zich te nemen?
Zoo iemand hieraan mogt twijfelen, die leze de gedenkschriften en de krijgsverrigtingen van j. cesar, van cl. drusus en van dom. corbulo, en weldra, vertrouw ik, zal deze twijfeling hem ontglijden. - Het lust mij, door het aanhalen van eenige voorbeelden, daartoe mede te werken.
Reeds in het begin van het eerste boek van j. cesar over den Gallischen Oorlog lezen wij: ‘Van het meer Geneve, 't welk zich in de Rhone ontlast, tot aan den berg Jura, liet cesar, door zijne soldaten, een' muur opregten van 9000 schreden lang en 16 voeten hoog, met eene ruime gracht vóór denzelven.’ (B.G. I.8.)
Andere voorbeelden, hetzelsde bewijs onderschragende, vindt men B.G. VII. 72. VIII. 9. B.C. II. 8 sqq.
Merkt men hierop aan, dat deze werken alleen in betrekking stonden tot cesar's krijgs verrigtingen en tot het voortzetten van den oorlog; het overtuigt ons echter, dat de Romeinsche soldaten in dien tijd tot het graven van grachten, tot het metselen van muren, tot het bouwen van huizen en torens, tot het maken van bruggen, en wat dies meer zij, onder het beleid van dien veldheer, geschikt waren.
Voorts, wie onzer is onbekend met de verpligting, welke wij verschuldigd zijn aan den Romeinschen veldheer clau-
{==555==} {>>pagina-aanduiding<<}
dius drusus? Niet alleen toch zijn wij de uitvinding van het bedijken onzer rivieren aan hem verpligt; maar is hij het bovendien niet geweest, die, door een kanaal, den Rijn vereenigd heeft met den IJssel bij de stad Doesburg?
Misschien denkt iemand, dat drusus die gracht, van tusschen de 8 en 10 duizend schreden lang, heeft laten graven door de toenmalige bewoners des lands, en dat hij de oude Batavieren daartoe geprest heeft. - ‘Neen,’ zegt de geleerde en oudheidkundige engelberts, ‘dat werk heeft hij laten ten uitvoer brengen door zijne eigene krijgsknechten, door de Romeinsche soldaten, en daarom hadden de Batavieren nog te meer verpligting aan hem. - Drusus, in het eiland der Batavieren moetende vertoeven, wilde den tijd niet ledig verspillen, noch den Batavier aan den overlast van een werkeloozen krijgsknecht blootstellen. - Ledigheid verzwakt het ligchaam, 't welk door den arbeid gehard wordt, en bekwaam gemaakt, om de ongemakken van den oorlog te verduren. - De beroemdste Romeinsche veldheeren hebben zich daarom van dat middel bediend, ook om hunne benden te beter in tucht te houden.’ Engelberts, aloude staat der Nederl. D. IV. bl. 26, 27.
Ik kan mij niet weêrhouden, hier nog het volgende bij te voegen van denzelfden zeer geachten Schrijver: ‘Drusus mag wel ten voorbeelde gesteld worden, niet alleen aan allen, die zich met de zaken van andere natiën bemoeijen, maar ook zelfs aan Vorsten en bestuurders van landen en volken. - Hoewel ons vaderland in het eene gedeelte overvloed van rivieren en vaarten heeft, is men er in een ander gedeelte slecht van voorzien. Zoo de schatten, welke dikwerf verspild zijn, besteed waren tot het uitdelgen van verlamde rivieren, het opruimen van beken en het graven van nieuwe kanalen, welk een onbeschrijfelijk voordeel en gemak zoude land- en akkerbouw, en houtteelt, en de binnenlandsche handel al voorlang hiervan getrokken hebben!’ Als boven, bl. 22.
Zijn wij de vereeniging van Rijn en IJssel aan drusus, die van Maas en Rijn zijn wij verschuldigd aan domitius corbulo, veldheer der Romeinen onder de regering van nero. ‘Deze immers,’ zegt tacitus, ‘opdat zijne soldaten niet zouden ledig zijn, heeft tusschen Maas en

{==556==} {>>pagina-aanduiding<<}
Rijn eene gracht laten graven, ter lengte van 23 duizend schreden.’ Ann. XI. 20.
Waar deze gracht van corbulo (fossa Corbulonis) moet gezocht en gevonden worden; of wij daardoor te verstaan hebben de hedendaagsche rivier de Lek, of de Vliet, die van Leiden door Delft loopt, of eenige andere vereeniging tusschen Maas en Rijn, daaromtrent zijn de onderzoekers der vaderlandsche oudheden het geenszins onderlingeens; echter stemmen ze allen daarin overeen, dat er eertijds ergens zulk eene gracht door de soldaten van den Romeinschen veldheer corbulo gegraven is; en dat alleen is tet ondersteuning van mijn bewijs volkomen voldoende.
Houden wij nu ons oog gevestigd op dat merkwaardig gebruik, 't welk oudtijds beroemde veldheeren van de onder hun bevel staande krijgsbenden gemaakt hebben, dan, inderdaad, valt het niet moeijelijk, daaruit af te leiden, hoe ook hier, in ons land, de nog onbebouwde heigronden, zoo niet op alle, immers op vele plaatsen, zouden kunnen vruchtbaar gemaakt, en onoverzienbare woestenijen in vermakelijke en nuttige lusthoven herschapen worden.
Het zij mij vergund, hier nog deze opmerking bij te voegen. - Het gansche geslacht der menschen, naar gelange het voedsel voortbrengt, of voedsel behoeft, kan en moet in twee klassen verdeeld worden. De eerste is de producerenee of voortbrengende, de andere de consumerende of verterende klasse. Tot de eerste behooren alle landbouwers, tot de laatste allen, die geene landbouwers zijn; en als een lid van die klasse komt ieder mensch ter wereld. - Bovendien neemt de volkrijkheid van het menschdom van jaar tot jaar toe; 't welk te meer zal gezien en ondervonden worden, wanneer het der goede Voorzienigheid behaagt, ons voor ontvolkende pestziekten en andere verwoestende volksrampen te behoeden, en wanneer het weldadig Vorstenverbond, den 26 Sept. des jaars 1815 te Parijs gesloten, op den duur bevonden wordt, aan deszelfs heilzaam oogmerk, het doen ophouden van den oorlog, te beantwoorden. - Neemt nu de volkrijkheid in ons werelddeel aan alle oorden toe, eischt dan niet de voorzigtigheid eener wijze staatkunde in alle landen, en bovenal ook in het onze, dat er door de regering voor gezorgd worde, dat in dezelfde evenredigheid, waarin de consumerende klasse toeneemt, ook de producerchde vermeer-
{==557==} {>>pagina-aanduiding<<}
derd wordt? Anders immers loopt men gevaar, dat, bij de minste onvruchtbaarheid, de schaal van overvloed door die des gebreks overwogen worde.
anonymus.




Het feest van den H. Januarius.

(Uit een' Brief van een' Reiziger te Napels.)

Eindelijk ben ik in staat eene onde belofte te vervullen. Ik ben getuige geweest van de groote plegtigheid, het vloeibaar worden des bloeds van den h. januarius. Ik heb u reeds in een' mijner vorigen berigt, dat de teregtstelling van dezen martelaar in het Amphitheater te Pozzuoli plaats gehad heeft. Eene vrome Napolitaansche vrouw verzamelde iets van zijn bloed in twee glazen fleschjes, welke tot heden zorgvuldig in een klein kastje achter het groote altaar der cathedrale kerk te Napels bewaard zijn geworden. In een gewelf onder hetzelfde altaar ligt het ligchaam van dezen Heilig, en zijn schedel is in eene gouden buste ingesloten, die zijne gelaatstrekken getrouw daarstelt. Tegenwoordig is slechts het eene fleschje nog vol, (het andere is, op welk eene wijze weet ik niet, van zijn' schat beroosd geworden) en de inhoud van hetzelve heeft, gelijk gij ligt denken kunt, in den loop van eeuwen zijne vloeibare natuur verloren, en is hard geworden; maar, door de bestendige voortduring der wonderbare kracht, wordt het verharde bloed weder vloeibaar, wanneer het fleschje met de bovengemelde buste in aanraking gebragt wordt. Deze verrigting alleen nogtans is, volgens het berigt van mijn' Cicerone, niet toereikend om het vloeibaar worden te bewerken. In de nabijheid van Napels zijn eenige gemeene boeren, wier geslacht onafgebroken van den Heilig zelven of zijne gelijktijdige verwanten afgeleid wordt, en in wier aderen daarom, gelijk men gelooft, nog zijn bloed vloeit.
Het is zeer natuurlijk, dat, zonder de tegenwoordigheid van ten minste een' dezer nakomelingen van het geslacht des heiligen martelaars, het wonder niet gebeurt, en des te spoediger in zijn werk gaat, naarmate vele nakomelingen van den h. januarius aanwezig zijn. Tot bewijs van dit gezegde, voerde mijn vrome leidsman het voorbeeld van den Generaal championnet aan. Toen deze voorvechter der

{==558==} {>>pagina-aanduiding<<}
vrijheid, met zijne ongebroekte Enfans de la Patrie, Napels introk, verleidde hem zijne nieuwsgierigheid, of liever zijn ongeloof, de priesters te bevelen, om dadelijk het mirakel voor hem en zijne gezellen, de aanbidders van de Godin Rede, te verrigten. De priesters stelden den Generaal de onmogelijkheid voor, zijn bevel zonder de tegenwoordigheid der heilige nakomelingen te vervullen. ‘Geene omstandigheden, burgers! Het mirakel moet aanstonds gebeuren, of ik zal uwe fleschjes en al uwe prullen in duizend stukken slaan.’ Om de volvoering dezer schrikkelijke bedreiging te verhoeden, beproesden de beangstigde priesters wel het vloeibaar maken des bloeds; maar, o wonder! niet alleen waren alle hunne vrome pogingen vergeefs, maar zelfs des Generaals krachtdadige bijstand, en herhaalde proeve, om het gestolde bloed, zoo wel door natuurlijke als kunstwarmte, vloeibaar te maken, bleef vruchteloos. Er bleef dus niets overig, dan om eenigen der digtst bij wonende verwanten van den h. januarius te zenden, en er werd, om hen te zoeken, dadelijk een commando huzaren afgezonden. De arme lieden, uit hunne vreedzame hutten gesleept, verwachtten in het eerst niets anders, dan in het lot van hunnen heiligen voorzaat te zullen deelen; doch na hunne aankomst te Napels werden zij vriendelijk behandeld, en vernamen de oorzaak van hunne ashaling. Eene tweede proef werd nu in den behoorlijken vorm te werk gesteld, die, tot de uiterste verbazing der Franschen en tot innig genoegen der vrome Napolitanen, dadelijk gelukte.
‘De Generaal championnet,’ vervolgde mijn Cicerone, ‘was zoo aangedaan over het mirakel, dat hij tranen stortte als een kind, zijn ongeloof bekende, en, wanneer hij geen Franschman geweest ware, vertrouw ik zeker, dat hij een even zoo goed Christen als ik, arme zondaar, zou geworden zijn.’
De Napolitanen zien jaarlijks een- of twee malen dit schouwspel, aan hetwelk zij eene des te grooter waarde hechten, daar zij het heilige fleschje als een' onbedriegelijken barometer van hun nationaal geluk beschouwen. Wanneer het bloed vloeit, en wel hoe spoediger hoe beter, hopen zij op een' rijken oogst van granen en wijn, een' bloeijenden handel, en geluk in hunne uit- en inwendige staatsaangelegenheden. Wanneer, integendeel, het vloeibaar worden zeer veel tijds vereischt,

{==559==} {>>pagina-aanduiding<<}
of geheel achterblijft, dan beschouwen zij dit als een even zoo zeker voorteeken van allerlei ongeluk.
Ketters als gij en ik zijn zoo vrij een' chemischen kunstgreep achter dit voorgewend mirakel te vermoeden, daar wij immers weten, dat Professor neumann te Berlijn reeds lang dezelfde verschijnsels door natuurlijke middelen te weeg gebragt heeft; maar het is eene vraag, en misschien eene vraag van grooter gewigt dan wij gelooven, of eenvoudige menschen meer te beklagen dan te benijden zijn. De groote hoop, (ik gebruik dit woord niet in een' slechten zin) dat is negen tiende deelen der menschen zijn onvatbaar voor afgetrokken denkbeelden; hun bekrompen begrip vordert, dat hun de dingen in een zigtbaar beeld worden voorgesteld. De Godsdienst vindt den weg tot hunne harten ligter op den breeden weg hunner zinnen, dan op de enge en kronkelende voetpaden van hun verstand. Daarom heeft een zekere graad van vertooning in de kerkgebouwen en van plegtigen pronk, ondersteund door de schoone kunsten, muzijk, schilder-, beeldhouw- en bouwkunst, op verscheiden plaatsen en tijden der wereld ingang gevonden. Dit is inzonderheid in zuidelijke oorden het geval geweest, waar de verbeeldingskracht levendiger en gloeijender is, en wel zoo zeer, dat zuidelijk van den 50o N.B. de gezonde, maar misschien al te zeer van zinnelijke voorstellingen ontbloote, leer der hervorming, met weinig uitzonderingen, niet in staat geweest is, het meer zinnelijke beeldwerk der katholijke kerk te verdringen, welke, hetgeen zonderling is, haren zetel in elk deel van Europa gevestigd heeft, waar de warmte des klimaats goede wijnen voortbrengt. Inderdaad, de godsdienstplegtigheden schijnen, even als de wijn, zich naar den bodem te rigten, op welken zij verplant worden. Gelijk de zure Duitsche Hochheimer allengs den zoeten Constantia-wijn op den rijken en warmen bodem van de Kaap voortbrengt, even zoo kunnen wij de verscheidenheid der schakeringen verklaren, welke de eenvoudige en zuivere leer van
het Evangelie in Rome of Konstantinopel, in Armenië, Abyssinië, Indië of China aangenomen heeft. In laatstgenoemde land bestaat de door de zendelingen bewerkte bekeering in niets dan eene verandering van naam, daar de vrome predikers vrijmoedig bekennen, dat zij, zonder de voortduring van tallooze dwaasheden des Chineschen Heidendoms toe te laten, in het geheel geene be-
{==560==} {>>pagina-aanduiding<<}
keering zouden kunnen bewerken. Even daarom hebben de stichters van nieuwe Godsdiensten meestal de noodwendigheid ingezien van meer of min aan de nationale vooroordeelen hunner leerlingen toe te geven. Vandaar de onschuldige kunstgrepen van eenige Godsdienstinstellers, die zij aanwendden, om hunne leer duidelijker en passender voor de vatbaarheid hunner ononderrigte leerlingen te maken.
Ik ben overtuigd, dat numa even zoo in zijne vuist lachte, wanneer hij van Egeria's grot naar zijne bijgeloovige Latiërs terugkeerde, als mahomet, wanneer hij zijne dweepzieke Arabieren een nieuw kapittel voorlas, nog warm van de voorgewende inblazing des Engels. Allen wijzigden hunne leer meer of min naar het karakter des volks, voor welks geloof dezelve bestemd was, of naar het klimaat. Mahomet's verblijf der zaligheid is een zinnelijk Paradijs, daar dit voor den zinnelijken Oosterling anders geene waarde zou hebben. Zijne plaats der verdoemenis (en inderdaad ontleent elke Godsdienst die uit het Oosten) is schrikkelijk voorgesteld door eene buitengewone hitte, die den overtreder zijner geboden toeft; daar integendeel eenigen der noordelijkste Heidenen, en ook, geloof ik, Christenen, 9o Fahrenheit onder het vriespunt in het verblijf der verdoemden staan. Ik zeg, ook Christenen; want ik heb het van een' reiziger gehoord, die, op zijne reis door Lapland, in een dorp, waar hij geene andere woning vinden kon, in het huis van den geestelijke zijn' intrek nam. Den volgenden zondag woonde hij den Godsdienst bij: zijn huiswaard sprak, op eene krachtige wijze, van de pijnen der hel, die hij, tot groote verbazing des vreemdelings, der gemeente als een vreesselijk oord van zulk eene strenge koude beschreef, dat de beten in hunnen mond aan de tong zouden vastvriezen. Op den weg uit de kerk prees de reiziger den prediker wegens de in zijne preek ontwikkelde welsprekendheid, maar gaf tevens zijne verwondering te kennen, dat hij eene plaats zoo koud geschilderd had, aan welke alle anderen den hoogsten graad van onverdragelijke hitte toeschrijven. ‘Ik weet dit zoo wel als gij,’ antwoordde de redenaar; ‘maar ik kan u verzekeren, dat, als ik dit mijnen leeken zoo
voordroeg, zij allen hun uiterste best zouden doen om er te komen en zich te warmen.’
Doch keeren wij uit het ijskoude Lapland terug naar het verstikkend heete Napels, en vervolgen wij ons verhaal.

{==561==} {>>pagina-aanduiding<<}

De ceremonie der vloeibaarwording had ditmaal in de eenvoudige maar fraaije kerk van St. Clara plaats, alzoo de plegtigheid aan geene bijzondere plaats verbonden is. Meestal wordt zij in de cathedrale kerk verrigt; maar bij gelegenheid hebben ook de andere kerken het geluk, het mirakel in hare muren te zien gebeuren.
Toen ik in de straat Spacca Napoli kwam, zag ik, lang vóór het bepaalde uur, eene menigte menschen zich naar de kerk van St. Clara spoeden. Een welgekleed man, tot wien ik mij wendde, nam mij in zijne bescherming, en verschafte mij eene plaats, vanwaar ik, op een' stoel staande, de geheele kerk en het hoog-altaar, de schouwplaats des mirakels, kon overzien. De kerk was spoedig opgepropt vol, uitgenomen een gang, die voor de processie opengelaten werd. Weldra verkondigde het zingen van heilige lofzangen de nadering van den trein, die voorzeker uit de gansche geestelijkheid der stad Napels bestond. Gij kunt u de lengte van dezen trein voorstellen, wanneer ik u zeg, dat de monniken uit alle kloosters van Napels paar aan paar gingen; Dominikanen, Franciskanen, Karmelieten, Augustijnen, Karthuizers, Benedictijnen, Bernardijnen, Theatijnen, enz. Ontelbare vanen en zilveren beelden van groote waarde, aan onderscheidene kloosters behoorende, werden tusschen iedere orde gedragen, en de uit ontelbare wierookvaten omhoog stijgende wierook vervulde weldra de kerk met eene digte rookwelk, die mij ten laatste belette, duidelijk te zien, wat aan het hoog-altaar gebeurde. Ik vroeg mijn' beleefden leidsman, of het onwelvoegelijk ware, van mijne lorgnet gebruik te maken, daar ik werkelijk bijziende was. ‘Integendeel, Mijnheer!’ was het antwoord, ‘het is onze wensch, dat ieder vreemdeling, zoo naauwkeurig als mogelijk is, het wonder zie, hetwelk onze stad van iedere andere plaats der Christenheid onderscheidt; en, om alle uwe bedenkelijkheid weg te ruimen, ik-zelf wenschte eene lorgnet te hebben.’ Ik had liever deze vraag mogen besparen; want het glas vergrootte den rook en den damp in de kerk dermate, dat ik naauwelijks de
buste des Heiligs op het altaar en den Bisschop met zijne Diakens bespeurde, die juist begonnen had het fleschje aan het hoofd des Heiligs te houden. De proef werd langer dan een half uur zonder gunstig gevolg voortgezet. Zuchten en zachte weeklagen verhieven zich nu uit verscheiden deelen

{==562==} {>>pagina-aanduiding<<}
der kerk, en deze veranderden weldra in luide en hevige jammerklagten; het tooneel werd nu geheel tragiek. Misericordia! - Ah, per Pamor di Dio! - Disgrazia del Cielo! en andere uitroepingen der vertwijfeling, vermengd met de vurigste gebeden, hoorde men van alle kanten; eenigen stortten tranen, anderen vouwden of wrongen de handen boven hunne hoofden, en eene vrouw digt bij mij sloeg op hare borst, ja rukte zich de haren uit, op eene schrikkelijke wijze.
Drie kwartieruurs waren nu onder vergeefsche pogingen verloopen; de gansche kerk was in oproer; klagten, zuchten, en alle mogelijke toonen van wanhoop en vertwijfeling, klonken door het oude gebouw, toen eensklaps het wuiven van een' witten doek van het hoog-altaar de blijde boodschap verkondigde. In hetzelfde oogenblik maakte een salvo uit het zwaar geschut van het slot geheel Napels de blijde tijding bekend, welke voor zoo gewigtig geldt, dat, wanneer het Hof te Caserta resideert, een courier in allerijl wordt afgezonden, om dezelve aan de Koninklijke familie over te brengen. Gij kunt u ligt voorstellen, welke verandering deze gelukkige omstandigheid dadelijk in de gemoederen en harten der vergaderde menigte te weeg bragt. Overal bespeurde men thans blijdschap, gejuich en wederzijdsche gelukwenschen. Ik, voor mij, verheugde mij niet minder over het asloopen der plegtigheid; want, had ik tien minuten langer daar gestaan, dan ware ik, van wege de ontzettende hitte en benaauwde lucht, in onmagt gevallen. Nadat ik den vriendelijken Napolitaan voor zijne goedheid en gegevene ophelderingen bedankt had, ijlde ik naar mijne woning, gansch vermoeid van de bezwaarnissen des namiddags.






Aanteekeningen, gehouden op eene reize naar het lief-engelenbad, aan de olifantsrivier, weinige dagreizen van de Kaap De Goede Hoop af gelegen, in het jaar 1818.

(Medegedeeld door den Hoog Ed. Gestr. Heere Schout bij Nacht de jong van rodenburgh.)

Eene langdurige kwelling van rheumatieke stoffen had mijn ligchaam dermate afgemat, en mij reeds zoo vele pijnen en

{==563==} {>>pagina-aanduiding<<}
lastige ongesteldheden veroorzaakt, dat eensdeels het verlangen naar eene dierbare en voor mij zoo noodzakelijke gezondheid, anderdeels de vrees voor de verdere gevolgen van het kwaad mij deed besluiten, bij die van mijnen gewonen arts, den Heer wehr, ook den raad van den geneesheer liesching, beide voorname mannen in hun vak op dezen uithoek, in te nemen, en, na ook van den laatsten eenige door hem voorgeschrevene geneesmiddelen, zonder vrucht, gebruikt te hebben, begrepen de beide Heeren, mij niets beters te kunnen aanraden dan het bad, en wel dat van de Olifantsrivier.
Hoe zeer nu ook de moeijelijkheid der reis, de afstand en het tijdverlies groote hinderpalen in den weg stelden, wogen nogtans de raad der geneesheeren, de aandrang van ouders, nabestaanden en vrienden, en de gegronde hoop op eene volkomene herstelling, zoo veel, dat ik al het andere over het hoofd zag, en op den 23sten Februarij dezes jaars 1818 besloot, om acht dagen daarna te vertrekken.
Dit besluit eenmaal genomen zijnde, werd alles tot den togt en het verblijf aan het bad in gereedheid gebragt, bestaande in hetgene men, in den volstrektsten zin, tot eene huishouding noodig heeft; tafels, stoelen, potten, pannen, emmers, bijlen, bezems, schoppen, graven, en al wat een boer van de Kaapstad halen moet; voorts allerlei soort van eetwaren, (brood en vleesch alleen uitgezonderd) wijn, dranken, medicijnen, en al wat men dacht verder tot gemak, versnapering en genoegen te zullen behoeven. - Natuurlijk kwam hierbij voor den geest, hoe geheel anders dit is in Europa, te Aken, Spa, Eems, Driebergen en andere baden, alwaar een lijder alles vindt, wat hem gemak, genoegen, vermaak en uitspanning kan verschaffen; hij rolt in een zachtwiegend rijtuig langs een' effen weg daarheen; hier, daarentegen, - Maar laat ik voortgaan.
Tot alle deze behoeften was een afzonderlijke pakwagen benoodigd, en wij verbeeldden ons regt gelukkig te zijn door een' boer aan te treffen, die, een halve dagreis afstands aan deze zijde van het bad wonende, zich aanbood onze goederen over te brengen; dan, wij hadden reden ons daarna te beklagen, niettegenstaande de gulle eenvoudigheid van den man mij alles goeds deed hopen. Bij mij in de kamer komende, alwaar mijne vrouw zat, riep hij uit: Is dat nou die

{==564==} {>>pagina-aanduiding<<}
vrou, die jij uit het vaârland het meê ebrog? En op mijn bevestigend antwoord zeide hij: Nou, dat doet mij regt plasier, dat ik toch eens een vaârlanse vrou gezien het. Deze voorbeelden van onnoozele eenvoudigheid zijn onder de boeren niet zeldzaam, vooral bij hen, die, door den afstand, waarop zij van de noosdplaats wonen, dezelve zoo schaars mogelijk bezoeken. Maar, zijn zij daarom, over het geheel genomen, slechter dan de meer beschaafden? kunnen zij zich wel vermommen? en kost het wel veel moeite, om zulken onder hen, die met slechte streken omgaan, te doorgronden? Gewisselijk neen! En is daarom de bal door rousseau wel zoo geheel mis geslagen, wanneer hij de beschaving als eene moeder der ondeugd beschouwt?
Toen nu alles in gereedheid was gebragt, vertrokken onze volgeladene pakwagens en de slaven, en wij volgden den 3den Maart met een' paardenwagen, dat is een wagen, die met paarden bespannen was, terwijl de eersten door ossen getrokken werden; en deze paardenwagen, die, behalve mijne vrouw en mij, twee kinderen, eene slavin en een aantal goederen voerde, was maar weinig minder beladen dan de eersten. Na 6 of 7 uren rijdens, hielden wij in het veld stil om het middagmaal te nemen, en ondervonden, dat de beweging het koud medegenomene, met soep, van essence gemaakt, en warme aardappelen, zeer goed deed smaken, ja beter zelfs dan menig een prachtige maaltijd, welken wij ons bij deze gelegenheid herinnerden. Na bijna 3 uren te zijn uitgespannen geweest, reden wij verder, en kwamen welhaast bij den Predikant scholtz aan Zwartlandschkerk, alwaar wij bestemd hadden ons nachtverblijf te houden.
Ofschoon onverwacht, waren wij nogtans welkom; en de Heer scholtz betuigde, altoos verblijd te zijn, wanneer hij iemand zag, met wien hij over andere dingen spreken kon dan koren, wijn en jagt, het éénig onderwerp der boeren. Wij bragten dus den avond zeer aangenaam in een genoegelijk onderhoud door, dat meest over Europa, en bijzonder het vaderland, met het daarin ondervondene, handelde; en, na een matig avondeten ons nedergevlijd hebbende op heerlijke bedden van dons, zoo als men hier bij welgestelde menschen allerwegen vindt, smaakten de vermoeide leden, na een' togt van 10 uren op een' ongemakkelijken, vol-
{==565==} {>>pagina-aanduiding<<}
geladen wagen over een' harden weg, eene streelende rust, die men wel genieten, maar niet beschrijven kan.
De streek lands, onder den naam van Zwartland bekend, waarin wij ons thans bevonden, ontleent denzelven welligt van de heuvelachtige ruggen, waaruit dit gedeelte van Afrika's uithoek bestaat, welke, allen met zoogenoemde renosserboschjes bewassen, een min of meer zwart uitzigt hebben. Zij is met de Koebergen, die wij, herwaarts komende, over reden, en de Tijgerbergen, welke wij ter regter lieten liggen, eene der voornaamste korenschuren. Met dit al schijnt het land, vooral in den zomer, dor en onvruchtbaar. Schaars ziet men hier en daar een' half verdorden boom en kleinen kwijnenden moestuin. Het water, dat men des zomers zorgvuldig, door daartoe gemaakte dammen, opsluit en bewaart, en dat te gelijk voor menschen en beesten dienen moet, wordt veelal stinkend en is altoos brakachtig; terwijl het tevens op hen, die het niet gewoon zijn, hetzelfde uitwerksel heeft als het Rotterdamsch Maas-water op de vreemdelingen; vandaar ook de oorzaak der vaste gewoonte, om altoos den gevulden theepot op tafel klaar te hebben. Dit zelfde land, echter, verandert, zoodra er regen valt, geheel van gedaante, krijgt een ander aanzien, wordt de vruchtbaarste korenakker, en ten bewijze, dat de bodem zeer dankbaar is, is het genoeg te zeggen, dat de meeste boeren alhier welgestelde menschen zijn.
Zwartlandschkerk is eene eenzame, met de woning van den Predikant en den voorlezer, op zichzelve staande kerk, alleen gebouwd om de boeren van deze streek te gemoet te komen, daar zij anders, ter uitoefening hunner godsdienstverrigting, den verren weg naar Stellenbosch zouden moeten afleggen. Onder dat dorp behoort een gedeelte van het Zwartland; terwijl het grootste en meerderdeel, waaronder ook de kerk, tot het distrikt van de Kaapstad zelve gerekend wordt.
Met den morgen van den 4den waren wij ten 5 ure reeds allen weder gereed; en, na een duchtig ontbijt, namen wij een hartelijk afscheid van onze vriendelijke gastwaarden, en zetteden, onder de stelligste belofte van terug te zullen komen, ten half 7 onze reize verder voort. De weg liep door het overige gedeelte van Zwartland, dat wij in deszelfs geheele lengte doorsneden, en reden achter Riebeekskasteel om

{==566==} {>>pagina-aanduiding<<}
naar de Bergrivier. Riebeekskasteel bestaat uit eene kleine, eenzaam op zichzelve staande, tamelijk hooge bergketen, en ontleent zijnen naäm van den eersten Hollandschen Gouverneur dezer volkplanting, den Heer van riebeek, die dezen berg als de grensscheiding bepaalde; eene bepaling nogtans, waaraan zijne opvolgers zich niet gehouden bebben, aangezien de bezittingen zich welhaast verder, en nu tot op een' aanmerkelijken afstand van dezen berg, hebben uitgestrekt.
Ten half 1 ure kwamen wij aan de Bergrivier, welke thans, bijna op het einde van den zomer, (houd wel in het oog, dat onze jaargetijden, hier bezuiden de linie, juist omgekeerd staan met die van u en anderen, die benoorden de linie wonen) vrij droog en waadbaar was, terwijl zij daarentegen, den geheelen winter door, bijna niet anders dan in eene pont kan worden overgetrokken. Deze rivier neemt haren oorsprong in het Drakensteinsch gebergte, en, na zich met de kleine Bergrivier, die van Tulbach komt, en met de verschillende beken van de Vierentwintig Rivieren vereenigd te hebben, stort zij zich door eenen vrij breeden mond in de St. Helenabaai in zee.
De pont was in een' slechten staat, en moet onderhouden worden door een' zekeren van der merwe, die hier zijne plaats heeft, doch zich weinig moeite schijnt te geven, of wien welligt het vermogen ontbreekt, om dit vaartuig in een' goeden staat te brengen en te houden. Wij hadden hetzelve gelukkig niet noodig, namen aan den oever der rivier ons middagmaal, en vertrokken weder ten half 4 ure.
Na een paar uren rijdens, kwamen wij aan de plaats van den boer, met welken wij bij den aanvang onzer reize kennis maakten, en van wien ik u reeds gesproken heb. Doch de eerste ontmoeting alhier was alles behalve aangenaam, daar wij den pakwagen, dien hij beloofd had met den meesten spoed aan de badplaats te zullen brengen, hier vonden staan. In stede van door te rijden, had hij denzelven hier bij zijne woning nedergezet, ten einde eerst, zoo als wij vernamen, nog andere menschen over te brengen; eene handelwijze, die mij, ik kan zulks niet ontveinzen, te meer ergerde en verstoorde, omdat hij mij door zijne eenvoudigheid het volste vertrouwen had ingeboezemd. Maar, wat kon ik doen? vooral toen de vrouw ons zeer hupsch en gul ont-
{==567==} {>>pagina-aanduiding<<}
haalde, duizend vriendelijkheden bewees, en al dadelijk begon te verhalen, op welk een' gemeenzamen voet mijn vader en grootvader in haar huis verkeerd hadden. In dit huis, evenwel, was alles, wat wij zagen, even liederlijk en morsig. Vier lamme of gekraakte stoelen, eene gemeene planken rustbank en twee smerige tafels, op welker grootste de eeuwigdurende theepot pronkte, waren al de meubelen, die het morsig voorhuis versierden; en hiermede streed, op de zonderlingste wijze, het gesprek der goede vrouw, die telkens hare zindelijkheid op den voorgrond plaatste.
Na het nemen van de aangebodene thee, deed ik met mijne vrouw eene wandeling, om het oord te bezien, en zochten, maar te vergeefs, naar den ingang van den tuin. Nergens was eene deur, nergens opening te vinden, en ons bleef alleen over, door eene hegge van kweepeerboomen te kruipen, welke een' ruimen en zelfs fraaijen tuin afsloot, met appelen, peren, kastanjes, oranjes en andere beladen vruchtboomen versierd, doch tevens geheel verwilderd. Wij waren opgetogen van de deugdzaamheid van den grond, en bejammerden, dat eene plaats van zulk eene waarde in zoodanige handen was. Men kan dezelve genoegzaam geheel onder water zetten, hetwelk niet alleen de vruchtbaarheid van den bodem vermeerdert en bevordert, (aangezien men hier met water bijna allerwegen den grond vruchtbaar maakt) maar hier zou daarenboven, gelijk ook op vele andere plaatsen aan de Vierentwintig Rivieren, met een goed gevolg rijst en indigo kunnen worden aangeteeld, waarvan zekere lijste reeds zeer voldoende proeven heeft genomen.
In huis teruggekomen, ging ik onze slaapplaats bezien, en deze beantwoordde aan al het overige; vensters zonder ruiten, luiken, die slecht sloten, smerige beddelakens, dekens en gordijnen, en een bed, waar men de riemen, die als orderlagen dienden, door voelen kon, was hetgeen, waarmede wij ons moesten behelpen.
Het duurde nu ook niet lang, of onze gastheer kwam te huis. Zeer vermoeid, klaagde hij over den gevaarlijken weg, dien hij had moeten asleggen, en, onder voorgeven dat zijne ossen te slecht en buiten staat waren, trachtte hij mij over te halen om nog 24 uren bij hem te vertoeven. Dan, hierin werd niet getreden; ik was gemelijk, en deed nog dien zelfden nacht mijn' pakwagen in gereedheid brengen, en met

{==568==} {>>pagina-aanduiding<<}
het aanbreken van den dag was hij reeds op weg. Onze nachtrust was niet meer dan tamelijk, doch gaf dit voordeel, dat wij met den vroegen morgen van den 5den weder op reis waren. Thans ging het voorbij een aantal schoone plaatsen in dit vruchtbaar oord, waaronder die van c. liebenberg en c. oberholster voordeelig uitblinken. Wild is hier in hoeveelheid; eens zagen wij tot elf reebokken bijeen. Ten half 12 ure kwamen wij aan op de plaats van g. visser, om den ossenwagen af te wachten, die ons over den steilen berg moest brengen, onder den naam van Kardouw berucht.
Het gedeelte lands, de Vierentwintig Rivieren genoemd, wordt almede voor eene der beste streken van dezen uithoek gehouden. Men teelt er, behalve granen, op sommige plaatsen ook rijst; voorts bijna allerwegen wijn, chinaasappelen, en vruchten in zulk eene menigte, dat zij moeten gedroogd en dan in groote hoeveelheden vervoerd worden. Het water komt van het Tulbachsch en Kardouwsch gebergte, en stroomt in een aantal beken nederwaarts, aan iedere van welke beken men veelal eene plaats vindt. Het komt tevens waarschijnlijk voor, dat de menigvuldigheid derzelven, waarvan vele in den winter bij zwaren regen tot de grootte van rivieren opzwellen, aan deze streek den naam van de Vierentwintig Rivieren gegeven heeft.
Onze aankomst was onverwacht, de man van huis, en de vrouw kende niemand onzer; desniettemin waren wij hartelijk welkom, werden gul en gastvrij onthaald, en de kennis was spoedig gemaakt. Na een' landelijken doch welgegunden maaltijd, bragten wij het overige van den dag hier door, en herstelden ons eenigzins van onze vermoeidheid. De plaats, op welke wij ons bevonden, is zeer lommerrijk en vruchtbaar, ofschoon er in dezen tijd van het jaar geen overvloed van water is. Den smaak van den aanleg kan men niet roemen; doch, waar ik kwam, vond ik partij van den grond getrokken en alles wel onderhouden, hetgeen mij een gunstig denkbeeld van de werkzaamheid der bewoners gaf.
Tegen den avond kwam de door ons bestelde ossenwagen van w. burgers aan, om ons over den Kardouw te brengen, welke berg met geen paardenwagen beklommen wordt; en daar deze beklimming, zelfs voor ossen, op den vollen dag bijna ondoenlijk is, alzoo zij gevaar zouden loopen door de

{==569==} {>>pagina-aanduiding<<}
hitte te bezwijken, werd de reis met het aanbreken van den volgenden dag, in den vroegen ochtend, om 3 ure bepaald. Des morgens om half 4 ure zaten wij in den wagen, en reden to aan den voet van den berg, alwaar mijne vrouw en ik te paard stegen. Thans ging de togt, niet zacht rijzend, maar zoo steil als het voor een' wagen eenigzins doenlijk is, opwaarts; en wij beklommen een gevaarte, hetwelk Gods almagt en grootheid, met het vol gevoel onzer nietigheid, doet bewonderen, en tevens verbaasd staan over de stoutheid van hem, die het eerst durfde ondernemen, niet alleen om zich op deze steilten te wagen, maar er zelfs een' weg over te banen. Op den top gekomen, had men het heerlijkst gezigt, aan de eene zijde over een gedeelte van de Vierentwintig Rivieren, aan de andere over eene schoone, hier en daar met lommerrijke plaatsen geschakeerde, vlakte, door welke de Olifantsrivier kronkelende henenstroomt. Thans stegen wij af; ook had een ieder den wagen verlaten; de 16 ossen, die er voor waren, werden tot op 6 verminderd, en men begon den togt nederwaarts. Aan dezen kant is de Kardouw, vooral in de afdaling, het gevaarlijkst, door de verschrikkelijke steilten, veroorzakende, dat, op sommige plaatsen, de wagen, in weerwil van twee gerande wielen, sterke achterossen om hem tegen te houden, en alle aangewende moeite, naauwelijks konde belet worden, met eene vaart naar beneden te snellen, die voor de reizigers van de noodlottigste gevolgen zou kunnen zijn.
De beteekenis van het woord Kardouw, uit de Hottentotsche taal ontleend, wist niemand mij hier uit te leggen. Het gebergte, dat dezen naam draagt, vormt met het Tulbachsche, Drakensteinsche, Franschenhoeksche en Hottentothollandsche gebergte eene keten: wij besteedden ruim 2 uren om dezelve over te trekken.
Beneden gekomen, werden wij door de oude w. burgers en twee zijner zonen (de derde had ons over den berg gebragt) opgewacht. Wij stegen weder te paard, en reden, terwijl de wagen langzaam volgde, met het zoo even genoemd gezelschap naar j. burgers, broeder van w., en eigenaar van het bad. Onderscheidene malen doorkruisten wij de Olifantsrivier, en, na een klein uur rijdens kwamen wij aan de lommerrijke en allezins aangename plaats van j. burgers, die ons, met zijne vrouw, regt Kaapsch, dat is

{==570==} {>>pagina-aanduiding<<}
met de meestmogelijke vriendelijkheid, ontving. Men zette ons dadelijk een goed ontbijt voor, en, na een uur toevens, werd de reis verder voortgezet naar het bad. Op een' kleinen afstand ziet men eene naauwe kloof voor zich, welker ingang door een bosch van populierboomen nog naauwer wordt gemaakt. Voor dit bosch ligt eene tamelijk goede, doch met slechte gebouwen voorziene, plaats. Wij reden de kloof in, en bevonden ons welhaast onder hooge in het wild groeijende boomen, tusschen twee bergen, die beiden even steil en ongenaakbaar schijnen. Langs den weg loopt een murmelend beekje, dat zich nu en dan, onder struiken heenvlietende, verbergt, en hier en daar kleine, doch geene onbevallige, watervallen en kronkelingen maakt. De weg, die rijzende is, wordt slecht onderhouden, en is, door een groot aantal losliggende steenen, zeer oneffen. Bijna in het midden der kloof vindt men een' boschrijken inham van oude populieren en enkele zware eiken, waaronder men, met verwondering, de citroen, de perzik en vijgeboomen ziet groeijen, om wier stammen en takken zich de wijngaard heeft rondgeslingerd; alle overblijfselen van een' tuin, die hier weleer bestond. Thans beginnen zich eenige hemelhooge melkboomen te vertoonen, waarachter zich de gebouwen van het bad zoodanig verschuilen, dat men dezelve niet eer ontdekt, voordat men uit deze schilderachtige en romaneske streken op het naauw en oneffen voorplein komt, en zich eensklaps voor de deur bevindt.
Nu, op de plaats, tot het verblijf alhier geschikt, waarnaar men zoo lang heeft uitgezien, waartoe de togt ondernomen is, gekomen, zou men te regt alles, wat rust, gemak en genoegen kan verschaffen, mogen verwachten; dan, het is er verre van af, en alles armoedig en ellendig. Het gebouw bestaat uit eene soort van huis, dat men het Gouvernementsgebouw noemt, door zekeren kamp in het jaar 1742 op last der Regering van dien tijd gesticht, en van het oogenblik der wording af bijna onaangeroerd gelaten; ten minste de denren, waarvan vele het jaartal van 1700 en in de 50 in het hout gesneden, dragen, schijnen volledig te kunnen bewijzen, dat alles nu reeds bijna drie kwart eeuw te vergeefs om de verfkwast gezucht heeft. De lage, vuilberookte keuken beantwoordt aan al het overige, en aan de eene zijde van dit is een ander laag gebouw, dat vier kamers bevat;

{==571==} {>>pagina-aanduiding<<}
terwijl een derde, even zoo laag, uit twee kamers en eene keuken bestaande, onmiddellijk aan het tweede grenst. Tusschen het Gouvernements- en dit laatste gebouw bevinden zich de twee badhuistes, zoo na mogelijk bij de bron geplaatst. Slechts één raam heeft ruiten, hetgeen ons noodzaakte alles met papier te voorzien, om ons ten minste eenigzins voor den togt te beveiligen; volkomen was zulks onmogelijk, daar alles even doorluchtig is. Onbegrijpelijk komt het voor, dat men zich geene moeite geeft, hier, aan de Olifantsrivier, eene goede verblijfplaats te stichten bij een bad, dat zoo druk bezocht, en nog wel, naar den Fiskaal van engelen, het Lief-engelenbad genoemd wordt: een naam, dien men thans zeer oneigen vindt; niets engelachtiges is er; vele oostersche Caravansera's zouden er paleizen bij zijn.
Over de bestanddeelen van het water zijn het onze geleerden hier niet eens: eenigen beweren, dat het een zwavel-, anderen, dat het een koper-bad zoude zijn; terwijl nog anderen volhouden, dat dit bad geene mineraaldeelen in zich bevat. Zonder in staat te zijn tusschen deze onderscheidene en uiteenloopende gevoelens te beslissen, komt het mij echter voor, dat de laatsten den bal geheel misslaan; en dit is zeker, dat het water de wonderbaarlijkste genezingen voortbrengt. Het heeft min of meer een' blaauwachtigen weerschijn; al de steenen, aan de aanraking van hetzelve blootgesteld, zijn groen aangeslagen, even als het koper, dat met zoogenoemd spaansch-groen bezet is; en bij het drinken heest het niet het walgachtige van gewoon laauw water, maar veeleer eene zekere raauwigheid en zwaarte, terwijl het tevens in de eerste dagen stoelgang verwekt, en de hoedanigheid bezit, van verwelkte en geheel verlepte groente door indooping weder te doen opluiken en frisch te maken.
Men gebruikt het bad zonder het te doen afkoelen, en het langst, dat men het er in kan uithouden, is 10 minuten, alzoo men dan reeds de benaauwdheid begint te gevoelen, welke een langer verblijf in het water veroorzaakt. - Men gebruikt het bijna voor alle ziekten, behalve de waterzucht en de tering, waarvoor men het als doodelijk beschouwt. Wonden genezen hier, hoe verouderd ook, bijzonder wel, en, in plaats van verzwakken, versterkt het water, gelijk de ondervinding ook mij geleerd heeft.

{==572==} {>>pagina-aanduiding<<}

Behalve de bron, waarvan gebruik gemaakt wordt, heeft men er nog een aantal, die op onderscheidene plaatsen ontspringen, en alle, de eene minder, de andere meerder, warm zijn, en dezelfde krachten van de groote bron hebben; terwijl deze waterrijkheid tevens aan deze anders onvruchtbare bergen, zelfs in het drooge jaargetijde, een aangenaam groen en welig aanzien geeft.
Ons gezelschap werd welhaast zoo talrijk, dat een goed gedeelte zich onder tenten moest behelpen; en, daar de verstandhouding bijzonder goed was, veraangenaamde zulks aanmerkelijk het verblijf, te meer nog, daar men hier, tusschen bergen ingesloten, bijna geene wandeling heeft, een anders zoo groot vereischte bij badplaatsen.
De plaatsen langs de Olifantsrivier zijn vruchtbaar; ik vond op die van j. burgers zelfs rijst, die welig groeide. Fruit en groente heeft men hier in zeer groote hoeveelheid, daar overvloed van water den bodem te allen tijde bevochtigt; en, waar dit gevonden wordt, is men bijna altoos van vruchtbaarheid verzekerd. De engheid, evenwel, der vallei, tusschen de bergen ingesloten, welke nog daarenboven dikwijls des winters door het water van de Olifantsrivier, die dan buiten hare oevers treedt, overstroomd wordt, laat niet toe veel koren te zaaijen; doch, van hetgene men zaait, oogst men ruim zoo veel als op andere plaatsen.
Na het bad eenigen tijd met veel vrucht en gevoel van beterschap gebruikt te hebben, werd ons vertrek op den 31sten Maart bepaald, en te dien einde wagens van g. visser, een bewoner van de Vierentwintig Rivieren, gehuurd. Alvorens evenwel, had ik het genoegen, den graad van warmte van het water te kunnen waarnemen, door een' thermometer, dien een mijner kennissen van de Kaapstad had medegebragt; en, daar de eigenaar van het bad tevens de goedheid had de bron zelve te doen openen, had ik deswege alle mogelijke gelegenheid. Het water bevond ik eene warmte te hebben van 110o op de schaal van Fahrenheit, en dien zelfden graad behield het in het bad, dat, zeer in de nabijheid der bron zijnde, het water slechts een' zoo korten afstand doet vlieten, dat het bijna geen' tijd tot verkoeling heeft. De dampkring in het badhuis had 92o op dezelfde schaal.
Op den 29sten Maart werden de pakwagens weder beladen, en vertrokken dien zelsden nacht. Met het aanbreken van

{==573==} {>>pagina-aanduiding<<}
den dag van den 31sten volgde onze wagen, thans mede door ossen getrokken; en ook wij verlieten de heilzame bron, zeer te vreden over onze reize derwaarts, daar de moeite, kosten en tijdverlies mij woekerwinsten aan gezondheid hadden opgeleverd. Het geheele gezelschap deed ons uitgeleide tot buiten de kloof, alwaar wij afscheid van de vrienden namen en den wagen beklommen. Aan den voet van den Kardouw, onder het nuttigen van het middagmaal, ontvingen wij een bezoek van w. burgers en twee zijner kinderen, die ons op geene onaangename wijze een paar uren deden doorbrengen.
Om 1 ure, toen aan deze zijde van den Kardouw de schaduw zich begon te vertoonen, vingen wij aan, den monsterachtigen berg te beklimmen, waartoe mijne vrouw en ik wederom te paard waren gestegen, en kwamen, zonder eenige hindernis, om 3 ure boven; niets ontmoet hebbende dan eenige bavianen, die ons op den asstand van een half geweerschot voorbij snelden. Vóór de nederdaling hielden wij ons eenige minuten op, om nogmaals het grootsch en prachtig gezigt te bewonderen, dat men vanhier heeft, en werden als in verrukking opgetogen; een gezigt, hetwelk niet mogelijk is, dat eene pen het schoone er van beschrijve, of de levendigste verbeelding er zich een denkbeeld van vorme! Wij behielden onze paarden, en de wagen, mede zonder ongelukken, door de gewone behoedmiddelen, beneden gekomen, vervolgde met ons den weg tot naar de plaats van g. viser, alwaar wij den nacht doorbragten.
Met den morgen van den 1sten April stapten wij om 4 ure wederom in ons rijtuig, thans met paarden bespannen; en, daar wij nu een' anderen weg namen, gaf zulks gelegenheid, om een grooter gedeelte van de streek, de Vierentwintig Riveren genoemd, te zien, die, allerwegen met de heerlijkste plaatsen als bezaaid, ons, alreede door den schoonsten uchtendstond tot genot en vreugde gestemd, als opgetogen in bewondering bragt, en het land deed zegenen, waarin de goede Voorzienigheid met eene zoo milde hand hare rijkste gaven uitdeelt.
Na omtrent 12 uren rijdens, kwamen wij weder aan Zwartlandschkerk, alwaar wij nogmaals den nacht bij den Eerw. Heer scholtz doorbragten; en den volgenden dag werd de reis op nieuw van half 5 des ochtends tot 5 ure des

{==574==} {>>pagina-aanduiding<<}
avonds voortgezet, wanneer wij in de stad aankwamen, zonder eenige andere ontmoeting dan eene koperkapelslang van acht spannen lang, die hare verschijning met het leven boeten moest.
Welhaast werd ik bezocht door mijnen gewonen geneesheer wehr, aan wien ik mijne gemaakte waarnemingen mededeelde, en wiens gevoelen is, dat het bad van de Olifantsrivier uit zwavel en vitriolum martis, of ijzer-vitriool, zoude bestaan.
Ik eindige hier mijn dagverhaal, met den wensch, dat mijne omstandigheden mij zullen toelaten, na den afloop van den winter, eene reis te hervatten, waarbij mijne gezondheid nu reeds zoo veel gewonnen heeft.

Kaapstad, den 4 April 1818.

Naschrift van den Inzender.

Brieven van Mei bevestigen meer en meer het goede uitwerksel van het bad, de gedurige verbetering der gezondheid, en de hoop op een volkomen herstel.

Verbetering der stoombooten.

Het gebruik dezer vaartuigen heeft daar, waar tamelijk goedkoope brandstof zulks mogelijk maakt, zoo groote voordeelen, dat men den Heere cadet gessicourt dank schuldig is, een middel bedacht te hebben, om voor streken, waar brandstof ontbreekt, of ingeval dezelve niet te bekomen is, een surrogaat te vinden. Hij zocht derhalve eene voortstootende kracht, zoo sterk als de waterdamp, en vond haar in de waterpers van pascal, (presse hydraulique.) Deze beweegt met eene kracht van honderd ponden een' last van 72000 ponden Nu komt het er op aan, of de waterpers op vaartuigen aanwendbaar zij, en de stoommachine vervangen kunne. Werktuigkundigen twijfelen daaraan niet. De loodregte werking der waterpers is geen beletsel: want het problema, eene loodregte beweging in eene kringvormige te veranderen, is reeds lang opgelost; de stoombooten zelf zijn een bewijs daarvan. Men zal tegenwerpen, dat, bij den stempel eener waterpers, de werkzaamheid, wanneer zij het ma-
{==575==} {>>pagina-aanduiding<<}
ximum bereikt heeft, rusten moet, tot de pomp ledig en de stempel weder gerezen is, om het drukwerk van nieuws te beginnen; maar dit is te verhelpen, wanneer men twee persen bezigt, die op de gelijke as afwisselend werken. De dubbele luchtpomp geeft ons een voorbeeld van deze dubbele werkzaamheid. Volgens deze aanwijzing kan ieder werktuigkundige de toepassing derzelve op de riemen en raderen van een vaartuig maken. Het mechanismus is van eene stommachine weinig verschillend; het is eenvoudiger, behoeft geen brandstof, neemt minder plaats weg, staat niet aan het gevaar bloot van brand en uitbarsting, kan overal gebruikt worden waar water is, laat alzoo verre reizen toe, en vordert niet meer armen dan de stommachine.
De Heer cadet gessicourt zegt, met hem vereerende zedigheid, tot besluit: ‘Ik geloof niet, dat deze aanwending der waterpers eene groote verdienste zij; maar ik voel mij gedrongen den voorslag daartoe openlijk bekend te maken, opdat de Engelschen of Amerikanen, wanneer zij ons in deszelfs uitvoering voorkomen, ons niet den eersten wenk daartoe betwisten.’

Verlustiging der hindoos.

De volgende echte en omstandige beschrijving is uit een Engelsch werk getrokken. De schrijver, t.d. broughton, zegt:
Wij begaven ons in het jaar 1809 bij scindiah, om deel aan eene uitspanning te nemen, welke men Hauli noemt. Hij ontving ons in eene tent van 130 voeten lengte, die tot dit oogmerk opgeslagen was. Hij zat op eene soort van troon, en om hem heen stonden alle de genen, die, uit hoofde van hunnen rang, regt hadden op de eer, om deze verlustiging met hem te deelen. Aan zijne voeten sprong eene kunstige sontein, in welke men de hovelingen dompelen liet, die, door onbegrensde vleijerijen van de luimen huns meesters, zich voorregten weten te koopen. Vele Bayaderen vervulden het overige van het vertrek.
Men had ons te voren gezegd, dat wij in witte vesten en pantalons verschijnen moesten, en dat vóór het einde van het spel zich niemand verwijderen mogt. Nadat wij onze

{==576==} {>>pagina-aanduiding<<}
plaatsen genomen hadden, bragt men groote koperen vazen ten voorschijn, die met Abir, een mengsel van meel en sandelhoutstof, gevuld waren; daaruit vormde men nu kleine kogeltjes, die de spelers met veel behendigheids op elkander wierpen. Ten zelfden tijde bood men de aanwezigen ook eene kom met geel geverwd water en eene groote zilveren spuit aan. De Rajah zelf gaf het teeken tot den aanvang des spels. Nu wierpen allen hunne kogeltjes in het rond, en elk zocht zijn' buurman te bespuiten. Het was tegen de etiquette, ook den Rajah te attakeren. Daar wij echter verklaard hadden niemand te zullen verschoonen, bekwam ook hij zijn deel. Maar hij speelde als Vorst. Hij had, namelijk, eene ontzaggelijk groote spuit, gelijk onze brandspuiten. Hij verstond het spel zoo goed, dat er in weinig oogenblikken geen enkel persoon was, of hij was doornat. Nu waren wij geheel bestoven, dan weder geheel overgoten; en wel zoo lang, tot de geheele bodem, verscheiden duimen hoog, met eene roode brij bedekt was. Ik heb in mijn gansche leven geen zonderlinger uitspanning gezien.

De levensweg.


Menschen, die den weg van 't leven 
Wuft en zorgeloos betreedt, 
Die den eenen dag vergeet, 
Wat gij d'andren hebt bedreven, 
Die gedurig woelt en jaagt, 
En naar weg noch wijzer vraagt; 
 
Vrienden, laat het u gelusten, 
Op de wisselende baan, 
Nu en dan eens stil te staan, 
Op den kruisweg uit te rusten; 
Reisgenooten, let vooral, 
Waar de weg u voeren zal. 
 
Laat, in 's Hemels naam, u leeren! 
Lieve broeders, hoort mijn' raad; 
Ach! het is zoo ras te laat, 
Ja, te laat om weer te keeren: 
Glooijend loopt de weg vooruit, 
Die op angst en wanhoop stuit. 

{==577==} {>>pagina-aanduiding<<}

Ach! ik zag er menigmalen, 
Door den gladden weg bekoord 
En door lust en drift gespoord, 
Onbedachtzaam henen dwalen; 
Ach! ik zag er menigwerf 
Rennen in hun wis verderf. 
 
Dikwijls ook, met schreijende oogen, 
Zag ik, hoe zoo menigeen 
Liever was teruggetreên, 
Door den fraaijen schijn bedrogen, 
En 't zoo gaarn veranderd had; 
Maar - de weg was veel te glad. 
 
Daarom, broeders, laat u raden; 
Rust, terwijl gij rusten kunt; 
Kiest, nu 't kiezen is vergund, 
En betreedt de regte paden; 
Let omzigtig hier en daar, 
Want het keeren valt zoo zwaar. 
 
Menig teeken in het leven, 
Menig wijzer op den weg, 
Tot bedachtzaam overleg, 
Werd ons van omhoog gegeven; 
Menig handje toont het aan, 
Waar wij best en veiligst gaan. 
 
Die, met welberaden zinnen, 
En door drift noch lust verrast, 
Immer op die teekens past, 
Gaat geen' valschen doolhof binnen; 
Hem gelukt het, hem alleen, 
Op het regte pad te treên. 
 
Daarom, broeders, laat u leeren; 
Kiest den gladden reisweg niet; 
Volgt de handjes, die gij ziet, 
Want het valt zoo zwaar te keeren; 
Broeders, aan het eind van 't spoor 
Vindt ge er eens den Hemel door. 
 
M.v.V. 
1818. 



{==578==} {>>pagina-aanduiding<<}

Een paar anecdoten van den beroemden Leibnitz.

Leibnitz reisde eens van Italië te scheep naar elders. Onderweg ontstond een verschrikkelijk onweder. De stuurman deed de overige scheepslieden den voorslag, dat zij den Duitschen ketter maar overboord zouden werpen, alzoo hij hoogstwaarschijnlijk de oorzaak was, dat God hen op deze reis met zulk een onweder bezocht. De stuurman geloofde, dat leibnitz hem niet verstaan had; maar deze haalde intusschen een' rozekrans voor den dag, bad, zonder de minste ongerustheid te laten blijken, zeer aandachtig zijn paternoster, en ontkwam door deze list het hem dreigend doodsgevaar.

Leibnitz kwam te Neurenberg. Hier hoorde hij van een gezelschap spreken, hetwelk in stilte aan het vinden van den steen der wijzen arbeiden zou. Hij gevoelde groot verlangen om nader met dit gezelschap bekend te worden; maar, hoe zou hij zijn oogmerk bereiken, daar de scheikunde zulk een vreemd vak voor hem was, dat hij niet eens derzelver kunsttermen kende? Intusschen deed hij, wat in zijn vermogen was, maakte een uittreksel uit de kunsttaal der goudmakers, en vervaardigde daaruit een' brief, dien hij zelf niet verstond. Deze zoo veel diepe wijsheid bevattende brief baarde opzien, werd den leden van het gezelschap dadelijk voorgelezen, en hoe minder men den zin van denzelven begreep, hoe meer men geneigd was groote wijsheid daarin te vermoeden; ja, men hield leibnitz bijkans voor den bezitter van den steen der wijzen. Het was derhalve zeer natuurlijk, dat men leibnitz plegtig uitnoodigde, aan hunne raadplegingen deel te nemen. Men toonde hem alles, zelfs het laboratorium, en benoemde hem, met eene aanzienlijke bezolding, tot secretaris van het gezelschap ter ontdekking van den steen der wijzen!

Mevrouw De Mailly.

Mevrouw de mailly had de liefde van lodewijkden XV verloren; zijn hart behoorde eene andere. Eens ging zij

{==579==} {>>pagina-aanduiding<<}
naar St. Sulpice. Haar geleider verzocht de volksmenigte, plaats voor haar te maken. Eenige jonge, baldadige Officieren zeiden: ‘Hoe! plaats maken voor deze....?’ Mevrouw de mailly, die dit hoorde, keerde zich bedaard tot hen, en zeide met de bekoorlijkste zedigheid en bescheidenheid: ‘Mijne Heeren! daar gij mij kent, bidt God voor mij om vergiffenis.’

Krijgslist.

Robert guiscard, de dappere Norman, lag voor Melfita Eene moedvolle bezetting verdedigde de vesting, die zich op een' steilen berg verhief. List alleen kon dezelve doen vermeesteren. Robert liet een' zijner stoutmoedigste krijgslieden in eene met wapens gevulde en gewast linnen bedekte doodkist sluiten. Een groot aantal verkleede Normannen verzamelde zich, en zoo ging de lijkstaatsie naar het klooster te Melfita, om het gewaande lijk in gewijde aarde te begraven. De geveinsde smart en de teekens van devotie onder de lijkgangers verwijderden allen argwaan, en gewillig openden de monniken hunnne kerk voor den trein. Maar naauwelijks hebben de dragers de kist nedergezet, of het deksel springt open; de doode en zijne makkers grijpen naar de verborgen wapens; alles, wat in de kerk is, wordt overvallen en gedood; de monniken alleen worden gespaard; terwijl robert inmiddels de geopende poorten der vesting intrekt.

Zeldzaam slag van grootheid.

Frederik de groote had, op zekeren dag, in uitgezocht gezelschap, den maaltijd ongewoon lang gerekt, verlevendigende het onderhoud door zijn schitterend vernuft, maar vergat intusschen, dat zijne gasten menschen waren. Een derzelven, een oud Generaal, wachtte met ongeduld op het oogenblik, dat de Monarch opstaan, en het hem alzoo vergund zijn zou, de zaal te verlaten. Lang hield hij, in deze hope, dapper vol. Eindelijk, echter, het niet langer kunnende uithouden, stond hij plotseling op, en riep: Sire, tout est grand dans votre Majesté, jusqu'à la vessie même! Je me meurs....en stoof, dit zeggende, ter zale uit. Den Koning

{==580==} {>>pagina-aanduiding<<}
behaagde deze uitval, en hij lachte hartelijk om denzelven. - Tycho brahe stierf, als slagtoffer van te ver gedreven ontzag op dit punt.

Karakteristieke trek van een' franschman.

Een Fransch soldaat ontving van zijnen voogd de tijding van den dood zijns vaders. Hij kreeg den brief in het hospitaal, hebbende in den slag van Abukir een been verloren. Het woordelijk met het oorspronkelijke overeenkomende antwoord, door een' Duitscher, als eene bijdrage tot de karakteristiek der Fransche natie, in 1815 uit Frankrijk medegebragt, luidt aldus:
Mon cher tuteur!



Je Vous rémercie de la mort de mon père. Ce sont de ces petits accidents de famille, qui arrivent souvent. - Quant à moi, je me porte fort bien à l'hopital. J'ai perdu une jambe à l'affaire d'Abuquier, Mais Graces à Dieu, il m'en reste encore une, avec laquelle j'ai l'honneur d'être



Votre trèshumble serviteur

N.N.

Snedig gezegde.


Een Arts, die menig blijk van zijn bekwaamheid gaf, 
Verzelde onlangs een lijk naar 't graf, 
Dat, langs den weg der kunst, was van deze aard' verscheiden. 
Een stroom van volk omgaf den stoet, 
Toen uit den hoop een knaap sprong tusschenbeiden, 
(Schoenlapper van beroep) en trapte op 's Doctors voet. 
Deez', toornig op den lompen jongen, 
Die in den trein was ingedrongen, 
Riep, met een barsche stem en geen gering gedruisch: 
‘Wat doet gij, lomperd! hier?’ - De snaak wordt niet verlegen, 
Maar voert beleefd den Doctor tegen: 
‘Mijnheer! ik doe als gij: ik breng mijn' arbeid t'huis.’ 
 
HK. MR. JR. 

{== afbeelding 	==} {>>afbeelding<<}
    
 



{==581==} {>>pagina-aanduiding<<}

Mengelwerk.

De geestelijkheid.

Het zout der aarde smakeloos geworden - een stand, gesteld om heilig vuur en licht te bewaren, maar te dikwijls bevorderaar van kille duisternis - een stand, echter, door welken op het lijdende menschdom alle troost, op het zwakke menschdom alle kracht, op het verduisterde menschdom al het licht, op het verkleumde menschdom alle warmte van boven door alle tijden heen is afgeleid - een stand, dus, die ten vloek en ten zegen van hetzelve heeft gestrekt, en daarom hoog verheven en zeer laag gesteld, bijgeloovig vereerd en voorbarig veracht, te streng beoordeeld en te ligt vrijgekend wordt - de bewaarder der ééne waarheid, die voor alle eeuwen geldt, en het kameleon, dat naar de omstandigheden van kleur verandert - beminnelijk en hatelijk inderdaad - prediker en voorstander der nederigheid en hemelsgezindheid, maar ook trotsch en op aarde tabernakelen zoekend - in zijnen arbeid afgescheiden van het staatkundig bestuur, en gedurende eeuwen daarin doorkneed, daarin gewikkeld, altijd naar den invloed op hetzelve begeerig - dwingeland over dwingelanden, en gemeenzaam vriend van den geringsten - rijksbestuurder en bedelaar - bezitter van geenen rang, en daarom zoo geregtigd tot den hoogsten, als onvernederd door aanwijzing van den laagsten - een stand, die, hoezeer hij zich door misbruik zijnen invloed mag hebben onwaardig gemaakt, en hoe sterk dat aanmerkelijk gedeelte der beschaafde wereld, dat in verachting van Geestelijkheid en Godsdienst roem der verlichting zoekt, zich daartegen uit mag laten, toch zijnen invloed nooit geheel verliest - een stand, dus, die zoo onein lig vele tegenstrijdigheden in zich veree-
{==582==} {>>pagina-aanduiding<<}
nigt als eenige zaak ter wereld - zulk een stand verdient wel eens onze nadere beschouwing.
De wereld wordt meestal door magtspreuken beheerscht. Een invloedhebber zegt zijn oordeel, en duizenden zeggen 't na. Zoo wordt de wereld geregeerd door meening, die haren eigenen grond niet kent; en zoo wordt dan ook het vonnis over den geestelijken stand geveld door scharen, die eenen klank hoorden, waarvan zij nimmer zin of grond beoordeelden; en gelijk de mode in den kring en in den tijd is, waarin het vonnis wordt uitgesproken, zoo is ook deszelfs gesteldheid. - In onze eeuw, b.v., voorafgegaan door eenen tijd, waarin de Geestelijke alles was en de wereld hielp regeren, is het een teeken van hooge beschaving, op hem en op zijne werkzaamheden met verachting neder te zien; en de baardelooze knaap, door geene wijzere ouden voorgegaan of te regt gewezen, vermeet zich oordeel over en bespotting van den Geestelijke en zijn beroep.
Wie het der moeite waardig acht, daarover te redetwisten, of wie, door stout beweren van datgeen, wat klinkt, opzien begeert te verwekken, werpt de vraag op: zijn er wel Geestelijken in de wereld noodig? - Maar ook, wie deze vraag kan opwerpen, geeft daarmede tevens te kennen, welk antwoord hij in zijn harte heeft. ‘Zij hebben immers de wereld nog niet beter gemaakt, integendeel veel kwaads veroorzaakt. Wie de deugd niet wil betrachten, zal daartoe door den prediker niet bewogen worden, wien men zoo veelvuldig het eigen gedrag mag voorhouden, ter ontzenuwing van de verpligtingen, die hij voordraagt. Het eenigste, waardoor de mensch in toom gehouden wordt, is de vrees; en het vooruitzigt op burgerlijke straf zal krachtiger het kwade beletten, dan de zedeleer op den kansel. Wat kan de Geestelijke aan de wereld leeren? De leermeesters der menschheid waren 't immers nooit onder elkander eens, maar leefden in gedurigen twist, wat voor waarheid moest gehouden worden, en wat niet.

{==583==} {>>pagina-aanduiding<<}
En daarenboven, wie wil zijne overtuiging laten binden door het goeddunken van éénen?’ - Zietdaar de gronden, op welke men meent bewezen te hebben, dat de geestelijke stand ontbeerlijk zij voor het menschdom, en die, ééns bijgebragt, zonder nadenken of onderzoek door een groot gedeelte van hetzelve worden omhelsd.
Bij de navraag, aangaande datgeen, wat het menschdom al of niet zoude kunnen missen, kan men geenen veiligeren weg inslaan, dan door de geschiedenis te raadplegen, en op te merken, wat het zij, dat het menschelijk geslacht te allen tijde als behoefte gevoeld, wat uit deszelfs inrigting als natuurlijk voortbrengsel zich ontwikkeld heeft, wat daarentegen als bijhangsel in tijden, verwijderd van den eersten oorsprong, is ontstaan, en daarom ook wederom gemist konde worden. En tot de verschijnsels van de eerste hoedanigheid kunnen wij den geestelijken stand rekenen. Versmaden wij niet, om in de geschiedenis van den Bijbel de geschiedenis van de zedelijke ontwikkeling des menschelijken geslachts te zien, die aan waarheid niets verliest door de vreemdaardigheid der voorstelling hier en daar, dan zullen wij ook toestemmen, dat de oudste geschiedenis van den geestelijken stand eeniglijk in denzelven te vinden is, en dus het besluit niet kan falen, dat uit den Bijbel wordt afgeleid.
En welk is dat besluit? Dit: dat sinds de eerste tijden, waarin de reine dienst des harten was verdwenen, en de mensch uitwendige plegtigheden behoefde, om aan het onzigtbare goed indachtig en verbonden te blijven, hij ook voorgangers in de heilige verrigtingen behoefde. Was het offer de eerste, eenvoudige, menschelijke uitdrukking van het verlangen naar Gods welbehagen, geenszins konde het aan 't hart voldoening schenken, dat elk voor zich zijne offerande ten altare bragt; maar het hoofd des stams was Priester, en verrigtte dit in aller naam. De mensch is te zinnelijk, om zich op den duur te houden aan eenen God, die voor hem te eenemale onzigtbaar is; ten minste behoeft hij eenen

{==584==} {>>pagina-aanduiding<<}
middelaar tusschen God en zichzelven, eenen vertegenwoordiger, eenen vertrouweling van God en van zijn eigen hart, die den band tusschen hem en het Opperwezen uitmake, met wien hij over de behoeften zijner natuur menschelijk spreken, en zoo zijne belangen der Godheid menschelijk voordragen kan. - De aardbewoner is te zwak, om op den duur op zichzelven in het geloof te staan. Hij heeft volstrekt iemand noodig, die hem gestadig herinnere aan datgeen, wat hij wel weet - iemand, die met vertrouwen hem verzekering geve aangaande zijne dierbaarste belangen; want hij is genegen zijn vertrouwen te schenken aan hen, die zelve vol vertrouwen zijn. Wie leeft er, die nooit in oogenblikken, waarin hij zichzelven niet konde opbeuren, den zegen der bevestiging van lang beledene waarheid, uit den mond van eenen anderen, ondervonden heeft?
Dat, nu, de oudste, het hoofd van den stam, van zelve Vorst, ook die plaats bekleedde, die de meeste eerwaardigheid vorderde, en de Priester de voorganger in heilige verrigtingen, de bewaarder en uitdeeler der Goddelijke onderwijzingen, de Profeet was, lag in den aard van dezen post; en dat de menschen stilzwijgend zulk eene bediening onder zich vaststelden, vloeide uit hunne zedelijke behoefte voort. Dit is nu ook de eenvoudige oorsprong van den Priesterstand, gelijk wij dien nog door de Aartsvaders bekleed vinden, en die nog geen ligchaam op zichzelf uitmaakte.
Vervolgens vinden wij, vooreerst in Egypte, de voorgangers in godsdienstige zaken als eenen stand op zichzelven, bezitter van alles, wat er aan wetenschap onder het menschdom aanwezig was, bewaarder en handhaver der staatswetten, die bij de oude volken met den Godsdienst in verband stonden; gelijk in 't algemeen alles, wat wetenschap mogt heeten, aan hoogere openbaring werd toegeschreven, en dus door de handen der Priesteren ging; alzoo dat, zoo wel als zij, in hunne afzondering van het overige ligchaam der maatschappije, op het bijzonder belang van hunnen stand konden den-
{==585==} {>>pagina-aanduiding<<}
ken, en allerlei verderfelijks uitvinden om hetzelve te onderschragen, zij toch ook tijd en wil bezaten tot nuttige uitvindingen en edele werkzaamheden, van welke alle eeuwen getuigenis dragen. - Deze afzondering, dit bezit van wetenschap, deze vertrouwelijke omgang met de Godheid, moest verheffing tot groot aanzien ten gevolge hebben, en den grond leggen tot den uitgebreidsten invloed der Priesterschap. In de eerste plaats laten de menschen, over 't algemeen, zich gevangen nemen door meerderheid; ten andere wekt toch ook het denkbeeld: vertrouweling van God, bewaarder en uitdeeler zijner geheimen, handhaver van zijne geboden, bewerker zijner genade, eerbied op. Kan het niet betwist worden, dat, zelfs in de verlichtste tijden, meerderheid van geest invloed behoudt, en het omkleedsel eener heilige bediening vaak tegen wil en dank eerbied opwekt; hoe veel te meer heeft zulks het geval moeten zijn in die tijden, waarin wij het ontstaan der Priesterschap moeten stellen, en die toch, hoe ook genomen, tijden der kindschheid van het menschelijk geslacht waren. Er is in den mensch eene overhelling tot het bovenaardsche; en de man, die dat kende en mededeelde - al was het ook slechts, dat hij voor zulk eenen bij zijne medemenschen doorging - heeft in, wel of kwalijk geplaatste, eerbiedenis altijd vooraan gestaan.
Wanneer men deze eenvoudige, door geschiedenis en waarneming van de menschelijke natuur gestaafde, idéen op den voorgrond stelt, dan wordt men zachtelijk geleid tot de erkentenis van de oorzaken, waaruit de bovenmatige invloed der Priesterschap en hare verbastering zijn ontstaan. - Menschen zijn genegen om te misbruiken, wat hen begunstigt; zoo deed de Priester, wiens, oorspronkelijk zoo edel, en in de behoefte der menschelijke natuur gegrond, ambt hem ten voorwerp van den eerbied en het vertrouwen zijner natuurgenooten stelde; en, zij het als aanzienlijk bedienaar eens rijken tempels, zij het als morsige Heilig, hij

{==586==} {>>pagina-aanduiding<<}
werd beheerscher der wereld door bijgeloof en sijne streeling der zinnen, de twee gereedste middelen tot dat doel.
De oorzaken der verbastering van den geestelijken stand loopen, voor het overige, zoodra wij in bijzonderheden daaromtrent komen, zoo zeer ineen, dat zij moeijelijk van elkander afgezonderd kunnen beschouwd worden; gelijk het ook wel gebeurt, dat men naauwelijks kan zeggen, of eene zaak oorzaak of gevolg dier verbastering geweest zij. Dit immers is waar, dat men verschijnsels ziet, die kennelijk gevolg zijn, terwijl zij echter zelve wederom oorzaken worden. - De Priesterschap is misleid en heeft misleid - is door de medemenschen bedorven, en heeft derzelver belang wederkeerig verraden - het eene bederf heeft het andere voortgebragt: dit is het algemeene resultaat aller nasporing hieromtrent.
Het aanwezen der Priesterschap is gebouwd op eene zekere leer. Stel, dat deze leer zaamgesteld zij uit de zuiverste godsdienstige denkbeelden. Maar zij moet bewaard worden in woord of teeken. Dan, hoe gaat het met dit woord of teeken? Dit blijft, maar de zin gaat verloren, en zoo wordt de leer eene natuurlijke prooi der verbastering. Door lengte van tijd vervliegt de geest uit ieder stelsel, uit elke ceremonie, en de latere bedienaar zelf kent hem niet meer. Zoo wordt de Priester in zijnen tempel en de Heilig in zijne afzondering een bedrieger of een bedrogene; en is hij het laatste met bewustzijn, dan is hij het eerste zeker.
Wanneer de mensch zoo ver gekomen is, dat hij geene eeuwige belangen meer erkent, dan is hij vreesselijk in 't bejag der tijdelijken, en niets is hem meer heilig. Wat moest er dus worden van eenen stand, zoo rijk aan middelen om zich invloed te verschaffen en aan de minstgetemde begeerten ongestoord te voldoen, zoodra deze stand geen geweten en geene verantwoordelijkheid meer kende; terwijl hij van oogenblik tot oogenblik in de gelegenheid was, om over de

{==587==} {>>pagina-aanduiding<<}
ligtgeloovigheid van een geslacht te lagchen, hetgeen door hem als 't ware bedrogen wilde wezen, daar de man in dezen stand, die reine waarheid leeraarde, te allen tijde is vervolgd, maar de huichelaar alles het zijne konde noemen? En wie zou hem tegenstaan? De wijzen? Gelijk ik reeds begon te zeggen, zij konden met hunnen invloed nimmer tegen dien der huichelende, vooroordeelen en zinnen streelende Priesterschap. Lange tijd is er altijd over heen gegaan, eer zij met hun licht konden dringen door de nevelen der bijgeloovigheid; en nimmer is het gebouw der Priesterheerschappije aan 't wankelen gebragt, zonder eenen grooten schok. Naast den troon der Vorsten, in de scholen van kunst en wetenschap zoo wel, als in hunnen tempel, zijn het altijd de Geestelijken geweest, die gewaakt hebben voor het behoud van het oude, dat hun diende; en ‘geene verlichting toelaten,’ is het middelpunt van hunne staatkunde door alle tijden heen. En komt het dan eindelijk zoo ver, dat geen geweld meer toereikend is, of gaat het licht eener betere overtuiging op in verstand en hart van den beteren in dezen stand, kort duurt het, of ook deze betere geest is wederom verdwenen, en de Geestelijke, die het oude bijgeloof vloekt, is de voorstander geworden van een nieuw. Of zou de Koninklijke magt het vermogen der geestelijke orde fnuiken? Van welke natuur de strijd tusschen wereldlijke en geestelijke magt zij, heeft Europa tien eeuwen lang ondervonden. En al is het, dat de Vorst den Priester tot zijnen pligt als onderdaan weet te brengen, dan heeft hij hem nog zijnen invloed als gewetensbestuurder zijner onderdanen niet ontnomen; dan staat hij zelf nog onder den gewetensraad, moet hem in vele opzigten ontzien, ja wordt hem - gelijk wij straks dit nog moeten aanstippen - door eigene bijgeloovigheid en zinnelijkheid onderdanig. - Hoe weinig de magtigste Vorst, wanneer de geest des tijds hem niet helpt, met geweld tegen het aanwezen eener geestelijke magt
in staat is uit te rigten, wanneer

{==588==} {>>pagina-aanduiding<<}
deze consequent is, daarvan levert de nieuwste geschiedenis, in de vruchtelooze pogingen van napoleon tegen den Paus, een merkwaardig voorbeeld op.
In 't oog gehouden het onderscheid, hetwelk er bestaat tusschen voorgangers in geestelijke verrigtingen in 't algemeen, en die soort, welke wij Priesters noemen, was het eene groote onbestaanbaarheid, dat het Christendom Priesters aannam. Noch christus, noch de Apostelen hebben priesterlijke bedieningen waargenomen; en juist het schoone, uit het Jodendom ontleende, beeld, dat ons christus als den zichzelven offerenden Hoogepriester in de gewijde bladen voorstelt, beveelt meteen het eind aan offers en aan alle priesterlijke verrigtingen. Nu behooren Priesters in tempels; en deze kunnen slechts dáár plaats vinden, waar offeranden den uitwendigen eerdienst uitmaken, en de leer in ceremoniën gehuld is; maar, de ceremoniën met den val des Joodschen tempels een eind hebbende genomen, was daarmede ook de priesterlijke bediening afgeschaft. Het is zoo, de Christelijke Godsdienst werd wederom met ceremoniën bezwaard, en een bloedeloos offer dagelijks op de altaren gebragt; maar deze altaren waren ook zulk eene tegenstrijdigheid in het Christelijk huis des Heeren, (Κυριακη, kerk, niet tempel) als de onbloedige offerande van zin ontbloot, en de ceremoniën strijdig waren met den eenvoudigen geest des Evangelies, hetwelk verschenen was, juist om de plegtigheden af te schaffen, en den dienst der liefde Gods in geest en waarheid in te voeren. Deze plegtigheden, echter, stonden in een allernaauwst verband met het belang der Priesterschap; reden, waarom zij ook ontstonden, naar mate de Christelijke geestelijke ophield te zijn, wat hij naar den oorspronkelijken geest van zijnen Godsdienst zijn moest, en op de onzinnigste wijze vermenigvuldigd werden in die evenredigheid, waarin de verbastering van deze bediening toenam. Wat nog van de geheimzinnige leeren en plegtigheden in andere Godsdiensten kan
gezegd worden, namelijk,

{==589==} {>>pagina-aanduiding<<}
dat zij oorspronkelijk eenen gezonden zin hadden, en eerst door den tijd, bij het vervliegen van den geest, verbasterd werden, dit kan van de door menschen ingevoerde ceremoniën, en daarmede zamenhangende leerstellingen, in den Christelijken Godsdienst niet eens beweerd worden, daar zij, van den beginne af aan, een aan dezen Godsdienst geheel oneigen en denzelven ontsierend toevoegsel waren; terwijl de leer zelve daardoor natuurlijk moest bedorven raken, omdat wederkeerig leer en plegtigheden elkander voortbrengen. - Wat, derhalve, bij andere Godsdiensten de Priesters eerst werden, naar gelange de zin der plegtigheden verdween, dat was de bedienaar van het Evangelie van het eerste oogenblik af aan, dat hij Priester in Joodschen en Heidenschen zin, en dus voorstander van ceremoniën, die tegen den geest van het Evangelie streden, werd; te weten, een bedrogene of een bedrieger.
Om alles, wat hierover gezegd kan worden, zoo goed en zoo kort bijeen te vatten als mogelijk is, kan ik niet beter doen, dan de woorden van den grooten herder (*) aanhalen, die zich aldus uitlaat: ‘Het Christendom was bestemd om eene gemeente uit te maken, die, zonder wereldlijken arm, door voorstanders en leeraars moest bestuurd worden. Als herders moesten deze de kudde voorstaan, hare geschillen vereffenen, hare fouten met ernst en liefde verbeteren, en haar met raad, onderwijs, gezag en voorbeeld ten hemel leiden. Een eerwaardig ambt, wanneer het op eene waardige wijze wordt uitgeoefend, en gelegenheid heeft om alzoo uitgeoefend te worden; want het ontneemt aan den prikkel der wetten deszelfs scherpte, roeit de doornen der twisterijen en processen uit, en vereenigt den regter,

{==590==} {>>pagina-aanduiding<<}
zielzorger en vader in één' persoon. Maar hoe, toen, in vervolg van tijd, de herders hunne menschelijke kudden als wezenlijke schapen behandelden, of zelfs als lastdieren met distelen voedden? Of toen, in stede van herders, wettig beroepene wolven onder de kudde kwamen? Gezeggelijkheid der onmondigen werd weldra eene Christelijke deugd; eene Christelijke deugd werd het, het gebruik zijner rede te verloochenen, en, in plaats van zijne eigene overtuiging, het gezag der meening van eenen anderen te volgen. De Bisschop, immers, was, in de plaats van eenen Apostel, boodschapper, getuige, leeraar, uitlegger, regter en beslissende magt. Niets werd nu voor zoo verdienstelijk gehouden als het gelooven en geduldig volgen. Eigene meeningen verkregen den naam van hardnekkige ketterijen; en deze hadden uitwerping uit het koningrijk van God en uit de kerk ten gevolge. Bisschoppen en derzelver dienaars mengden zich, geheel strijdig tegen de leer van christus, in de twisten der familiën, in burgerlijke geschillen. Weldra geraakten zij onderling in strijd, wie regter over den anderen zijn zoude. Vandaar dat streven naar belangrijke Bisdommen, en de trapswijze uitbreiding van derzelver regten; vandaar de eindelooze twist tusschen den schepter en den bisschopsstaf. Zoo zeker het nu is, dat, in tijden van dwingelandij, regtvaardige en vrome scheidslieden der menschheid, die het ongeluk had zonder staatsregeling te leven, tot eene onmisbare hulp hebben verstrekt, zoo is ook naauwelijks eene meer ergerlijke zaak in de geschiedenis te denken, dan de lange strijd tusschen den geestelijken en den wereldlijken arm, die meer dan duizend jaren lang Europa belet heeft tot vastigheid te komen.’
Noemden wij het eene tegenstrijdigheid, dat de Christelijke kerk Priesters aannam, wij zullen eene nog grootere aanwijzen. Daargelaten, voor een oogenblik, met hoe veel regt of onregt; maar de Priester der oude

{==591==} {>>pagina-aanduiding<<}
Christenkerk had toch plegtigheden, en de houding, die zijne bediening had, gelijkvormig aan die der priesterlijke bedieningen bij Jood en Heiden, maakte hem, gelijk de Priester dat bij dezen was, in zekeren zin tot den man van dat uitgebreid gezag, hetgeen hij zich dan ook aanmatigde. Dan, wat moet men zeggen van zulke geestelijken, die de priesterlijke plegtigheden voor afgoderij verklaarden, maar zich een even zoo uitgebreid gezag aanmatigden als de Priester, en, om hetzelve te schragen, nieuwe steunsels in nieuwe bijgeloovigheden zochten? Ik bedoel de geestelijken der Protestantsche kerk. Beschouwen wij dezen, gelijk zij sinds den aanvang der Hervorming - te weten, nadat ook de geest van deze zich had begonnen te verliezen, hetgeen weldra gebeurde - over 't algemeen zich hebben vertoond, dan wordt bevestigd eene algemeene stelling, boven opgegeven, dat de geestelijken, na den ondergang van het eene bijgeloof, een ander wederom uitvinden. Nam de Christelijke Priester, in de eerste eeuwen van verbastering der Christelijke leer, plegtigheden over uit den Heidenschen eerdienst; de Protestantsche Prediker nam wijziging van leer en zaken over uit den Joodschen, en, terwijl hij den Roomschen van wege begoocheling en misleiding des volks uitschold, bleef hij zelf niet schuldeloos. Ook hij was een Priester van Jehovah, en zijn God een verschrikkelijke. De geheele Protestantsche eerdienst, met alles, wat daartoe behoorde, ontving benamingen uit den Joodschen ontleend, en nam alzoo den schijn van bovennatuurlijke heiligheid aan. De Protestantsche Prediker beschouwde, zoo wel als de Roomsche Priester, zijnen stand als eenen van de overige maatschappij afgezonderden, en zichzelven als eenen Gezalfde des Heeren. Waren er in de Protestantsche kerk geene plegtigheden, waardoor de geestelijke werken konde, er waren toch verborgenheden der leere, stelsels van geloof, waarover hij te waken had, en waaruit hij zijne kracht ontleende. Tot geloof aan deze dwong hij zijne
kudde, zoo wel als de Priester

{==592==} {>>pagina-aanduiding<<}
de zijne tot geloof aan uitspraken van de kerk en aan de kracht der plegtigheden; zoo wel als deze laatste, stelde hij dat geloof ter voorwaarde van de zaligheid, en sprak van ketters, en van ketterijen, die regtstreeks ter helle voerden. En dit alles had plaats, niettegenstaande het karakter der Protestantsche kerk verzaking is van alle menschelijk gezag in zaken des geloofs; niettegenstaande de Protestantsche leeraar wel een bijzonder ambt bekleedt, maar geenen afzonderlijken stand uitmaakt, gelijk het Priesterdom bij Jood en Heiden. Hij is door zijne broederen in hun midden aangesteld, om de spreker en voorganger in hunne godsdienstige vergaderingen, de uitbreider der godsdienstige kennis, de opwekker tot geloof en deugd, de herinneraar aan godsdienstige waarheid te zijn; daar de, in menigerlei beslommeringen gewikkelde, mensch zeer wel gevoelt, dat hij de verrigtingen van zulk een' persoon van tijd tot tijd behoeft - en het is dus niet meer dan overeenkomstig den aard der zake, dat ook de Protestantsche prediker bijzonder voor dit beroep worde opgeleid, zich alleen daarmede bezig houde, dus een bijzonder ambt bekleede, zonder dat hij daarom zijne bediening, meer dan andere, als van het overige ligchaam der maatschappij afgezonderd beschouwe in bovengenoemden zin. Hij is de broeder zijner gemeente, en niets meer. Al zijne kracht bestaat in den godsdienstigen, liefderijken ernst, waarmede hij werkt, en dien de waarlijk beschaafde mensch altijd eerbiedigen zal. Al zijn gezag rust op de volmagt ter vermaning en aankondiging van de gevolgen der zedelijke afwijking, en op de uitoefening van die kerkelijke tucht, die zijne gemeente in haar midden heeft vastgesteld. Wetgever in Gods plaatse is hij in 't minste noch in 't meeste. Meerderheid boven zijne ambtgenooten kan hij nimmer hebben. Geene uitmuntendheid kan hem worden toegekend, dan uit hoofde der meerdere voortreffelijkheid, die hij in zijn menschelijk gedrag laat blijken. Maakt hij
zich zijnes ambts onwaardig, dan kan de gemeente, die hem haar ver-
{==593==} {>>pagina-aanduiding<<}
trouwen schonk, hem dat ook weder ontnemen, en, met hulp der burgerlijke wetten, de verbindtenis opheffen, terwijl hij daardoor ophoudt Geestelijke te zijn. - De leden, nu, van dezen, aldus ingerigten, stand, als Priesters, als gezaghebbers over het geloove, te zien heerschen door de kracht van, door hunne gezamenlijkheid ontworpene, geloofsstelsels - hen als Gezalfden der Godheid zich te zien verheffen, en de tegenkanting tegen hun woord aanmerken als beleediging der Godheid zelve - hen te zien handelen door de kunstgrepen des bijgeloofs en der priesterlist, (van welk alles de geschiedenis aller eeuwen te vele en algemeene voorbeelden oplevert) wekt, als ontzettende tegenstrijdigheid, beurtelings verontwaardiging en bespotting.

(Het vervolg en slot hierna.)

De kunst, om ziek te zijn.

Twee geleigeesten zijn den mensch op zijne aardsche wandeling medegegeven, - Natuur en Kunst. Beiden schijnen met elkander in een' gedurigen strijd, en stemmen echter, in allerlei bijzonderheden, zamen. De Natuur laat den mensch zoo als hij is, en toont hem ook in die ruwe gedaante; - de Kunst vervormt er alles aan, verbergt, wat zij niet kon fatsoeneren, en toont alleen de glad geslepen zijde. De Natuur laat den mensch op zijne plaats: zoo lang hij onder haren invloed is, blijkt hij duidelijk een deel te zijn van dat groot geheel, hetwelk wij de wereld noemen; - de Kunst plaatst hem op een eigendunkelijk verkoren standpunt, waar hij op zichzelven schijnt te staan, afgezonderd van alle voorwerpen, waarmede men hem zou kunnen vergelijken, en waardoor hij dan grooter en voortreffelijker voorkomt. De Natuur drukt op ons, even als op alles, wat onder haren invloed is, den stempel der degelijkheid en waarheid; - de Kunst dien van bevalligheid en schijn. En echter is de Kunst niets

{==594==} {>>pagina-aanduiding<<}
zonder de Natuur, ontleenende daaruit kracht en leven; zij poogt haar altijd na te streven, en het is haar grootste triomf, wanneer men haar voor Natuur houdt.
Een enkel voorbeeld moge aan dezen vloed van woorden eenigen zin geven. Wanneer iemand, de maag overladen hebbende, met een misselijk gezigt zich krimpt en wringt, den vinger in de keel steekt, en zoo zich poogt te ontdoen van zijnen overvloed, dan volgt hij de Natuur, als geleigeest. Doch als hij, in dezelfde omstandigheden, begint te klagen over de benaauwdheid van het vertrek, wat hooger ademhaalt, met eene zachte hand den buik wrijft, een pepermuntje neemt, en, als dat geen lucht geeft, het hoofd laat hangen, bleek wordt en de oogen sluit, zoo dat hij schijnt te bezwijken, en de omstanders, zoo zij eenigzins weten te leven, wel genoodzaakt zijn, met eau de cologne, droppeltjes, enz. op de been te komen, - of wanneer een ander, in zulk een geval, zich schielijk wegmaakt, met een schoon beddejak en slaapmuts zich neêrlegt, hijgend en blazend om den arts roept, want dat hij de koorts heeft, - of wanneer een derde dan zachtjes gaat kuijeren, klagende over de vermoeijenis van den dag, zijne vrienden de handen drukt, en zijne vrees openbaart, dat hij 't niet lang zal maken: dan zien wij de hand der Kunst. De Kunst toch heeft ook nog dit boven de Natuur vooruit, dat zij dezelfde zaak in verschillende gedaanten vertoonen kan; terwijl de eenvoudige Natuur slechts éénen weg heeft, in eene regte lijn voortloopende, zonder eenige het einde verbergende en het oog verpoozende slingerpaden.
Alle Kunst vooronderstelt een doel, een bepaald oogmerk, hetwelk men bereiken wil; en zij is vooral gelegen in de vaardigheid, om dat doel gemakkelijk te bereiken. Maar wie, die niet volkomen dwaas is, zal men zeggen, stelt zich voor oogen, ziek te zijn? Of hoe zal men eene vaardigheid verkrijgen zonder oefening, zonder de regelen, die het oordeel aan de hand geeft, om onze krachten bij die oefening goed te lei-
{==595==} {>>pagina-aanduiding<<}
den? Ook is deze kunst geene kunst voor boeren en ambachtsluî: zij is, even als de edele danskunst, of als de kunst om zich te vervelen, alleen geschikt voor die verhevene zielen, welke eene zekere hoeveelheid ledigen tijd hebben te vullen, en geld, om de Eskulapen in beweging te zetten, en zucht, om de oogen tot zich te trekken, en geen middel weten, om zulks op eene andere wijze te doen. Alleen zulke menschen kunnen, met eenige hoop op een goed gevolg, zich op die moeijelijke kunst toeleggen: want alleen zij bezitten er den vereischten aanleg toe; en zonder natuurlijken aanleg is de kunst, om ziek te zijn, even min aan te leeren, als de dichtkunst of eenige andere.
Te weten, de kunst, om ziek te zijn, bestaat voornamelijk in deze drie stukken: Vooreerst, in de kunst, om ons eigen dierbaar ik (dat is, ons ligchaam; want daarin zit toch de mensch) te beschouwen als iets van zeer groote waarde en van niet minder groote teêrheid, ten minste gelijk aan het beste kraakporselein. Ten tweede, in de begaafdheid, om zich regt afhankelijk te maken van alles, wat ons omringt. Ten derde, in eene heerschende zucht, om dit op een ieder te wreken en te verhalen. Door de twee eerste middelen wordt men ziek, en door het laatste blijft men het. Het laatste valt evenwel dikwijls zeer moeijelijk. Het heeft veel in, zich te verzetten tegen de ingeschapen zucht naar gezondheid; veel in, den juisten klaagtoon te vatten; oneindig veel in, zich zoo geheel te verplaatsen tusschen den Doctor en zijne fleschjes, dat men er, in den eigenlijken zin, t' huis is. Niets is lomper, dan met smaak te eten, of 's nachts niet wakker te blijven, en niet telkens om wat drinken te vragen. Alleen erger te worden als het slecht weêr is, of als men zich van een onaangenaam bezoek wil verschoonen, is ook nog het ware talent niet. Tegen het voorjaar te verslimmeren, of op het oogenblik van eene door ons zelven lang gewenschte partij, toont veel fijner kunst. Ook is het nog goed, als men zeer erg wordt op een verjaarfeest van na be-
{==596==} {>>pagina-aanduiding<<}
trekkingen, of tegen eene bruiloft, of bij dergelijke omstandigheden, waarbij men om ons heen vrolijk is. Maar het verraadt de hoogste kunst, als men zich om dat alles niet bekommert, met alle inspanning van ziel enligchaam ziek is, de kwaal volgens alle de regelen der kunst laat afloopen, en op zijn' tijd, voor eenige weken, geneest.
Het spreekt van zelf, dat men, om in deze moeijelijke kunst wél te slagen, zekere regelen moet in acht nemen, welke uit den aard der zaak voortvloeijen, en door de ondervinding als goed en doelmatig worden aangeprezen. Wij willen er eenigen, welke onze eigen ondervinding ons als beproefd heeft doen kennen, en welke tevens uit hunnen aard duidelijk genoeg zijn, hier neêrschrijven:
1. Wees omzigtig in de keuze van een' Geneesheer. Kunt gij niets anders krijgen, dan een kundig', ervaren', schrander' en oplettend' arts, zoo stelt gij u aan vele onnoodige moeite bloot. Gij moet zijne voorschriften dan verwaarloozen, u dikwijls gezond houden, om vervolgens zieker te kunnen worden, enz. Dit alles vermijdt men door slechts den eersten den besten te nemen, mits hij wat naam hebbe, opdat men met eere van hem kunne spreken, en mits hij bij eenige kunde ook veel voorzigtigheids pare, omdat uw doel is, ziek te wezen, en niet, te sterven. Hij is te beter, naarmate hij meer te doen heeft: want dan hebt gij te meer kans, dat hij weinig om u denkt, daar hij altijd zieken heeft, die lomper ziek zijn, en dus zijne aandacht meer vorderen. Voorts is hij ook beter, naarmate hij meer en telkens wat anders voorschrijft, naarmate hij u aan strenger' leefregel bindt en allerlei vreemde kuren doet ondergaan: des te minder zal de natuur werken, en des te meer zal al, wat om u is, overtuigd wezen van uwe ziekte, u vieren en u beklagen.
2. Wees zeer gezet op eene trouwe oppassing, mits dezelve door vele handen geschiede. Bij de minste ongesteldheid verveelt alle drukte; het zal dus eene te spoe-
{==597==} {>>pagina-aanduiding<<}
dige herstelling beletten. Gaat het al te erg, zoo kunt gij door eene flaauwte of zenuwtoeval, welke dan meestal spoedig volgen, eenige rust krijgen en u herhalen.
3. Zoek, van tijd tot tijd, alle gelegenheid op tot ergernis, en maak u dan regt boos.
4. Proef van alles, en eet niets. Laat altijd tien spijzen opnoemen, eer gij er eene kiest. Dit gedwongen vasten onderhoudt den staat van zwakte, teêrheid en bleekheid, zonder welke geen zieke interessant is.
5. Spreek altijd zeer zachtjes, en nooit meer, dan één woord te gelijk.
6. Voor vrouwen en meisjes is het ook raadzaam, veel met stille tranen haar verlangen naar beterschap uit te drukken.
J.V.

De huishouding der in den grond nestelende kleine horde- of nomaden-bijen en andere gelijksoortige kerfdieren.

(Memoires pour servir à l'Histoire Naturelle des Abeilles solitaires qui composent le genre Halicte, par c.a. walckenaer, à Paris 1817.)
De huishouding der gewone Honigbijen is door de Natuuronderzoekers reeds naauwkeurig beschreven. Mindere oplettendheid viel aan de andere Bijensoorten ten deel, welke slechts afzonderlijk of bij kleine horden zwerven, zonder was of honig te leveren, ofschoon zij in zonderlingheid van geaardheid en huishouding, bij haar verblijf in onderaardsche holen, voor de meer algemeen bekende geenszins behoeven te zwichten. Men neemt ze waar op onderscheidene plaatsen en wegen, die al of niet met gras of planten bewassen zijn; meestal echter in gewone tuingronden, alwaar zij, des zomers, tegen den avond, een duim hoog heên en weder zweven, en wel in den omtrek van dikwerf vijfhonderd gaten, tamelijk diep doorgeboord, en ieder op zichzelf

{==598==} {>>pagina-aanduiding<<}
met eenen kringvormigen, overal even breeden, wal omgeven.
Zeer zelden zetten zij zich op den grond neder, eer zij in deze gaten sluipen. Zoodra eene derzelven zich aan den ingang vertoont, verschijnt eene andere van binnen, en houdt denzelven gesloten. De eerste wijkt ook alsdan voor een oogenblik, tot dat de wachthoudende, na eene korte wijl toevens, wederom verschijnt, aan de eerste den toegang vergunt, en beide in den grond verdwijnen. De bewegingen van kop, pooten en vleugels geven deze wederzijdsche bedoeling zoo duidelijk te kennen, dat zij niet wel kan geloochend worden. Nu en dan, echter, vertoont zich geene wachthoudende Bij omtrent den ingang; de aankomende gaat onaangemeld binnen, maar keert spoedig weder terug. Of zulks geschiedt om de Wespen en andere Roofbijen af te keeren, zoo als dikwerf het geval schijnt te zijn, is nog onbeslist: genoeg, dat, bij elke toenadering van eenig mensch of dier, eene tot hiertoe onzigtbare wachthoudster zich vertoont, en met de bewegingen van den kop haren toorn uitdrukt, waarmede zij het dreigende gevaar poogt af te keeren.
Wanneer deze Bijen hare woning willen verlaten, houden zij bij het uitgaan der opening stil, als willende zij vooraf den omtrek bespieden. Wederom binnensluipende, dat altijd met den kop vooruit geschiedt, keeren zij terstond terug, en steken denzelven even buiten de opening. Bevindt zich alsdan eenig mensch of dier in de nabijheid, dan gaan zij niet naar binnen, maar blijven de wacht houden, alsof zij eenen vijandelijken aanval het hoofd willen bieden. Dat het oogmerk van dit bestendig in- en uitgaan der Bijen niet gelegen zij in het uitgraven harer holen, laat zich met tamelijke zekerheid opmaken uit de niet vermeerderde of verhoogde aardhoopen; terwijl, daarentegen, de opmerking van zoodanige opwerping of verhooging zich elken morgen vertoont, eer de wind of eenige andere oorzaak van buiten dezelve vertreden heeft, en alzoo het bewijs op-
{==599==} {>>pagina-aanduiding<<}
levert, dat deze arbeid alleenlijk gedurende den nacht verrigt wordt.
Het valt geenszins moeijelijk, de verrigtingen dezer Bijen op den dag te bepalen. Immers komen zij, van tijd tot tijd, tot hare holen terug, zijnde aan het onderlijf, vooral aan de achter-bovenpooten, dermate met bloemstof beladen, dat zij, bij het geringste windje, welk over den warmen grond waait, buiten staat zijn, zich omhoog te houden, en zich dus op den grond moeten nederzetten, hetgeen dikwerf gevaarlijk is, daar zij spoedig de prooi worden van menige vijanden, die op haar loeren; waarom zij dan, zoodra het windje voorbij is, hare gewone beweging boven de opening der holen hervatten, en daarin sluipen, zonder den grond aan te roeren, hetgeen zij, tot behoud van haar leven, zorgvuldig vermijden, zoo lang de nood haar daartoe niet dringt.
Het is alzoo de bereiding der soortelijke honig- en was-stof, waarmede zij zich op den dag bezig houden, om daarmede hare jongen te voeden. Vanwaar zij de bloemstof verzamelen, is moeijelijk na te gaan, daar zij zich tamelijk ver van hare woning verwijderen. Bloemen, ooft, bloeijende boekweit, duizendblad enz. schijnen daartoe te dienen. Bij voorkeur beminnen zij de laag bloeijende gewassen. Zij azen niet zoo snel als de eigenlijke Honigbijen, maar langzaam en traag, zoodat zij zeer ligt kunnen gevangen worden.
Des morgens vertoeven deze Bijensoorten nog lang in hare holen, en wel nagenoeg tot op den middag, bij de grootste warmte, als wanneer zij haren arbeid verrigten. Daarna zwerven zij in de nabijheid tot op den laten avond, wanneer zij thuis komen en in grooten getale rondom hare holen verzamelen, zoodanig, dat zij, bij het vergrootend maanlicht, de gedaante eener wolk hebben, welke over den grond henenzweeft. Dit heeft vooral plaats bij schoone zomeravonden, wanneer het zeer stil is. Regen, wind, tot zelfs eene bewolkte lucht, schijnen haren dagarbeid merkelijk te hinderen.

{==600==} {>>pagina-aanduiding<<}

Moeijelijk blijft altijd de waarneming van hare verrigtingen gedurende den nacht, vooral bij den maneschijn, ofschoon zij zich alsdan in menigte vertoonen. Bij donkere maan neemt men eene lantaarn van doorschijnend papier, waarin twee of drie waskaarsen zijn aangestoken, en plaatst die, zoodra het volkomen donker is, dáár, waar men de waarneming verkiest te doen. De Bijen, aan dit zachte licht gewoon, zonder door een te groot of te helder schijnsel afgeschrikt te worden, achtervolgen haren gewonen arbeid ongestoord, terwijl zij tevens den tred des waarnemers zorgvuldig vermijden. Men bespeurt alsdan éénen hoofdingang, die voor allen gemeen is, waaruit van tijd tot tijd zes tot acht insluipen en wederom uitvliegen, die tot wachters schijnen te dienen, en altijd bezig zijn, om de opening van het hol gelijk te maken, waarmede sommige zelfs nog des morgens en bij den dag zich bezig houden.
Vangt men deze Bijen in den avond, wanneer zij met graven bezig zijn, alsdan bemerkt men bij haar geene bloemstof, en zij zijn ook veel levendiger. Ook schijnen de mannetjes vrij van allen uitwendigen arbeid. Derzelver achter-bovenpooten schijnen niet, even als die der wijfjes, tot het inbrengen der bloemstof gevormd. Ook zijn zij smaller en zonder haren, en alzoo weinig geschikt tot verzamelen en overvoeren. Deze arbeid duurt tot laat in den nacht, terwijl de gansche volkplanting ten een ure des nachts nog drok bezig is. Zelfs ten vijf of zes ure in den morgen bespeurt men enkele Bijen, die om het hol vliegen. Eerst tegen acht of negen ure, bij toenemende warmte, beginnen de wijfjes hare woonplaats te verlaten.
Volgens alle waarnemingen, bestaan de woningen dezer Bijen nagenoeg uit een loodregt afdalend kanaal, dat zich echter, ter diepte van omtrent vijf duim, in zeven of acht verschillende, digt bij elkander zijnde, takken verdeelt, aan wier einde, omtrent acht duim onder de oppervlakte van den grond, het verblijf van

{==601==} {>>pagina-aanduiding<<}
elke afzonderlijke Bij, de holte of cel bestaat, waarin zij hare eijeren nederlegt en uitbroedt. De Bijen zelve zijn meestal drie en eene halve lijn lang. De holte, in de aarde gegraven, is alzoo zesentwintig maal langer dan de Bij zelve, en, in evenredigheid overgebragt tot den Mensch, bij de berekening zijner lengte op vijf voeten, zoude de laatste eene woning van honderd-entwintig voet diepte behoeven.
De afzonderlijke cellen hebben geen zijdelingsch verband met elkander, maar staan op zichzelve, bij ongelijke hoogte, alleenlijk in verband met den hoofdgang. Deze, het algemeene voorhof uitmakende, is aan de uitwendige opening zeer eng, zuiver, glad, en met een witachtig leem overtogen, zoodanig, dat eene Bij ter naauwer nood ruimte heeft om door te sluipen. Is de woning bijkans volbouwd, dan rijst de opening boven de oppervlakte van den grond. Deze verhooging bestaat gedeeltelijk uit de uitgegravene aarde, welke de Bij vervolgens zamen doet kleven, en daarvan eene korte buis of kanaal vormt, dat van buiten gemakkelijk losgemaakt of verbroken wordt. De opening van den ingang wordt bijkans ieder dag verstopt, zoo door den wind, als door den voettred van mensch of dier, of andere soortgelijke toevalligheden, welke een gedeelte der rondom opeengehoopte aarde ter neder drukken, zoodat de Bijen, meestal dagelijks, het kanaal op nieuw openen, en door dezen, voor haar geenszins moeijelijken, arbeid den kleinen aarden wal rondom hare holen herstellen moeten. Van onderen wordt het kanaal eenigzins wijder, dan aan den ingang; zoodat de inwendige ruimte van den gang, van onderen beschouwd, een zeker gewelf oplevert. De gang zelf heeft anderhalve lijn in zijne doorsnede, is volkomen rond en glad, zonder eenige opening of spleet, en gaat voort tot den eersten ingang der afzonderlijke cellen.
De toegangen tot deze cellen maken met den loodregten hoofdgang eenen meer of min spitsen hoek. Derzelver middellijn is wederom kleiner, en zij zijn juist even

{==602==} {>>pagina-aanduiding<<}
naauw, als de uitwendige opening van het hoofdkanaal. Nadat het honigaardige waskogeltje gereed is, en de Bij daarop haar ei gelegd heeft, sluit zij den ingang tot de afgezonderde cel door een klein aardklompje, welk zij daarover doet vastkleven. Daar, echter, alle Bijen haar wasklompje niet even spoedig bearbeiden, mag de gemeene gang niet gesloten, maar moet, zoo als reeds hier vóór is aangemerkt, door de Bijen open gehouden worden.
Elke afzonderlijke Bijencel vertoont eene langwerpigronde, van onderen vrij wijde, holte, welke naar boven toe langzamerhand vernaauwt, en de gedaante heeft van eene, deels gewelfde, deels gebogene en kromme distilleerkolf. Hare diepte of lengte beslaat omtrent drie lijnen. De inwendige oppervlakte is volkomen glad, en met eene olieachtige stof overtogen. Onder de kromte, ter plaatse, waar de welving het minste is, bevindt zich het waskogeltje. Het ligt niet op den bodem der cel, maar is in het midden zoo vastgekleefd, dat deszelfs kromming aan de cel vastsluit, en de grootste lengte overeenkomt met die der cel. Het popje ligt altijd aan dien kant van den waskogel, die vlak tegenover het verband der cel is. Tusschen de gewelfde zijde van den kogel en den tegenoverstaanden wand der cel is eene aanmerkelijke ruimte, welke het uitzettende popje van tijd tot tijd aanvult.
De honigachtige waskogel is altijd zuiver, zonder het geringste stofje aan te nemen. Bij de eerste vorming is dezelve klein, rond, groenachtig van kleur en droog, bestaande uit bloemstof, welke eenigzins veranderd is en zamenkleeft. Voltooid zijnde, heeft hij de grootte eener erwt, langwerpig rond, aan de eene zijde gekersd en aan den anderen kant gewelfd, hetgeen de natuurkenners niervormig noemen; hij is van kleur bruingeel, week, glad, glanzig, sterk van wasreuk en zuur van smaak, lossende zich gemakkelijk op in water, maar niet in wijngeest, en verhardende spoedig in de open lucht.
(Het vervolg en slot hierna.)





{==603==} {>>pagina-aanduiding<<}

Berigt wegens de stad Delhi en het hof van den grooten mogol.

(Sketches of India. London, 1816.)

Geene stad der wereld onderging ooit zoo vele noodlottige verwisselingen, als Delhi, de Hoofdstad des Mogolschen Rijks, gesticht, zoo men wil, door delu, naar wien zij genoemd werd, omtrent 700 jaren vóór onze gewone tijdrekening. Zij had weleer den omtrek van elf Engelsche mijlen en eene bevolking van meer dan een millioen, en telt heden op het hoogst 400,000 zielen. Zij bloeide onder hamaioon, was groot onder shah jehan en deszelfs Zoon aurungzeb, toen zij den schrik harer wapenen alom verspreidde, en verviel tot eene ontzettende laagte, sedert de verovering van nadir shah, in 1730, wanneer hij, na het Volksoproer tegen de ingekomene roovende Perzen, en nadat een Officier, naast zijne zijde, werd doodgeschoten, het bevel gaf tot een algemeen bloedbad, waarbij ten minste 100,000 menschen van beide sekse, van allerlei leeftijd en stand, ter nedergesabeld werden, en duizende anderen zichzelven, met hun gezin en hunne woningen, aan de vlammen offerden, of zich in den vloed Jumna verdronken.
De stad zelve ligt aan de zoo even genoemde rivier, welke het voormalige Keizerlijke Paleis en de prachtige Moskee, Jumna-Musgid, bespoelt. Aan de landzijde is zij door eenen stevigen muur omgeven. Van verre vertoonen zich de ontzaggelijke hooge en dikke muren van vierkante gehouwen roode steenen van het gemelde Paleis, dat drie mijlen in den omtrek heeft, en de vergulde spitstorens van gezegde Moskee. Dezelve is door Keizer shah jehan met ongeloofbare kosten gebouwd. Men stijgt met eenen langen steenen trap naar boven, en komt door eene fraaije poort op eene ruime plaats, in welker midden een marmeren waterbekken staat tot reiniging vóór het Gebed. Alhier vormen zich de drie koepels van wit marmer, met hunne vergulde spitsen, naast elkander, en geven aan het hoofdgebouw, dat van beide zijden met trotsche, ofschoon kleiner ronde torens (Minarets) prijkt, eene zeer prachtige gedaante. De binnenruimte der Moskee is klein, en dient meestal voor den Adel,

{==604==} {>>pagina-aanduiding<<}
terwijl de mindere volksklasse zich doorgaans op de plaats tegenover het gebouw zelf ter aarde werpt, ter verrigtinge van den Eerdienst.
Het Keizerlijk Paleis zelf is even prachtig en uitgebreid, bevattende, zoo men wil, 19,000 zielen, waaronder dan ook het Vrouwentimmer (Harem), ten getale van omtrent 4000 der schoonste vrouwen uit Cashmir en Circassië, waarvan de Keizer voor zichzelf 300, en de overige Prinsen van den bloede ieder 150 houden; terwijl de andere helft uit oude en zwakke Suitaninnen en derzelver afstammelingen bestaat. Behalve dit Vrouwentimmer, dat door eene vergulde poort zorgvuldig afgesloten is en gestreng bewaakt wordt, is de toegang tot het Paleis, althans voor vreemdelingen, geoorloofd. Van alle de menigvuldige en trotsche zalen munt echter die uit, welke Dewan Khoss heet, alwaar de Keizer zijnen Durbar houdt, of gehoor verleent, zijnde geheel van schoon, wit marmer. Nog doen zich overal de sporen op van het voormalig goud en de edelgesteenten, waarmede de wanden voormaals pronkten; doch die door de Mahratten geroofd zijn, hebbende zij alleen de slechtste overgelaten. De Tuinen en Baden, tot het Paleis behoorende, zijn alle even prachtig aangelegd.
Uitnemend prachtig zijn de ontzettende bouwvallen, de een treurig beeld van voormalige grootheid leveren. De merkwaardigste zijn de oude Vesting, thans deerlijk vervallen, en de Graven van hamaioon, suftur jung en nizamud deen, vrij wel onderhouden, waarvan het eerste, van buiten met zwart en van binnen met wit marmer versierd, de begraafplaats uitmaakt van alle de afstammelingen uit Koninklijken bloede. Het tweede, voor den Neef van saadut rhan, den grondlegger van den tegenwoordigen stam der Nuwuabs, is minder prachtig. Het derde, daarentegen, is wel klein, maar luisterrijk door zijn voortreffelijk wit marmer, dat het gansche voorhof versiert, en waaruit men met drie trappen in de zaal komt, alwaar het lijk van nizam rust. Boven hetzelve is een marmeren gedenkteeken, waarover zich een verhemelte van zijden damast verspreidt.
Boven alles, echter, munt, als de grootste zeldzaamheid, uit de Cutub-Minar, naar den Keizer genoemd, die dezen Toren stichtede. Het is eene kolom van gebakken steen, doch van buiten met marmer omkleed. Zij is regtstandig 238 voe-
{==605==} {>>pagina-aanduiding<<}
ten hoog, en heeft twaalf voeten middellijns in den omtrek der breedte. Van buiten pronkt zij met de schoonste plaatsen uit den Koran, met Perzische letters, keurig gegraveerd, en nog, ondanks de hooge oudheid, zeer leesbaar. Een wenteltrap van binnen voert naar den top, vanwaar men het overzigt over de gansche stad heeft, welker omtrek naauwelijks iets anders, dan eene schrikkelijke zandwoestijn, oplevert. In het dorp Cutub hebben de voornaamste Prinsen hun landverblijf.
De thans regerende Keizer is acbar de Tweede, een minzaam Echtgenoot, goedgunstig Vader, maar een zwak Vorst, treffelijk van voorkomen, en omtrent 60 jaren oud. Hij houdt eenen geringen staat; slechts bij hooge feesten verschijnt hij in Keizerlijke pracht, door eenen grooten Hofstoet omstuwd. Nu en dan rijdt hij door zijne tuinen in eenen wagen, vervaardigd van Khuss, eene soort van graswortelhout, dat, eenen geruimen tijd in water gedompeld, eenen aangenamen reuk van zich geeft en den dampkring verkoelt. Zijn inkomen wordt geschat op 200,000 P. St. jaarlijks, zoo uit zijne landerijen, welke door zijne onderdanen bearbeid worden, als uit het pensioen der Engelsche Oostindische Compagnie, dat hem twaalf Lacs Roupijen (136,000 P. St.) jaarlijks verschaft. Hij is verpligt tot het onderhoud van alle de bewoners van het paleis, waaronder honderden van Koninklijken bloede, doch die, maandelijks, ieder niet meer dan 15 Roupijen voor hun bestaan ontvangen, en daardoor dikwerf genoodzaakt worden, den vreemdeling eene aalmoes te vragen.
De geschiedenis van het Keizerlijke Hof levert, zoo men zegt, een tooneel op van de grootste ongebondenheden, nijd en laster. Op deze wijze zouden dan de inwoners van Delhi hunne aloude afkomst van den beroemden timor en deszelfs doorluchtig Geslacht, en hunnen voormaligen gelukkigen en luisterrijken toestand, wenschen te vergeten.

De Fransche hazardspel-huizen.

Of de Hazardspel-huizen, in zekere betrekkingen der maatschappij, voor een noodzakelijk kwaad gehouden kunnen worden, is eene vraag, met wier beantwoording men zich hier niet bezig houden wil; maar onbetwistbaar kan men de-
{==606==} {>>pagina-aanduiding<<}
zelven als eene soort van hospitalen beschouwen, waarin eene pestaardige ziekte geconcentreerd, maar even daardoor ook onderhouden en bevorderd wordt; die als afleiders voor eenige verkeerdheden en lage hartstogten kunnen dienen, welke de maatschappelijke betrekkingen in den mensch ontwikkelen, eer zij dezelven nog leeren verachten; en die eene regering, wanneer zij derzelver aanzijn meent te moeten dulden, ook wel besluiten kan onder hare bijzondere leiding te nemen, ten naastenbij zoo als zij riolen graven laat, opdat onreinheden, die de lucht zouden verpesten, zich daar en nergens elders vergaderen.
Het schijnt, dat in Frankrijk het eerst het denkbeeld van een openbaar opzigt ingang vond, hetwelk zich niet enkel tot bloote toelating bepaalde, maar eene werkelijke wettiging in zich sluit; ook is er, eenige badplaatsen in Duitschland en Italië uitgenomen, waar de Franschen ze invoerden, geen land, waarin niet alleen speelhuizen, (wier rijk, gelijk men weet, zeer algemeen is), maar eene pacht der speelhuizen bestaat.
Nadat men het openbare spel in Frankrijk een' langen tijd noch geoorloosd noch geduld, maar, gelijk vele andere zaken, had laten gaan zoo als het ging; nadat later hetzelve veelvuldig, maar steeds zonder gevolg, verboden werd, deed de Directeur van Politie, sartines, het eerst den voorslag, dat men zich bepalen zou om het getal der speelhuizen te verminderen, en de velerlei gevaren, waaraan de spelers daarin blootgesteld waren, op die des blinden toevals of des eigenlijken spels terug te brengen. Eenige zeer natuurlijke bedenkingen, die tegen dezen voorslag opkwamen, werden weggeruimd, en het plan kwam ten uitvoer; de Directeur van Politie, lenoir, werkte hetzelve verder uit, en verbeterde het. Het Parlement trad eenmaal storend tusschenbeiden, door een voorval daartoe aangespoord, hetwelk de geringe ondervinding bij de nog nieuwe proeve onmogelijk maakte vooruit te zien en te verhoeden. Den bankiers was de vrije keus der spelen overgelaten gebleven, en zij hadden zoodanig een onder den naam van la belle (*) uitgevonden, dat

{==607==} {>>pagina-aanduiding<<}
ongemeen verleidelijk voor de spelers, maar tevens ook zoo ontzettend voordeelig voor de bank was, dat de daardoor veroorzaakte treurige voorvallen de opmerkzaamheid der besturen tot zich trekken moesten, wie het opzigt over de zeden en de openbare veiligheid was toevertrouwd. Het was, geloof ik, de Heer bergeret de frouville, die toenmaals in een dier huizen, waar geen daglicht ingelaten werd, opdat het tijdsverloop onbemerkt bleve, binnen zesendertig uren 27,000 Louis d'or (648,000 franken) in het spel verloor. Het Parlement deed onderzoek naar de zaak, en liet alle geprivilegeerde speelhuizen sluiten. Het gevolg was, dat er nu eene ongelijk grootere menigte ongepriviligeerden ontstond. Na velerlei proeven, vervolgingen en ondoelmatig aangewende strengheid, keerde men tot sartines plan terug; echter geschiedde zulks thans met meer omzigtigheid en inachtneming der vroegere ondervindingen. Er werden slechts zekere genoemde spelen geoorloofd, en het getal der speelhuizen werd allengs dermate verminderd, dat, in plaats van honderd, die de Heer sartines bij het aanvaarden van zijn' post te Parijs vond, ten tijde dat de Heer lenoir van het politieambt aftrad, slechts nog vijftien overig bleven.
In het begin der omwentelinge, toen de regering zwak, en alle dristen op het hoogste gespannen waren, had de speelzucht op nieuw de overhand genomen. De regering van 1793 gaf een algemeen verbod van het spelen, waarop niet minder gespeeld werd dan te voren. Het getal der speelhuizen was tot over de zeventig geklommen. Het Directoire behandelde de zaak finantieel, als eene bron van staatsinkomst; onder hetzelve werd de speelpacht (ferme des jeux) ingevoerd, en den pachters bleef het overgelaten om dezen tak zoo bloeijend en voordeelig als mogelijk was te maken: derhalve werden slechts die huizen gesloten, die weigerden den prijs der onder-pacht (sous-ferme) te betalen, en die daarom van den principalen pachter niet gedoogd konden worden. De pacht, nogtans, werd, wat zij volgens hare natuur zijn moet; een nieuw middel om de speelzucht aan te wakkeren, uit te zetten, en ook onder die klassen van menschen te verbreiden, waar zij het spoedigst en het ligtst ellende en verderf veroorzaakt. Onder de vijfendertig tot veertig speelhuizen, waarin de pachter zijn rijk verdeelde, waren zoodanige, waarin de inleg van 15 sols, andere, waar dezel-
{==608==} {>>pagina-aanduiding<<}
ve tot 5 sols aangenomen werd, en in het Palais Royal werd eens eene bank opgerigt, werwaarts de arme daglooners heendrongen, en die nog onder de 5 sols inleg aannam.
Toen men na den 18 Brumaire het oogmerk had Frankrijk van de verregaande onzedelijkheid te reinigen, die zich gedurende de omwenteling uit de algemeene gisting ontwikkeld had, en onder het Directoire tot eene ontzettende hoogte gestegen was, voelde men, dat, wanneer de speelbewilligingen een staatsinkomen verschaffen, de regering verpligt is, hare bewilligingen ook zoodanig in te rigten, dat de staat voordeel daarvan hebbe. In 1803 werden de speelhuizen op tien bepaald; beneden de anderhalve frank mogt geen inleg in het trente-un, en onder de drie franken geen bij het roulettespel aangenomen worden. Tegenwoordig staan in Parijs slechts acht speelhuizen open, en de inleg voor het eene spel mag niet onder de twee, en voor het andere niet onder de vijf franken bedragen.
Men moet derhalve wel besluiten, om dezen toestand der dingen als eene verbetering te beschouwen. Maar wil men nu ook weten, hoe groot, bij dezen gunstiger toestand der openbare zedelijkheid, de kapitaalmassa is, welke door dezen handel, dien de oeconomisten bezwaarlijk onder den productiven handel zullen rangschikken, in omloop gebragt wordt; wenscht men te weten, wat van dit kapitaal voor de gezamenlijke spelers verloren gaat, en wat een aantal lieden jaarlijks voor het vermaak opofferen, van zich in de speelhuizen op hun gemak, en voor geusd'armes beveiligd, in den grond te kunnen boren?
Een onlangs in Parijs uitgekomen geschrift: Du produit des Jeux et des différentes concessions qui en ont été faites, par j. thorin, 1818, geeft deswege tamelijk voldoende opheldering; het levert, namelijk, opgaven en berekeningen uit een tijdperk van vijf jaren, van den 1 Jan. 1806 tot 31 Dec. 1810.
De geprivilegeerde tien speelhuizen hielden toenmaals twaalf roulettespelen en vijf trente-un tafels. Tusschen middag en middernacht, als de tijd dat deze huizen open zijn, komen 1800 worpen op elk roulettespel, hetgeen alzoo 21,600 worpen op alle twaalf rouletten bedraagt. Men heeft berekend, dat, door elkander, ieder worp 12 franken bedraagt; derhalve de dagelijksche inleg in het roulettespel 259,200 franken, en het jaar door 94,608,000 franken beloopt.

{==609==} {>>pagina-aanduiding<<}

Op elke trente-un tafel komen in denzelfden tijd van twaalf uren 792 coupen, hetgeen voor alle vijf tafels 3960 coupen bedraagt: deze, door elkander tegen 140 franken gerekend, bedragen 633,600 franken ieder dag, en 231,264,000 franken in het jaar.
Te zamen derhalve ongeveer 326,000,000 franken, jaarlijks, inleg in de Parijsche speelhuizen.
Het voordeel der bank op den speelinleg bij de roulette bedraagt 5/19; alzoo op 94,608,000 franken jaarlijks 4,979,368 franken. Hare winst bij het trente-un bedraagt 1½; dus op 231,264,000 franken 3,468,960. De bank trekt alzoo in het geheel 8,448,328 franken, waarvan, na aftrek van 242,324 franken voor onkosten en verlies, 8,200,000 franken jaarlijksche bruto opbrengst gedurende de vijf jaren overig blijft, in de vooronderstelling namelijk, dat, gelijk kenners beweren, het spel zich immer gelijk blijve, en winst en verlies elkander naauwkeurig opwegen.
Eer de Heer sartines de speelbewilligingen invoerde, heeft, naar men verzekert, de massa der jaarlijksche speelinlagen 550 à 600 millioenen bedragen; de winst der bankiers, of het eigenlijk verlies des spelenden publieks, bedroeg diensvolgens 16 à 18 millioenen. Toen de Heer lenoir aftrad, was de som der speelinlagen op 350 millioenen en het verlies op 9 millioenen verminderd. In de omwentelingsjaren tot 1797 stegen de speelinlagen tot 500 millioenen, en het verlies op 13 à 14 millioenen. Tot het jaar 1803 daalden de speelinlagen nooit onder de 400 millioenen, of het verlies onder de 10 millioenen. Bij den vijandelijken inval in 1814 en 1815 bedroeg de winst der speelpacht, of het verlies der spelers, jaarlijks bij de 10 millioenen; tegenwoordig, gelooft men, is dezelve op omtrent 7 millioenen en de massa der speelinlagen op 280 à 290 millioenen verminderd.
Voor de Londensche speelhuizen, die, dewijl zij verboden en door de regering niet bewilligd zijn, heimelijk gehouden worden, zijn dergelijke berekeningen niet mogelijk, en, om tot eenigermate geloofwaardige resultaten te geraken, bedient men zich van deels vermoedelijke, deels door geregtelijke nasporingen verkregene calculatiën. Londen bevat over de vijftig speelhuizen van den eersten en tweeden rang, en ten minste een honderd van minderen aard, die grootendeels

{==610==} {>>pagina-aanduiding<<}
aan de oevers van den Teems liggen, en voor de matrozen bestemd zijn. De dure levensmiddelen en de kostbaarheid van vele Britsche artikelen van weelde moeten een' hoogen aanslag voor de kosten dezer huizen ten gevolge hebben, vooral daar zij genoodzaakt zijn, lokmiddelen van allerlei aard te gebruiken, om het gebrek aan een uithangbord door een' schitterenden naam te vervangen. Volgens geregtelijke verklaringen, komt de uitgave van een dezer huizen van de eerste klasse, voor de tafel alleen, gedurende acht maanden dat zij geopend zijn, op 6000 guinjes te staan. Het verbod, dat tegen hen bestaat, veroorzaakt hun insgelijks velerlei uitgaven, deels geregtskosten, deels andere, om gene te voorkomen. Omkoopingen, gekocht stilzwijgen en dergelijke moeten hunne uitgaven zeer vergrooten. Brengt men daarmede de zamengebragte bankkapitalen der gezamenlijke eigenaars van de speelhuizen van den eersten en tweeden rang in verbinding, dan gelooft men te kunnen aannemen, dat de bankwinst, en diensvolgens het verlies der spelers, jaarlijks ten minste 950,000 guinjes bedraagt. Uit eene vergelijkende berekening der in beide landen voorhanden zijnde rijkdommen, en derzelver verhouding tot dit tweevoudig speelverlies, zou blijken, volgens welken maatstaf het spel in het eene en het andere land tot verwoesting, of wil men liever tot verplaatsing en verwisseling, van het vermogen der bijzondere personen bijdraagt. De harddraverijen en de buitensporige weddenschappen mogen bij de Britten niet uit het oog verloren worden, en moeten mede in aanslag komen, wanneer men bepalen zal, in welk een' graad in het eene en andere land uitsporige verbeelding en traagheid van geest de menschen van alle standen tot zelfverloochening en zelfvernietiging, ja zoo ver gebragt hebben, dat zij aan het blinde toeval hun geluk en rust en vermogen prijs geven.

De avond vóór de bruiloft.

(Een leerzaam Verhaal voor Verliefden en Verloofden.)

‘Wij zullen gewis met elkander regt gelukkig zijn,’ sprak ouize tot hare tante, den laatsten avond vóór de voltrekking des huwelijks; hare wangen gloeiden met een hooger

{==611==} {>>pagina-aanduiding<<}
rood, en hare oogen straalden van innerlijke verrukking. Als eene bruid wij zegt, dan is hare meening geenszins raadselachtig.
‘Ik twijfel daar niet aan, mijne louize,’ hernam de tante: ‘draag slechts zorg, dat gij met elkander gelukkig blijft.’
‘o! Wie zou daaraan kunnen twijfelen? Ik ken mijzelve: en ben ik op dit oogenblik nog niet goed, dan zal mijne liefde jegens hem mij wel beter maken. Zoo lang wij elkander beminnen, kunnen wij niet ongelukkig zijn. Onze liefde veroudert nooit.’
‘Ach!’ zuchtte de tante, ‘gij spreekt als een meisje van negentien jaren daags vóór de bruiloft, in de bedwelming van reeds vervulde wenschen, en van nog schooner hope en uitzigten. Denk aan mij, louize; ook het hart wordt oud. Er komen dagen, dat de betoovering der zinnen verdwijnt. Dan eerst moet het blijken, of wij inderdaad beminnenswaardig zijn. Wanneer de gewoonte het aantrekkelijkste onverschillig maakt; wanneer de jeugdige frischheid verwelkt; wanneer het licht des huisselijken levens met wolken omgeven wordt; dan, en niet eerder, louize, kan de vrouw van den man getuigen, of hij beminnenswaardig zij, en de man van de vrouw, dat zij onophoudelijk bekoort. Maar daags vóór de bruiloft, geloof mij, klinken zulke driftige verzekeringen belagchelijk.’
‘Ik begrijp u, tante. Gij wilt zeggen, dat onze wederzijdsche deugd alleen aan ons, ook voor volgenden tijd, eene blijvende waardij kan bijzetten. Maar is hij, wien ik toebehoor, - want van mijzelve kan ik niets meer, dan den goeden wil roemen, - is hij niet de waardigste en edelste van alle jonge mannen der geheele stad? Bloeit niet op zijn gansche gelaat alle deugd, welke tot het volle geluk des levens voert?’
‘Gij hebt gelijk, mijn kind. De deugd bloeit even zoo op zijn gelaat, als op het uwe. Ik zeg dit, zonder u te vleijen. Dan, mijne waardste, thans bloeit zij nog; maar zij is door zomergloed en regen nog in lange na niet rijp. Geen bloesem stelt de verwachting meer te leur, dan deze. Men weet niet, op welken grond hij wortelt. Wie kent de schuilhoeken van het hart?’
‘Ach, tante, gij maakt mij droevig beangst.’

{==612==} {>>pagina-aanduiding<<}

‘Des te beter, louize. Juist zoo iets past op den avond vóór de bruiloft. Ik bemin u opregtelijk; daarom spreek ik met u, zoo als ik denk. Ik ben nog geene oude tante. Op den leeftijd van zevenendertig jaren slaat men nog een' vrolijken blik in het leven, en men is nog geene bagijn. Ik bezit een voortreffelijk man, en ben gelukkig. Daarom juist heb ik regt, om zoo tot u te spreken, en uwe aandacht op zeker geheim te vestigen, dat gij mogelijk nog niet kent, waarvan men met een aardig jong meisje weinig spreekt, waarmede ook een jong heer zich niet zeer bezig houdt, en dat echter voor elke huishouding hoogst belangrijk is, waaruit alleen eeuwige liefde en ongestoord geluk ontspruiten.’
Louize vatte met beide handen die van hare tante. ‘Lieve, beste tante!’ sprak zij; ‘ja, gij weet bet; ik geloof u in den volsten zin. Gij meent, dat duurzaam geluk en eeuwige liefde ons geenszins door toevalligheden, door vergankelijke schoonheid, maar door de goede hoedanigheden des gemoeds verzekerd worden, welke wij aan elkander toewijden. Zij zijn de beste bruidschat, die nooit veroudt.’
‘Al naar gij het neemt, louize. Ook de deugden zelve kunnen verouden, en met den ouderdom even ongevallig worden, als de bekoorlijkheden des ligchaams.’
‘Hoe, wat meent gij, tante! Noem mij slechts ééne deugd, welke met de jaren onbehagelijk kan worden.’
‘Wanneer zij zoodanig geworden is, noemen wij haar niet meer deugd, even als een schoon meisje, dat door den tijd een oud, ineengekrompen moedertje met een gerimpeld voorhoofd geworden is, niet meer schoon genoemd wordt.’
‘Maar, lieve tante, de deugd is toch niet aardsch.’
‘Al naar gij het neemt.’
‘Hoe kunnen toch goedaardigheid en zachtmoedigheid ooit onbehagelijk worden?’
‘Zoodra zij door den tijd slechts in weekelijke zwakheid ontaarden.’
‘En mannenmoed?’
‘Verandert ligt in ruwen trots.’
‘En bescheidenheid?’
‘In kruipende laagheid.’
‘En edele trots?’
‘In lagen hoogmoed.’

{==613==} {>>pagina-aanduiding<<}

‘En dienstvaardigheid?’
‘In allemansvriendschap en vleijerij.’
‘Neen, tante! Gij maakt mij bijna boos. Aldus kan mijn toekomstige man nimmer ontaarden. Hij bezit ééne deugd, welke hem tegen alle afdwaling behoedt. In hem ligt eene diepe bewustheid, een onuitwischbaar gevoel voor alles, wat groot en goed, verheven en schoon is. En deze teedere aandoenlijkheid voor al wat edel is,... deze leeft in mij, als in hem. Zij is de ons aangeboren waarborg voor ons geluk.’
‘En juist wanneer deze met u veroudt, dan wordt zij lastige gevoeligheid; en zoodanige gevoeligheid is de ware duivel in den echt. Gij beide zijt waarlijk gevoelig: maar de Hemel behoede u, dat deze bekoorlijke eigenschap niet in ligtgeraaktheid, of in oudwijfschen twistlust, ontaarde! Kent gij mevrouw P***?’
‘Die, nu een jaar geleden, van haren man gescheiden werd?’
‘Kent gij den waren grond dezer scheiding?’
‘Dezelve wordt zeer verschillende opgegeven.’
‘Ik ken hare geschiedenis van nabij, en ik wil die aan u mededeelen. Dezelve is leerzaam en kluchtig tevens, en ik voerze alleenlijk aan tot voorbeeld.’
Louize was nieuwsgierig. De tante verhaalde in dezer voege:

De heer P*** en zijne vrouw werden als het beminnensen benijdenswaardigste echtpaar beschouwd. Hun huwelijk was het gevolg eener teedere genegenheid jegens elkander, uit een' veeljarigen omgang gesproten. Zij beminden malkander tot dweeperij. Beide waren zij als voor elkander geschapen, schoon en goed en gevoelig, en volkomen eenstemmig in alle wederzijdsche verlangens en bedoelingen.
Nog herinnert men zich de bijzonderheid, dat hunne ouders, nadat de jonge lieden alreeds plegtig aan elkander verloofd waren, dermate in geschil geraakten, dat het gansche huwelijk vernietigd scheen te zullen worden. Het meisje werd doodkrank van verdriet, en de vurige minnaar scheen als werther of siegwart te zullen sterven. Kortom, tot redding van beider leven, moesten de ouders, het zij met of tegen hunnen zin, ten minste schijnbaar, wederom

{==614==} {>>pagina-aanduiding<<}
verzoenen. Zoodra echter het meisje buiten gevaar was, kwam het voormalige geschil wederom ter bane, waardoor de huwelijksvoltrekking andermaal, voor een' onbepaalden tijd, verschoven werd. Nu begaf zich het minnend paar in zekeren nacht op de vlugt, reisde buiten de grenzen, liet zich aldaar kerkelijk verbinden, kwam als man en vrouw terug, en nu scheen voor hen de hemel zelf als 't ware op aarde nedergedaald.
Van dien tijd af werd dit echtpaar als het gelukkigst voorbeeld van eendragt en vrede geroemd. Elkander te behagen, bleef het eenparig doel van den geheelen dag. In het eerste jaar zelfs maakte men de teederste en aandoenlijkste gedichten. Zoo wel des winters als in den zomer werd de huiskamer met keurige en beteekenisvolle bloemen versierd; elk huisraad had eene dubbele waarde door deszelfs aangename herinnering.
In het tweede jaar hielden deze droomerijen der gevoeligheid, welke bijkans tot handtastelijk kinderspel overdreven waren, van zelve op; maar in alle gezelschappen en vrolijke partijen zagen, zochten en leefden zij slechts voor elkander, zoodat het voor anderen nu en dan aanstootelijk was.
In het derde jaar werd ook deze beminnelijke ongezelligheid afgelegd; doch binnenshuis bleven zij dezelfde.
In het vierde jaar eerst schenen zij van de allereerste uitsporigheden der liefde te genezen, ten minste in zoo verre, dat zij, ieder afzonderlijk, zonder smart, den avond, somwijlen zelfs eenen ganschen dag, elders konden doorbrengen. Alsdan was het genot van wederontmoeting des te bekorender.
In het vijfde jaar konde de heer P*** reeds eenige weken afreizen, zonder dat zijn hart door smart verscheurd werd, of dat zij bij het afscheid in flaauwte viel. Dan, gij moest de brieven eens lezen, welke zij aan elkander schreven! Waarlijk, nooit schreef heloïze, met de pen van pope, teederder of gloeijender.
In het zesde jaar werd men eindelijk zoo verstandig, dat men het, bij eene scheiding van eenige weinige weken, met één, of hoogstens twee, minzame brieven liet afloopen.
In het zevende jaar gevoelden zij beide, dat men elkander vurig konde beminnen, zonder dat het noodig ware, de verzekering daarvan, elken morgen en avond, zoo mondeling

{==615==} {>>pagina-aanduiding<<}
als schriftelijk, te herhalen. Dit was reeds zeer veel. Hun geluk had den hoogsten trap bereikt, omdat zij het stil vertrouwen der teederste vriendschap in elkander gevonden hadden.
In het achtste jaar verdreven zij de zelfzucht der liefde in zoo ver, dat zij ook voor de overige wereld meer gevoelig werden, en niet enkel voor elkander leefden, als waren zijalleen de levenden op aarde, en alle andere menschen slechts stomme vertooners.
In het negende jaar waren zij de minnenswaardigste, weldadigste, behagelijkste en gevoeligste personen, zoo wel in als buitenshuis.
En in het tiende jaar waren zij, zoo als andere menschenkinderen en hupsche lieden gewoonlijk zijn, die reeds tien jaren met elkander gehuwd zijn.
Intusschen waren zij tien jaren ouder geworden, maar tevens hunne liefde, en, helaas! ook hunne deugd. Beide waren zij, door hunne wederzijdsche gevoelige liefde, tot een spreekwoord geworden, en ieder beminde hen.
Reeds in het eerste jaar van het tweede tiental maakten zij beide voor elkander de opmerking, dat hunne teederheid niet meer zoo onstuimig ware, en beide vonden zij dit zeer natuurlijk. Men kan beminnen zonder geestvervoering.
In het twaalfde jaar bespeurden zij kleine zwakheden in elkander, welke voormaals met den mantel der liefde waren bedekt geweest. Wel nu, zij verschoonden die, en de een droeg de feilen van den ander met toegevend geduld.
In het dertiende jaar ontstond nu en dan eene zachte, bescheidene waarschuwing; dan, men schikte zich naar elkander; en vond zich al de een door des anderen tegenspraak beleedigd, dan was men toch zeker, dat de beleediger daarvoor de aangenaamste boete zoude doen.
In het veertiende jaar, echter, oordeelden beide, dat het boete doen wat te dikwerf herhaald werd. Men begon elkander te wantrouwen, alsof de een alles aan zichzelf, en niets aan den anderen, vergeven wilde.
In het vijftiende jaar ontstonden vele kleine schimpachtige haarkloverijen, en het boete doen werd geheel vergeten.
In het zestiende jaar begon men, tot behoud der goede harmonie, de woorden elkander met een goudschaaltje toe te wegen.

{==616==} {>>pagina-aanduiding<<}

In het zeventiende jaar ontstond velerlei misverstand, zoodat de een over de uitdrukkingen van den ander zeer ligt en spoedig geraakt werd. De uitlegging daarvan bleef, echter, nog gehecht aan het gevoelige kenmerk der teedere liefde; ofschoon het gelaat, nu en dan, reeds donker blikte, en zulk een donkere blik eens geliefden persoons de smartelijkste wonde grift.
In het achttiende jaar grepen dikwerf meer of min hevige woordenwisselingen plaats, zonder echter nog eenig noodlottig gevolg naar zich te slepen; gelijk men zulks zelfs in de gelukkigste huwelijken ontwaart. Men mogt al eens eenige dagen boos zijn op elkander; doch zulks herstelde zich.
Eindelijk, in het negentiende jaar, bragt de wederzijdsche gevoeligheid het schrander besluit te weeg, dat men de al te menigvuldige onaangename aandoeningen, wederzijds, door spaarzamer omgang, zoude vermijden. ‘gij zijt zeer gevoelig,’ zeide de heer P***, ‘en zeer ligtgeraakt, en ik ben het ook. Dit deugt niet. Gij kunt driftig en hevig worden; ik ook. Het beste van allen is, dat ik u, en gij mij, in alles naar welgevallen laat handelen. Laat ons weltevreden leven, zonder dat wij elkander kwellen. Onze liefde moet in geene doodelijke marteling ontaarden.’ - Deze overeenkomst werd getroffen. Van nu af ontstond eene dubbele huishouding; ieder hield zijne kamer; men zag elkander zelden, dan bij den disch. Niemand vroeg: waar gaat, of vanwaar komt gij? Men had weder geruste dagen, en leefde op eenen hoffelijken voet in eendragt en vrede. Werd de een soms geraakt over het zeggen of doen van den ander, dan werd zulks met eene pligtpleging afgedaan.

(Het vervolg en slot hierna.)




Leonore.


	Romance.
Het morgenrood wekt Leonoor 
Uit zware, bange droomen. 
‘Zijt ge ontrouw, Willem!’ sprak ze, ‘of dood? 
Hoe lang toeft gij te komen!’ 

{==617==} {>>pagina-aanduiding<<}

Hij stond, naar 't slagveld heêngesneld, 
Met Koning Frits, bij Praag, te veld; 
Maar haar was taal noch teeken 
Noch schrift van hem gebleken. 
 
In 't einde werd de twist beslecht, 
En 't zwaard zonk in de scheede, 
En 't hart van Koning en Vorstin 
Sloeg kalm voor rust en vrede. 
Het heer trok af, met fluit en trom; 
Trompet en paukslag klonk alom, 
En helmkam en banieren 
Zag men met kransen sieren. 
 
En oud en jong, met zang en dans, 
Trok nu den heertogt tegen; 
En vrengdgeschal en feestgejuich 
Weêrklonk langs veld en wegen. 
God dank! riep elk met geestdrift uit; 
God dank! riep kind en gade en bruid; 
Maar ach! voor Leonore 
Was groet en kus verloren. 
 
Zij vroeg wel ginds en hier en daar, 
En telkens min geduldig; 
Maar waar en hoe en wien ze ook vroeg, 
Elk bleef haar 't antwoord schuldig. 
Wanhopig weent en snikt zij luid, 
En rukt het gitzwart hoofdhaar uit, 
En werpt zich raadloos neder; 
Niets geeft de rust haar weder. 
 
Haar moeder komt en ziet haar smart, 
En sluit haar in hare armen, 
En spreekt: ‘Wat deert u toch, mijn kind? 
Ach, dat zich God erbarme!’ - 
‘Neen, moeder! moeder! 't is te spaê. 
Dat aarde en hemel vrij verga! 
Bij God is geen erbarmen. 
o Wee, o wee mij, arme!’ 

{==618==} {>>pagina-aanduiding<<}

‘Mijn kind! wat God voor ons beschikt, 
Is nu en steeds weldadig. 
Bid dien getrouwen Vader aan. 
Ja, bid! God is genadig.’ - 
‘Weg, moeder, met uw' ijdlen waan! 
God heeft, bij mij, niet welgedaan. 
Wat zal mijn bidden baten, 
Nu 'k alles moet verlaten?’ 
 
‘De Godsdienst treedt, in 't bangst verdriet, 
Der ziel vertroostend nader; 
Wij zien, door haar, in Gods bestel, 
De liefde van een' Vader.’ - 
‘o Moeder! moeder! geen waardij 
Heeft thans de Godsdienst meer voor mij. 
Zij, toch, zij kan het leven 
Geen' dooden wedergeven.’ 
 
‘Hoor, kind! ligt heeft uw bruidegom 
En woord en eed geschonden, 
En ver vanhier, van u en mij, 
Zich in den echt verbonden. 
Trek af van hem uw hart en zin! 
De valschaard zal zijn nieuwe min 
Nog eens te laat beklagen, 
En helsche straffen dragen.’ 
 
‘o, Moeder! moeder! weg is weg; 
Verloren is verloren. 
De dood alleen is mij gewin. 
Ach, ware ik nooit geboren! 
Het leven is mij slechts een straf. 
Ik kies den zwarten nacht van 't graf. 
Bij God is geen erbarmen. 
o Wee, o wee mij, arme!’ 
 
‘God! sta ons bij! - vergeef uw kind 
Het kwaad, door haar bedreven! 
Zij weet niet, wat zij denkt of zegt. 
Wil haar die schuld vergeven! 

{==619==} {>>pagina-aanduiding<<}

Mijn kind! wat smart u thans verbeid', 
Denk toch aan God en eeuwigheid. 
't Geluk, u dáár beschoren, 
Is niet voor u verloren.’ 
 
‘Wat, moeder! wat is eeuwig heil? 
En wat zijn helsche schrikken? 
Bij Willem slechts is zaligheid; 
Bij hem is zielsverkwikken. 
Het leven is en blijft me een straf. 
Ik kies den zwarten nacht van 't graf. 
Mij is geen heil beschoren. 
'k Ben, zonder hem, verloren.’ 
 
Zoo woedt zij voort, met Gods bestel 
Vermetel aan te klagen, 
En durft aan zijn voorzienigheid 
Om rekenschap zelfs vragen. 
De dag verdwijnt; de maan komt op; 
Vertwijfling klimt ten hoogsten top; 
Zij heeft niet meer te hopen, 
En scheurt haar boezem open. 
 
Maar stil! maar hoor! wat paardgebriesch! 
Zij voelt haar hart weêr blaken. 
Maar stil! maar hoor! een snuivend ros.... 
Ja, hoor een Ridder naken. 
Hij toeft, en zet den togt niet voort. 
Hij toest, en rammelt aan de poort. 
Hoor! hij schijnt af te stijgen, 
En breekt het aklig zwijgen. 
 
‘Doe op! - doe op! - doe op, mijn kind! 
Mijn lief! ligt gij te rusten? 
Of weent of lacht ge bij mijn komst? 
Of wat mag u gelusten?’ - 
‘Ach, Willem! - gij? zoo laat bij nacht? 
'k Heb schreijende u hier afgewacht, 
En duldloos zwaar geleden. 
Vanwaar komt gij gereden?’ 

{==620==} {>>pagina-aanduiding<<}

‘Ik zadel slechts om middernacht. 
Ver toog ik uit Bohemen. 
'k Heb mij wat laat op reis geschikt, 
En wil u met mij nemen.’ - 
‘Ach, Willem! spoedig, kom eerst in. 
Hier, in mijn hart, woont wedermin. 
Hoor 't nachtgesuis der winden 
Door hagedoorn en linden.’ 
 
‘Laat suizen door de hagedoorn; 
Laat suizen; - 'k mag niet toeven: 
Het ros wil voort, en schuimt en rookt, 
En trappelt met de hoeven. 
Lenore, kom! wees niet vervaard. 
Kom, spring, en wring u op mijn paard. 
Wat toch zijn honderd mijlen, 
Wen wij naar 't bruidsbed ijlen?’ 
 
‘Ach! wilt gij, honderd mijlen ver, 
Mij naar het bruidsbed dragen? 
Hoor, Willem! hoor het klokgebrom; 
Zij heeft reeds els geslagen.’ - 
‘Zie hier, zie ginds! de maan schijnt hel. 
Wij en de dooden rijden snel. 
Ik zelf zal u geleiden, 
En u het bruidsbed spreiden.’ 
 
‘Maar, spreek! waar is dat bruidsbed toch, 
Dat me alles kan verzoeten?’ - 
‘Ver, ver vanhier, stil, koel en klein; 
Het baalt naauw drie paar voeten.’ - 
‘Is 't ruim genoeg voor ons?’ - ‘o Ja! 
Kom, spoed u; kom, eer 't is te spaê! 
De speelgenooten hopen; 
De bruilostszaal staat open.’ 
 
Lenore komt, en springt en wringt, 
Met lelieblanke handen, 
Zich om den trouwen Ridder vast, 
En voelt haar hart ontbranden. 

{==621==} {>>pagina-aanduiding<<}

Zij vllegen voort, en neêr en op; 
En immer draven ze in galop, 
Door 't licht der maan omschenen; 
En 't vuur springt uit de steenen. 
 
En regts en links vliegt all' voorbij, 
Wat ze in hun vaart genaken; 
En als het ros een brug berijdt, 
Is 't of de donders kraken. 
‘Zijt ge angstig, lief? De maan schijnt hel. 
Voort, voort! De dooden rijden snel. 
Beeft gij, mijn lief! voor dooden?’ - 
‘Och neen! - maar zwijg van dooden.’ 
 
Wat klinkt daar ginder? wat gezang? 
Hoe fladdren uil en raven! 
Hoor klokgebrom! Hoor lijkgezang: 
‘Laat ons dat lijk begraven!’ 
Nu naakt een lijkstoet droef en naar, 
En volgt de zwartgeverwde baar, 
Met treurgezang en klagen, 
Al weenende omgedragen. 
 
‘Begraaf dat lijk na middernacht, 
Met rouwmisbaar en weenen; 
'k Wil eerst mij met mijn jonge bruid 
In 't huwlijksbed vereenen. 
Kom, koster! kom, geleid het koor; 
Kom, zing den huwlijkszang ons voor! 
Kom, priester! spreek het amen; 
Leg ons de handen zamen.’ 
 
't Gezang verdooft - de baar verdwijnt, 
En wordt niet meer vernomen; 
Maar achter 't paard daar ritselt iets, 
En doet Lenore schromen. 
Het ros vliegt voort, en neêr en op; 
En immer draaft het in galop, 
Door 't licht der maan omschenen; 
En 't vuur springt uit de steenen. 

{==622==} {>>pagina-aanduiding<<}

Hoe vlogen, regts en dan weêr links, 
Gebergt', geboomte en hekken! 
Hoe vlogen, links en dan weêr regts, 
De steden, dorpen, vlekken! 
‘Zijt ge angstig, lief? De maan schijnt hel. 
Voort, voort! De dooden rijden snel. 
Beeft gij, mijn lief! voor dooden?’ - 
‘Laat, laat de rust den dooden!’ 
 
Nu ijlt het op een regtsplaats aan, 
En zie! om galg en raden, 
Bij maanlicht, danst een spokenrij, 
Gehuld in luchtgewaden. 
‘Kom hier, gespooksel! kom, o ja! 
Komt, geesten! komt, en volgt ons na; 
Wilt om ons bruidsbed dansen, 
Gesierd met doodenkransen!’ 
 
En achter hen, met naar gerucht, 
Hoort men 't gespooksel nadren: 
Zoo huilt in 't woud een wervelwind 
Door dorrende eikenbladren. 
Zij vliegen voort, en neêr en op; 
En immer draven ze in galop, 
Door 't licht der maan omschenen; 
En 't vuur springt uit de steenen. 
 
En alles, wat het oog aanschouwt, 
Verschijnt en is verdwenen; 
En 't is als vloog het stargewelf 
Ver achter hen daar henen. 
‘Zijt ge angstig, lief? De maan schijnt hel. 
Voort, voort! De dooden rijden snel. 
Beeft gij, mijn lief! voor dooden?’ - 
‘Ach, laat de rust den dooden!’ 
 
‘Mij dunkt, ik hoor het haangekraai. 
Ras gaat de tijd verloren. 
Voort, voort, mijn ros! voort, voort vanhier! 
Haast zal de morgen gloren. 

{==623==} {>>pagina-aanduiding<<}

Haast, haast is onze togt volbragt, 
De loop voleind - het bruidsbed wacht. 
Wat kan u meer bekoren? 
Wij zijn er, mijn Lenore!’ 
 
Daar naken zij een kerkhofsdeur, 
Uit hard metaal gegoten. 
Één slag, en slot en grendel springt, 
En de ingang is ontsloten. 
Al knarsend gaan de deuren los, 
Het hengsel kraakt, en 't vurig ros 
Schijnt sneller voort te draven 
Op 't marmer van de graven. 
 
Maar zie! maar zie! op 't oogenblik - 
Wat schrik! wat ijslijkheden! - 
Maar zie! des Ridders wapenrok 
Valt stukswijs van zijn leden; 
En helm, vizier en vederbos, 
't Raakt alles van zijn' schedel los; 
En zie! zijn dor gebeente 
Staat dáár op 't grafgesteente. 
 
Het ros springt op en schuimt en kookt, 
En ademt vuur en vonken, 
En steigert hoog en briescht nog ééns, 
Verdwijnt, en is verzonken. 
Lenore hoort een bang gehuil, 
Dat opstijgt uit dien diepen kuil; 
Nu ziet zij geesten nadren, 
En 't bloed stolt haar in de adren. 
 
Bij 't flaauwend licht der bleeke maan 
Ziet men de schimmen zweven, 
En aklig huilend wordt door hen 
Dees koorzang aangeheven: 
‘Twist nooit, in rampspoeds zwartsten nacht, 
Twist nooit met 's Hemels oppermagt! 
't Berouw komt ligt te spade. 
Genade, o God! genade!’ 
 
w.h. warnsinck, bsz. 
Naar het Hoogduitsch 
 
van burger. 







{==624==} {>>pagina-aanduiding<<}

Tafereel van Parijs, onder Lodewijk den XIV.

Dit tafereel, door eenen Siciliaan in 1692 ontworpen, werd uit het Italiaansch in het Fransch vertaald. Hetzelve kan ten maatstaf van vergelijking dienen met de tafereelen, welke men in onze dagen ontworpen heeft. Bij de lezing van het stuk in zijn geheel zal men zonder twijfel verbaasd staan over zulk een groot verschil in de modes, en zulk een klein verschil in de zeden. Ziet hier eenige uittreksels uit hetzelve:
‘Het zijn bijkans tien jaren, dat ik in Parijs ben, en nog ken ik deze groote stad niet geheel. De vreemdelingen worden hier wél ontvangen, mits zij maar niets vragen; zij hebben er niets anders te doen, dan zich maar wél te vermaken. Ik speel nu eens voor wijs en dan weder voor gek, hetwelk het groote geheim is, om van iedereen bemind te zijn. Ik maak verzen en pligtplegingen; de aanzienlijke lieden geven mij schoone woorden, en de geleerden vereeren mij met hunne welwillendheid.
De grooten onderscheiden zich daardoor, dat zij niets doen zoo als andere lieden, en dat zij gevolgd worden door een groot aantal dieren op twee beenen, wanneer zij zich in hunne koetsen laten rondvoeren.
De Koning alleen wordt gehoorzaamd; er is hier geen groot heer, die eenen minderen zoude durven bedreigen, wanneer deze slechts zijne pligten als onderdaan vervuld heeft. Voor het overige kunt gij hier leven op Turksche of Grieksche manier, of zoo als het u belieft.
De geleerden zijn hier zoo talrijk, als de onwetenden en ongeletterden te Konstantinopel. Er zijn vele geleerde genootschappen, waarhenen elk gaat, om te praten, of zich te vervelen. Zij, die over ernstige en belangrijke zaken schrijven, blijven arm en vergeten. De boekverkoopers worden rijk ten koste der schrijvers, door het verkoopen van werken, die zij niet verstaan, of nooit lezen.
De vrouwen van Parijs brengen slechts dappere kinderen ter wereld, en gebieden meer dan de mannen. Zij zijn het schoonste sieraad dezer stad, hoewel zij in het algemeen niet schoon zijn; maar in bevalligheid en levendigheid overtreffen zij alle vrouwen der wereld; zij zijn gewoonlijk aardig, geestig en welsprekend. Er zijn ook ge-
{==625==} {>>pagina-aanduiding<<}
leerde vrouwen; maar deze zijn noch de beminnelijksten noch de gezochtsten. Daar zijn er, welke haar geheel vaderlijk erfgoed op het lijf dragen; daar zijn er ook, die alle dagen van kleederen, en elk oogenblik van aangezigt veranderen. Zij geven, ontvangen en vergeten de indrukselen der liefde met dezelfde gemakkelijkheid.
De huwelijken, welke eertijds voor het geheele leven waren, zijn thans slechts voor eenen tijd. De vrijwillige scheiding is ongevoelig in alle groote huizen ingeslopen. Een man leeft gerust op het land, terwijl zijne vrouw zich in Parijs vermaakt.
De kleêrmakers hebben meer moeite om uit te vinden, dan om te naaijen; en wanneer een kleed langer duurt, dan het leven eener bloem, is het oud.
De Parijzenaars doen niets met gierigheid; hunne maaltijden zijn lekker en overvloedig; zij eten nooit alleen, zoo als de Duitschers of Italianen. Er is geen werkzamer en geen armer volk, want zij geven alles aan hunne maag en aan hunne ijdelheid; echter zijn zij altijd tevreden en vrolijk.
De Fransche taal is zeer aangenaam, wanneer zij goed gesproken wordt; maar de Parijzenaars verslikken de helft hunner woorden, en schrijven nooit zoo als zij spreken; men zou zeggen, dat zij vermaak vinden in onverstaanbaar te spreken.
Men kent eenen Franschman aan vier zaken: wanneer de klok slaat, wanneer hij iemand iets vraagt, wanneer hij iets belooft, en wanneer hij van zijne liefdegevalletjes spreekt.
Men vindt te Parijs alles, wat men kan begeeren. Maar hoe groot ook de overvloed zij aan alles, wat tot het leven of het vermaak noodzakelijk is, men zal niets erlangen, wanneer men niets heeft. Er is geene verschrikkelijkere hel, dan in Parijs arm te zijn.
Wat men het veelvuldigst in Parijs vindt, zijn beloften, die niet vervuld worden, weldaden, die ontvangen en vergeten worden, tafelvrienden, en gedienstige vleijers. Zeldzaam vindt men er matige grijsaards, ledige geneesheeren, belangelooze advocaten, beleefde jonge lieden, en zedige vrouwen. Nooit ziet men hier getrouwe echtgenooten, kooplieden met een geweten, milde renteniers, en opregte vrienden.’
Parijs, den 30 Augustus, 1692.





{==626==} {>>pagina-aanduiding<<}

Nieuwe tooneelinrigting te Londen.

Na vele proefnemingen heeft men in het voorleden jaar bij het tooneel van Covent-Garden te Londen de gazverlichting ingevoerd. De voornaamste lichtkroon, die achttien pijpen heeft, hangt onder eene soort van schoorsteen, die boven het dak van het gebouw eindigt, zoodat de reuk van het verbrande gaz, of van hetgeen nog niet verbrand is, weggevoerd wordt. Door de hitte wordt een luchtstroom voortgebragt, die opwaarts gaat, en wezenlijk bijdraagt om de lucht in de zaal te ververschen. Bovendien zijn er in verscheiden deelen van het gebouw ventilators, die, met de groote pijp der voornaamste lichtkroon in verband gebragt, de onreine lucht gedurig wegvoeren. De versche lucht, waarmede de zaal voorzien wordt, kan in elken warmtegraad toegelaten worden. Dit wordt door luchtpijpen en kagchels, die aan alle ingangen en onder de verschillende gangen van het parterre en der loges geplaatst zijn, bewerkstelligd. De toevloed van koude lucht van het tooneel, die de aanschouwers bij het ophalen des gordijns dikwijls zoo onaangenaam is, wordt door dergelijke middelen belet. Om echter het gevaar af te weren, hetwelk wegens de ontvlambaarheid der tooneelmachinerie door kagchels ontstaan kon, wordt de lucht hoofdzakelijk door damp verwarmd, dien een dampketel levert, die digt bij den ingang des tooneels in een kelder geplaatst is. Het gaz wordt door twee buizen, drie duimen wijd, van gegoten ijzer, die zorgvuldig tegen toevallen voorzien zijn, in de schouwplaats geleid; en op het tooneel zijn bijzondere register-kranen (register-cocks) geplaatst, door welke de sterkte des lichts in ieder deel des gebouws regelmatig verdeeld kan worden. In het mogelijk geval, dat de gazvoorraad ontbreken mogt, zijn zeer vernuftig uitgedachte maatregelen genomen, om de zaal in weinig minuten op de gewone wijze met kaarsen te verlichten.

De Zuid-Amerikaansche muilezels.

(a. humboldt's Reise, IIter Theil.)

Den smallen weg over de Cuchilla de Guanaguana, die over

{==627==} {>>pagina-aanduiding<<}
glibberig gras langs diepe afgronden leidt, legden wij op muilezels af, wier ongemeen zekere tred een volkomen vertrouwen inboezemt. In hun gedrag zijn zij aan de muilezels van Zwitserland en de Pyreneën gelijk. Naarmate van de toenemende woestheid eens lands, verhoogt en verfijnt zich het instinct der huisdieren. Wanneer de muilezels aan eene gevaarlijke plaats komen, staan zij stil, en wenden den kop links en regts; de beweging hunner ooren schijnt nadenken, over hetgeen hun te doen staat, te verraden. Hun besluit komt langzaam tot stand; maar het is telkens goed, wanneer het vrij genomen wordt, - dat wil zeggen, wanneer de onvoorzigtigheid der reizigers hetzelve niet stoort of overijlt. Het is verbazend, hoe het verstand der paarden en iastdieren zich op de ellendige wegen over de Andes, gedurende eene reis van zes of zeven maanden door bergstreken, waar gezwollen beken de wegen onkenbaar maken, ontwikkelt. Ook hoort men de bergbewoners zeggen: ‘Ik geef u niet den muilezel, die zijn' ruiter het beste draagt, maar den verstandigsten (la mas racional (*).’) Deze volksuitdrukking, die uit eene lange ervaring voortspruit, wederlegt het stelsel van levende machines veelligt beter, dan de speculative philosophie met alle hare gronden in staat is te doen.

Etienne Clavier.

Den 18 December 1817 stierf te Parijs, in zijn 56ste jaar, de beroemde Grieksche Letterkundige, clavier. Millin heeft, in zijne Annales encyclopédiques, eene Anecdote van hem bewaard, die tot het schoonste opschrift voor zijne grafzerk kan verstrekken. Clavier, namelijk, was, als lid van de Criminele Regtbank, een der Regters van den Generaal moreau. Van de onschuld des aangeklaagden overtuigd, was hij voornemens voor deszelfs vrijspraak te stemmen, toen men hem, in de vaste overtuiging, dat het onmogelijk ware,

{==628==} {>>pagina-aanduiding<<}
clavier's eerlijkheid om te koopen, op eene listige wijze tot eene andere meening zocht te verleiden, met hem te verzekeren, dat de Eerste Consul moreau, zelfs wanneer deze veroordeeld werd, toch onschuldig verklaren zou. Clavier antwoordde: ‘Dat kan zijn; maar wie zal ons, Regters, dan onschuldig verklaren?’

Alphonsus de X.

Alphonsus de X, Koning van Kastilië, werd zeer benaauwd door zijn' jongsten zoon, die, door het volk ondersteund, opgestaan was, om den kinderen van zijn' gestorven ouderen broeder hun erfregt te ontrooven. De ongelukkige vader moest bij jakub, Koning van Marocco, zijn' ouden vijand, toevlugt en bijstand zoeken. De Moorsche Koning kwam zijn' vijand te hulp; en toen alphonsus over deze grootmoedigheid verbaasde, zeide jakub: ‘Geloof niet, alphonsus! dat ik uw vriend geworden ben. Onze oude tweedragt heeft een' eeuwigen scheidsmuur tusschen ons opgerigt; maar gij zijt ongelukkig, en ik ben u derhalve bijstand verschuldigd. Ik wil de beleedigde Koningswaardigheid en de gekrenkte natuur aan uw' pligtvergeten zoon wreken. Heb ik u weder op den troon hersteld, dan keert mijn haat terug.’

Mannentaal van Abul Hassan.

De Gezanten des Konings van Kastilië verschenen voor den Koning van Grenada, abul hassan, om de schatting in te vorderen, die zijn voorganger aan den Koning van Kastilië betaald had. ‘Zegt uwen Koning,’ sprak de Moor, ‘dat men geen geld meer in Grenada slaat, maar lansen smeedt.’

De heeren Kerkvaders.

Een prediker gaf alle Kerkvaders, wier gezegden hij in zijne predikatiën aanvoerde, den naam van ‘Heer.’ - Natuurlijk! zeide een der toehoorders: hij is met hen nog niet zeer gemeenzaam geworden.


{==629==} {>>pagina-aanduiding<<}

Mengelwerk.

De geestelijkheid.

(Vervolg en slot van bl. 593.)

Ik erken, dat, in de tot dusverre ontworpene schets van den geestelijken stand, dezelve in geen gunstig licht is verschenen. Dan, behalve dat toch ook het goede, dat de menschheid te allen tijde heeft verlicht en verwarmd, uit denzelven is voortgekomen, behoort de wereld, bij hare beoordeeling van dien stand, niet uit het oog te verliezen, wat zij zelve tot zijn bederf, en tot volduring van hetzelve, heeft bijgedragen. - Wanneer Vorsten hunne onregtvaardige bedrijven in de oogen des volks zoeken te wettigen door de goedkeuring der Geestelijkheid, en hunne tirannij door haar gezag onderschragen, dan kunnen zij 't niet euvel duiden, wanneer gene hen aan zich verpligt rekent, hare eischen aan hen doet, en hen wederkeerig in toom houdt, dat zij het geestelijk gezag niet te na komen. - Wanneer bijgeloovige Vorsten, ontzenuwd in den dienst der zonde, en verlaagd tot werktuigen van elke meerderheid des geestes, geruststelling des gewetens bij den raadgever in gewetenszaken zoeken, dan behooren zij 't niet meer dan natuurlijk te vinden, dat deze den Vorst, dien hij dus in zijne magt heeft, voorwaarden ter zaligheid voorschrijft, gelijk het belang van zijnen stand die opgeeft. - Wanneer Regeringen niet zorgen, in burgerlijke inrigtingen, ook die de uitoefening van den Godsdienst raken, vrije hand te behouden, dan zal weldra de Geestelijke inzage begeeren, en zoeken te verkrijgen, wat zijner meerderheid of die zijner sekte dient. - Wanneer de wereld wil bedrogen zijn - en zij wil dit, helaas! in geen stuk meer, dan in 't godsdienstige - dan moet zij zich niet verwonderen, dat de Geestelijke die mid-
{==630==} {>>pagina-aanduiding<<}
delen bezigt, die leerstelsels vasthoudt, waardoor hij haar 't meest in een geheimzinnig of regtstreeksch ontzag kan houden.
Wanneer de Vorsten aan de Geestelijken eenen verkeerden invloed toestonden, en de Geestelijken eenen verkeerden invloed uitoefenden, dan kwam dit daar van daan, dat beiden niet waren, die zij behoorden te zijn. Ware dit anders geweest, dan zouden zij te zamen hebben gewerkt tot daarstelling van een geheel, waarin het geluk der maatschappij zou zijn voltooid geweest. Het denkbeeld van Priesterkoning is een oud en schoon denkbeeld, en bedoelt de voorstelling van eene rein godsdienstige heerschappij. Maar noch uit de Priesters, noch uit de Koningen, gelijk onze wereld ze tot dusverre heeft opgeleverd, konde zulk een ambt tot heil des menschdoms zaamgesteld worden. De Vorsten zochten zich slechts te dekken, waren zwak en bijgeloovig; en den Geestelijken gold waarheid en deugd niets, wanneer tusschen deze en zijnen tijdelijken invloed botsing ontstond. - Wanneer de wereld zich door de Geestelijken aan den leiband van een blind geloof liet rondvoeren, en dezen bijgeloof in de plaats van Christelijke kennis, tempel- en priesterdienst in de plaats van Christelijke deugd stelden, dan kwam dit voort uit die oorzaak, dat wereld noch Geestelijken het ware beoogden. De wereld was te allen tijde gediend met een geheimzinnig bijgeloof, of met eene leer, die de zinnen streelde, of aan de zinnen ruimte gaf, - en de Geestelijke beoogde slechts, wat zijne heerschappij over menschenharten verzekerde; anders had door dit vertrouwen aan den eenen en dien invloed aan den anderen kant moeten gewonnen zijn, wat nu verstoord werd: Godsdienst, deugd, zedelijke gelukzaligheid.
Niettegenstaande dit alles, heeft de beschouwing van de Geestelijkheid toch ook hare heldere, zeer heldere zijden. Tegen alle rede en ondervinding zou de stelling strijden, dat het met de menschheid beter zou gestaan hebben, bijaldien er nimmer een geestelijke stand ge-
{==631==} {>>pagina-aanduiding<<}
weest ware. Wij zagen reeds boven, dat het menschdom voorgangers in godsdienstige zaken noodig heeft. Maar nu schijnt het in de natuur der menschheid te liggen, dat zij niet aanstonds tot het reine en hoogste komt, maar eerst de lagere, duistere streken door moet. Dewijl menschen menschen zijn, is het te verklaren, hoe het kome, dat ook de heilzaamste inrigting, die van godsdienstig onderwijs, door schuld van leeraren en van leerlingen, zoo lang in verbasterden staat gebleven is. En zoude het dan nu beter geweest zijn, dat deze verbasterde toestand nimmer bestaan had? Maar dan had immers de betere, tot welken wij in onze tijden misschien weder een stap genaderd zijn, zich nimmer kunnen ontwikkelen.
Daarenboven, aan den geestelijken stand, niettegenstaande alle donkere zijden, die hij in de geschiedenis aan ons vertoont, eene groote nuttigheid te willen ontzeggen, zoude de uiterste onregtvaardigheid zijn. Deze nuttigheid bezat hij zelfs in de duisterste tijden, zelfs in 't staatkundige. De middeleeuwen kenden geen gevestigd staatkundig bewind. Welk regt was er nu, om als een dam gesteld te worden tegen de geweldenarijen van den adel? Geen, dan het kerkelijke. Daarom was het ook in die eeuwen soms het geval, dat vrije menschen zich aan de kloosters in lijfeigenschap overgaven, om toch slechts onder eenige bescherming te staan. - Het is bekend, wat de kloosters gedaan hebben ter ontginning van onbebouwde streken, en welke derzelver verdienste is geweest in de bewaring van de schatten der klassieke geleerdheid. Het is bekend, dat eeuwen lang nergens geleerde werkzaamheid gezocht konde worden, behalve bij de geestelijken, en dat de kerk en de geestelijke ordes vele groote geleerden hebben opgeleverd. - Het ligt in de natuur der geestelijke bediening, dat de geen, die haar bekleedt, in duizend opzigten de vriend, de raadsman, de trooster, de weldoener zijner medemenschen zijn kan en moet. Wilden wij dit tegenspreken, dan zouden wij moeten vaststel-
{==632==} {>>pagina-aanduiding<<}
len, dat alle leden van den geestelijken stand ondeugend geweest waren; wij zouden moeten ontkennen, dat zelfs die priester, die eigenlijk in 't groote het tijdelijk belang van zijnen stand beoogde, niet in bijzondere gevallen, waarin dit belang met zijne werkzaamheden niets gemeen had, als welmeenend vriend van zijnen natuurgenoot had kunnen werkzaam zijn, - dat zelfs de eer en het belang zijner bediening niet in duizende gevallen getrouwe zielzorge hadden gevorderd; wij zouden moeten vaststellen, dat alle leden van den Priesterstand, even zeer bekend met de bedoelingen der hoofden en ingewijd in alle geheimen, te allen tijde in vergetelheid ten aanzien van hunne wezenlijke verpligtingen, alle aanleiding
zouden verwaarloosd hebben, waardoor hun post hen als van zelve tot vervulling van die verpligtingen brengen moest. - Hoe een heerschzuchtige Priester zijn ambt weldadig konde gebruiken, blijkt in het voorbeeld van leo den Grooten, die attila van de plondering van Rome deed afzien; en hoe de geestelijke stand, schoon meestal werkzaam uit onreine beginselen, zich verdienstelijk gemaakt hebbe in de uitbreiding des Christendoms, leert de geschiedenis der Jezuiten.
Hoedanig, eindelijk, de Godsdienst ook misvormd mogt wezen, de Priesterschap, alschoon ontaard, was toch eene staande herinnering, dat er een God was. Het geloof, al verder, aan die waarheden, aan welke men denken moet, wanneer men de woorden god en christus hoort noemen, werd door het bestaan der Geestelijkheid als 't ware werktuigelijk, en smolt ineen met het leven. De oordeelen Gods (ordalien), welke, bij gebrek aan ordelijke regtsgedingen, door tweegevecht, water-, vuur- en kruisproef, schuld of onschuld moesten bewijzen, hielden toch het algemeene denkbeeld gaande, dat God de onschuld ook in de gevaarlijkste omstandigheden beschermt en aan den dag brengt.
Wanneer wij dit een en ander, en inzonderheid dit

{==633==} {>>pagina-aanduiding<<}
laatste, in het oog houden, is de vraag beantwoord: of de bediening der Geestelijkheid wel zoo noodzakelijk zij ter handhaving van de orde in de maatschappij? Al stemt men toe, dat het onwillige gemoed zich door geenen Godsdienst laat besturen, en de vrees voor burgerlijke schande menigeenen van het kwaad terughoude, bij wien godsdienstige overreding, of bedreiging van eeuwige straf, dit uitwerksel niet zou hebben; niemand, evenwel, die eenigzins bekend is met het menschelijk hart, - dat toch in de grondtrekken bij allen gelijk is, - zal den algemeenen indruk ontkennen, die door het geloof aan een Opperwezen en aan eene eeuwige vergelding wordt gemaakt. Menig mensch, die nog niet zoo diep is gevallen, dat vrees voor burgerlijke schande noodig is om hem van openlijke ondeugd terug te houden, zou, zonder godsdienstig geloof, verwilderen, en dan waarschijnlijk door geene vrees, ook niet meer door die voor kerker en schavot, te temmen zijn. De openlijke Godsdienstoefening moge zoo onvoldoende zijn als zij wil; die omstandigheid, dat zij toch plaats heeft, herinnert duizenden, die haar misschien niet bijwonen, aan God en eeuwigheid; en, is het nu reeds erg genoeg met losbandigheid en geweld, toegeslotene kerken zouden weldra uwe straten maken tot plaatsen van moord en roof bij lichten dage. - Maar, boven dit alles, kunnen wij hier ook bijvoegen, dat de bediening der Geestelijken nimmer is bestemd geweest om het werk te deelen met de magt, die de burgerlijke veiligheid beschermt tegen openbaar geweld, en ook niet in staat is, door vreeze den volslagen booswicht in toom te houden. De Godsdienst is bestemd om het hart te zuiveren, en stille deugden van geduld en onderwerping aan te kweeken. In welk eene mate hij dat door alle tijden heen gedaan, en bij hoe vele duizenden de betere leer den boventoon in 't harte gehouden hebbe, kan op geenerlei wijze berekend of bepaald worden.
Dan, wij kunnen van de bedroevende beschouwing

{==634==} {>>pagina-aanduiding<<}
der Geestelijkheid geheel terugkomen, en ons in haar bestaan zelfs verblijden, wanneer wij bedenken, dat, hoezeer zij in massa, ten gevalle harer heerschappij, het licht altijd moge onderdrukt hebben, zij het evenwel ook is, die ware godsdienstige verlichting en ware godsdienstige vrijheid aan het menschdom heeft geschonken. Het licht, toch, dat van elders, b.v. van voltaire en deszelfs medegenooten, uitging, was dwaallicht der verbijstering, en de vrijheid losbandigheid. Geleerdheid, tijd, lust en gelegenheid tot onderzoek in godsdienstige zaken, waren eeuwen lang het eigendom van den geestelijken stand alleen. Te allen tijde heeft hij datgeen, wat geestelijke heerschappij vernietigen moest, in zichzelven omgedragen, en een Monnik bragt aan dezelve den vreesselijksten slag toe. En nog in onze tijden, waarin de kennis en het onderzoek meer algemeene goederen zijn geworden, heeft tot nadenken over godsdienstige onderwerpen geen stand meer aanleiding, dan de geestelijke. De geest des tijds heest de boeijen geslaakt, die de vrije werkzaamheden van den onderzoeker tot dusverre hebben belemmerd. De denkende Godsdienstleeraar zocht en vond; hij behoeft den schat der waarheid niet meer voor zich alleen te behouden; daarom zoekt en vindt hij nog meer. Is hij volkomen bekend met de waardij eener zuivere godsdienstige kennis, dan is het zijne hoogste behoefte, die mede te deelen. Zoo ontsteekt hij, geholpen door welmeenende broederen, die aan andere oorden werken, het licht der waarheid, en verspreidt het. En - wat het beste is - zelfs de min edel denkende moet, meer of min althans, aan dezen geest des tijds gehoorzamen, hij moge willen of niet. Vraag slechts onze eeuw, en onderzoek hare behoefte. Wie zal vrijheid van denken en gelooven ten meesten nutte aanwenden - wie de eenheid in de kerk van christus bevorderen, wanneer de Leeraars het niet doen? Het
is zoo, nu en dan waagt zich ook wel eens een ander in dit vak; maar zeldzaam werkt die op de

{==635==} {>>pagina-aanduiding<<}
regte wijze. Het is toch niet genoeg, lang geëerbiedigde systhemen met beeldenstormers-woede omver te werpen, een geschreeuw aan te heffen tegen elke uitdrukking, die voorheen zekerlijk wel gemisbruikt werd, maar toch, als bijbelsche, moet behouden worden, en, Christelijk-wijsgeerig beschouwd, eenen zeer gezonden zin kan opleveren. Het is niet genoeg, wanneer men oud bijgeloof uitroeit, zonder toe te zien, of men niet ook door onvoorzigtigheid geloof en zedelijkheid mede verwoeste. Reinigen, bijgeloof uitroeijen en geloof bewaren, den Bijbel door eene gezonde uitlegkunde en aanwijzing van deszelfs geest smakelijk maken voor verstand en hart, en den eerbied voor het geloof aan denzelven, met één woord: kennis en gevoel in het godsdienstige bevorderen - dit alles is eigenlijk het werk, waartoe op den duur niemand zóó de gelegenheid heeft als de Godsdienstleeraar. En wat in dezen gedaan wordt, geschiedt inderdaad door hem. Neem slechts in aanmerking den beteren smaak in de leerredenen, waarop ook ons vaderland roem mag dragen; den liberaleren geest, waarmede op de kansels leerstukken uit den ouden tijd eene meer Christelijke wijziging ontvangen. Het zij dan zoo, dat ook in dezen stand, gelijk in de wereld in het algemeen, de uitmuntenden de minsten zijn, en velen datgeen prediken, wat hun den meesten aanhang verschaft; zij, die door beteren geest bezield zijn, zullen overwinnen; en, het ga dan langzaam, en hun eigen sterfelijk oog aanschouwe de voleindiging van hunnen arbeid niet, het zal door hen zijn, dat de Godsdienst zijne waardigheid onder de menschen zal hebben herkregen. De genen, die zich aan het ambt der prediking van den Godsdienst hebben toegewijd, zijn, naar jezus uitdrukkelijk zeggen, het zout der aarde en het licht der wereld. Dus, smaak en licht te dezen aanzien moet van hen komen, en doet het ook.
En, dit alles zoo zijnde, moet men dan niet toestemmen, dat, bijaldien in vroegere tijden de stand des

{==636==} {>>pagina-aanduiding<<}
Godsdienstleeraars te bijgeloovig geëerbiedigd, en te veel invloeds aan hen werd toegestaan, men later tot een ander uiterste is vervallen, en hem onregtvaardig behandeld en beoordeeld heeft? Is het niet te ontkennen, dat hij den invloed, welken hij, uit hoofde van de gesteldheid der wereld, natuurlijk kreeg, ontzettend heeft gemisbruikt, en, niettegenstaande alle vermindering van dit misbruik, de min edele Prediker het nog uitoefent, waar hij maar kan; waarom berispt men dezen stand boven andere, wanneer hij, vergetende de trouwe, die hij in zijne bediening heeft te bewijzen, gelijk de meeste overige Adamskinderen, voor zich het voordeel uit dezelve afleidt, hetgeen zij hem zoo gereedelijk aanbiedt? Wij noemen dit niet goed; maar willen slechts gezegd hebben, dat dezulken geenen grond tot beschuldiging hebben, die in hunnen werkkring eveneens doen. Wanneer Regtsgeleerden, ter gunste van hun voordeel, onregtvaardige zaken verdedigen, en onmatig loon voor hunnen arbeid eischen; wanneer Artsen de kranken op den tuil houden of misleiden; wanneer Kooplieden de eerlijkheid uit het oog verliezen; met één woord, wanneer andere leden der maatschappij van alle gelegenheden, die zij in hunnen werkkring hebben, om hun eigen voordeel te bevorderen, met meerdere of mindere verzaking van de naauwgezetheid des gewetens, zich bedienen - hoe dwaas is het dan niet, te begeeren, dat de geestelijke stand uit louter Engelen zal bestaan, die het tijdelijk voordeel, dat zij uit hunne bediening kunnen trekken, laten varen, en alleen denken om het hoogere, dat zij hunne medeburgers ieder oogenblik voor het lagere zien opofferen! - Wanneer van de baatzucht en andere gebreken der Geestelijken wordt gesproken, geschiedt dit altijd zoo, alsof andere leden der maatschappij daarvan geheel vrij waren.
Men behoorde, bij de beoordeeling van den stand des Geestelijken, en terwijl men zijne fouten gispt, het ongevallige, waarmede hij te worstelen heeft, in

{==637==} {>>pagina-aanduiding<<}
eenige verontschuldigende aanmerking te nemen, en niet te vergeten, dat zij menschen zijn, die, zoo wel als anderen, door omstandigheden kunnen gedrukt en verleid en medegesleept worden, en die, ongelukkig, tot eenig tijdelijk voordeel, meestal bijpaden noodig hebben, dewijl de regte weg hen tot niets van datgeen brengt, wat anderen openlijk bejagen. Hunne karige bezoldiging, inzonderheid in de Protestantsche kerken, brengt den man, die niet zeer vast van geest is, werktuigelijk tot min betamende stappen, ten beste van een talrijk gezin. Hun ambt, hetwelk een zittend, denkend, eentoonig leven, en vele werktuigelijke verrigtingen, die geestelijk heeten, medebrengt, (want er is waarlijk geene bediening, die meer verlorene woorden moet doen spreken) zal den man, die niet geheel vervuld is van den geest zijner bediening, al ligt tot eene werktuigelijke waarneming van alles, wat in dezelve voorkomt, brengen. Hetgeen men in de Geestelijken gewoon is luiheid te noemen, is bij sommigen hunner eigenlijk geheel iets anders, namelijk een wederzin van het onophoudelijk wederkeerende, waarbij echter telkens werkzaamheid van den geest wordt vereischt, welken de mensch toch niet naar zijn welgevallen kan dwingen; terwijl eene mindere mate van talent, of de minste ongesteldheid, al het onaangename, dat aan dwang des geestes is verbonden, nog ontzettend vermeerdert. - De verkeerde oordeelen der menigte over de waarde of onwaarde van des Leeraars arbeid; de slaperigheid en koelzinnigheid, waarmede dezelve wordt ontvangen; de menigvuldige gelegenheden, eindelijk, tot verwerving van den bijval des volks op bijpaden - alle deze omstandigheden behooren den Godsdienstleeraar bij zijnen medezondaar in tallooze gevallen te verontschuldigen, ten minste het oordeel van den laatsten over hem te verzachten.
Neemt men, ondertusschen, eens naauwkeurig op, welke doorgaans de oorzaken der verachting van den stand des Godsdienstleeraars, en wie de genen zijn,

{==638==} {>>pagina-aanduiding<<}
die zich daarin het meeste voordoen, dan zal men vinden, dat zulks uit verachting van den Godsdienst zelven, ligtzinnigheid en zinnelijkheid voortspruit. Immers in vroegere tijden was de geestelijke stand in nog dieper zedelijk verval dan thans, en toch veroorloofde men zich die minachting niet, waarmede men hem thans bejegent. Tegenwoordig behoeft men zich te dezen geenen dwang aan te doen. Bij zekere soort van menschen heet het beschaving en verlichting, op Godsdienst, Godsdienstleeraar en Kerk uit de hoogte neder te zien, en er weinig kennis van te nemen. Anderen hebben nimmer betere gelegenheid, om hunne geestigheid, hunne vrijheid van vooroordeelen aan den dag te leggen, dan wanneer zij over kerk en predikant kunnen spotten; en elken zondendienaar is het, ter eigene verontschuldiging, ten hoogste welkom, te kunnen aanwijzen, dat de zedeleeraars hunne lessen met hun voorbeeld logenstraffen. Op deze wijze verliest, naar hun oordeel, de Godsdienst zijne verpligtende kracht, en zij zijn van elken teugel vrij. Daarom zijn menschen van deze soort gestadig bezig, de hatelijke en belagchelijke zijden dezer bediening ter beschouwing te kiezen. - Ja zelfs meerdere deugd des geestelijken stands kan hem ten voorwerp van haat stellen. De menschen, toch, merkten wij reeds boven aan, hebben het liefst eene leer, waarbij de driften vrijheid behouden. Daarom zou menigeen nog al op kerk en leeraar gesteld zijn, wanneer hij aldaar zoodanige leer vernam; maar nu moet hij eene leer hooren voordragen, die de verontschuldigingen, in vroegere stelsels gelegen, tegenspreekt, die tegen zinnelijkheid en mammonsdienst zich aankant, en zegt, dat de mensch zelf verantwoordelijk is voor zijne daden, als voortbrengsels zijner vrije keuze. Deze leer dient hem niet; dus ook hij niet, die haar voordraagt; en zulk een hoorder zal, op elke manier, die hem daartoe geschikt voorkomt, zich en anderen zoeken te beduiden, dat deze leer zoo wat gepraat van de geestelijken
is.

{==639==} {>>pagina-aanduiding<<}

Moest men eens van voren bepalen, wat, bij zoodanige behandeling, die de geestelijke stand van het overige der maatschappij ondergaat, van denzelven te wachten is; dit zoude, op grond van menschelijke gevolgtrekking, niet veel goeds kunnen zijn. Zinkt de Godsdienst, dan zinkt zijn bedienaar met hem. Wordt hij ligt getroffen door het oordeel der wereld, ligt aangestoken door hare denkwijze, drukt hare afkeuring hem neder, en heeft hij haren bijval noodig ter bemoediging in zijn beroep; dan zal hij, de denkwijze grootendeels inderdaad gesteld zijnde gelijk wij die schetsten, zich zijner bedieninge schamen, zich schadeloos zoeken te stellen voor den dwang, welken hij in 't openbaar zich moet aandoen; - of hij zal bijval en voordeel zoeken door verkeerde middelen, het zij door der ligtzinnige wereld, het zij door het bijgeloof ten gevalle te spreken en te handelen; - of hij zal wanhopig worden en in stilte wegkwijnen, of zijne opbeuring zoeken, waar hij die niet zoeken moest.
Ware uw oordeel niet partijdig, gij zoudt niet al, wat het geestelijk kleed draagt, over éénen kam scheren, noch blind zijn voor de meerdere veredeling, die, over het geheel genomen, den geestelijken stand thans kenmerkt. Laat het wezen, dat de edelen uit beginsel de minsten zijn; genoeg, die heerschappij en dat bijgeloof, die weleer heerschten, durven zelfs de min edelen niet meer openlijk voorstaan, en menigeen, wiens hart niet liberaal gevoelt, moet toch, om niet tot den hoop der dweepers of dommen gerekend te worden, nog al liberaal spreken. Zoo wordt dan eene vrijere denkwijze voortgeplant, door den eenen uit heilige overtuiging, gevoel des harten en belangstelling in waarheid en deugd, door anderen omdat zij zoo min talent hebben om het eene te onderzoeken als het andere en slechts den stroom volgen, door sommigen uit fatsoen en ambitie: ondertusschen, welke ook de onderscheidene beginselen zijn mogen, de arbeid der Geestelijken wordt redematiger. Verre zij het van ons, dat

{==640==} {>>pagina-aanduiding<<}
wij de brave, verdienstelijke mannen uit den vroegeren tijd miskennen zouden! Wij erkennen veelmeer: voorstanders van ware godsdienstigheid waren er in alle tijden, zoo wel als nu. Maar velerlei staatkunde verstikte elke betere kiem, en de tijd was nog niet gekomen, waarin de geest het omkleedsel konde doen uiteenspringen. Dit is tegenwoordig anders. Wij leven in eenen tijd van ontwikkeling; daarom ontwikkelt zich ook de geestelijke stand al meer en meer tot datgeen, wat hij wezen moet, en ware, onbaatzuchtige voorstanders van het eeuwige belang der menschheid werken even zeer tegen partijdig kerkgeloof, als tegen de eigenwijsheid en het ongeloof der eeuwe. Aldus is het gelegen, niet alleen in de Protestantsche, maar ook in de Roomsche kerk, die in en buiten ons land lichten van de eerste grootte heeft aan te wijzen. Ware uw oordeel niet partijdig, en kwam het niet voort uit eene onreine bron, gij zoudt tusschen Geestelijken en Geestelijken onderscheid maken.
Laat ons dankbaar den geest des tijds prijzen, die den bedienaar van den Godsdienst binnen de perken van zijn beroep met zijne werkzaamheden terugwijst, en deszelfs invloed dáár stuit, waar hij, gelijk wij boven reeds aanmerkten, wel goeds had kunnen doen, maar ten nadeele der waarheid werkte. De invloed der Geestelijkheid op het staatkundig bestuur is voorbij, zoo wel in Roomsche als in Onroomsche landen. - Dat deze inmenging voorheen een, in sommige opzigten, noodzakelijk kwaad was; dat de Hervorming niet tot stand zoude gekomen zijn, wanneer de Hervormers in geen onmiddellijk verband met de Vorsten gestaan, en op dezelve hadden gewerkt, - is bij dezen stand der wereld, van achteren beschouwd, hoogstwaarschijnlijk, en dus deze invloed van den geestelijken stand op het staatkundige door de Voorzienigheid toegelaten, opdat het goede daaruit zoude geboren worden. - Dit middel schijnt nu uitgediend te hebben; en, hoezeer de Geestelijke ook zijnen Vorst, als, zoo wel als de minste bur-
{==641==} {>>pagina-aanduiding<<}
ger, aan zijne godsdienstige leiding toevertrouwd, moet vermanen, en de Vorst verpligt is die vermaning te volgen, - hoezeer de Geestelijke raden moge in godsdienstige inrigtingen, - buiten de regeling van al datgene, wat de regten van den burger naast den burger raakt, en waarin geestelijke heerschzucht zoo menigmalen hare afzigtige rollen speelde, zullen zij wel gehouden worden. - Aldus wil het de geest des tijds.
Die geest des tijds werkt onwederstandelijk; en de Geestelijke zelf moet zijn werktuig worden, ter stuiting van zijnen eigenen verderfelijken invloed. - Hebben wij eerbied voor den Zaligmaker des menschelijken geslachts, en gelooven wij aan zijne uitspraken, dan zullen wij het ook voor meer dan hersenschim houden, wanneer Hij, toestemmende oude voorzeggingen, die onmiddellijk onderwijs van God, als in den voleindigden staat der wereld toekomstig, verkondigden, en de ontbeerlijkheid der uiterlijke geestelijke bediening alsdan aanduidden (*), daarmede zelf op dien tijd heenwijst, wanneer deze bediening niet meer zal behoeven te bestaan, en voleindigde Godskennis en deugdsbetrachting, waartoe het menschdom zal gekomen zijn, haar noodeloos zal maken. De slotsom is dan deze: De uiterlijke kerkelijke bediening is noodig, zoo lang de herstelling van het menschdom tot oorspronkelijke liefde nog niet daar is, en zekere plaatsen en tijden behoefte zijn, om den sterveling te herinneren, dat er een eeuwig goed en eene eeuwige vergelding bestaat. Maar wanneer deze herstelling daar is, dan houdt die uiterlijke bediening op. Zoo moet dan de geestelijke stand zelf, - het kwade in welken tot dusverre een noodzakelijk kwaad, een vergif was, waaruit de hoogste Wijsheid artsenij bereidde, - al naar mate hij op waarachtige zedelijkheid der menschen werkt, ten middel in de hand der Voorzienigheid strekken om gezegden toestand, en alzoo de ontbeerlijkheid zijner bediening, te bevor-
{==642==} {>>pagina-aanduiding<<}
deren. En de Geestelijke, die den geest zijner bediening kent, werkt gaarne tot dat einde; want in dien staat des menschdoms verwacht ook hij de voltooijing zijner gelukzaligheid. - Naar mate de bediening des Geestelijken van zulke inwerkingen, die uiterlijken glans verleenden, wordt verstoken, zal hij genoodzaakt worden om eerwaardigheid te zoeken in een verlicht en naauwgezet zedelijk bestaan, in
reinheid van hart en wandel als mensch. Begeeren die leden van den geestelijken stand, die eer den naam van vleeschelijken dan van geestelijken verdienen, dien troost, dan willen wij hun wel toestemmen, dat bigotterie hare aanhangers zal behouden, zoo lang de wereld in haren tegenwoordigen toestand voortduurt, en dus zij, die meer vragen: wat zegt mijn belang daartoe? dan: wat strekt tot bevordering van waarheid en deugd? altijd bij eene soort van menschen derzelver rekening zullen vinden. Is hun dit genoeg, dan hebben wij met hen ook geen woord meer te wisselen, maar willen hun toch geraden hebben om nimmer te veel van de Pharizeërs te zeggen. Ondertusschen zullen zij het moeten aanzien, hoe, in het oog van een zedelijk beschaafd en verlicht godsdienstig gedeelte des menschdoms, de brave, verlichte, voor de waarheid uitkomende Geestelijke in achting zal winnen; terwijl elke aankanting tegen den beteren geest des tijds, die licht, vrijheid en broederliefde begeert, hen met welverdienden naam zal brandmerken, en ten spot en ter verachting stellen van al, wat wél denkt. Wij spreken hier geenszins van verkleefdheid aan de eene of andere meening; die kan, al is zij niet overeenkomstig latere ontdekkingen in het rijk der waarheid, zeer wel ter goeder trouwe plaats hebben, en gepaard gaan met voortreffelijkheid van verstand en hart. Maar wij spreken van den Priestergeest, in den gewonen, niet gunstigen, zin des woords, waarvan wij boven eene kleine schets gaven.
Wij willen onze geheele beschouwing van den geestelijken stand voor niet meer gehouden hebben dan voor

{==643==} {>>pagina-aanduiding<<}
eene schets, die, in vergelijking met den rijkdom der stoffe, die de geheele kerkelijke geschiedenis van O. en N.V. omvat, niet anders dan oppervlakkig uitvallen kon. Mogt de wereld dezen stand wat gelijkmatiger en billijker beoordeelen! Mogten de leden van denzelven hunne waardigheid en verpligting gevoelen, als gestelden ter behartiging van het hoogste goed der menschheid! - Hiertoe, ware het mogelijk, iets bij te dragen, was onze begeerte.

Vervolg en slot der waarneming, rakende de geboorte van twee kinderen, met het os sacrum aan elkander vereenigd.

(Journal universel des sciences medicales, III Annee, Num. 27, Mars 1818.)

Toen wij in dit Journal het Proces-verbaal, waarin de geboorte der twee kindertjes, met het os sacrum aan elkander vereenigd, werd opgegeven, eene plaats inruimden, hebben wij ons verbonden, ter kennisse onzer Lezeren te zullen brengen, wat het volgend lot dezer zonderlinge wezens zoude zijn. Doctor normand heeft ons de volgende omstandigheden medegedeeld:
Den zesden dag na hunne geboorte bragt de vader, door eene vuige en ontmenschte hebzucht gedreven, deze kindertjes te Montford d'Amaury, en stelde ze der publieke nieuwsgierigheid voor een gering kijkgeld ten toon. De ongelukkige wichtjes, uitgeput door de vermoeijenis, welke hun deze eerlooze handeldrijving veroorzaakt had, stierven daags daarna, het een en ander op een en het zelfde tijdstip. De vader, na er een object van speculatie staande hun leven van gemaakt te hebben, verlangende, dat zij hem, ook nog na hunnen dood, geld zouden opbrengen, droeg wel zorg, dat de schouwing der lijkjes niet door den Heer normand

{==644==} {>>pagina-aanduiding<<}
geschiedde, en deed ze, op hoop van er groote winst mede te zullen doen, naar Parijs voeren. Zijne hoop verijdeld en tot zijnent teruggekeerd zijnde, belastte hij den Heer leclerc, Officier van Gezondheid te Neauphle-le-Chateau, met het uitnemen der ingewanden, zette vervolgens de ligchaampjes in eene flesch op voorloop, en sedert loopt hij, zoo men zegt, van tijd tot tijd, van markt op markt, om zijn kroost te vertoonen.
Uit het antwoord van den Heer leclerc, op de vragen, hem door Doctor normand gedaan, blijkt: 1o. Dat het colon descendens van het eene der kindertjes zich met dat van het ander vereenigde, als om één rectum, aan beide voorwerpen gemeen, te formeren; 2o. dat ieder eene pisblaas had, welker hals zich aan dien der blaas van het ander zoodanig aanvoegde, als om eene eenige urethra te vormen. De overige ophelderingen, in den brief van den Heer leclerc vervat, zijn bijna onverstaanbaar; en men weet nog niet, gelijk Doctor normand opmerkt, hoedanig de gesteldheid der organa genitalia, of welke de vereenigingswijze der harde deelen geweest zij.
Hij is van gevoelen, dat men het gebrekkige in het relaas des Heeren leclerc aan de eerlooze hebzucht van den vader moet wijten, die, met oogmerk om de lijkjes zijner zoontjes genoegzaam ongeschonden te bewaren, denzelven wederhouden zal hebben, zijne nasporingen door te zetten.
Indien deze kindertjes de verzorging, die hunne gesteldheid vorderde, hadden mogen genieten; indien de raadgevingen van Doctor normand opgevolgd geweest waren, misschien waren zij nog niet overleden; waarschijnlijk zoude het een onderwerp geworden zijn van naauwkeurige nasporingen voor den menschelijken Natuurkundige.
Het gedrag diens ontaarden vaders is zoo afschuwelijk, dat men met genoegen heeft vernomen, dat het

{==645==} {>>pagina-aanduiding<<}
publiek gezag zich tegen zijne schandelijke handelwijze verzet heeft. (*)

De huishouding der in den grond nestelende kleine horde- of nomaden-bijen en andere gelijksoortige kerfdieren.

(Vervolg en slot van bl. 602.)

Het popje dezer Bijen, zoodra het buiten het ei verschijnt, terwijl de waskogel, waaraan het zich hecht, en die hetzelve voeden moet, nog geheel is, vertoont eenen kleinen, witten, ronden worm, ter lengte van ééne lijn, zonder dat men, zelfs met het sterkste vergrootglas, eenigen ring ontwaart, en zeer week van aard. Bij verdere ontwikkeling wordt dezelve naar evenredigheid dikker dan wel langer, in het midden eenigzins gezwollen, en aan beide einden spits toeloopende. Nu worden kop en ringen zigtbaar; de kleur is waterig wit, en, bij deszelfs doorschijnendheid, kan men, aan het achterste gedeelte, het spijskanaal duidelijk onderscheiden, welk met geel of zwartachtig sap vervuld is.
Bij volkomenen wasdom heeft dit popje de gedaante van eenen witten dikken worm, zonder pooten of voelhoornen, vier tot vijf lijnen lang en anderhalve lijn breed, aan beide einden spits, in het midden gezwollen, in dertien ringen verdeeld, met uitzondering van den kop, die klein, afgezonderd en rond is, en van achteren twee vooruitstaande kogeltjes heeft, die tot oogen schijnen te zullen dienen. Het voorgedeelte is vlak, vierhoekig, en gelijkende naar het gewone kapje

{==646==} {>>pagina-aanduiding<<}
der Bijen in hare volkomenheid, doch kleiner. Aan beide kanten zijn twee haakjes of spitse witte kaken, welken het popje bij het vreten bestendig beweegt, en waarmede het den waskogel, waarop het ligt, doorbijt en verdeelt. De rug is vrij gewelfd; de buik vlak; de ringen hebben ter zijde naar onderen eene kleine hoogte, waarop men (vooral nadat het eenen tijdlang in wijngeest bewaard is) zeer kleine holten onderscheidt, die tot werktuigen der ademhaling dienen.
Zoodra het popje den waskogel verteerd heeft, opent zich de vrucht, zonder eenig voorafgaand spinnen, en wel binnen den tijd van vier of vijf weken nadat de Bij hare holte is begonnen te graven. Dezelve vertoont nu alle de deelen van het volkomene insekt, doch week en in elkander gedrongen; de vleugels zijn zamengevouwen; de pooten aan het lijf vastgedrukt; de voelhoornen kleven aan den kop vast, die in den beginnen nog zeer week is; de oogen verkrijgen eene roodbruine kleur, en daarna de pooten; ook nu begint het bovenste gedeelte der borst, en daarna de randen der ringen, bruin te worden. Eindelijk heeft het, met de geheele kleur, zijne volkomenheid bereikt; doch is nog te zwak, om zich te kunnen bewegen: eerst een of twee dagen na de voleinde vervorming, heft het den kleinen aardklomp, die zijne cel sloot, in de hoogte, kruipt naar het voorste gedeelte zijner onderaardsche woning, en vliegt henen. Wie zal deszelfs gewaarwordingen verklaren, wanneer het, bij een vol genot der eigenschappen en betrekkingen van zijn nieuw bestaan, door de lucht henenzweeft en zich op de bloemen nederzet?
Een vierde gedeelte dezer diertjes, nagenoeg, bestaat uit mannetjes. Zonderling is het, dat men bij dezelven nimmer eene afgelegde huid ontdekt; waarom men besluiten moet, of dat er geene huidverwisseling plaats heeft, of dat deze huid in den vochtigen grond verteert. De naam dezer Bij is de gravende of zesstrepige (sexcinctus) Halictus. Zij voedt zich met den nek-
{==647==} {>>pagina-aanduiding<<}
tar der bloemen, verzamelt bloemstof, graaft zich in eenen grond, die om zijne hardheid voor andere insekten weinig deugt, eene onderaardsche woning, welke haar gebroed beveiligt, en verzorgt hetzelve met eenen kleine voorraad, die voor elke andere bestemming onbruikbaar is. En dit onschadelijke insekt heeft, in zijn kort bestaan, nogtans een aantal geduchte vijanden, zoo als de Spinnen, Mieren, sommige Wespensoorten, Rupsendooders en Goudvliegen, die in derzelver nesten kruipen, het zij om dezelve zich toe te eigenen, het zij om hunne eigene eijeren op de waskogeltjes te leggen, of wel hen te berooven, of die hen geweldig vervolgen en halfdood in hun eigen nest slepen. De Wolf- en Stof-spinnen vooral loeren op de Werkbijen, wanneer deze om hare holen rondvliegen. Naauwelijks rust de Bij op den grond, of deze vijand, die met uitgerekte pooten onbewegelijk op de wacht stond, schiet als een woedende jager op haar toe, bemagtigt zijne prooi, en sleept die mede, om ze daarna op zijn gemak te verteren. Ook de Mieren azen bijzonderlijk op zoodanige Bijen, welke de Bloemwesp vervolgt, of reeds gedood heeft, ten einde die in haar nest te slepen. Vandaar ziet men dikwerf in de nabijheid dezer Werkbijen eenige Mierenhoopen, die van tijd tot tijd in grootte merkelijk toenemen; terwijl deze kleine roode Mieren, waarvan het mannetje geheel zwart en het wijfje insgelijks zwart van borst is, zich niet zelden door onderaardsche gangen de nadering tot de cellen dezer Bijen weten te verschaffen.
Een andere, ofschoon zwakker, vijand is de glinsterende Goudvlieg (Chrysis lucidula.) Doorgaans zet zich deze ter zijde der Bijenholen achter den kleinen opgeworpenen aarden wal ter neder, en sluipt, zoodra mogelijk, naar binnen, zonder echter immer weder ten voorschijn te komen. Somwijlen wordt zij in hare hinderlaag door de Bij zelve ontdekt, welke alsdan nog een paar of meerdere andere makkers derwaarts lokt, waarna zij gezamenlijk den aanval doen op den vijand, die

{==648==} {>>pagina-aanduiding<<}
zich terstond op de vlugt begeeft, doch niettemin woedend vervolgd wordt.
De geduchtste vijand, echter, is de sierlijke Bloemwesp (Philanthus ornatus), welker soort onder de insekten dezelfde is, als de Adelaar of Sperwer onder de vogelen. Bij helder en warm weder gaan deze Wespen, liefst des morgens van elf tot den namiddag ten vier ure, op de jagt. Alsdan zwermen zij om en over de ingangen der holen; en, terwijl de Bij of zich nederzet, of zacht vliegt om daarin te sluipen, schiet de Wesp toe, valt de Bij in den rug, bemagtigt haar, en vliegt met haar eenige schreden voort. Alsdan strijkt zij op den grond neder, leunt tegen een steentje of aardklompje, en draait hare prooi zoodanig om, dat dezelve op den rug ligt, waarna zij die op den buik treedt en op den kop aanvalt. Vruchteloos poogt de Bij zich te verdedigen. De moordenaar drukt zijnen angel onder den kop in het lijf, en verlamt daardoor de kracht zijner prooi dermate, dat zij in stuiptrekkende onmagt ter neder ligt, niet om terstond door hem verteerd, maar in zijn nest gesleept te worden, alwaar zij nog eenige dagen leeft, om aan het gebroed tot spijs te verstrekken. In de cellen der Wespen vindt men doorgaans drie of vier dezer Bijen, tot voeding van ééne pop. De gravende Halictus is bij uitzondering de geliefdste prooi der Wesp. Valt de last der geroofde Bijen haar te zwaar, dan legt zij die, reeds met den angel gekwetst, op den grond ter neder, om haar vervolgens van tijd tot tijd mede te voeren. Vindt zij de opening harer onderaardsche cel gesloten of bedekt, gelijk somtijds het geval is, dan legt zij die bij den ingang neder, vanwaar dan de nabij zijnde Mieren deze prooi niet zelden met eene diefachtige list spoedig ontvoeren. De woede der Wesp bij den aanval is doorgaans zoo hevig, dat de waarnemer dezelve veilig aanschouwt, zonder of haar te storen of zelf verhinderd te worden.
Zoodanige is de huishouding dezer Hymenopteren, of gevleugelde Insekten. Er zijn nog andere grootere soor-
{==649==} {>>pagina-aanduiding<<}
ten, welke op verschillende andere roofdiertjes jagt maken. Dus jaagt de groote Bloemwesp, onder den naam van Cerceris auritus bekend, bij uitzondering op de Trompkevers (Curculio), die op de boom- en veldvruchten azen. Dikwijls sleept zij wel twintig Kevers in hare holen, die in harde zandgronden gegraven zijn, waarvan ieder Kever door eenen dunnen zandwand van den anderen is afgezonderd. Op ieder derzelven legt de Wesp een ei; en, even als hier vóór is aangemerkt, wordt de levend binnengesleepte Kever door de Wespenpop ten deele ook nog levend verteerd.




Beschrijving van het feest te Valcour, ter eere van de H. Maagd in den perenboom.

(Getrokken uit een' Brief van een' eerst' Ambtenaar te Philippeville, geschreven den 6 Junij 1818.)

Ik heb beloofd, u het feest van Valcour (*), alwaar vóór 500 jaren een Graaf de rochefort de H. Maagd uit een perenboom, waarop ze uit hoofde van een brand in 't klooster gevlugt was, redde, bij gelegenheid te zullen beschrijven: zie hier dan hetzelve.
Dit feest werd den 17 Mei gevierd, nadat alvorens gedurende veertien dagen hier en elders geheele troepen in pelgrimaadje naar de Wondervrouw van Valcour af en aan doorgegaan waren.
Om 9 ure des morgens reed ik met den Heer S... uit, en, ondanks het slechte weder, was de weg bezaaid met menschen: bedelaars, gewonden en gezonden vielen voor onze paarden op de knien, baden het eene ave Maria voor en het andere na, en scholden ons uit, als wij niets gaven.
Om half 11 kwamen wij te Valcour, juist toen een gedeelte der processie voorbij reed, allen boeren en pries-
{==650==} {>>pagina-aanduiding<<}
ters, in de volgende orde: 1o. 5 Sappeurs. 2o. Eene Compagnie van 25 man, met oude uniform der Fransche armée, en boeren-officieren. 3o. Eenman te paard, met een blaauwen rok, roode sjerp, epaulets en degen; hij was de knecht van den Graaf de rochefort, en van beroep een schaarslijper. 4o. Weder eene Compagnie. 5o. De H. Maagd, op eene burrie gedragen door meer dan 50 menschen, die elkander verdrongen. 6o. 3 Priesters, die missen zongen, en voorafgegaan en omringd werden door koorjongens op klompen, en eene erbarmelijke muzijk. 7o. 3 à 4000 Menschen, die den trein, welke een toer om het dorp maakte, sloten, en zich bij iedere kapel (die van biddenden, meest vrouwen, omringd waren) ophield, waar extra gezongen en wierook verspreid werd. Wij drongen ons door deze menigte heen, en ontmoetten den Graaf de rochefort, die in de week met mosselen loopt, en nu een rooden zijden rok aan had, met een breed blaauw lint en guise van ridderorde daarover, eene blikken ster op de borst, een verroesten degen op zijde, een witten pantalon aan, en een witten hoed op. Zijne Excellentie had op dat oogenblik zich te paard gezet, en gaf aan zijne vrouw, die in hare gewone mosselwijvenkleeding was, den halster van zijn paard over.
Op de markt van het dorp, waar het, even als overal elders, van menschen krielde, waren waarzegsters, draaiborden, kramen, rouge-et-noir-borden, een troep koordendansers, waarvan de roode hansworst gedurig, ook zelfs wanneer de processie voorbij ging, zijne grappen en kunsten maakte. In deze drukte en gewoel zag men hier en daar een gensd'arme een gaauwdief knevelen, die aan 't zakkerollen was. Het geschreeuw en alarm was algemeen. Eene waarzegster, waarbij eene menigte boeren en boerinnen met angstzweet stonden te luisteren, had een rooden, met duiveltjes en magissche teekens beschilderden, japon aan, en sprak de boeren, die zij door eene trompet had bij

{==651==} {>>pagina-aanduiding<<}
elkander geblazen, aldus aan: Vous êtes des bêtes; beureusement j'ai beaucoup de connoissances! Je ne parle pas à des jeunes gens, mais à des pères et mères. Je ne suis pas une diseuse de bonnes avantures, mais je vends des lettres secrettes. Je vous dirai votre sort futur. Je viens de Paris, donc j'ai été à Bruxelles et à Gand, etc. En hiernaar luisterden de boeren, als hing hun leven er aan.
Wij spoedden ons naar le Jardinet, de plaats, waar vóór 5 eeuwen de H. Maagd in den perenboom zat, en werwaarts zich de processie met den Graaf begeven had. - Een boom, die daar den dag te voren gezet was, diende tot zitplaats voor de H. Maagd (eene andere als de reeds genoemde en van zilver, een voet hoog). De processie naderde in orde als boven gemeld, behalve dat de Graaf er nu bij was en vóór zijn knecht reed. Aan den boom gekomen, laat de Graaf zijn paard met veel moeite steigeren; alles neemt de hoeden af; muzijk en schelletjes verstommen; de Graaf van 't paard en op de knien. Ik was te ver verwijderd, om te hooren, wat hij aan de H. Maagd vertelde; maar, volgens een boer, dien ik er naar vroeg, had hij uitgeroepen: Comment, sainte Vierge! c'est vous? Seriez vous la cause de l'empêchement que j'eprouve dans mon voyage? Que faites vous là? Descendez dans mes bras! Daarop laat een priester de H. Maagd, door middel van eene katrol, van den boom in de armen des Graafs zakken. De Graaf staat op; de priesters knielen, staan weer op, zingen, bidden, zegenen en bewierooken het volk. Midden onder dat gezang hoorde ik den Kommandant der Sappeurs, die eigenlijk de geheele armée in orde moest houden en gepensioneerd Grenadier der gewezen Keizerlijke Garde was, schreeuwen: Allons, sacre nom de Dieu! serrez vos rangs, foutres animaux que vous êtes! A-t-onjamais vu des soldats comme vous êtes? Allons, rangez vous, race de diable! etc. Hij adresseerde zijne treffende apostrophe zoo wel aan de priesters als aan de overigen. Vervolgens laden de boeren-soldaten hunne ge-
{==652==} {>>pagina-aanduiding<<}
weren, en schieten. De marsch gaat verder, en rust op den weg bij drie of vier ambulante kapellen, waar het gezang enz. telkens herhaald wordt. De Graaf gaat weder te paard zitten, met zijn
Maagdje in den arm. De groote Maagd gaat ook mede, en naast haar werden twee kinderen, waarvan het een gek en het ander lam was, door de moeders geplaatst en mede rondgedragen, ten einde door de Maagd genezen te worden. De geheele processie kon nu 7 à 8000 menschen tellen.
Naauwelijks was de Maagd uit den boom, of honderden van menschen vielen over denzelven heen; ieder trachtte er een takje of blad van te krijgen; hij werd nedergerukt, en in minder dan een half uur was de boom ontbladerd, afgeschild en in stukken gesneden, waarvan het grootste zeker geen vuist bedroeg.
Wij lieten de processie haren grooten toer maken, en spoedden ons binnen door naar de kerk, die zeer groot en fraai is. Aan deszelfs ingang zat eene vrouw met een kind van acht à tien maanden, 't welk ik wel tien minuten aangestaard had, eer ik overtuigd was, dat het leefde, en wachtte van de Maagd de genezing van haar kind, dat zeker door het koude regenachtige weder den laatsten stoot weg gekregen heeft. De kerk was vol kaarsen en menschen, die nu voor dit, dan voor dat outer lagen te bidden. Eindelijk kwam de processie. De burrie met de groote Maagd werd door meisjes overgenomen, en op eene tribune of altaar geplaatst, zes voet hoog. Naauwelijks zat zij daar, of twee jongens sprongen er naast haar op, en waren meer dan een uur onafgebroken bezig, met hoeden, mutsen, doeken, breipennen enz. der boeren en boerinnen aan te nemen en aan de H. Maagd te strijken. Hierop volgt de Graaf, blootshoofds, met de kleine Maagd, die hij naar haar outer brengt, waar duizenden voor, achter, naast, op en door elkander liggen te bidden. Zijn knecht volgt hem, dragende zijn hoed en degen. Nu is er eene groote mis, door drie priesters en vijf à zes kapellanen bediend, waarna alles uit elkander loopt, en Mijnheer

{==653==} {>>pagina-aanduiding<<}
de Graaf, wiens kinderen Markiezen zijn, verkoopt weder mosselen! - De kleine Maagd is zwart; dat komt, omdat zij in den brand is geweest, en dat gaat er nooit af, zeide mij iemand.
Een Fransch Heer, bij wien wij waren, bood aan eene arme oude vrouw vijf francs voor een takje, dat zij van den boom had. Quand vous m'en donneriez six ou plus, Monsieur, je ne vous donne pas une branche qu'a touché la sainte Vierge. - Die vrouw was vier uren achter Charleville, dus zestien uren vanhier; er waren zelfs grijsaards te voet uit Lotharingen, zesendertig en veertig uren ver.
Avez vous bien remarqué, Monsieur, zeide mij een boer, dien wij op den weg van Valcour naar Florennes aantroffen, qu'à peine la Vierge était rentrée à l'église il a plut à verse, et que tant qu elle a été dehors il n'a fait qu'un brouillard? - Dit was waar,en werd natuurlijk als een wonder beschouwd.

De avond vóór de bruiloft.

(Vervolg en slot van bl. 616.)

Op zekeren avond - het was nu het twintigste jaar - kwamen beide uit den schouwburg, spijsden met elkander tot in den nacht, en zetteden zich daarop al koutende aan den haard. Zij waren nog vol van de gewaarwordingen, welke een stuk van jffland in hun teedergevoelig hart had opgewekt. Het geluk des echtelijken en huisselijken levens, welks afbeelding op het tooneel hen verrukt had, scheen zich bij hen te herlevendigen.
‘Ach!’ sprak mevrouw P***, ‘alles zou nog wel gaan, indien men maar jong bleef!’
‘Klaag gij toch niet, bid ik! Waar kent gij eene vrouw, die zich zoo wél gehouden heeft, als gij? Op dit oogenblik en op den avond vóór de bruiloft vind ik in u geen het minste onderscheid. Ja, zoo eenige kleine luimen!... maar deze moet men verdragen. Ons huwelijk behoort echter tot de

{==654==} {>>pagina-aanduiding<<}
benijdenswaardigste op aarde. Ware ik ongehuwd, dan nog zoude ik, u thans aanschouwende, aan geene andere mijne hand bieden.’
‘Waarlijk, een lief compliment!’ hernam mevrouw P*** met een' zucht. ‘Maar, lieve vriend, denk eens twintig jaren terug: wat was ik toen? en wat ben ik nu?’
‘Wel, thans eene sraaije vrouw, en toen een fraai meisje. Waarlijk, ik ruilde het eene voor het andere niet.’ - Hij stond op, en drukte haar, al kussende, aan zijne borst.
‘o! Wij waren gelukkig.... zeer gelukkig. En echter één ding, lieve vriend, slechts één ding ontbrak, welk het geluk van andere huwelijken voltooit.’
‘Ik versta u - een kind, dat uwe bekoorlijkheid en uwe deugden erft. Maar (hier kuste hij teeder de hand zijner echtgenoote) gij zijt nog eerst acht-en-dertig, en ik naauwelijks veertig jaar. Wie weet! mogelijk.....’
‘o, Hoe gelukkig ware ik dan! Wel is waar, slechts één éénig kind verschaft niet minder kommer en vrees, dan vreugde. Het geringste toeval kan ons hetzelve ontrooven. Maar ja, twee kinderen.....’
‘Gij hebt gelijk. En niet twee, maar drie: want met het tweede, indien het eerste stierf, waren wij wederom in denzelfden angst. Ik houd mij verzekerd, de Hemel zal ons verhooren. Nog drie kinderen zullen rondom ons spelen.’
‘Lieve vriend,’ hernam zij, al lagchende, ‘dat ware te veel, en zoude ons in nieuwe verlegenheid brengen - bij voorbeeld, als het eens jongens waren?’
‘Wel, zeer goed. Wij hebben bijna vijf-en-twintigduizend gulden inkomen: waarlijk genoeg voor ons en voor hen. Den oudsten bestem ik voor het leger, den tweeden voor de staatkundige loopbaan. Beide zullen veel kosten, - maar zij zullen wel voortkomen. Wij hebben bloedverwanten, rang en aanzien.’
‘Maar, lieve vriend, gij hebt den jongsten vergeten.’
‘Den jongsten? - neen: hij wordt geestelijke - domheer, bij voorbeeld. Het mangelt aan geene prebende.’
‘Wat! - domheer? Mijn zoon een paap? Neen, waarlijk, daar komt niets van.’
‘Daar komt niets van? Mag ik vragen, waarom niet? Hij kan immers abt, vorstelijke abt, bisschop enz. worden.’
‘Nooit! Ik wil de moeder van geen' monnik zijn, noch

{==655==} {>>pagina-aanduiding<<}
mijn' zoon met eene kaalgeschoren kruin in de kloosterpij aanschouwen. Foei! hoe kunt gij dit in uwe hersens krijgen? Al had ik honderd zonen, zoude ik dit niet toestaan.’
‘Gij zijt toch zonderling geluimd, lieve vrouw! Wat toch zijn en ons geluk is, zoudt gij, met al uw vooroordeel tegen den geestelijken stand, gaarne toegeven.’
‘En ik - ik zeg het u ronduit en stellig: in eeuwigheid niet! Gij moogt dit luim heeten; ik weet, gij houdt gaarne van de luim, om als heer te gebieden: maar vergeet dan toch niet, dat ook eene moeder hare regten heeft.’
‘Volstrekt geene. De vader beschikt.’
‘En als de vader nu verkeerd beschikt?’
‘Al dacht ik verkeerd, mevrouw, dan zoude uwe beschikking voor mij de laatste zijn. Ik sta u borg, dat, als dit gebeurde, ik mijnen wil zeer wel zou weten te doen gelden.’
‘Mijn hemel! ja, ik weet het: gij zijt mijn man en heer; maar ik heb de eer niet, om uwe dienstmaagd te zijn.’
‘En ik niet uw hofnar, mevrouw. Ik heb u in alles, misschien wel veel te veel, toegegeven. Maar, hoe gaarne ik grillen verdraag, er komen echter, vergeef het mij, somwijlen invallen, die veel te grof zijn om te verduren.’
‘Ik bedank u zeer voor dit onderrigt, dat mij daarvan juist het stelligst bewijs levert. Ik zal niet beslissen, wie onzer wel de toegevendste geweest zij. Jaren lang verdroeg ik met stilzwijgen uwe onwelvoegelijkheden, en vergaf ze u edelmoedig, meer als feilen des verstands en der opvoeding, dan van het hart. Eindelijk, echter, wordt zelfs het hemelsche geduld afgemat.’
‘Gij hebt volkomen gelijk: het mijne werd reeds lang door uwe luimen en grillen op harde proeven gesteld. Gij moogt wel van geluk spreken, dat ik dit dwangjuk niet reeds vóór jaar en dag verbroken heb: want het valt, waarachtig, geheel niet aangenaam, de gehoorzame dienaar uwer dwaasheden te zijn. Ik moet u dit ééns voor altijd ronduit zeggen.’
‘Wanneer ik voor de vuist met u had willen spreken, dan hadt gij reeds lang behooren te weten, dat gij een trotsch, zelfzoekend baatzuchtige zijt, met wien het zeer moeijelijk uit te houden is: een beeld zonder hart, dat veel van gevoel spreekt, omdat men juist het meeste praalt met hetgene men niet bezit.’

{==656==} {>>pagina-aanduiding<<}

‘Waarlijk? Daarom praalt gij dan zoo gaarne met uw verstand en met uwe teederheid. Anderen moogt gij daarmede misleiden; maar ik, dank of geklaagd zij de Hemel! ben reeds lang van die dwaling teruggekomen. De deugd is bij u eigenlijk niets anders, dan vrouwelijke gril. Hoe meer ik uw binnenste heb leeren kennen, des te hatelijker is mij uw uiterlijk pronk-voorkomen geworden. Had ik geen medelijden met u, dan gewis had ik u, vóór jaar en dag, naar uwe familie teruggezonden, om rust en vrede te hebben.’
‘Waarlijk, gij voorkomt mijne wenschen. Een stijf en vervelend eigenbelangzoeker, als gij, is niet geschapen om eene verstandige vrouw te behagen. En, na zulk eene verklaring, begrijpt gij zeer ligt, dat mij geen grooter genoegen kan te beurt vallen, dan om, zoo spoedig mogelijk, van u ontslagen te worden.’
‘Allerliefst! Zoo ontmaskert dan zich alles geheel. Ik houd u aan uw woord, en verlang niets meer. Vaarwel; droom genoegelijk! Morgen is de zaak gereed.’
‘Hoe vroeger hoe beter, mijnheer!’
Zoo scheidden zij beide van elkander. Den volgenden dag werd de notaris geroepen. De getuigen verschenen. De akte van scheiding werd geschreven en wederzijds onderteekend, wat ook vrienden, vriendinnen, magen, zelfs personen van den eersten rang, daartegen inbrengen, bidden of waarschuwen mogten. De scheiding volgde.
Alzoo werd eene langdurige en schijnbaar gelukkige echtverbindtenis plotselijk losgerukt. De belagchelijke twist over het toekomstig lot van drie zonen, die nog niet geboren waren, verscheurde den band, dien men voor eeuwig hield vastgesnoerd. En inderdaad, mijnheer en mevrouw P*** behooren evenwel tot de behagelijkste menschen. Men kan hun niets te last leggen, dan zwakheden, waarvan niemand vrij is.

‘Kluchtig noemdet gij dit voorval,’ sprak louize met een betrokken gelaat; ‘maar, lieve tante, mij heeft zulks geheel ter neder geslagen. Ik besef nu volkomen, hoe de echt, van tijd tot tijd, ongelukkig kan worden, zelfs onder hen, die elkander hartelijk beminnen. Gij hebt mij waarlijk zeer gegriefd, en moogt mij wederom troosten, om mij niet geheel troosteloos te laten. Nu kan ik waarlijk mijnen aan-
{==657==} {>>pagina-aanduiding<<}
staanden echtgenoot niet zonder vrees voor de toekomst aanschouwen. Denk eens, welk een lot!’
‘Wat meent gij?’ vroeg de tante.
‘Ach, tante, indien ik maar niet veroudde!... dan, dunkt mij, ware ik zeker, dat ik mijnen man bestendig aan mij zoude verbinden.’
‘Gij vergist u zeer, mijn lieve kind! Al bleeft gij altijd even jeugdig en schoon als heden, dan nog wordt het oog van den man, door veeljarige gewoonte, toch eindelijk daaromtrent onverschillig. Gewoonte is de grootste tooveres der wereld. Het schoonste en het leelijkste wordt alledaagsch. Is men jong en men wordt oud, dan verhindert de gewoonte, zulks te bemerken. - Maar ik wil u een geheim mededeelen, dat welligt.....’
‘Juist dat,’ viel haar louize in de rede, ‘juist dat wilde ik zoo gaarne hooren.’
‘Luister dan met aandacht! Wat ik u zeg, ken ik bij ondervinding. Het eerste middel tot eenen gelukkigen echt verhindert reeds de mogelijkheid van tweedragt, en moet eindelijk spinnen en vliegen zelve tot de beste vrienden maken. Het tweede is het beste en zekerste middel tot behoud van vrouwelijke bekoring.’
‘Dat is inderdaad een belangrijk geheim, lieve tante!’
‘Het eerste middel is dit: Neem uwen bruidegom, in het eerste eenzaam uurtje na uwe verbinding, ter zijde, en vorder van hem eene zelfde gelofte, als gij hem doen zult. Belooft elkander plegtig, dat gij nimmer, zelfs niet schertsende, met elkander kibbelen, of elkander onvriendelijk bejegenen zult. Nimmer, zeg ik, nimmer! Zelfs de twist uit scherts, het kwellen uit enkele plaagzucht, wordt oefening, en daarna ernst. Vergeet dit nooit! - Verder, belooft elkander hartelijk en plegtig, dat gij wederzijds nooit eenig geheim zult hebben, onder welk voorwendsel of onder welke verontschuldiging dat ook zijn moge. Gij moet elkander, ieder oogenblik, door en door kunnen zien. Ook dan zelfs, wanneer de een of ander hier of daar mogt gedwaald hebben, geen oogenblik gewacht, maar ronduit gebiecht; ja, al moest het zelfs met tranen zijn, opregtelijk gebiecht! - En ofschoon gij beide voor elkander niets, volstrekt niets, geheim houdt, moet gij, daarentegen, uwe innerlijke belangen van huis, echt en hart zorgvuldig geheim houden voor vader, moeder,

{==658==} {>>pagina-aanduiding<<}
zuster, broeder, tante, ja heel de wereld. Met God, vormt gij u te zamen uwe eigene stille wereld. Elke derde en vierde persoon, dien gij daarin trokt, zou partij kiezen, en weldra tusschen u beide staan. Dat moet niet zijn. - Hernieuwt deze geloften bij elk voorval van belang, inzonderheid bij elke verzoeking; gij zult er u wél bij bevinden. Op deze wijze zullen uwe gemoederen te zamen opgroeijen, en zich al vaster en vaster aaneen hechten; gij zult beide slechts één zijn. Helaas! indien menig jong echtpaar dit eenvoudige voorschrift der echte levenswijsheid op den bruiloftsdag gekend en tevens zich ten nutte gemaakt had, hoe menige echt zou dan gelukkig geworden zijn, die thans diep ellendig is!’
Louize kuste de hand harer tante vurig. ‘Ik gevoel,’ sprak zij, ‘het moet zoo zijn. Waar zulks niet bestaat, blijven de gehuwden, ook na het trouwen, als twee vreemden, die elkander niet kennen. Het moet zoo zijn; want zonder het innigste vertrouwen bestaat er geen geluk. En nu, lieve tante, blijft nog uwe raadgeving over wegens het behoud van vrouwelijke schoonheid.’
‘Wij mogen,’ hernam de tante, al lagchende, ‘geenszins ontveinzen, dat een knap man ons honderdmaal beter gevalt, dan een leelijk; en zijn wij behagelijk van voorkomen en zacht van manieren, ook dan kunnen wij niet missen den man te behagen. Met dat alles, wat ons, behalve vel en haar en gestalte en kleur, even als in een standbeeld, nog meer doet behagen; wat ons bepaaldelijk nog veel meer, ja bij uitsluiting op den duur alleen behagelijk maakt bij onzen echtgenoot, die ons dagelijks gadeslaat, is het bezielde in het beeld: het zijn de deugden des gemoeds, welke zich allerwegen door oog en spraak, door ernst en blijdschap en treurigheid vertoonen, en in het stille huisselijke leven nog sterker schitteren. - Eene jonge vrouw alzoo, welke hare schoonheid wil behoeden, beware dan ook zorgvuldig haar gemoed, alle die schoone hoedanigheden van het hart, alle die deugden, door welke zij den geliefden aan zich alleen bestendig kan vastketenen. Het beste behoedmiddel der deugd tegen alle veroudering is de godsdienst, deze inwendige vereeniging met God, en het geloof aan de toekomst. Het is de echte godsdienstigheid zonder dweeperij, welke alle menschen behagelijk maakt, en, telkens met hernieuwde jeugd, den reinen en blijden wandel vormt op aarde.

{==659==} {>>pagina-aanduiding<<}

‘Zie daar, lieve schat,’ vervolgde de tante, ‘de gezindheden, den goeden wil en de beste praktijk, welke alleen uit echte levenswijsheid voortvloeit! Met de verwisseling van tijd en omstandigheden, ja van onze neigingen zelve, omdat de schranderheid met de jaren niet altijd evenredig zeker toeneemt, blijft de grondslag des huwelijksgeluks onschendbaar en onveranderlijk. God en de toekomst blijven voor ons voorwerpen van hetzelfde voortdurend belang, die ons en onze geliefden onverbreekbaar vastketenen. Bewaar dus een ouschuldig, vroom gemoed, dat zichzelf van zijne onschuld bewust is, en alzoo gerust op God vertrouwen mag! Ook dan behoudt gij met volle zekerheid die schoonheid der ziele, welke u tegenwoordig de onbegrensde liefde van uwen bruidegom verschaft. Ik behoor noch tot de zoogenoemde fijne vromen, noch tot de Herrnhutters of dweepers; ik ben uwe zevenendertigjarige tante, die gaarne danst, zich behagelijk kleedt, en gaarne schertst; maar juist daarom zeg ik het u, met waarschuwenden ernst: zijt en blijf gij eene lieve, vrome Christinne, en gij zult eenmaal, en als moeder, en als grootmoeder, schoon zijn en schoon blijven tot in den dood!’
Louize sloeg hare schoone armen om den hals harer beminnelijke tante; en de stille verzuchting: ‘Ik dank u, mijn beschermengel!’ was de innige uitdrukking van haar diepgetroffen gemoed, welke zij met eenen heiligen traan bevestigde.

Howard's laatste levensuren.

(Uit clarke's Travels through Russia, Tartary and Turkey.)

Te Cherson, in de Krim, rust de asch van howard, den edelen menschenvriend, die zich geheel voor het welzijn der menschen opofferde, en tot zijn' laatsten ademtogt door de werkdadige uitoefening van elke deugd tot een voorbeeld diende. De hier volgende berigten wegens zijne laatste levensuren werden mij door twee vrienden van howard, den Admiraal mordwinof, die toenmaals het opperbevel over de vloot in de Zwarte Zee voerde, en den Admiraal priestman, een' Engelschman in Russischen dienst, medegedeeld, welke beiden ooggetuigen van zijn' dood waren.

{==660==} {>>pagina-aanduiding<<}

Howard werd op zekeren tijd verzocht, eene vier mijlen van Cherson wonende dame te bezoeken, die gevaarlijk krank was. Dit verzoek weigerde hij wel in het eerst, dewijl hij slechts voor de armen praktizerend arts was; maar toen hij hoorde, dat de dame zich in het uiterste levensgevaar bevond, willigde hij hetzelve in, en begaf zich op weg, om haar te bezoeken. Nadat hij haar de noodige middelen voorgeschreven had, reed hij naar Cherson terug. Met de vrienden der dame was nogtans de afspraak gemaakt, dat, in geval het met haar beterde, men hem weder zou laten roepen; doch dat dit onnoodig ware, wanneer, gelijk hij alle reden had te vreezen, haar toestand verergeren mogt. Er verliepen hierop tien dagen, zonder dat howard weder het geringste van de dame hoorde. Eindelijk kreeg hij toch een' brief, met berigt, dat het veel beter met haar ging, en met verzoek, haar zonder tijdverzuim weder te bezoeken. Uit den datum des briefs bleek echter, dat dezelve acht dagen oud en op eene onbegrijpelijke wijze ergens was blijven liggen. Howard haastte zich nu zoo veel als mogelijk was om de dame te bezoeken; en daar hij zoo spoedig geen ander paard bekomen kon, nam hij een oud trekpaard, dat in het huis van den Admiraal mordwinof tot waterdragen gebruikt werd, en begaf zich met hetzelve op weg. Het was reeds laat in den herfst; het weder was koud, zeer stormachtig, en de regen viel bij stroomen neder. Toen hij aankwam, lag de dame op sterven: dit gezigt, gepaard met de uitgestane vermoeijenissen der reis, maakte zulk een' hevigen indruk op hem, dat hij eene koorts kreeg. Hij zelf schreef nogtans deze koorts aan eene andere oorzaak toe. Hij had, namelijk, der kranke eene artsenij gegeven, door welke de uitwaseming moest bevorderd worden; en, zoodra deze plaats vond, had hij, om deze gewenschte uitwerking door het ontblooten van haren arm niet te stremmen, zijne hand
onder de deken gestoken, en haar den pols gevoeld: hierdoor geloofde hij nu van hare koorts besmet te zijn. De dame stierf kort daarna in zijne tegenwoordigheid, en hij keerde naar Cherson terug.
Het was gedurende zijn gansche verblijf te Cherson zijne onafgebrokene gewoonte geweest, dagelijks op zeker uur bij den Admiraal priestman te gaan: hier pleeg hij telkens zijn horologe op de tafel te leggen, en zich juist een uur

{==661==} {>>pagina-aanduiding<<}
met den Admiraal te onderhouden; want hij nam in de verdeeling van zijnen tijd, en in alles, wat hij deed, de stiptste orde en regelmatigheid in acht. Toen hij, derhalve, eenige dagen na deze reis, eens op een' morgen niet naar gewoonte kwam, werd de Admiraal zijnentwege bekommerd, en ging terstond zelf bij hem; hij vond hem ook te huis in zijne slaapkamer bij de kagchel zitten. Howard zeide hem dadelijk, dat het einde zijns levens naderde, en dat hij hem voor zijn bezoek dubbel dankbaar was, dewijl hij hem nog een en ander te zeggen had. De Admiraal hield dit voor een' aanval van hypochondrie, en poogde derhalve het gesprek eene vrolijker wending te geven; maar howard zeide: ‘Gij zoekt mij te verstrooijen, priestman! en van de gedachte des doods te verwijderen; maar gij hebt ongelijk: de dood heeft voor mij niets schrikkelijks; ik heb hem altijd welgemoed, hoewel niet met vermaak, tegengezien; en thans, nu ik voel dat hij mij nadert, ben ik geheel op zijne komst voorbereid. Ik weet zeker, dat ik nog maar weinig uren te leven heb; want, bij mijne gehoudene levenswijze, is het volstrekt onmogelijk, de koorts, die reeds sedert eenige dagen mijn ligchaam verwoest, te overwinnen. Wanneer ik geleefd had als gijlieden, wanneer ik veel vleesch gegeten en wijn gedronken had, dan zoude ik misschien thans, door een' gestrenger diëet, mijne krankheid nog meester kunnen worden. Maar hoe kan ik mijn' diëet verminderen, daar ik, sedert vele jaren, van groente en water, een weinig thee en brood gewoon ben te leven? Van dit voedsel laat zich niets afnemen; gevolgelijk moet ik sterven. Voor zulk een' sterk', vast' man, als gij, priestman! ware zeker zulk eene koorts slechts eene kleinigheid.’
Hierop begon hij dadelijk van zijne begrafenis te spreken, en verklaarde met alle mogelijke bedaardheid, op welk eene wijze hij begraven wilde worden. ‘Het plaatsje bij het dorp Dauphigny ware mij zeer lief. Gij kent het, priestman! want ik heb u meermalen gezegd, dat ik daar gaarne begraven wilde zijn; maar dringend moet ik u bidden, wanneer uw oude vriend u nog dierbaar is, laat niet toe, dat bij mijne begrafenis de minste pracht plaats hebbe, of dat mij een gedenkteeken opgerigt worde, of eenig opschrift de plaats verrade, waar ik lig. Leg mij stil en ge-
{==662==} {>>pagina-aanduiding<<}
rust in de aarde, plaats een' zonnewijzer op mijn graf, en laat mij vergeten worden.’ Hierop verzocht hij den Ad miraal, dat hij geen' tijd verzuimen zou, om hem wegens de vervulling van zijn' wensch ten aanzien zijner begraafplaats zekerheid te verschaffen, maar dadelijk heengaan, en met den eigenaar des lands, wegens afstand van hetzelve, eene overeenkomst treffen.
De Admiraal moest zich naar zijn' wíl schikken, en den treurigen last volbrengen; hij deed het echter niet zonder vrees, gelijk hij zelf verhaalde, dat de lieden hem voor dwaas zouden houden, dewijl hij wegens eene begraafplaats voor een' nog levend' mensch, en van wien niemand wist dat hij krank was, onderhandelde. Desniettegenstaande vervulde hij den wensch van howard; en, nadat hij de zaak tot stand gebragt had, keerde hij, met het berigt daarvan, tot hem terug. Het gelaat des kranken helderde hierbij zigtbaar op; men zag zijn genoegen in ieder' trek doorstralen, en hij maakte dadelijk toebereidselen om zich te bed te begeven. Kort daarna maakte hij zijn' uitersten wil, en benoemde tot executeur van denzelven een' getrouwen dienaar, die, sedert eene reeks van jaren, meer zijn vriend dan zijn bediende geweest was; dezen droeg hij op, zijn' laatsten wil naar Engeland over te brengen.
Deze bezigheid verrigtte hij nog met zijn volle verstand, en eerst toen hij haar geheel afgedaan had, begon hij te ijlen. Toen de Admiraal priestman, die hem voor een' korten tijd verlaten had, weder bij hem kwam, vond hij hem overeind in het bed zitten, en met een schriftelijk opstel bezig, dat, gelijk hij zich uitdrukte, een aanhangsel tot zijn' laatsten wil zijn zou; doch het bestond slechts uit afgebrokene, onzamenhangende woorden, die volstrekt geenen zin hadden, en waarvan bovendien nog een groot deel onleesbaar geschreven was. Dit zonderling gekrabbel moest de Admiraal, op zijn dringend verlangen, als getuige onderteekenen; hij deed het dan ook om hem genoegen te geven, maar schreef zijn' naam met Russische letters, opdat, gelijk hij zelf zeide, zijne vrienden in Engeland, wanneer zij zijne handteekening onder zulk eene Codicil zagen, niet mogten denken, dat hij insgelijks een' aanval van koorts gehad en niet wel bij zijne zinnen geweest was.
Nadat nu deze vermeende Codicil tot zijn testament vol-
{==663==} {>>pagina-aanduiding<<}
eindigd was, werd howard weder geruster, en kreeg ook weldra zijne volle kennis weder. Toevallig kwam juist een brief uit Engeland aan hem, met berigt, dat het met de gezondheid zijns zoons veel beter ging, en men gegronde hoop had op een spoedig en volkomen herstel (*). Dezen brief las zijn bediende hem overluid voor, en toen hij geëindigd had, keerde howard zijn gezigt naar hem toe, en zeide: ‘Is dit niet een genoegen voor een' stervenden vader?’
Eene poos daarna gaf hij te kennen, dat hij zeer ongaarne volgens de gebruiken der Grieksche kerk begraven zou worden, en verzocht den Admiraal priestman, dat hij iedere deelneming der Russische geestelijkheid aan zijne begrafenis verhinderen, en hem beloven zou, hem geheel volgens de gebruiken zijns vaderlands te begraven, en ook de gewone gebeden bij zijn graf te lezen. Dit was zijn laatste verzoek, en kort daarna hield hij op met spreken. De Admiraal mordwinof kwam om hem te bezoeken, en vond hem reeds met den dood worstelende. Te voren had men reeds meermalen, hoewel vergeefs, bij hem aangedrongen, dat hij toestaan zou, een' arts te laten halen; doch toen de Admiraal mordwinof dit verzoek op het nadrukkelijkst herhaalde, gaf howard zijne toestemming met een zacht hoofdknikken. De doctor kwam, maar kon niet meer helpen; hij schreef den kranke, die reeds begon te rogchelen, echter nog een' muskusdrank voor. De Admiraal mordwinof zelf reikte hem denzelven toe, en bragt het ook zoo ver, dat hij een weinig daarvan innam; maar het overige weigerde hij, en gaf door teekens duidelijk te kennen, dat hij de geheele artsenij afkeurde. Nu werd hij geheel opgegeven, en blies ook kort daarop den laatsten adem uit.
Er bestaat geen portret van howard, want hij heeft zich volstrekt nooit willen laten schilderen; na zijn' dood liet nogtans de Admiraal mordwinof een afdruksel in gisp van zijn gezigt maken, en de daaruit vervaardigde buste moet sprekend gelijkende zijn. Het afdruksel zelf werd den vriend des overledenen, den Heere wilberforce, toegezonden.

{==664==} {>>pagina-aanduiding<<}

Howard werd werkelijk op de door hem gekozene plaats begraven, en, ingevolge van zijn verlangen, las ook de Admiraal priestman de Engelsche lijkgebeden bij zijn graf. Maar zijn wensch, om geheel in stilte begraven te worden, werd niet vervuld; want er stroomde niet alleen eene ontelbare menigte menschen toe, maar ook de lijkstaatsie was prachtiger, dan den gestorvene aangenaam geweest ware. Behalve den Vorst van Moldavië, de Admiraals mordwinof en priestman, en de gezamenlijke Generaals en Stafofficieren van het garnisoen, volgden ook de Magistraatspersouen en al de voorname Kooplieden van Cherson het lijk in hunne koetsen, en een kommando Kavallerij begeleidde den trein. Eenigen tijd naderhand werd hem een gedenkteeken opgerigt, hetwelk nogtans niet, gelijk hij gewenscht had, enkel in een' zonnewijzer bestond, maar in eene piramide van gebakken steen; het geheel was met steenen palen en daaraan vastgemaakte kettingen omringd. Van dit laatste is echter geen spoor meer voorhanden, en waarschijnlijk zal ook de piramide de vernielende tanden des tijds niet lang meer wederstaan. Nog weinig jaren, en men zal de plaats niet meer kunnen aanwijzen, waar de edelste menschenvriend, howard, begraven ligt. Maar hij heeft dit zelf gewenscht, en slechts in de harten der nakomelingschap zal hij een blijvend gedenkteeken vinden.

De vogelspin.

Deze gedrogtelijke spin, wier ligchaam anderhalf duim lang is, wordt inzonderheid menigvuldig op Martinique gevonden. Zij spint geen net, maar onthoudt zich in rotsspleten, en werpt zich in openbaren strijd op hare prooi. Zoo doodt zij Colibris, vliegenvogels en zelfs kleine hagedissen, die zij steeds in den nek aangrijpt, alsof zij wist dat dit de gevaarlijkste plaats voor hen is. Uit hare sterke tanden schijnt een vergif in de wonden, die zij toebrengt, te vloeijen; want men acht deze veel gevaarlijker, dan zij, volgens hare diepte te oordeelen, zouden zijn. Hare eijeren wikkelt zij in eene soort van witte zijden watten; zij legt er 1800 à 2000 op eenmaal, en, bij hare vruchtbaarheid en de taaiheid van haar leven, zou weldra het gansche eiland met deze afschu-
{==665==} {>>pagina-aanduiding<<}
welijke en gevaarlijke dieren bedekt zijn, bijaldien de natuur hun niet, in de roode mieren, werkzame en ontelbare vijanden verwekt had, die het grootste gedeelte der kleine spinnen, zoodra zij uit de eijeren gekropen zijn, weder vernielen.




De Amerikaansche zeeslang.

(Journal of the Royal Institution, Vol. IV.)

In Oogstmaand van 1817 vertoonde zich in de haven van Gloucester, bij kaap Ann, omtrent 10 mijlen van Boston, eene ongemeen groote Slang, waarvan eenige tot dit onderzoek afgevaardigde Leden des Linnéschen Genootschaps van Nieuw-Engeland het volgende berigt geven:
Dezelve verschijnt slechts bij stil weder en eene kalme zee, nagenoeg op de oppervlakte van het water. Haar lijf heeft, in het midden, ten naastenbij de dikte van een half biervat; aan kop en staart echter dunner. Zij zwemt in eene regte lijn voort, en de vele buigingen komen vrij na overeen met de bewegingen der gewone tonboeijen. De snelheid harer beweging bedraagt het derde gedeelte van eene mijl in vier minnten, latende achter zich een geweldig schuim, meer dan een zesde deel van eene mijl lang. De beweging der golven begunstigt de waarneming van haren voortgang, zelfs wanneer zij geheel gedoken is, zwemmende alsdan slechts in eene kleine diepte. Bij verandering van rigting neemt zij eene tegengestelde beweging aan, waarbij kop en staart elkander tot omtrent drie voeten naderen. Het bovenste gedeelte van den kop schijnt vlak. Het lijf was te groot voor het veld des verrekijkers, om het meer te vatten, dan op eene lengte van vijfenveertig voeten; zoodat de gansche lengte wel op tachtig, zoo niet op honderd, voeten mag berekend worden. Het lijf is bijna zwart, heeft een aantal bulten, en zeven tot acht blijkbare afdeelingen.




Iets wegens Mozart's kinderjaren.

Mozart, bij zijne maagschap volgens zijnen doopnaam wolfgano geheeten, was naauwelijks drie jaren oud, toen zijn vader zijne zevenjarige zuster op het klavier begon

{==666==} {>>pagina-aanduiding<<}
te onderwijzen. Terstond openbaarde zich zijn verbazende aanleg voor de toonkunst. Hij vond een zeer groot behagen om gedurig de terts aan te slaan, en nooit was hij vrolijker, dan wanneer hij dit harmonisch akkoord getroffen had. Na zijn vierde jaar leerde hem zijn vader, al schertsende, eenige menuëtten en andere muzijkstukjes, waarbij onderwijzer en leerling zich even zeer vermaakten. In korten tijd maakte hij eenen zoo snellen voortgang, dat hij, in zijn vijfde jaar, reeds kleine opstellen maakte en zijnen vader voorspeelde, die, om deze ontwikkeling van talent aan te moedigen, zichzelven de moeite gaf om die op te teekenen. Vóór dezen lust in de muzijk, behaagden hem alle kinderspelen van eenige beteekenis dermate, dat hij dikwerf eten en drinken daarvoor vergat. Bij elke gelegenheid openbaarde hij een zeer levendig gevoel. Tienmaal op éénen dag vroeg hij zijne speelmakkers: ‘Hebt gij mij lief?’ en wanneer de een of ander, om hem te plagen, neen antwoordde, barstte hij in tranen uit. Zoodra hij echter de muzijk leerde, stelde hij alle kinderspelen ter zijde, ten ware zij met muzijk vergezeld gingen. Een vriend van den huize speelde dikwerf met hem, en dan vond hij een bijzonder genoegen, zijn speeltuig uit de eene in de andere kamer te dragen, wanneer daarbij een marsch gezongen of op de viool gespeeld moest worden.
Gedurende eenige maanden beoefende hij het wetenschap pelijk onderwijs der jeugd met zulk eenen heerschenden lust, dat hij de muzijk zelve daaraan opofferde. Zoo lang hij leerde rekenen, waren muren en meubelen met cijfers geteekend. Weldra, echter, kreeg de muzijk de overhand, en maakte hij zulke groote vorderingen, dat zijn vader, die hem zorgvuldig gadesloeg en zijne neiging volgde, zulks als eene zeer ongemeene zeldzaamheid bewonderde. Zeker ooggetuige heeft daarvan het volgende berigt medegedeeld.
Wanneer de oude mozart, op zekeren dag, met eenen vriend uit de kerk thuis kwam, vond hij zijn' zoon bezig met schrijven. ‘Wat doet gij daar, wolfgang?’ vroeg de vader. - ‘Ik ben bezig aan het eerste deel van een Klavier-concert,’ was het antwoord. - ‘Welaan, laat ons dat schoone stuk zien!’ - ‘Neen; ik ben nog niet gereed.’ - De vader, echter, nam het papier in handen, en toonde zijnen vriend een blad vol noten, welke men nog-
{==667==} {>>pagina-aanduiding<<}
tans om de inktvlekken naauwelijks lezen konde. Beide lachten in den begi te om dat gekrabbel; maar, hij eene naauwkeuriger bezigtiging, zwommen des vaders oogen in tranen van vreugde en bewondering. ‘Zie eens,’ zeide hij tot zijn vriend, ‘alles is volgens de regels; jammer alleen, dat men het stuk niet spelen kan; het is al te zwaar; niemand kan het uitvoeren.’ - ‘Het is een Concert,’ hernam de knaap, - en men moet zich zoo lang oefenen, tot dat men het behoorlijk spelen kan. Hoor eens; zoo moet het behandeld worden.’ Nu begon hij te spelen; maar kwam niet verder, dan noodig was, om zijne bedoeling te ontvouwen. Wolfgang, namelijk, beweerde stout en stijf, dat het spelen van een Concert even gemakkelijk was, als een wonder te doen. Vandaar hoopte hij, in de bewerking, noot op noot, wel is waar volgens de regels der kunst gesteld, maar zoo moeijelijk om uit te voeren, dat zelfs de bekwaamste kla vierspeler zich daartoe buiten staat bevond.
De vader was over dit kunsttalent van zijn' zoon dermate verbaasd, dat hij besloot, den knaap bij de Duitsche Hoven in te leiden. Zoodanig iets was in Salzburg niets buitengewoons. Naauwelijks was wolfgang zes jaren oud, of het gansche gezin trok naar Munchen. De knaap en zijne zuster (welke echter naderhand, bij haar huwelijk met eenen Salzburgschen Hofraad, dit vak vaarwel zeide) speelden voor den Keurvorst, met vele goedkeuring. De kinderen kwamen naar Salzburg verheugd terug, en ontwikkelden weldra zulk een kunsttalent, dat hunne jeugd geene bijzondere aanbeveling meer behoefde. In den herfst van 1762 reisde het gansche gezin naar Weenen, alwaar zich de kinderen aan het Hof lieten hooren. Keizer frans I zeide eens al schertsende: ‘o! Met alle vingeren te spelen, is niet moeijelijk; maar uwe oogen te sluiten en dan met één' vinger te spelen, dat zoude nog der moeite waardig zijn.’ - Zonder zich over dezen zonderlingen voorslag één oogenblik te bedenken, begon de knaap terstond met één' vinger te spelen, en wel zoo zuiver in maat en smaak, als mogelijk was. Daarop bedekte men, op zijn verlangen, de toetsen, en hij speelde even zoo goed voort, alsof deze manier hem altijd eigen geweest ware.
Van den waren geest der kunst doordrongen, liet mozart, van zijne teedere jeugd af, zich niets voorstaan op den aan hem uitbundig toegezwaaiden lof. Sprak hij met

{==668==} {>>pagina-aanduiding<<}
menschen, die niets van de muzijk wisten, zoo speelde hij nietsbeteekenende stukjes; in tegenwoordigheid, daarentegen, van kunstkenners de moeijelijkste, en wel met alle mogelijke inspanning, zoodat zijn vader dikwerf list gebruiken moest, om personen van aanzien als kunstgenooten op te geven. Toen de zesjarige knaap voor Keizer frans zoude spelen, vroeg hij: ‘Is de Heer wagenseil niet hier? Hij dient hier te komen; want hij verstaat de muzijk.’ - De Keizer voldeed hieraan, en ruimde dien man zijne plaats in. ‘Mijnheer wagenseil,’ sprak de knaap, ‘ik wil een Concert spelen; maar gij moet niets overslaan.’
Tot hiertoe had wolfgang alleen het klavier bespeeld, en zijne ongemeene geschiktheid voor dit speeltuig deed bijkans alle uitzigten ter zijde stellen tot beoefening van een ander. Maar nu bragt hij uit Weenen eene kleine viool te Salzburg mede, welke men hem ten geschenke gegeven had. Kort hierna kwam wenzl, een goed vioolspeler, bij zijn' vader, om hem over zes trio's te raadplegen, welke hij op zijne Weener reis gemaakt had. Schachtner, des Aartsbisschops trompetspeler, die daarbij tegenwoordig was, verhaalt het volgende: ‘De vader speelde den bas, wenzl de eerste viool, en ik zou de tweede spelen. Nu verzocht wolfgang, om mijne partij over te nemen. Zijn vader weigerde hem dit kinderachtig verzoek, daar hij de regels niet genoegzaam kende, en hij dus voor zulk eene taak nog niet berekend was. De knaap antwoordde, dat hij het onnoodig achtte, om tot het spelen der tweede viool eenig onderrigt te bekomen. Half toornig beval hem zijn vader, hem niet te storen, daar hij voortging. Wolfgang was hierover zoo gevoelig, dat hij bitterlijk begon te schreijen. Daar hij nu met zijne kleine viool henenging, verzocht ik den vader, dat hij hem met mij zoude laten spelen, hetgeen deze ongaarne bewilligde. “Welaan,” zeide hij eindelijk, “gij moogt met den Heer schachtner spelen, maar zoo zacht, dat men u niet hooren kan; anders zend ik u terstond henen.” - Wij begonnen onze trio; de kleine mozart speelde mede; maar tot mijne groote verbazing bemerkte ik, dat ik daarbij volstrekt overtollig was. Stilzwijgonde legde ik mijne viool neder, en keek den vader aan, die bij dit spelen van aandoening schreide. Het kind speelde alle de zes trio's ten einde toe mede. De lof, dien hij

{==669==} {>>pagina-aanduiding<<}
deswege van ons ontving, bragt hem op de gedachte, dat hij ook de eerste viool konde spelen. Om hem aan te moedigen, lieten wij hem deze proef nemen, en konden ons van lagchen niet onthouden, daar zijne proeve nog onvolkomen was, zonder echter hier of daar te blijven steken.’





Karthago.


Karthago! schoon uw puin, bedekt door 't stof der jaren. 
Der dichtkunst schaars een bloempje biedt; 
Was mij door 't lot vergund, eens op dat puin te staren, 
Dan stemde ik, tot uw' lof, mijn snaren, 
En bragt u 't offer van mijn lied. 
 
Ja, mijn Bataafsche lier zou langs uw' bouwval klinken, 
Mijn toon weêrgalmen tot in Barka's zandwoestijn; 
't Voorheen zou voor mijn' geest in vollen luister blinken, 
Het heden aan mijn oog ontzinken, 
En ik, aan 't Punisch strand, Karthago's dichter zijn. 
 
Maar neen! mijn voet zal nooit het roemrijk oord betreden, 
Waar eenmaal Dido's zetel stond; 
Waar gij, o koningin der steden! 
Door volk bij volk werdt aangebeden, 
En grootsch de hulde ontvingt van 't halve wereldrond. 
 
Ontzegt het lot mijn' wensch, eenmaal den grond te drukken, 
Die zoo veel stof tot zangen biedt, 
'k Voel toch, in 't hart, een zoet verrukken; 
De dichtkunst zal voor mij de schoonste bloemen plukken, 
En 't rein gevoel van 't hart schenkt leven aan mijn lied. 
 
De geest des handels sprak: ‘'k Wil mij een' tempel bouwen, 
En kiezen mij een volk, dat d'eerdienst daar verrigt; 
'k Wil aan dat heiligdom mijn schatten toevertrouwen; 
De wereld zal mij dáár in al mijn' glans aanschouwen.’ 
Hij zweeg - Karthago werd gesticht. 
 
o Toppunt van uw' roem! toen, langs de breede baren, 
In vlag en wimpelpraal, uw grootheid statig blonk. 
o Toppunt van geluk, waar de eeuwen nog op staren! 
Toen, van den Bosforus tot Herkules pilaren, 
U 't zeegnend welkom tegenklonk. 

{==670==} {>>pagina-aanduiding<<}

De Nijlgod had u toen den rijken schat beschoren, 
Waar 't geurig morgenland op roemt: 
Aan Indus en Euphraat deedt gij uw wetten hooren; 
Bij Arabier en Pers en Mooren 
Werdt gij beheerscheres des oceaans genoemd. 
 
Ja, toen trad elke kunst, om strijd, uw vesten binnen; 
Beschaving zegepraalde op woestheids jammernacht; 
De handel deed u 't zoet van vrede en rust beminnen; 
De welvaart klom ten top, en van uw torentinnen 
Blonk heerlijkheid en pracht. 
 
Helaas! die majesteit ligt nu in 't stof vertreden. 
Ik zoek haar, maar vergeefs, aan 't onherbergzaam strand. 
Karthago! koningin der steden! 
Weleer gevierd en aangebeden; 
Ach! al uw grootheid zonk, bedolven onder 't zand. 
 
Ik kan de grondvest niet ontdekken, 
Waar zoo veel pracht en rijkdom stond: 
Wat eenmaal eerbied wist te wekken, 
Wat eenmaal 't oog der aard' kon trekken, 
Is naauwlijks bouwval meer, die oprijst uit den grond. 
Neen, Rome! schoon ge uw' naam, door volk bij volk, hoort noemen, 
En nog u met den glans van vroeger grootheid streelt, 
'k Zal nooit, in slaafschen zang, uw woeste helden roemen; 
Geen echt Bataafsche bard strooit immer keur van bloemen 
Op 't graf van zulk een wolventeelt. 
 
Verhef u, trotsche stad! roem op uw heldentallen! 
Een luister zonder eer is nooit bewondring waard. 
Karthago zonk in puin; maar grootsch is 't, zoo te vallen: 
Want, bij het storten van zijn wallen, 
Bleef toch Karthago's eer gespaard. 
 
Karthago's luister zonk, gelijk de zonnewagen 
Ter kimme nederdaalt, het spoor ten eind gesneld. 
Gij blinkt; maar als een star, wier komst verderf en plagen, 
En al wat vreeslijk is te dragen, 
In aaklig vlammend vuur, het siddrend aardrijk spelt. 

{==671==} {>>pagina-aanduiding<<}

Nog staat ge, o trotsche stad! nog staan de aloude muren, 
Eenmaal, door Romulus, op broederbloed gegrond; 
Maar denkt met siddring nog aan die ontzettende uren, 
Toen, in één' Hannibal, Karthago voor uw muren 
En onverweerbre poorten stond. 
 
o Zon, die, met uw heldre stralen, 
Een halve wereld had verlicht! 
Waarom toch moest gij droevig dalen, 
Geweld en heerschzucht zegepralen, 
En woedend sloopen, wat door de eeuwen was gesticht? 
 
De geest, die 't menschdom haat, zijn' helspelonk ontvlogen, 
Zag zoo veel schoons en groots met wrevlen hoogmoed aan; 
Hij zag Karthago's roem en luister en vermogen; 
Het vuur der wraak vlamde in zijne oogen; 
De handel moest verdelgd, en Dido's stad vergaan! 
 
Hoort, volken, hoort den eed, gezworen bij de altaren! 
Hoor, aard', den eed van Hannibal! 
Staart op den heldenzoon, die, met zijn dappre scharen, 
Zich neerwerpt op den drom van 's lands geweldenaren, 
En staat in elken noodstorm pal! 
 
Hij rukt van d' Iber aan, en, de Alpen opgevlogen, 
Ducht hij geen' weêrstand in zijn vaart: 
De zege zweeft hem voor, en kroont zijn roemrijk pogen: 
Hij komt; en de aadlaar beeft voor zijn geducht vermogen! 
Romeinen siddren voor zijn zwaard! 
 
Vergeefs! wat kracht kan ooit den gang der tijden keeren? 
Wie kan den drang van 't lot weêrstaan? 
Karthago zwicht in 't eind voor 's werelds opperheeren; 
'k Zie Dido's grijze vest, door 't Roomsche vuur, verteren, 
En stad en tempels zijn vergaan! 
 
't Noodlottig uur genaakt, met schrikbren nacht omtogen; 
Langs aarde en zee weêrgalmt de nare jammerkreet: 
Het alverwoestend vuur vlamt tot de hemelbogen; 
Verschriklijk is de nacht, die zelfs een' traan in de oogen 
Van Rome's veldheer zwellen deed. 

{==672==} {>>pagina-aanduiding<<}

o Handelminnend volk, der vrijheid trouw gebleven! 
Uw roem blijft onbevlekt, al moest uw stad vergaan: 
Grootsch hebt ge uwe eer bewaard; geen smet kan op u kleven; 
Uw naam is niet verdelgd, neen! hij blijft eeuwig leven, 
En de echt Bataafsche bard heft u den lofzang aan. 
 
Hem, die, in d'eedlen strijd met trotsche werelddwingren, 
Een' oogst van lauwren gaart, of, zwichtend, roemvol sneeft. 
Hem slechts is de eer bewaard, dat 's dichters heilge vingren 
Het eerloof om zijn' schedel slingren, 
En, in 't onsterflijk lied, zijn naam onsterflijk leeft. 
 
w.h. warnsinck, bsz. 


Naïveteit.

Vóór de laatste vlugt van lodewijk den XVIII uit Frankrijk, achtte men het ten Hove raadzaam, zich de gunst der Soldaten te verwerven, als die eenen aanmerkelijken invloed op de te vreezene groote gebeurtenissen konden hebben, ofschoon men deze niet zoo nabij geloofde. De Hertog van berri maakte diensvolgens bekend, dat hij in de kazerne Popincourt zich zou laten vinden, wanneer de manschap aldaar het middagmaal gebruikte. Lang wachtte men op hem; eindelijk verscheen hij, en de soldaten zetteden zich ten disch, echter tamelijk morrende, daar, ingevolge van dit wachten, het eten was vertraagd geworden. De Hertog, om zich regt gemeenzaam te toonen, nam eenen soldaat den houten lepel uit de hand, en proesde de soep, dezelve even aan zijne lippen brengende. ‘Uwe Hoogheid,’ sprak de oude krijgsknecht, ‘de soep is reeds koud; gij zijt te laat gekomen!’

Hemelvrees.

De Prediker van het schip Guettland, de Heer schwain, vroeg bij eenen heftigen storm aan een van het scheepsvolk, of hij geloofde, dat er gevaar voorhanden ware? Wanneer de wind niet gaat liggen, Dominé, antwoordde de matroos, zullen wij nog vóór middernacht in den Hemel zijn. - Daarvoor behoede ons de goede God! riep de Geestelijke haastig uit.





{==673==} {>>pagina-aanduiding<<}

Mengelwerk.

Redevoering, over den behoeftigen toestand van den mensch, als aardbewoner, beschouwd als middel ter ontwikkeling zijner redelijke vermogens.

Door C. Enklaar, Rector der Latijnsche Scholen te Nijmegen (*).

De mensch is een behoeftig schepsel; is een zoo algemeen als waarachtig gezegde, dat door de ondervinding van elk mensch dagelijks bevestigd wordt. Ja, er is welligt geen behoeftiger wezen onder al de bewoners dezer aarde. Naakt, krachteloos en in den staat der uiterste behoefte komt hij ter wereld, en blijft jaren lang in zulk eenen hulpbehoevenden toestand, dat hij de voortduring van zijn bestaan, althans grootendeels, aan de liefde en zorg van anderen te danken heeft.
De overige dieren, van de grootste tot de kleinste, van den olifant tot het naauwelijks zigtbare insekt, van den walvisch tot den glimworm, van den adelaar tot de mug, allen vinden in het land en de plaats hunner geboorte den maaltijd dagelijks voor zich bereid, of zijn door de natuur begaafd met kunstdriften, die zelden of nooit haar doel missen. Dezen munten uit door scherpte van reuk of van gezigt, die door fijnheid van gevoel, anderen door snelheid en kracht, anderen door list en behendigheid: allen zijn toegerust met de noodige, naar hunne behoeften berekende en juist geschik-
{==674==} {>>pagina-aanduiding<<}
te, werktuigen, en elk bezit in die natuurgaven de toereikende middelen, om hem zijn voedsel, en alwat tot zijn onderhoud en tot instandhouding van zijn geslacht noodig is, te doen vinden en verkrijgen. - Verder: elk hunner onderscheidt door eenen natuurlijken trek of afkeer, wat nuttig of schadelijk voor hem is, kiest onwillekeurig het eerste en mijdt het laatste. - Allen, eindelijk, kennen op het eerste gezigt hunne natuurlijke vijanden en de middelen om hen te ontwijken, of zijn met wapenen toegerust om hen te bestrijden of hunne aanvallen af te weren.
Weinig of niets van dit alles vindt men bij den mensch. Door langdurige ondervinding moet hij leeren kennen, wat hem voor of nadeelig is: door overleg, vlijt en vermoeijenden arbeid moet hij zich meestal het noodige tot levensonderhoud verschaffen, of de voortbrengselen den aarde voor zich bruikbaar maken: de kundigheden en bekwaamheden daartoe zijn bij hem geen werk der natuur, maar de vrucht van langdurige en moeijelijke oefening: hij heeft geene klaauwen, tanden, hoornen of hoeven om zich te verdedigen: geen natuurlijk harnas, geene schubben, schelpen, dekschilden of pennen beveiligen hem tegen de aanvallen zijner vijanden: vacht noch vederen dekken hem voor regen, sneeuw of vorst: hij bezit geene werktuigen, van nature bestemd en geschikt om holen onder de aarde te maken, waarin hij zich tegen de ongemakken des weders en der faizoenen verschuilen, en veilig de verkwikkingen des slaaps genieten, of in eenen langdurigen winterslaap het gebrek ontwijken kan.
Zoo armoedig heeft de natuur toch wel geen harer kinderen uitgezet. Zou men niet zeggen, dat zij hem met eene stiefmoederlijke onbarmhartigheid weggeworpen en aan de ellende ter prooije overgegeven had? - En nogtans is juist deze behoeftige toestand van den mensch, als zoon der natuur, de bron van zijne grootheid als redelijk wezen; want hij is de krachtige drijfveer ter ontwikkeling van dien verhevenen aanleg, die

{==675==} {>>pagina-aanduiding<<}
in zijn binnenste, even als een schat in den schoot der aarde, verborgen ligt, en door wiens ontwikkeling hij zich boven alle zijne mede-aardbewoners verheft en over de werken van Gods handen heerscht.
De beschouwing dezer waarheid, geëerde Toehoorders! scheen mij, toen ik over een gepast onderwerp ter vervulling der tegenwoordige spreekbeurt nadacht, niet ongeschikt toe, om ons eenige oogenblikken aangenaam en nuttig bezig te houden; en ik vertrouw, dat gij mij daarbij met uwe goedgunstige aandacht wel zult willen vergezellen, daar ik u, op eene eenvoudige en, zoo veel mogelijk, onderhoudende wijze, zal trachten te betoogen, ‘dat de behoeftige toestand van den mensch, als aardbewoner, het middel is ter ontwikkeling zijner redelijke vermogens.’
De mensch is een gezellig wezen. Hij bemint het gezelschap van zijns gelijken, aan wie hij zijne gewaarwordingen, zijne vreugd en droefheid kan mededeelen. Deze aandrift gevoelde reeds onze eerste stamvader. Ofschoon in eenen toestand geplaatst, dat hem ter vervulling zijner eerste behoeften niets ontbrak, ofschoon door vele levende wezens omringd, riep hij evenwel, toen hij een wezen van zijne eigene soort zag, in verrukking uit: ‘Deze is nu toch vleesch van mijn vleesch en been van mijne beenderen!’
Dan, het is niet bloot deze natuurlijke trek tot gezelligheid en omgang met zijns gelijken, die wij ook bij vele dieren waarnemen; neen, het is veelmeer het gevoel van behoefte aan den bijstand van anderen in menigerlei omstandigheden des levens, dat den mensch aandrijft om met anderen in verbindtenis te treden, en wij kunnen ons uit dien hoofde den mensch naauwelijks anders dan in vereeniging met anderen, hoe onvolkomen en weinig geregeld dan ook, voorstellen.
Een eerste gevolg, zoo wel als doel, dezer vereeniging is mededeeling van gewaarwordingen, denkbeelden en waarnemingen. Daartoe heeft de Schepper den mensch het spraakvermogen gegeven; maar de taal zelve is een

{==676==} {>>pagina-aanduiding<<}
werk van den menschelijken geest, die, door de behoefte om zich mede te deelen aangedreven, pogingen doet om zich verstaanbaar uit te drukken, daartoe, van het spraakvermogen gebruik makende, klanken vormt, en die allengskens tot eene verstaanbare taal vereenigt. Dit is dus een der eerste gewrochten van het menschelijk vernuft, door den drang der inwendige behoefte voortgebragt. Hierdoor ziet hij zich nu in staat gesteld, om al zijne gewaarwordingen en behoeften, gemakkelijker en naauwkeuriger dan door gebaren of door den ruwen kreet der natuur, aan anderen te kennen te geven, en ter vervulling der laatsten met onderling overleg werkzaam te zijn.
Deze behoeften zijn, naar de verschillende woonplaatsen en betrekkingen der menschen en volken, weiniger of menigvuldiger, geringer of grooter, en werken in dezelfde evenredigheid op de ontwikkeling der verstandelijke vermogens van den mensch. Zijn de voorwerpen, die hem omringen, weinig in getal en soort, en kent hij, ingevolge daarvan, weinig behoeften, of valt het hem gemakkelijk, datgene, wat hij behoeft, zich te verschaffen, dan zijn ook zijne kundigheden gering; het ontbreekt hem aan aansporing tot werkzaamheid, tot inspanning zijner krachten, en zijne vermogens blijven in eenen staat van werkeloosheid en sluimering, zijn geest blijft arm aan denkbeelden, zijne taal aan woorden en uitdrukking.
Zoodanig is de toestand dier menschen, die, onder eenen guren, ongunstigen hemel geboren zijnde en levende, een land bewonen, waar de natuur slechts enkele harer gaven met eene karige hand uitdeelt; de bewoners der Poollanden en die het naast daaraan grenzen, de Samojeed, de Laplander, de Fin, de Groenlander, de Eskimo, de Vuurlander en anderen, bij wie de korte zomer naauwelijks iets anders dan een weinig schraal koorn voortbrengt, wien jagt en visscherij genoegzaam geheel hun levensonderhoud verschaffen, wier voornaamste bezitting eene armoedige hut, half boven,

{==677==} {>>pagina-aanduiding<<}
half in den grond, wier grootste rijkdom een rendier is, die verre het grootste gedeelte van het jaar in eenen bijna werkeloozen toestand slijten. Deze menschen, onbekend met den rijkdom der natuur, met de overvloedige verscheidenheid harer voortbrengselen in andere landen en met de fijnere genietingen des levens, gevoelen geen behoefte aan hetgene zij niet kennen, en hunne begeerten zijn dus binnen eenen engen kring omschreven, buiten welken zij zich niet ligtelijk uitstrekken.
Tot deze klasse behooren ook, schoon blijkbaar uit andere oorzaken, vele bewoners van zoodanige landen, waar de natuur zelve mildelijk in de geringe behoeften harer kinderen voorziet, of waar vischrijke zeeën den bewoners der kusten overvloedig voedsel bieden, die de hitte der zon, welker stralen bijna loodregt op hunne hoofden vallen, traag en vadzig maakt, die geheele dagen werkeloos op hunne matten zitten, en maanden achter den anderen door gestadige plasregens in hunne hutten of bergholen opgesloten gehouden worden.
Deze allen, die wij, wegens den onbeschaafden staat, waarin zij leven, wilden noemen, leveren een dubbel bewijs op voor de waarheid onzer stelling. Aan den eenen kant toch, wanneer wij hunne onkunde, vooroordeelen, bijgeloovigheden en ongeloofelijke domheid nagaan, zien wij in hen, hoe het gemis van den prikkel der behoefte den mensch in trage werkeloosheid doet wegzinken, die de edelste vermogens van zijnen geest als geboeid houdt, zoodat men, hen alleen beschouwende, schier aan derzelver bestaan zoude twijfelen. Aan den anderen kant ontdekken wij in deze zelfde ruwe kinderen der natuur, wanneer wij hen een weinig meer van nabij beschouwen, sporen van hunnen redelijken aanleg, en kenmerken van de kracht, die de behoefte ter ontwikkeling daarvan ook op hen oefent. Of heeft niet de behoefte den bewoner der noordlanden geleerd, hutten, naar den toestand van zijn klimaat berekend, te bouwen, en zich met de huiden der dieren te

{==678==} {>>pagina-aanduiding<<}
bekleeden, om zich tegen de snerpende koude te beveiligen? - Heeft zij hem niet geleerd, van de beenderen der dieren en de graten der visschen werktuigen en huisraad te vervaardigen? - Heeft zij hem niet geleerd, lange en breede voetzolen onder zijne voeten te binden, om over de diepe sneeuw ter jagt te kunnen gaan, zonder in dezelve weg te zinken, en zijn rendier voor de slede te spannen, om met dezelve over de uitgestrekte sneeuwvelden groote reizen te kunnen doen? - Heeft zij hem, eindelijk, niet de wapenen in handen gegeven en leeren gebruiken, om de verschrikkelijke ijsbeeren en wolven te bestrijden en te overwinnen? - - Heeft niet de zucht tot zelfbehoud, de behoefte aan wapenen te zijner verdediging, den vadzigen bewoner der verzengde luchtstreek boog en pijlen bezorgd tegen de verscheurende wilde dieren? - Heeft zij hem niet menigerlei middelen doen uitvinden, om dezelve van zich af te weren, of te vangen en te dooden? - Heeft de behoefte hem niet de kano doen uitvinden, en dit wankelbare vaartuig met eene verwonderlijke behendigheid leeren besturen en in evenwigt houden?
In eenen dergelijken staat van woeste onbeschaafdheid en drieste onkunde, als de evengemelde, bevonden zich waarschijnlijk eenmaal vele volken der oudheid. Van de Grieken, onder anderen, die naderhand door hunne voortreffelijke kunstwerken, door de verhevene voortbrengselen van hunnen geest, door de zuiverheid van hunnen smaak en de fijnheid van hun vernuft, boven alle anderen uitgemunt hebben, weten wij dit met genoegzame zekerheid. De fabelhistorie bevat onmiskenbare sporen van den onbeschaafden toestand, waarin dit volk in vroegere eeuwen verkeerd heeft, toen bergholen en loofhutten hunne woningen, wilde vruchten en eikels hun voedsel waren. Of strekt het niet ten bewijze hunner vroegere onkunde, dat zij, die hun het land leerden bouwen en den ploeg uitvonden, die hun den wijnstok leerden planten, en uit de vrucht van den olijfboom olie persen en tot hun voedsel gebruiken, nader-
{==679==} {>>pagina-aanduiding<<}
hand als Godheden geëerd werden? - dat zij op het zien van eenen ruiter zich verbeeldden, dat man en paard uit één stuk bestonden, welk gedrogt men Centaurus noemde? De wilde dieren, die orfeus door den klank zijner citer temde, zoodat zij zich naar de maat zijner toonen bewogen, wat zijn die anders dan de ruwe menschen van zijnen tijd, die hij wist te bewegen, om hunne wilde, woeste levenswijze met eene meer geregelde te verwisselen? Ongetwijfeld, intusschen, was het het gevoel van behoefte, en de begeerte naar verbetering van hunnen toestand, die hij bij hen wist op te wekken, en waardoor zij zich lieten bewegen, om zich in eene naauwere maatschappelijke vereeniging te begeven.
Even onbeschaafd en woest waren vóór tweeduizend jaren, en nog vier of vijf eeuwen later, de meeste volken van Europa, die noordwaarts van den Donau, tusschen den Rijn en de Zwarte Zee, woonden, met name de Germanen, tot welke ook de vroegste bewoners van ons vaderland, inzonderheid de Batavieren, behoorden. Jagt en visscherij waren hunne voornaamste middelen van bestaan, beestenhuiden hunne kleederen, ellendige hutten hunne woningen, de oorlog en het vrijbuiten hunne geliefdste bezigheid, en in tijd van vrede op de beerenhuid te liggen, te zuipen en te dobbelen. Het behoeft niet gezegd te worden, dat hunne verstandelijke beschaving aan de behoeften van zulk eene levenswijze geëvenredigd was, daar ruwheid, onkunde en bijgeloof tot de hoofdtrekken van zulk een tafereel, als de geschiedenis ons van hen maalt, eigenaardig behooren.
Het naast aan dezen staat van wildheid, dien wij beschouwd hebben, grenzen de zoogenaamde Nomaden of herdervolken, wier bedrijf de veeteelt is. Zoodanigen waren voorheen, en zijn nog hedendaags, vele volksstammen van Midden-Azië en van Afrika. Het uitgebreidste en in de geschiedenis van den ouden tijd meest bekende herdervolk waren de Skythen, die noord

{==680==} {>>pagina-aanduiding<<}
en oostwaarts van de Kaspische zee hun verblijf hielden. Deze, met hun vee door uitgestrekte woestijnen heen en weder trekkende, kenden bijna geene andere ligchamelijke behoeften, dan waaraan hunne kudden ten overvloede voldoen konden. Dezelve leverden hun melk, kaas en vleesch tot voedsel; derzelver huiden, benevens die van wilde dieren, dienden hun niet slechts tot kleeding, maar ook tot overdekking der wagens of karren, waarop zij hunne vrouwen en kinderen met zich voerden, en die, daar zij geene vaste woonplaatsen hadden, bij hen de plaats van woningen bekleedden, om hen tegen de ongenade van het weder te beveiligen. - Andere volken van deze soort bedienden, en bedienen zich nog hedendaags, van tenten, die zij met weinig moeite kunnen opslaan, wederom afbreken en op lastdieren medevoeren.
Vergeefs zoude men ook bij deze volken andere kundigheden zoeken, dan die uit hunne eenvoudige levenswijze en geringe behoeften geboren worden. De kunsten der weelde zijn hun grootendeels onbekend. Desniettemin brengt deze levensstand behoeften mede, die den eigenlijk dus genoemden wilden vreemd zijn, en plaatst hen in betrekkingen, die zeer bevorderlijk zijn aan de opscherping van den geest. De veeteelt verschaft hun eene meer geregelde bezigheid. De zorg voor den welstand van hun vee vereischt nadenken en overleg, en spoort hen aan tot oplettendheid op vele zaken in de natuur, die voor den ruwen jager van geen belang zijn en zijne aandacht ontgaan. Zoo heeft hoogstwaarschijnlijk de kruidkunde en derzelver toepassin op de geneeskunde haar begin aan den herderstand te danken; als ook de starrekunde, vermits de herder, verpligt dikwijls geheele nachten in het veld door te brengen om zijn vee te bewaken, daardoor van zelfs aanleiding kreeg om den starrenhemel met opmerkzaamheid te beschouwen en den stand en loop der hemelsche ligchamen waar te nemen. - Daarenboven, de meerdere rijkdom dezer herdervolken, die tevens het middel van be-
{==681==} {>>pagina-aanduiding<<}
staan voor hen is, vordert bij hen eene naauwkeuriger' bepaling en strengere handhaving van het eigendomsregt, dan bij dezulken, die bloot van de jagt en visscherij leven en naauwelijks eigendom kennen. ‘Geene misdaad,’ lezen wij daarom van de evengemelde Skythen, ‘wordt bij hen zwaarder gestraft dan diefstal.’ - Zoo zien wij dan deze volken, door de behoeften en pligten van hunnen stand, in ontwikkeling van geestvermogens, verstandsbeschaving en kundigheden, reeds eenige stappen nader gebragt bij den staat eener geregelde maatschappij.
Op de veehoedende volgen, in orde van opklimming, de landbouwende volken. De landbouw vordert meer gezette, regelmatig afwisselende en met overleg gepaarde werkzaamheid; zij vereischt werktuigen van min of meer kunstige zamenstelling; zij maakt bergplaatsen tot oplegging en bewaring van den voorraad, en dus de vereeniging en zamenwerking van vele krachten, noodzakelijk. Hierdoor brengt zij de menschen in nadere verbinding met elkander; terwijl zij, door de voortbrengselen der aarde te vermenigvuldigen, de zamenwoning van vele menschen op eene kleine plek gronds mogelijk maakt. Zoo legt de landbouw de grondslagen eener geregelde, door onderling belang ten naauwste vereenigde, maatschappij.
Uit deze maatschappelijke vereeniging worden regten, pligten en behoeften geboren, die zelfs aan de zwervende herdervolken onbekend zijn. Het eerste regt is dat van grondeigendom. De grond, te voren, even als de lucht en het water, aan allen gemeen, wordt nu als de regtmatige eigendom aangemerkt van den genen, die denzelven het eerst in bezit genomen en bearbeid heeft; of, wanneer velen te gelijk eene plek gronds bezetten, wordt dezelve onder de leden der maatschappij verdeeld; en het algemeene belang van allen vordert de handhaving van elk hunner in den eenmaal verkregen' eigendom. Dit is, derhalve, een der eerste pligten, die de leden der maatschappij, als zoodanig, aan elkander schul-
{==682==} {>>pagina-aanduiding<<}
dig zijn. Doch ditzelfde eigendomsregt, hetwelk de voornaamste waarborg voor de bestendigheid der maatschappelijke vereeniging is, sluit eigenaardig, bij de steeds toenemende vermenigvuldiging der menschen, velen derzelven uit van de onmiddellijke aanspraak op de voortbrengselen der aarde, als welke een uitsluitend eigendom zijn van den grondeigenaar. Deze moeten, derhalve, of in andere landen eenen eigendom gaan zoeken, of andere middelen opsporen om aan levensonderhoud te geraken. Het eerste had in de vroegste tijden menigvuldig plaats; doch behalve dat de gelegenheid daartoe allengskens verminderde, zoo waren ook niet allen daartoe genegen. De vaderlandsliefde, de betrekking op ouders, nabestaanden en vrienden, boeide de meesten aan hunnen geboortegrond. Deze nu, voor zoo verre zij geene landeigenaars waren, zagen zich genoodzaakt, hunnen rijkeren medeburgers ten dienste te staan, derzelver landerijen te bearbeiden, woningen voor hen te bouwen, gereedschappen, kleederen, huisraad voor hen te vervaardigen. Zoo ontstonden van zelfs verschillende standen in de maatschappij, en met dezelve handwerken en kunsten, wier gezette beoefening een gevolg der behoefte en een middel ter verkrijging van meerdere vaardigheid in dezelve was. - Voorts, gelijk de
eene mensch van nature meer schranderheid en behendigheid bezit dan de andere, zoo moesten natuurlijk de kunstgewrochten des eenen, ook in derzelver ruwsten staat, die des anderen in netheid, fraaiheid of sterkte overtreffen en boven dezelve voorgetrokken worden. Een overvloediger vertier en ruimer bestaan was voor den eenen het loon zijner meerdere bekwaamheid, terwijl geringer aftrek en bekrompener omstandigheden den anderen aanspoorden om alle zijne vermogens in te spannen, ten einde zijn werk dat van zijnen kunstgenoot mogt evenaren. Dus ontstond mededinging, die krachtige drijfveer ter volmaking der kunsten en ter opscherping van het vernuft, daar elk, naijverig op zijnen kunstgenoot, denzelven den voorrang zoekt te betwis-
{==683==} {>>pagina-aanduiding<<}
ten of boven hem uit te munten, en zulks somtijds wel uit eerzucht, maar toch meermalen uit behoefte.
Een ander noodzakelijk gevolg van de maatschappelijke vereeniging der menschen, en middel tevens ter ontwikkeling en opscherping der geestvermogens, is de wetgeving. Zonder wetten toch kan geene maatschappij, klein of groot, bestaan. Doch het is niet genoeg, dat er wetten zijn. De wetten moeten goed, dat is, naar de behoeften van tijd, plaats en omstandigheden berekend, zijn. Onder een volk, dat nog op eenen lagen trap van beschaving staat, waar de middelen van bestaan eenvoudig en weinig van anderen afhankelijk, waar bijgevolg weinige belangen te vereffenen zijn, daar zijn weinige algemeene wetten genoeg, om aan elken burger de grenzen van zijn regt en van zijnen pligt aan te wijzen. Maar naar mate de onderlinge betrekkingen der burgers vermenigvuldigen, naar mate derzelver belangen meer in aanraking, dikwijls in strijd, met elkander komen, worden er meer wetten, scherpzinniger onderscheidingen, naauwkeuriger bepalingen vereischt. Bij de toenemende moeijelijkheid, om het noodige levensonderhoud, en hetgene ter veraangenaming daarvan dient, te verwerven, worden de hartstogten wakker en geraken in werking. Behoefte, begeerlijkheid, afgunst doen de menschen hun verstand scherpen, om een grooter of kleiner deel van de goederen der aarde te bekomen. List, bedrog, behendigheid, geweld worden te werk gesteld, om zich de bezittingen van anderen toe te eigenen. En nu zoude de maatschappij weldra in eenen bajert van verwarring of in een gezelschap van moordenaren veranderen, zoo niet wijze wetten tegen den stroom, die alles dreigt te verzwelgen, eenen sterken dam opwierpen, en de hollende begeerten door vrees breidelden en in bedwang hielden. Zoo worden, volgens de oude spreuk, uit kwade zeden goede wetten geboren. Wie ziet intusschen niet in, hoeveel scherpzinnige schranderheid en behoedzame wijsheid het maken van zulke wetten vereischt, waardoor de zoo zeer

{==684==} {>>pagina-aanduiding<<}
verschillende en dikwerf strijdige belangen van al de leden der maatschappij in eene vriendelijke overeenstemming gebragt, en zoodanig vereenigd worden, dat zij in één middelpunt, het algemeene welzijn, zamenloopen? - Dus wordt de wetgeving een krachtig middel ter ontwikkeling der vermogens van den menschelijken geest, en wel een middel, dat bestendig voortwerkt, omdat de wetten nimmer die volkomenheid bereiken, dat zij voor alle tijden en omstandigheden gepast zijn, maar steeds voor verandering, wijziging en verbetering vatbaar blijven: andere tijden toch vorderen andere wetten. Zoo gaat dan de wetgeving, als een gevolg der behoefte, door alle geslachten heen, voort, weldadig op de ontwikkeling der menschelijke rede te werken, even als deze steeds naar de volkomenheid strevende, en dezelve telkens nader komende, zonder die immer geheel te bereiken.
Een derde gevolg van de vereeniging der menschen in geregelde maatschappijen is de koophandel. Behoefte brengt hem voort. Hij zelf teelt velerhande nieuwe behoeften en vervult die beurtelings, en de slotsom zijner werkzaamheden is onberekenbare aanwinst van kundigheden, waarmede hij den menschelijken geest verrijkt. Eerst verruilden de leden derzelfde maatschappij onderling, wat de eene behoefde en de andere missen kon: allengskens strekte zich deze ruilhandel tot naburige en vervolgens tot afgelegene volken en landen uit. Karavanen doorkruisten wijd en zijd Azië, de voortbrengselen hunner landen of van hunne kunstvlijt op kameelen naar verre markten voerende, vanwaar zij die van nog verder af gelegene landen terug bragten. Deze ruilhandel, intusschen, ging van eene groote moeijelijkheid vergezeld, daarin bestaande, dat de waren, die men tegen elkander te verruilen had, niet altijd eene gelijke waarde hadden: men zag zich dus genoodzaakt, een middel ter vereffening van de waarde der goederen uit te denken. Het goud en zilver, te voren slechts bijzondere artikelen van den handel, werden tot maatstaf aangeno-
{==685==} {>>pagina-aanduiding<<}
men, naar welken men de waarde der goederen berekende; en zoo werd de ruilhandel eerst eigenlijk koophandel. De eerste uitvinding, ingevolge waarvan men elkander het goud en zilver toewoog, werd echter nog door de groote zwarigheid gedrukt, dat men niet altijd van de echtheid en het gehalte zeker was. Om hierin te voorzien, vond men uit, het goud en zilver te stempelen; en hiervan was de uitvinding van het geld het eigenaardige gevolg. Ziet, zoo brengt de behoefte uitvinding, de uitvinding nieuwe behoefte, en deze wederom of nieuwe uitvinding of verbetering der vorige voort.
Bij den landhandel voegde zich aldra zeehandel. De Pheniciërs, door de schraalheid en beperktheid van hunnen grond een goed deel van hun bestaan in de visscherij moetende zoeken, waren al vroeg met de zee gemeenzaam geworden. De nood had hun eerst vlotten, daarna schepen leeren bouwen, waartoe de naburige Libanon hun het hout in overvloed leverde. Met deze langs de kusten varende, vervoerden zij de voortbrengselen der binnenlanden van Azië naar al de kustlanden der Middellandsche zee, en bragten goud, zilver en vreemde waren in ruiling daarvoor terug. Hunne volkplanting Karthago volgde het voetspoor van het moederland, en bragt Afrika met Europa in verbinding, inzonderheid met de volken van Spanje en met de Tyrrheners, op de westkust van Italië, handel drijvende. De Grieksche staten op de kusten van Azië en Europa, der vroegere barbaarschheid ontworsteld en door de Pheniciërs onderwezen, dreven wederzijds en op de tusschenbeiden gelegene eilanden eenen levendigen handel, die alomme welvaart en rijkdom aanbragt. Dus ontleenden de volken van elkander telkens nieuwe behoeften, en tevens, door wederkeerige mededeeling, de middelen om die te bevredigen. De winzucht zag zich beurtelings geprikkeld en voldaan, en streefde steeds, met verachting van gevaar en dood, naar nieuw gewin. En wat was nu de vrucht van al deze werkzaamheid?

{==686==} {>>pagina-aanduiding<<}
- ik heb het reeds gezegd, mijne Hoorders! - onborekenbare aanwinst van kundigheden, ontwikkeling en uitbreiding van geestvermogens. Men leerde vreemde landen, volken, talen, zeden, gebruiken kennen. Men bragt vreemde dieren en planten, kunsten en wetenschappen in zijn vaderland over. Men vertoonde aan zijne medeburgers de kunstgewrochten van verre landen, wekte bij hen de begeerte op om die te bezitten, en bij de kunstenaars den edelen naijver om die na te volgen of te overtreffen. Men deed dus, wel is waar, aan den eenen kant, telkens nieuwe behoeften geboren worden; maar deze waren ook, aan den anderen kant, zoo vele aansporingen om de krachten van den geest in te spannen, ten einde die behoeften te vervullen. Dit was vooral het geval in Griekenland, waar de kunsten en wetenschappen, uit Phenicië en Egypte derwaarts overgebragt, welig bloeiden, en tot eene grootere volkomenheid gebragt werden, dan zij in haar geboorteland immer bereikt hebben. Daar bloeiden beeldhouw-, schilder- en bouwkunst. Geneeskunde, dichtkunde, geschiedkunde, welsprekendheid, wiskunde, starrekunde, wijsgeerte hadden daar, als 't ware, haar heiligdom. Vandaar ging haar licht op over de pas half beschaafde Romeinen, die, met de schatten der overwonnene volken en met de Aziatische weelde, behoeften hadden leeren kennen, waaraan zij zelven niet in staat waren te voldoen; en vandaar verspreidden zich deszelfs stralen over het overige, meerendeels nog in dikke duisternis gehulde, Europa.
Ziet daar, met weinige woorden, u den invloed van den koophandel op de ontwikkeling en veredeling der vermogens van den menschelijken geest geschetst. Verheugt gij u niet, geëerde Hoorders! een land te bewonen, dat reeds sedert eeuwen niet alleen onder dien weldadigen invloed gestaan, maar waar ook dit groote middel ter vorming van den geest al vroeg die gevolgen in eene ruime mate voortgebragt heeft, die wij zoo even daaraan toekenden? - Verblijdt u niet de herinnering,

{==687==} {>>pagina-aanduiding<<}
dat de letteren, nadat zij uit den nacht der middeleeuwen ontwaakt waren, hier weldra een gastvrij onthaal vonden; dat kunsten en wetenschappen hier, als in eenen welbereiden grond, welig tierden, en al spoedig rijpe vruchten voortbragten? - Welk eene reeks van doorluchtige, door nuttige uitvindingen, door uitgebreide en grondige geleerdheid, door voortreffelijke schriften in alle vakken van menschelijke kennis achtingwaardige en beroemde, namen brengt gij u, ook bij het minste nadenken, niet voor den geest! - En dat de verstandelijke en letterkundige beschaving, de vorderingen in kunsten en wetenschappen, zich niet bij die beroemde mannen alleen bepaalden, maar algemeen tot den geheelen landaard zich uitstrekten, daarvan zouden wij menig bewijs kunnen aanvoeren. Als eenen onpartijdigen, en uit dien hoofde onwraakbaren, getuige wil ik hier slechts noemen den edelen Florentijner guicciardini, die, in zijne beschrijving der Nederlanden, omtrent het jaar 1600 in het licht verschenen, behalve andere lofspraken op de Nederlanders, het volgende van hen zegt: ‘Groot is hier te lande het aantal van geleerde en in allerlei wetenschappen grondig bedrevene mannen, waarvandaan er ook zeer vele en beroemde schrijvers en eertijds geweest zijn en nog zijn. Ja, het grootste deel der natie is met de gronden der spraakkunst bekend, en zelfs de landlieden kunnen lezen en schrijven.’ - Voorwaar eene groote merkwaardigheid in die tijden! - ‘Daarenboven,’ dus gaat hij voort, ‘zijn de meeste menschen hier met de bekendste vreemde talen gemeenzaam; want men vindt er zeer velen, die, behalve hunne moedertaal, de Fransche, Duitsche, Engelsche, Italiaansche, Spaansche en andere buitenlandsche talen, zelfs die van verder af gelegene volken, uitnemend kennen.’ - Dat voorts deze
lof zich niet bloot tot een enkel tijdvak bepaald heeft, maar dat de Nederlanders voortgegaan hebben zich in den eenmaal verkregenen roem van kunde en geleerdheid te handhaven, daarvoor hebben

{==688==} {>>pagina-aanduiding<<}
wij insgelijks, om niets meer te noemen, het getuigenis van eenen vreemdeling, en wel van eenen Engelschman. Ik bedoel den zeer geleerden jeremias markland, die, omtrent het midden der vorige eeuw, aan tiberius hemsterhuis en petrus burman, die twee groote lichten van ons vaderland, onder anderen dit schreef: ‘De vereenigde Nederlanden, die te voren bij uitstek voorzien waren van de geleerdste mannen, welke ten deele nog leven, bloeijen tegenwoordig in dit opzigt zoo zeer, dat het mij voorkomt, dat men onder geen volk te dezen tijde eene zoo schitterende lijst van mannen, in alle oudheid bedreven, zoude kunnen opmaken, als uit uw klein gewest.’ O heerlijke invloed van den koophandel, ook op de inwoners van ons vaderland! - Hoe gaarne zoude ik bij denzelven nog langer verwijlen! - Doch de tijd noopt mij, naar het einde te spoeden.
Bij de behoeften van den maatschappelijken mensch, die wij tot hiertoe als de oorzaken zijner verstandsontwikkeling beschouwd hebben, voegt zich eindelijk nog eene vierde, die uit die ontwikkeling zelve geboren wordt, dezelve verder voortzet, en, zoo ver zulks in dit leven mogelijk is, voltooit. Door de beoefening der kunsten en wetenschappen, welke op zijnen ligchamelijken welstand en de genietingen der zinnen en des levens betrekking hebben, wordt niet bloot zijn verstand gescherpt en met nuttige kundigheden verrijkt, maar ook zijn smaak voor het schoone, groote en verhevene gevormd. Pracht, weelde, gemak, rust, overvloed, luidruchtige vermaken kunnen hem nu niet meer geheel voldoen en gelukkig maken. Hij gevoelt, dat hij niet bloot voor de zinnenwereld geschapen is. De dorst naar kennis verheft zich meer en meer in zijne ziel, en maakt zich van dezelve meester. Hij zoekt in de geheimen der natuur in te dringen, de wijze harer werkingen, derzelver oorzaken en wetten te leeren kennen. Hij onderzoekt het zamenstel en de uitgebreidheid van het heelal; berekent de grootte, den afstand en de

{==689==} {>>pagina-aanduiding<<}
beweging der hemelsche ligchamen; klimt op tot de oorzaak van derzelver bestaan; houdt zich bezig met de beschouwing van dat Wezen aller wezens, van deszelfs natuur en eigenschappen, van deszelfs betrekking tot de wereld, tot hem zelven. Hij daalt in zijnen eigenen boezem af, en vindt daar een wezen, dat ten naauwste met de stof verbonden is en toch meer dan stof zijn moet.
Aldus klimt de mensch, langs de trappen der maatschappelijke vereeniging en beschaving, en der behoeften, die daaruit geboren worden, al hooger en hooger in de rij der redelijke wezens. Behoefte doet werkzaamheid, werkzaamheid ontwikkeling en vatbaarheid voor genot, deze wederom nieuwe behoeften ontstaan, en, zoo al trapswijze voortgaande, verheft de geest van den mensch zich eindelijk boven de zinnenwereld, om in die der geesten rond te zweven, en daar voor zijnen onverzadelijken weetlust voldoening te zoeken. Hij onderzoekt de natuur der geesten, bepaalt de wetten der denkkracht, en strekt zich uit naar het oneindige, zijnen oorsprong en zijne bestemming. Welk een verschil, welk een afstand tusschen newton, leibnitz, kant en den natuurmensch, zoo als wij hem in het begin van dit vertoog leerden kennen! Hoe ver staat nu de mensch boven de overige aardbewoners, beneden welke de natuur hem, bij de eerste beschouwing, scheen geplaatst te hebben!
Zoo meen ik u dan te hebben doen zien, geëerde Toehoorders! dat juist de behoeftige toestand van den mensch, als aardbewoner, het middel is te zijner ontwikkeling als redelijk wezen.

Zoo stijgt de mensch van trap tot trap, 
Van wetenschap tot wetenschap. 
Behoefte scherpt zijn denkvermogen: - 
Daar praalt der kunsten nijv're stoet, 
Door haar gekweekt, door haar gevoed, 
In vollen glans voor aller oogen. 

{==690==} {>>pagina-aanduiding<<}

De geest, door hare kracht ontboeid, 
Voor edeler genot ontgloeid, 
Ontwringt zich aan 't geweld der zinnen, 
Doorwandelt aarde en zee en lucht, 
Verheft, met vrije, stoute vlugt, 
Van de aarde zich naar 's hemels tinnen. 
 
Nu overziet hij 't gansch heelal, 
Der zonnen standplaats en getal; 
Durst, stout, nog hooger vlugt beramen; 
Bereikt der geesten vaderland; 
Doorzweeft het; voelt zich daar verwant; 
Knoopt tijd en eeuwigheid te zamen. (*) 





Kunnen wij uit de scheikundige ontleding der artsenijmiddelen een zeker besluit opmaken tot derzelver geneeskrachten?

(Naar het Hoogduitsch van wijlen den Hoogleeraar a.g. richter, door n.c. meppen, Chirurgijn en Apotheker te Diemen.)

Ik antwoorde neen, en bewere dit op de drie volgende gronden: 1. De stoffen, welke wij bij de scheikundige ontleding eens ligchaams verkrijgen, waren te voren niet alle in het ligchaam voorhanden. 2. De stoffen, door de scheikundige ontleding eens ligchaams daargesteld, zijn na deze ontleding van een' geheel anderen aard, dan ze vóór dezelve in het ligchaam waren, en hebben bij gevolg vóór de ontleding eene geheel andere werking, dan na dezelve. 3. Er zijn in de ligchamen vele stoffen voorhanden, van welke wij ons door middel der scheikundige ontleding volstrekt geene duidelijke begrippen kunnen vormen, welke ons derhalve geheel on-
{==691==} {>>pagina-aanduiding<<}
bekend zijn, en waarvan toch het wezen en de eigenschappen der ligchamen voornamelijk afhangen.
Mijn kleine neef stond naast mij en speelde, terwijl ik staal en vuursteen greep en vuur sloeg, om eene pijp tabak aan te steken. Gedurende dat er vuurvonken uitsprongen, riep de kleine: Eilieve, wat is dat? Doe het nog eens! - Ik kitste andermaal. Het vuur sprong wederom daaruit. - Ei, laat eens zien! - Ik reikte hem het staal over; hij bekeek hetzelve van achteren en van voren. - Laat dát eens zien! - Ik gaf hem den steen. Ook dezen bekeek hij zeer naauwkeurig. - In welken is toch het vuur aanwezig? - In geen van beiden. - Het moet nogtans daarin zitten; want het springt toch daaruit. - - Ik vrees, dat menig scheikundige op deze wijze redekavelt.
Ik ben overtuigd, dat, bij de bewerkstelliging der scheikundige ontleding eens ligchaams, zeer veel door het vuur, de omringende lucht, en andere ons onbekende invloeden van buiten, daarbij gevoegd of veranderd wordt; en dat wij geheel andere uitkomsten zouden verkrijgen, wanneer wij alle inwerkingen van buiten bij de scheikundige bewerkingen konden afwenden.
Hetgeen wij door de scheikundige ontleding eens ligchaams erlangen, zijn geene oorspronkelijke hoofdstoffen, waaruit het ligchaam zamengesteld is; want deze stoffen zijn ons over het algemeen geheel onbekend: maar het zijn nieuwe vermengingen, welke wij uit de bestanddeelen des ligchaams daarstellen; naardien wij door de scheikundige bewerking sommige derzelve vereenigen, andere afzonderen. Van deze vermengingen kunnen wij niet zeggen, dat zij te voren in het ligchaam voorhanden waren; wij hebben ze eerst daargesteld.
Ik kan even zoo min zeggen: het salpeter bevat alkali en zuur, als ik zeggen kan: in het menschelijk bloed is semen virile aanwezig. Maar ik kan zeggen: ik kan uit salpeter alkali en zuur daarstellen, en de natuur kan uit bloed het straks genoemde vocht voortbrengen.

{==692==} {>>pagina-aanduiding<<}
Hetgeen in het laatste geval de testiculus bewerkt, wordt in het eerste geval door de scheikundige bewerking tot stand gebragt. Zoo min ik derhalve aan het bloed een vermogen kan toekennen om te bezwangeren, even zoo min kan ik van het salpeter de werking van een alkali of van eenig zuur verwachten.
Uit koorn kan men brandewijn stoken; maar daarom is geen brandewijn daarin aanwezig. Bewere ik, dat in het salpeter alkali voorhanden is, dan kan ik ook zeggen, dat een handvol aarde goud bevat. De stoffen daartoe zijn waarschijnlijk daarin verborgen; maar de bewerking, om dezelve tot goud te vereenigen, vermag alleen de natuur. Hetgeen wij door de scheikundige bewerking doen, verrigt de natuur in het dierlijk ligchaam door organen.
De suikerstoffe, in het geval eens honigachtigen pisvloeds, (diabetes mellitus) uit de vochten te willen verdrijven, komt mij even zoo voor, alsof men alle scherpte uit de vochten wilde uitdrijven, in het geval eener kwaadaardige of kankerachtige zweer. Verdelg het orgaan, of verander hetzelve; er is geene scherpte, geene suikerstoffe in het bloed aanwezig, even zoo min als semen virile in het bloed voorhanden is.
Het spreekt van zelve, dat wij hier het oog niet hebben op grove vermengingen en ontmengingen. Zonder twijfel kan de scheikundige het vermiljoen in kwik en zwavel ontleden, en uit zwavel en kwik wederom vermiljoen daarstellen; maar hij kan, naar mijn inzien, met geen meerder regt zeggen, dat hij eene scheikundige ontleding heeft bewerkstelligd, dan diegene, die mij zegt, dat een gebak uit boter, razijnen en amandelen is zamengesteld.
De stoffen, welke wij door de scheikundige ontleding der ligchamen verkrijgen, waren, wel is waar, te voren in het ligchaam voorhanden, maar niet zoodanig, als zij na de ontleding zijn. Hoe weinig men van de stoffen, welke door de analysis chemica uit een ligchaam worden afgescheiden, tot de natuur en geneeskrachten

{==693==} {>>pagina-aanduiding<<}
van een ligchaam kan besluiten, leert ons onder anderen het voorbeeld van het salpeter. Dit bevat, zegt men, alkali en acidum. Het zuur versterkt, het loogzout prikkelt; en wat doet nu het salpeter? Juist het tegendeel. Het is het meest verzwakkend artsenijmiddel, hetwelk wij kennen.
Beweert men, dat in dit geval het eene bestanddeel het andere zoodanig verandert, dat hetzelve zijne gewone werking niet meer doet, dan antwoorde ik: dit kan ook bij honderd andere ligchamen juist plaats grijpen. Van het salpeter kennen wij de wederzijdsche werking van het loogzout en het zuur. Maar hoe vele andere stoffen kunnen soortgelijke tegenovergestelde werkingen jegens elkander veroorzaken, waarvan wij niets weten! De stoffen, welke wij uit het ligchaam te voorschijn brengen, waren te voren in het ligchaam met andere stoffen vermengd, en stelden derhalve in het ligchaam geene zoodanige stoffen daar, als zij na de plaats gehad hebbende ontleding en afzondering zijn. Het alkali in het salpeter is geheel iets anders, dan het alkali, hetwelk men uit het salpeter heeft afgezonderd.
Men vindt in ligchamen koolstoffe, en verwacht nu van het ligchaam de werking der koolstoffe. Maar men is er niet op verdacht, dat de koolstoffe in het ligchaam, door eene geringe bijkomende omstandigheid in de menging der onderscheidene bestanddeelen des ligchaams, eene zoodanige verandering kan ondergaan, dat dezelve ophoudt koolstoffe te zijn, even als het alkali in het salpeter geen alkali is. Men kan uit den bruinsteen eene groote hoeveelheid levenslucht verkrijgen: kunnen wij nu van den bruinsteen dezelfde werkingen verwachten, die de levenslucht oplevert?
Wij gelooven meestal, dat de natuur, wanneer zij zelfstandigheden voortbrengt, slechts vermengt; en dat het bij de natuurlijke voortbrenging van onderscheidene ligchamen slechts aankomt op de verscheidenheid der stoffen, en de verschillende evenredigheid, waarin zij vermengd worden. Beschouwen wij intusschen de on-
{==694==} {>>pagina-aanduiding<<}
eindige verscheidenheid der ligchamen en zelfstandigheden; bedenken wij al verder, hoe weinige stoffen wij tot heden kennen; vestigen wij onze aandacht daarop, hoe vele onderscheidene zelfstandigheden de natuur uit eenerlei voor ons zigtbare stoffen vormt, op hoedanige wijze zij het wezen eener zelfstandigheid, zonder blijkbare bijvoeging van nieuwe stoffen, geheelenal verandert: dan is men inderdaad genoodzaakt te gelooven, dat de natuur, bij de vorming van onderscheidene ligchamen, zich van kunstgrepen bedient, waarvan wij nog geen begrip hebben; of dat er nog vele stoffen voorhanden zijn, welke wij, ook door de naauwkeurigste scheikundige ontleding, niet zinnelijk kunnen daarstellen; of dat de natuur ook het wezen der grondstoffen kan veranderen. Kan zij uit lucht water, en uit water lucht vormen, dan strekt haar vermogen zich ook verder uit.
Het schijnt inderdaad, dat de natuur, wanneer zij het wezen eener zelfstandigheid wil veranderen, niet altoos de bijmenging van nieuwe stoffen, of afzondering van reeds voorhandene, noodig heeft; dat zij de grondstoffe zelve veranderen kan; dat zij, door een kunststuk, eene bewerking der geheime scheikunde, waarvan wij geen denkbeeld hebben, uit dezelfde stoffen ligchamen van verschillenden aard kan voortbrengen. De natuur, zegt lichtenberg, kan alles uit allen maken.
Welk eene oneindige verscheidenheid van planten, die in smaak, reuk, kleur, werking zoo blijkbaar verschillen, groeijen naast elkander in dezelfde aarde, in dezelfde lucht, ja slechts in water! En welk eene verbazende hoeveelheid van stoffen bevatten zij, waarvan men in het water, in den grond, waarin zij groeijen, geene sporen ontdekt!
De os nuttigt niets dan gras; en uit dit gras bereidt de natuur bloed, gal, beenderen, pezen, vleesch enz., en van al dit opgetelde vinden wij niets in het gras.
Wie kent niet de zonderlinge walschot-fabrijk der na-
{==695==} {>>pagina-aanduiding<<}
tuur op den berg Montmartre, waar zij geheele menschelijke lijken onder de aarde in vet veranderde? Het is opmerkelijk, dat de hersenen altoos het kenmerk dezer verandering droegen; en juist hier laat het zich het moeijelijkst begrijpen, hoe de natuur, door het bekkeneel heen, nieuwe stoffe heeft bijgemengd, of voorhandene doen verdwijnen.
Welke verandering ondergaat niet het wezen eener zelfstandigheid door de gisting! en dit heeft nogtans geene plaats door blijkbare bijmenging of afzondering. Vindt men wel in het ei dezelfde stoffen, die men in het pas geboren kuiken ontdekt? en desniettemin is hetzelve slechts uit het ei voortgebragt.
En gesteld eens, dat de natuur somwijlen door bijmenging van nieuwe stoffen de zelfstandigheden verandert, hoe weinig stoffe is zij benoodigd, om het geheele wezen eens ligchaams eene andere gedaante te doen erlangen! Eene vonk vuur verandert eene groote hoeveelheid buskruid plotseling in een' veerkrachtigen damp.
Kan de natuur uit eenerlei stoffen velerlei voortbrengen, dan is zij ook in staat uit velerlei stoffen eenerlei daar te stellen. Men beschouwe de ontelbare verscheidenheid van spijzen, welke menschen en dieren nuttigen; en uit alle deze bereidt de natuur een rood bloed.
Ik heb gezegd, dat de natuur zich bij de vorming der ligchamen waarschijnlijk van vele stoffen bedient, welke ons geheel onbekend zijn, en die wij door de scheikundige ontleding niet kunnen daarstellen. Wij kunnen bij gevolg uit die stoffen, welke door scheikundige ontleding te voorschijn komen, noch het wezen eens ligchaams, noch deszelfs geneeskrachten leeren kennen. Het voldingendst bewijs daarvan is, dat wij uit de bestanddeelen, waarin wij het ligchaam ontleden, nimmer het ligchaam wederom kunnen zamenstellen. Ik verbeelde mij, hetgeen wij niet wederom kunnen zamenstellen, dat wij dat ook niet volkomen hebben ontleed. Wanneer men de bestanddeelen eens ligchaams

{==696==} {>>pagina-aanduiding<<}
te gader kent, dan moet men toch wel in staat zijn, dezelve wederom te kunnen zamenvoegen. Ik wil in geenen deele ontkennen, dat men in twee ligchamen, welke in hunne werkingen en overige hoedanigheden aanmerkelijk van elkander verschillen, eenerlei stoffen, en in dezelfde evenredigheid, door eene scheikundige ontleding ontdekt; maar juist datgene niet, hetwelk het verschil oplevert, en het belangrijkste is. - Men kan mij wel zeggen, waaruit vleesch bestaat, maar niet, waarin het gelegen zij, dat elke soort van vleesch deszelfs eigenaardigen smaak heeft; ook niet, wat het eigenlijk is, waardoor de hond de uitwaseming van zijnen heer van duizend andere onderscheidt.
Met één woord, wanneer wij een ligchaam op eene scheikundige wijze ontleed hebben, dan kunnen wij niet zeggen, daaruit bestaat hetzelve, maar dat kan men uit hetzelve vervaardigen.
Men zoude voorzeker door de scheikundige ontleding even zoo min ontdekken, dat het semen virile bevrucht, als dat de ipecacuanha braking verwekt.
Elk artsenijmiddel is een soortelijk middel (specificum). Even als hetzelve, met betrekking tot deszelfs uitwendige gedaante, zamenstel, kleur, reuk, smaak, zich van alle andere onderscheidt, zoo verschilt hetzelve ook door zijne werking op het menschelijk ligchaam. Geen artsenijmiddel stemt in deszelfs werking volkomen overeen met een ander. Hij weet weinig van de rabarber, die slechts weet, dat dezelve den stoelgang bevordert. Deze eigenaardige hoedanigheid van elk artsenijmiddel in deszelfs werking op het menschelijk ligchaam naauwkeurig te kennen, is de hoogste trap der praktische geneeskunde. Trouwens, dezen trap bereikt men niet door de scheikundige ontleding, maar alleenlijk door ervaring. Deze ervaring, nogtans, moet, zal zij ons vertrouwen inboezemen, zuiver zijn, en zich door geene vooroordeelen laten slingeren. Wij kunnen, wel is waar, de dingen niet naar ons welgevallen scheppen; maar wij zijn toch in slaat, om ons brillen

{==697==} {>>pagina-aanduiding<<}
te slijpen, waardoor wij dezelve zóó beschouwen, als wij zelve verkiezen. En dusdanige brillen vervaardigt het systeem. Om zuivere en juiste waarnemingen te doen, moet men alle vooroordeelen afleggen; en een systeem is een vooroordeel. Die tijden, waarin systemen de heerschappij voerden, waren altijd de onvruchtbaarste tijdperken voor de praktische geneeskunde.
Ik besluit deze schetsen met het volgende uittreksel uit de mengelschriften van lichtenberg.
Ik moet bekennen, zegt de schrijver (B. 5. S. 161), wanneer ik alles naauwkeurig gadesla, dat mij altoos eene zekere angstvalligheid bekruipt bij onze zoogenaamde bespiegeling (theorie) der aarde en de scheikundige ontleding der ligchamen. Dit alles heeft nog bovendien, sedert eenigen tijd, door een' verdrietigen droom eene ongunstigere wending genomen.
Het was mij, alsof ik ver boven den aardbol in het gezigt van een' verlichten grijsaard zweefde, wiens gelaat mijne ziel met iets hoogers nog dan enkel eerbied vervulde. Ik stond op het punt om mijne knien voor hem te buigen, toen hij mij met eene onbeschrijfelijke zachtmoedigheid toesprak. Gij zijt een minnaar van natuuronderzoekingen, sprak hij; gij zult hier iets aanschouwen, dat voor u nuttig zijn kan. - Terwijl hij dus sprak, overhandigde hij mij een' blaauwachtig-groenen en hier en daar naar het graauwe hellenden kogel. Dezelve scheen mij toe ongeveer een' duim in de doorsnede te hebben. - Neem dit mineraal, vervolgde hij, onderzoek hetzelve, en zeg mij, wat gij gevonden hebt. Gij zult achter u alles, tot zoodanige proeven benoodigd, in gereedheid vinden. Ik zal op den bepaalden tijd wederom bij u zijn.
Toen ik mij omkeerde, zag ik een ruim vertrek, met werktuigen van allerlei soort. Ik beschouwde, betastte, berook thans den kogel. Ik bragt denzelven in aanraking met de tong. Ik veegde het stof en eene soort van naauwelijks merkbaar beslag met een' zuiveren doek af, maakte denzelven warm, en beproefde deszelfs electriciteit aan de roksmouw. Ik deed op denzelven proeven met het staal, met glas, met den magneet, en bepaalde deszelfs soortelijk gewigt. Alle deze proeven vielen zoodanig uit, dat ik weldra bespeurde, dat het mineraal slechts geringe waarde bezat. Desniettegen-
{==698==} {>>pagina-aanduiding<<}
staande ging ik ik nu over om scheikundige proeven te doen, en bepaalde de bestanddeelen in honderddeelen van het geheel. Ook hier vond ik niets, dat eenige opmerking verdiende. Ik ontdekte eene geringe hoeveelheid kleiaarde, bijna even zoo veel kalkaarde, maar oneindig meer keiaarde. Eindelijk vertoonde zich nog ijzer en eene onbekende stoffe. Voor het overige bleek het, dat mijne proeven zeer naauwkeurig waren in het werk gesteld; want, toen ik alles te zamen optrok, wat ik gevonden had, kwam juist het getal van honderd uit.
Zoo even had ik de laatste streep in mijne rekening gemaakt, toen de grijsaard voor mij trad. Hij nam het papier, en las hetzelve met een glimlachje. Hierop keerde hij zich, met een' blik vol hemelsche goedheid, gepaard met ernst, tot mij, en vroeg: Weet gij wel, sterveling! wat het was, hetgeen gij daar onderzocht hebt? - De geheele toon en houding, waarmede hij mij toesprak, verkondigde thans duidelijk den bovenaardschen. - Neen, onsterfelijke! riep ik uit, terwijl ik mij voor hem nederboog; ik weet het niet. Want op mijn geschrift wilde ik mij thans niet meer beroepen.
De geest. Zoo weet dan, het was, naar een' verkleinden maatstaf, niets minder, dan de geheele aardbol.
Ik. De aardbol! Eeuwige, groote God! En de wereldzee met alle hare bewoners, waar zijn die gebleven?
Hij. Daar hangen zij in uw servet; die hebt gij weggeveegd.
Ik. Helaas! En het luchtmeer, en alle de schoonheden van het vaste land?
Hij. Het luchtmeer? Dit is waarschijnlijk in het kopje met gedistilleerd water blijven zitten. En wat aangaat de schoonheden van het vaste land, dit is onvoelbare stof. Zie eens! aan uwe roksmouw kleeft nog iets daarvan.
Ik. Maar ik ontdekte geen spoor van het goud en zilver, hetwelk zijne heerschappij over den aardbodem voert.
Hij. Erg genoeg. - Ik zie wel, dat ik u moet te hulpe komen. Weet dan: met het vuurstaal hebt gij geheel Zwitserland en Savoijen en de schoonste streek van Siciliën weggekitst, en van Afrika eene geheele streek van meer dan duizend vierkante mijien ten volle vernield; en op gene glazen schijf liggen de Cordilleren. Hetgeen u bij het glassnijden in het oog sprong, was de Chimborasso.

{==699==} {>>pagina-aanduiding<<}

Ik begreep, en zweeg. Maar negen tiende gedeelten van mijn overig leven hadde ik willen geven, wanneer ik mijne op eene scheikundige wijze vernielde aarde had kunnen terug bekomen. Dan, om eene andere te verzoeken, en dat in de tegenwoordigheid van een zoodanig wezen, hiertoe konde ik niet besluiten. Trouwens, eene nieuwe bede, dacht ik, zal dit verlicht en goedaardig wezen mij ten goede houden. O! riep ik uit, groot en onsterfelijk wezen! wie gij ook zijt, ik weet, gij kunt het; vergroot een mostaardzaadje tot de dikte der geheele aarde, en vergun mij, hetzelve te onderzoeken. - Wat zoude u dit baten? was het antwoord. Zoo lang uwe omzwerving niet is ten einde gebragt, bereikt gij ook niet de tegenovergestelde zijde van het voorhangsel. Zie daar, neem dezen buidel, onderzoek hetgeen daarin is, en onderwerp hetzelve aan eene scheikundige beproeving. Ik zal deze keer mijne terugkomst wat langer uitstellen.
Welke blijdschap gevoelde ik niet, toen ik wederom iets had om te onderzoeken; want nu verbeeldde ik mij, dat ik beter op mijne hoede zoude zijn. Maar, toen ik den buidel opende, vond ik, tegen mijne verwachting, in denzelven een boek in een' eenvoudigen band. Taal en schrift van dit boek waren mij volstrekt onbekend. Al wat ik lezen konde, waren de woorden op het titelblad: Onderzoek dit, mijn zoon! maar scheikundig.
Ik moet bekennen, ik vond mij in mijne ruime werkplaats eenigzins belemmerd. Hoe! sprak ik tot mij zelven, ik moet den inhoud van een boek scheikundig onderzoeken? De inhoud van een boek is toch deszelfs zin, en scheikundige ontleding zou in dit geval eene ontleding zijn van lompen en drukinkt. Hierover eenige oogenblikken peinzende, werd mijn geest eensklaps verlicht, en met deze verlichting beving mij eene onoverwinnelijke schaamte. Helaas! riep ik met luider stemme, ik begrijp, ik begrijp, onsterfelijk wezen! o, Vergeef, vergeef mij! Ik gevoel uwe welmeenende teregtwijzing. Dank zij den Oneindigen, dat ik dezelve begrijpen kan!


{==700==} {>>pagina-aanduiding<<}

Gevangenschap van den baron Stackelberg bij de Mainoten.

De Baron stackelberg werd, vóór eenige jaren, omstreeks het eiland Hydra, door een' Mainotischen zeeroover, gevangen genomen. De roovers sleepten hem in het gebergte, waar hij verscheiden dagen in een hol opgesloten gehouden werd, en niets dan olie en ajuin te eten kreeg. Hij sliep op den blooten grond, zonder zelfs eens van linnen te kunnen verwisselen. Dus beroofd van alle hulp en bijstand, zou hij ontwijfelbaar hebben moeten omkomen, had hij niet zijn leven aan de spoedige en doelmatig aangewende pogingen van zijne vrienden, den Baron haller en den Heer cockerill, te danken gehad. De Baron haller kreeg een' brief van den aanvoerder der Mainoten, die hem de gevangenneming van zijn' vriend meldde, en de som van 18000 piasters als losgeld voor hem bepaalde. Hij schreef verder daarin, dat, wanneer de Baron haller met deze som op zekere hem aangewezen plaats in het gebergte wilde komen, hij aldaar een aantal Mainoten vinden zou, die hem in het hol, waarin zijn vriend zich bevond, zouden brengen. Wanneer de som niet op den bepaalden tijd daar was, kostte het den gevangene den hals.
In dezen zonderlingen brief lag tevens nog een van stackelberg aan zijne vrienden, met de beschrijving van zijn' verschrikkelijken toestand, en de bede om hem zoo spoedig mogelijk te bevrijden. De Baron haller gaf zich alle moeite om de gevorderde som bij elkander te krijgen, ten einde zijn' vriend te redden, waarbij cockerill hem krachtdadig ondersteunde; zij waren zoo ijverig, dat zij op den dag, dat de brief aangekomen was, reeds 12000 piasters bij elkander hadden, met welke haller dadelijk naar de hem aangewezen plaats, onder het geleide van een' Janitsaur, vertrok.
Dit was een zeer armzalig dorp, en zij bereikten het nog denzelfden avond. Naauwelijks was de Baron er twee uren geweest, toen een hevig kloppen de aankomst van een' troep Mainotische roovers aankondigde. Zij drongen bij haller aan om hem naar hunne woningen te voeren, en betuigden hem met de plegtigste eeden, dat, wanneer hij het met hun-
{==701==} {>>pagina-aanduiding<<}
nen aanvoerder wegens den losprijs niet eens konde worden, zij hem onverzeerd op deze plaats terug zonden brengen.
De brave Baron, door vriendschap en inwendigen gloed gedreven, nam dit aanbod aan, ofschoon de Janitsaar niet te bewegen was om hem te verzellen. Nadat zij drie uren gereden hadden, hield, aan den voet van een' hoogen berg, eene patrouille van Mainoten hen aan, die het paswoord vroeg, en hun vervolgens veroorloofde verder te rijden. Nu ging het over verscheiden hooge bergen, waar zij in de enge dalen telkens door patrouilles aangehouden werden, tot zij eindelijk aan den ingang van een groot hol kwamen, waar zij intraden. Hetzelve werd flaauw door eene lamp verlicht. Toen men hen voor den aanvoerder bragt, die op eene oude matras zat te rooken, viel den Baron dadelijk zijn vriend in de oogen, die op den grond lag, en door krankheid reeds zeer vermagerd was. Hij bad hem in de Hoogduitsche taal, welgemoed te zijn, en het beste te hopen; maar verzocht hem, zich overigens in het gesprek niet te mengen, en zoo koel en onverschillig te blijven als mogelijk was, tot het verdrag gesloten en de gierigheid dezer booswichten bevredigd ware.
De aanvoerder ontving den Baron zeer beleefd, en zeide hem, dat hij eerst moest uitrusten, eer zij hunne zaken afdeden. Er werden hem derhalve eenige ververschingen voorgezet, en hij vervolgens weder bij den aanvoerder gebragt, die hem nu vroeg, of hij de 18000 piasters losgeld voor zijn' vriend medebragt. De Baron veinsde zich ten hoogste verwonderd, dat men den gevangene zijn' vriend noemde, en zeide, dat hij enkel gekomen was om een' bediende van een' zijner bekenden te rantsoeneren, maar dat hij dezen mensch in zulk een' zwakken en ellendigen toestand vond, dat zulk een hooge losprijs zeer slecht aan hem besteed zou zijn. ‘Daar ik nogtans,’ voegde hij er bij, ‘toch zoo ver hier heen gekomen ben om het leven van een' Christen te redden, wil ik er 10000 piasters aan wagen. Zijt gij daarmede te vreden, dan zal ik u het geld dadelijk voortellen. Tot meer heb ik geen' last. Is dit derhalve niet toereikend, dan behoudt gij den gevangene, en doet met hem, wat u behaagt.’ De aanvoerder antwoordde, dat hij van dezen cisch niet afging, en den gevangene nog een' dag levens toestond. De Baron liet zich echter door deze dreigementen

{==702==} {>>pagina-aanduiding<<}
niet afschrikken, maar vertrok in vertrouwen op des roovers gierigheid, zonder zelfs zijn' vriend vaarwel te zeggen. Den anderen morgen, gelijk hij verwacht had, zochten de Mainoten hem in het dorp weder op, en hij sloot met hen den koop voor 10000 piasters voor hen en 1000 voor des aanvoerders bijzondere kas. Met deze som spoedde hij zich nu naar het hol, en had weldra het onuitsprekelijk genoegen, den gevangene ontboeid en aan hem overgegeven te zien. Alvorens zij nogtans dit verschrikkelijk oord konden verlaten, moesten zij het bij zulke gelegenheden gewone gebruik zich laten welgevallen, door de hand van een' Mainot geschoren te worden, met hen in olie gekookte ajuin als een afscheidsmaal te eten, en zich van allen in het rond de hand tot een vriendelijk vaarwel te laten schudden.

Omar ben Alkhattab, tweede kalif der geloovigen.

(Uit de Handschriften der Koninklijke Bibliotheek te Parijs.)

Abdallah ben abbas zeide, dat zijn vader hem verhaald heeft hetgene volgt.
Op een' zeer donkeren avond ging ik uit, om omar, den zoon van adkhattab, te bezoeken. Ik was nog niet verre gegaan, toen mij een Arabische Beduïn tegenkwam, die mij bij den arm vatte, en zeide: ‘Abbas! ga met mij.’ Ik zag den zoon der woestijne aan; en hoe verbaasde ik, den beheerscher der geloovigen in hem te herkennen, alleen, te voet en vermomd! Ik groette hem eerbiedig, en sprak: ‘Waar gaat gij heen, en wat is uw oogmerk, heer der geloovigen?’ - ‘Ik ben in dezen donkeren, kouden nacht uitgegaan om verscheiden stammen der Arabieren te bezoeken,’ was het antwoord. Ik volgde hem naar de tenten, die door de woestijn verspreid waren, en hij bezag ze allen naauwkeurig.
Onze ronde was gedaan, en wij wilden naar huis keeren, toen wij nog aan eene tent kwamen; in dezelve zagen wij eene arme vrouw, omringd door vele kinderen, die jammerlijk schreiden. Voor deze vrouw lagen drie steenen; op dezelven stond een ketel, onder welken een klein vuur glom. ‘Stil, lieve kinderen!’ zeide zij; ‘aanstonds is uw eten

{==703==} {>>pagina-aanduiding<<}
gaar.’ Wij bleven staan om dit tooneel te beschouwen, en omar's oogen waren sterk op de arme vrouw en kinderen gevestigd. Eindelijk werd ik het stilstaan moede, en sprak: ‘Beheerscher der geloovigen! waarom staan wij hier?’ - ‘Ik zweer,’ antwoordde hij, ‘niet eer heen te gaan, vóór ik zie, hoe de vrouw het eten onder de kinderen verdeeld heeft.’ Zoo stonden wij nog langer; de vrouw ging voort met de kinderen te troosten, en de kinderen hielden aan met schreijen. ‘Abbas!’ zeide omar, ‘laat ons in de tent gaan, en de vrouw vragen.’ Wij traden in de tent. ‘Goede moeder!’ zeide omar zacht en glimlagchende, ‘wat deert deze kinderen? waarom schreijen zij?’ - ‘Ach! omdat zij honger hebben,’ was het antwoord. - ‘En waarom geeft gij hun dan niets van de spijze den ketel?’ - ‘Er is niets in: het is slechts een bedrog om hen te misleiden, tot zij, moê geschreid, in slaap vallen. Ik heb geene bete broods om hunnen honger te stillen.’ Toen de vrouw dit gezegd had, naderde omar den ketel, en zag eene menigte keisteenen in het kokend water. ‘Wat moet dit?’ riep omar. - ‘Ik zeide de kinderen, dat ik hun avondeten kookte; en toen zij het water tusschen de steenen opborrelen zagen, geloofden zij dit. Al wachtende, hoopte ik, zouden zij zich in slaap weenen; want ik heb niets om hunnen honger te stillen.’ - ‘Hoe zijt gij,’ vroeg omar, ‘in zulk eene ellende geraakt?’ - ‘Ach! ik ben eene arme, verlaten vrouw; ik heb bloedverwanten noch vrienden.’ - ‘Waarom wenddet gij u niet tot omar, den zoon van alkhattab, den gebieder der geloovigen? Hij zou u uit zijne schatten
onderstand gegeven hebben.’ - ‘Moge hem vloek, in plaats van zegen, achtervolgen!’ riep de vrouw; ‘mogen zijne banieren in het stof zinken! want hij heeft mij wreed behandeld.’
Bij deze woorden sidderde omar, en scheen door schrik overweldigd. ‘Van welke wreedheid,’ sprak hij, ‘beschuldigt gij omar?’ - ‘Ik neem God, den Almagtigen, tot getuige,’ antwoordde zij, ‘dat zijne wreedheid afschuwelijk is. Heeft God de herders zijner volken niet bevolen, dat zij voor het welzijn hunner schapen zullen waken? Wanneer er ellendigen gevonden worden als ik, die hulpeloos en wanhopig onder den last des kommers en der kinderen bezwijken, moeten zij dan niet Gods gebod vervul-
{==704==} {>>pagina-aanduiding<<}
len, en hen bijstaau?’ - ‘Gij moest voor zijn aangezigt gaan, en hem uwen nood klagen.’ - ‘Neen, zoo sprak God niet. Hij moet den nood der zijnen uitvorschen. Mijn pligt is, naar vermogen voor de mijnen te zorgen. Armoede is zoo stout niet als rijkdom, en de behoeftige schaamt zich zijner ellende; maar de regtvaardige en ontsermende Vorst betoont den armen meer liefde dan den rijken; daarmede vervult hij Gods gebod; en wie daartegen handelt, doet boos.’
De vrouw had naauwelijks zoo gesproken, of omar viel op zijn aangezigt, om den Allerhoogsten te aanbidden, en sprak toen: ‘Voorzeker, moeder! gij hebt gelijk. Misleid uwe arme kinderen nog eene korte poos: ik wil mij spoeden om iets tot stilling van hunnen honger te halen.’ En wij verlieten de tent in de stilte des nachts. De honden vlogen op ons aan met hevig geblaf, zoodat ik moeite had om hen af te weren. Eindelijk kwamen wij aan het voorraadhuis. Omar zelf opende de deur: wij traden binnen; omar zag rond, en ging naar een' zak, waarin honderd-en-vijftig pond meel was. ‘Abbas!’ zeide hij, ‘leg dezen zak op mijn' rug, en neem zelf dit vat met boter.’ Ik laadde hem den zak op den rug, en nam zelf het vat. Wij verlieten het voorraadhuis; omar sloot de deur digt, en wij keerden naar het leger in de woestijn. Doch naauwelijks hadden wij den weg half afgelegd, of omar was onder het gewigt van zijn' last geheel afgemat; het meel stoof in zijne oogen; zijn baard en geheele aangezigt waren onkenbaar. ‘In den naam mijns vaders en mijner moeder, heer der geloovigen!’ riep ik, ‘laat mij dezen last in uwe plaats dragen.’ - ‘Dat zult gij niet,’ sprak hij: ‘bergen van erts zou ik ligter kunnen dragen, dan eene enkele ongeregtigheid. Hoe kan ik deze vrouw zien, die den honger harer kinderen met keisteenen bedriegt? Kom, laten wij ons haasten, opdat wij aankomen eer de kinderen zich in slaap geweend hebben.’ Zoo vervolgden wij onzen weg, terwijl omar bijkans onder zijn' last bezweek. Eindelijk kwamen wij in de tent der arme vrouw. Toen legde hij den zak met meel neder; ik zette het botervat daarnaast; en, in plaats van na de vermoeijenis te rusten, wierp omar de steenen uit den ketel en een stuk boter er in, en toen hij zag, dat
het vuur wilde uitgaan, zeide hij: ‘Vrouw! hebt gij geene rijsjes?’ -
{==705==} {>>pagina-aanduiding<<}
‘Hier zijn eenige.’ Nu legde omar ze op de assche, zette den ketel op de steenen, en blies het vuur aan met den adem zijns monds. Mijne oogen zagen den beheerscher der geloovigen nederliggen, om de uitgaande vouken aan te blazen; zijn dikke baard veegde het stof, en was somwijlen in rook gewikkeld; maar hij bleef in deze ootmoedige houding, tot dat de vlam omhoog rees. Toen de boter gesmolten was, roerde hij haar met een' stok, terwijl hij met de andere hand meel daarin strooide. Maar de kinderen, die om hem stonden, weenden, en kreten immer voort. Thans vroeg omar van de arme vrouw een' lepel, nam een der kinderen op zijne knien, trok de anderen digt bij zich, en voedde hen net de spijze, die hij gekookt had. Toen stonden de kinderen vrolijk op, speelden nog eene poos, en vielen vervolgens onbemerkt in slaap. Maar omar wendde zich tot de vrouw, en zeide: ‘Vrouw! wilt gij mij uwe klagt wegens omar's ongeregtigheid verkoopen? Ik geef er u honderd goudstukken voor.’ - ‘Dat wil ik gaarne,’ antwoordde zij. - ‘Goed; doe het dan schriftelijk.’ - ‘Ik kan niet schrijven.’ - ‘Dan doe ik het in uwe plaats.’ Toen de vrouw toestemde, riep ik een paar getuigen, en haalde de houderd goudstukken. Omar schreef inmiddels:
‘In den naam des barmhartigen, langmoedigen Gods. Moge de Almagtige mahometh en zijn heilig geslacht met zegen overstorten! De dochter van *** heeft, in tegenwoordigheid van twee getuigen, omar ben alkhattab de ongeregtigheid vergeven, die hij beging, dat hij hare ellende voorbijzag en hare behoeftigheid niet uitvorschte, gelijk de pligt van iederen herder is jegens de hem aanvertrouwde kudde. Omar heeft haar daartegen honderd goudstukken gegeven, waardoor hare vordering vernietigd is. Hiervan heeft zij dit verdrag vrijwiliig gesloten.’
Nadat dit geschrift door de getuigen geteekend was, vouwde omar het digt, en stak het in zijn' boezem, stond op, groette de vrouw, en ging heen. ‘Abbas!’ zeide hij onder het gaan tegen mij, ‘toen ik deze vrouw zag, die hare hongerige kinderen met keisteenen paaide, was het, alsof er een berg op mij viel, en mij verplette in zijnen val. Daarom dreef de schrik mij, om te doen, wat gij

{==706==} {>>pagina-aanduiding<<}
zaagt, dat ik deed; en thans eerst wentelt de berg van mij af, en mijne borst ademt ruimer.’
Bij zijne terugkomst vergaderde omar zijne kinderen om zich, en sprak: ‘Neemt, mijne kinderen! dit geschrift, en bewaart het zorgvuldig; en wanneer de Almagtige mijne oogen sluit, legt het dan in mijn graf.’
En omar zorgde voor de vrouw en hare kinderen, en de honger bleef in hare tente een vreemdeling.





Gesprek, over de tentoonstelling, te Amsterdam, van de kunstwerken van nog in leven zijnde nederlandsche meesters, in den jare 1818.

(Eerste Avond.)

Strengaard, ten beste, schouwgraag.

Schouwgraag. Zoo is dan ook nu weder de Amsterdamsche Tentoonstelling tot mijn en veler leedwezen gesloten! De stukken waren wél en onpartijdig geplaatst, naar aanleiding van het locaal, dat ruim en gelijk van boven verlicht was. Men heeft, naar ik verneem, omtrent veertienduizend Catalogussen uitgereikt; en, bij eene vrij naauwkeurige berekening, kan men het getal der genen, die aan dit genoegen hebben deel genomen, wel op veertig à vljftigduizend stellen. Men had deze kunstbeschouwing, zoo aangenaam bij vreemden en inwoners, nog eenige dagen moeten doen voortduren.
Ten Beste. Zij was reeds eene week boven den bepaalden tijd verlengd, en al te lang ontneemt aan Tentoonstellingen zoo wel als tooneelvertooningen, predikatiën, maaltijden, kermissen, ja bijna aan alle vrolijke en stichtelijke bijeenkomsten, de vereischte inspanning. Ik herinner mij met genoegen die vier weken, en ben bijna om den anderen dag met het grootste vermaak daar geweest.
Schouwgraag. Ik was er alle dagen. De Commissie verdient den hoogsten lof wegens de orde, schikking en zorg bij deze gelegenheid.
Strengaard. Ik breng mij echter met smart te binnen, hoe men mij eens voor eene gesloten deur heeft laten komen. Vreemdelingen waren op éénen dag heen en weder van 's Ha-
{==707==} {>>pagina-aanduiding<<}
ge om deze kunstbeschouwing bij mij gekömen. Dat had de Commissie wel kunnen praeadverterèn.
Ten Beste Dat ïs zoo; maar de geschikte expositie van het heerlijk schilderij van pieneman, verbeeldende de verdediging van de stelling bij Quatrebras door Z.K.H. onzen Kroonprins, was er het gevolg van. Inderdaad, ik geloof niet, dat onze school in verscheidene jaren iets dergelijks heeft opgeleverd: de ordonnantie, schildering, de uitdrukking der hartstogten, het edele, het belangwekkende, het licht, het koloriet, het geheel, de deelen, alles was allervoortreffelijkst. Ik was opgetogen en verrukt; ja wij mogen er trotsch op zijn. Vreemdelingen zullen ons niet meer betwisten, dat wij ook in het Historiéle, en dus in het gansche vak van schilderen, de kroon thans voor andere volken roemrijk wegdragen. Zeker, mijne vrienden, ik heb het altijd gezegd: laat onze meesters maar begaan; schilderen is de zaak; of men een' held of een' boom, eene zee of een' bonten mantel, eene nachtwacht, een Regentenstuk, maaltijd op den Doelen, of den veldslag van alexander met darius afbeelde, alles is portret, in alles moet verstand, vernuft, schikkking en compositie de hoofdrol spelen. Men gevoele slechts, wat men doet en wat men wil. Men leere slechts zien. Teekenen, schilderen, smaak, oordeel, gezond verstand, viugheid, kennis, vrijheid, dat is de zaak; het overige is toepassing of wijziging van het groote werk.
Strengaard. Al weder eene nieuwe leer. - Nu, men zal het er ver mede brengen!
Ten Beste. Neen, niet nieuw, maar oud. - Daar zijn onze schilders van de zeventiende eeuw boven alle anderen groot door geworden, en daardoor verheft zich onze pieneman nu weder.
Strengaard. Wij zijn het op dit punt zoo oneens niet als gij wel meent. - Pieneman heeft het groote punt van niemand vreemds, van geen Franschen meester althans, maar van zichzelven. Zijn schilderij was zeker uitnemend, ik stem het toe; maar er viel toch wel wat op te zeggen. De Prins was ongewapend, het paard te stijf, en de Episodes overtroffen het geheel; de donkere partij was niet zoo gelukkig als het overige. Ik moet, ondanks deze en dergelijke aanmerkingen, bekennen, dat ik er toch bijzonder over te vreden

{==708==} {>>pagina-aanduiding<<}
was; en, mijns oordeels, is de Ridderorde, voor dit schilderij ontvangen, zeer wel verdiend.
Schouwgraag. Nu, als vriend Strengaard zoo spreekt, dan mag men het werk wel allergelukkigst rekenen, vooral daar het locaal, hoe algemeen voordeelig het ook ware, voor de tentoonstelling van dit stuk zeker niet zeer geschikt was; echter was het goed, dat men het er geplaatst had; het behoorde er bij, om de uitstekende vorderingen der kunst in deze dagen naar waarde gade te slaan.
Strengaard. Altijd vorderingen! altijd in de hoogte! daar zijn onze jonge lieden door bedorven, en vooral menig kunstenaar, die te hoog gevoelen heeft van zichzelven; en dien men, met al te veel gelds te bieden, uit het regte spoor jaagt!
Ten Beste. o! Ik gis, waar onze vriend misschien op doelt. - Kunt gij ontkennen, Strengaard, dat het schilderij, het Doodbed van Willem den Eersten, door den Heer mol, zeer voortreffelijk was in uitdrukking van hartstogten, eigenaardige costumen en meubelen, goede schikking, fraaije en edele standen, meesterlijke schildering?
Strengaard. Het was zeker zeer verdienstelijk, maar wat zwaarmoedig in de donkere partijen.
Schouwgraag. Gij zelf zijt donker! - Ik en allen met mij hebben het met het grootste genoegen gezien, zoo wel als de Portretten van dien zelfden regt verdienstelijken kunstenaar, waar Haarlem roem op draagt.
Strengaard. Van Haarlem gesproken. - Die slangenburgh is een groot kunstenaar! Die maakt ook vorderingen!!
Ten Beste. Ik erken, dat noch zijne Ordonnantie van twee Beelden, noch zijn Vrouwe-portret mij of anderen bevielen. Op eene vorige Tentoonstelling was hij gelukkiger; en wie weet, wat wij bij eene volgende gelegenheid van hem erlangen!
Strengaard. En dan dat miniatuurstukje van Prof. wolff! Was het niet Dido en AEneas. - o Virgilius!
Ten Beste. Wolff heeft zijne verdiensten, vooral in het kopiéren, dat hij inderdaad meesterlijk doet. Ik erken, dat de verliefden er hier anders uitzagen, dan bij maro. Alles was mij bij wolff te zwart.
Strengaard. Eilieve, zie ik ook hier weer te donker, als ik zeg, dat de Heer wolff te veel de Italiaansche schilders wil navolgen, en dat navolgen de Geniën bederft; dat hij de

{==709==} {>>pagina-aanduiding<<}
waarheid, het koloriet, de juiste teekening der Hollandsche school te veel veronachtzaamt? Ik geloof, hij heeft te veel gereisd.
Schouwgraag. Te veel gereisd! Dat heb ik nog nooit gehoord. Ik wilde mijn gansche leven door wel reizen, en alle kabinetten in alle landen beschouwen.
Strengaard. Voor den beschouwer is dit minder gewaagd, dan voor den beoefenaar, die al ligt een schoolsche navolger wordt. Bij gebrek aan schilderscholen en vaste oefenplaatsen met professorale leermeesters, verhief zich een rembrand, jan steen, adriaan van de velde, karel du jardin, van der helst, berghem, ostade, wouwerman, van huizem en honderd anderen, die, het zij ze uit een deftig gezelschap, uit den hof, uit de kroeg of schilderbent kwamen, de diepe indruksels hunner gevoelige zielen op het paneel overbragten, in een' tijd, dat men, zelfs op de hoogescholen, slechts voor weinige vakken Hoogleeraren had, en geene andere Akademiën dan deze kende. En zegt mij, mijne Heeren! is de geleerdheid, is de schilderkunst daarna meer solide geworden? - Thans wil men voor alles reizen - al ware het om slaapkamers, keukens en kinderscholen te zien!
Schouwgraag. Hierin hebt gij gelijk. Maar, daar alle landen Akademiën hebben, moeten wij er niet meer van verstoken zijn, al ware het om het kwade van andere af te leeren. Ik spreek rond en zonder toespeling.
Strengaard. Bravo! Ik houd niet van Allegoriën, al waren zij zoo mooi als die van den Heer j. andriessen op de heugelijke Revolutie van 1813!
Ten Beste. De Hemel beware den braven man en grijzen kunstenaar voor zulk eene eloge van u! Ik beken, het onderwerp moest met meer waardigheid behandeld zijn. Het stuk beviel ook mij niet. Maar van een' man van die jaren, wiens kunde en roem sinds lang gevestigd zijn, wiens ijver door zijne bouwkundige Teekeningen ook ditmaal bleek, en wiens gansche geslacht op nieuw schilder- en teekenproeven geleverd heeft, moet men niet dan met de uiterste bescheidenheid spre ken. Er waren zeven stukken van zijnen zoon c. andriessen, behalve de teekeningen van zijne kleindochter, Mejusvrouw c.a. van hulst, en leerlinge h.c. haages.
Schouwgraag. De laatften, schoon later geëxponeerd en

{==710==} {>>pagina-aanduiding<<}
kopijen, vond ik niet van de minste. Maar wij zullen op deze wijze asdwalen; en, daar wij nu toch aan den praat hierover zijn, moesten wij ons alsnog als in de kunstzalen verplaatsen, en alles zoo eens weder nagaan. Zulks is voor mij een onuitsprekelijk genoegen. Wij waren zoo even aan het historiele vak. Dáár mag toch de Slag van Algiers, door baur, wel onder gerekend!
Ten Beste. Mij dunkt, Schouwgraag, bij die vechtpartij hadt gij moeten adsistéren! Voor mij, ik had genoeg aan het schilderij, dat mij dan toch diep trof, als vaderlander en als liefhebber van de schilderkunst tevens. Naar ik hoor, is het vrij naar waarheid voorgesteld; maar met dergelijke onderwerpen van zeegevechten, vooral bij nacht, is de uitdrukking der waarheid zeer moeijelijk.
Strengaard. Ja, honderd zeegevechten bijna als één: rook en smook, brand overal, en rondom duisternis. Ik wil echter den regt verdienstelijken maker van dit stuk geenszins hierdoor als verlagen. Mij dunkt, hij heeft zijne taak goed volbragt; wat wil men meer? - Wat dunkt u, Ten Beste, van het stuk van davison, Esther bij Assuerus?
Ten Beste. Er was vrij wat goeds in; vooral beviel mij het satijn. Hij vordert, die kunstenaar, dunkt mij.
Strengaard. Maar de houding van assuerus bij het overreiken van den schepter?
Ten Beste. Nu ja, die kon gelukkiger geweest zijn. Ik herhaal evenwel, deze man heeft zeer goeden aanleg. Hij voldeed mij zelfs beter dan p barbiers, van Haarlem, in zijn stukje: Prins Willem de Eerste en Chanlotta van Bourbon in het Klooster te Jouare.
Schouwgraag. Het Haringvrouwtje van den laatsten kwam mij losser en gelukkiger voor.
Ten Beste. Gij hebt gelijk.
Strengaard. Ik had geen zin in den dooden Arend van hem.
Ten Beste. Die was niet van hem, maar van zijn' zoon. Deze familie is zeer ijverig. Van Mevrouw barbiers had men een geteekend Fruitstuk
Schouwgraag. Van Fruitstukken gesproken, wat dunkt -
Strengaard. Haspel toch niet alles door elkander. Spreek eerst nog van de Heloïze, door Mevrouw mueder, geb. vinkeles; of liever spreek van wat beters, b.v. de Boeren Kraamkamer van den beroemden van der hooy; zoo

{==711==} {>>pagina-aanduiding<<}
houdt gij ten minste eenigen schijn van orde in uwe herinnering, en zoo kunt gij hiermede van het historiéle vak tot de Portretten overgaan. Wat mij aangaat, dat stuk is, wat de uitdrukking vooral der stoffen betreft, meesterlijk in superlativo gradu. Waarom kan men hem en hodges niet ineensmelten! zoo kwamen er twee volmaakte kunstenaars uit den kroes.
Schouwgraag. Dat moet ik u nu eens toestemmen. - Inderdaad, van der kooy is een groot, zeer groot meester, en dit stuk bewijst, dat hij den onden in het uitdrukken der voorwerpen niets toegeest; hij is breed, vet, krachtig, vol pit en merg; ik houd hem voor den eersten meester in deze soort, vooral wat de details aangaat; maar hij mist, voor het geheel, dien fijnen smaak, dat bevallige, teedere en aantrekkelijke, waardoor hodges bovenal, en ook hier in zijne Portretten, uitmunt. Ja, schoon hodges bij van der kooy in kracht zeer verre te kort schiet, liet ik mij echter liever door hodges portrettéren. Mij dunkt voor dit werk is hij bijzonder geschikt; ook vaardiger.
Strengaard. Ja, maar hodges flatteert te veel. Daar is men tegenwoordig ver in, zoo wel in den schilderwinkel, in het gemeen verkeer, als in de kerk en elders. - Nu, daar zullen wij groot en gelukkig bij worden!!
Ten Beste. De menschen zijn tegenwoordig zeker niet zoo stijf en onverdraagzaam als in uwen tijd; men is toegevender, beschaafder en verlichter.
Strengaard. Maar is men beter? braver? opregter? ronder?
Ten Beste. Och, dat zal misschien al zoo hetzelfde zijn. Zeker schildert men beter, dan in uwe jeugd. Vergelijk de uitmuntende Portretten van a. de lelie, paelinck, dawaille, kruseman en cels, op deze Tentoonstelling, bij die reeks uwer geëerde familie, in de vorige eeuw geschilderd, en reeds lang naar uw' zolder verhuisd. Eilieve, wat zegt gij? Zijn onze kunstenaars niet verdienstelijker portretschilders? Was niet het Portret van de Prinsesse Weduwe van Oranje, door cels, en dat van Professor haack, van de lelie, om van anderen niet te spreken, zeer gelijkend en fraai behandeld?
Schouwgraag. Ook scheltema geleek bijzonder treffend. Dat was immers van de Jonkvrouwe van idsinga, eene leerlinge van van der kooy, van wien zelven

{==712==} {>>pagina-aanduiding<<}
ik meen dat een dergelijk schilderij is? - Haar Meisje met een mandje met bloemen droeg zeer veel kenmerken van bekwaamheid en bijzondere verdiensten.
Strengaard. Men ziet het zeker zelden zoo van Jonkvrouwen. Het was voor een teeder meisje misschien wat krachtig; gelijk de Madonna en het Portret door kamphuyzen te flaauw en oppervlakkig waren.
Ten Beste. De teekening van alle deze stukken was toch verdienstelijk. Ook vond ik in de werken van de jeugdige de hoop en kruger goeden aanleg.
Schouwgraag. Ik herinner mij geene historiéle stukken of portretten van anderen, zelfs niet meer met groote beelden, dan alleen dat van den Heer alewijn, die in het gemeen op iedere Tentoonstelling, en op deze bijzonder, blijken geeft van vordering en ijver, welke hem meer dan zijn naam, hoe eerbiedwaardig ook, vereeren.
Strengaard. Mij dunkt, als een overgang tot het Landschap, zouden kunnen strekken de twee kleine stukjes van ruitenschild. Velen hadden van zijne bekwaamheid, gelijk van die van stokvisch, iets belangrijkers verwacht, al waren het dan ook geen kapitale meesterstukken, als ditmaal van jan hulswit en van os van 's Graveland. Zulke stukken zijn nog der moeite waard, om eens met aandacht beschouwd te worden. Om deze en dergelijke ben ik op de Tentoonstelling met genoegen geweest; en het spijt mij, die Heeren in persoon niet te kennen: voor zulke kunstenaars neem ik mijn' hoed af, - en dat doe ik niet makkelijk.
Ten Beste. En dan voor michaëlis, schelfhout, brondgeest, barbiers, knip, westenberg?
Strengaard. Nu, ook voor dezen. - Maar laat mij toch uitspreken. - Mij dunkt, het Geldersche Landschap van hulswit (want de kleine, het Gooische en Hollandsche, waren veel minder) had iets verhevens en iets gevoeligs; het deed op mij volmaakt de werking, die fraaije poëzij op mij doet. Hulswit is een groot vernuft en allerbekwaamst kunstenaar; en van os streeft hem op zijde. Deze laatste schijnt echter meer naar de natuur te schilderen, hetgeen hij wat ver drijft; immers alle gevallen zijn in de natuur niet schilderachtig: daarom vond ik voor mij geen bijzonder behagen in

{==713==} {>>pagina-aanduiding<<}
de beide Landschappen van de hoogte te zien, en in de laagte gehangen, die meer kunstig dan mooi waren.
Ten Beste. Het Land- en Rivier-gezigt en het Landschap met grazend Vee voldeden over het geheel mij ook beter. Van os is een regt ijverig schilder.
Strengaard. Maar hij moest eens elders dan te 's Graveland schilderen. Hij bepaalt zich te veel tot ééne omstreek. Die man mogt nu wel eens in den omtrek reizen, zoo als westenberg. Van dezen, hoezeer alles mij bij hem en eenigen zijner vrienden, volgens de hedendaagsche mode, veel te zwart, ook met te veel uitkomend geel, en te blaauw voorkwam, bevielen mij wel de Gezigten bij Werden en Mulheim aan de Roer. Die kunstenaar vertoont goede vruchten van zijn' uitstap in naburige landen. Hij is stout, en vol van uitdrukking. Vooral voldeed mij van hem het inderdaad fraai Stadsgezigt te Haarlem; dat was regt krachtig, zoo het behoort. Het Gezigt op het Zeeregt vond ik niet zoo gelukkig. Westenberg heeft de kunst in zijne magt; hij leere haar op de onfeilbare en ware leermeesteresse, de eenvoudige natuur, steeds toepassen. Hij heeft zeldzame talenten. Zoo ook de verdienstelijke liefhebber brondgeest, een vernuft zoo als er weinig zijn, en wiens Binnenhuis vooral uitnemend behaagde.
Schouwgraag. Het komt mij bijzonder opmerkelijk voor. De natuur is één. Hulswit, van os, michaëlis, westenberg, brondgeest, schelfhout en andere eerste meesters in het landschap - zij zijn allen schilders der natuur; zij voldoen allen, en zijn toch anders. Dit is mij altijd raadselachtig ter ontknooping voorgekomen.
Strengaard. De oplossing is mij wel niet volkomen helder; maar dit weet ik toch, men speelt veel te los met het woord natuur en schilderen naar de natuur. Zeker, de natuur is de onuitputtelijke bron van licht, waarheid en rijkdom voor de kunst, waaruit de schilder alles scheppen moet, waarvan hij moet uitgaan, en werwaarts hij altijd weder te huis moet komen; maar het is de éénige bron der kunst niet: anders kon men geene Geniussen, Engelen, Geesten en wat dies meer zij afbeelden. Kunst, kunstgevoel ontspruiten eigenlijk uit het gevoelig hart, en zijn als zoodanig geestelijk: de kunde en kundigheid van den geoefenden en smaakvollen

{==714==} {>>pagina-aanduiding<<}
werkman geeft haar eerst daarna bestaan en leven. Ja, de groote voorraad van kennis, aan al wat bezield of onbezield en aanschouwelijk is, bestaat in de groote voorraadschuur der natuur, waar de schilder alles uit halen moet om zich verstaanbaar uit te drukken; doch de schilders leveren ons niet de natuur, maar het resultaat van hun gevoel bij hunne natuurbeschouwing; en harmonieert dat al of niet, meer of min met ons gevoel, bij onze beschouwing der kunstgewrochten en der natuur, zoo vinden wij het mooi of leelijk, beter of minder; - vandaar zoo verscheiden dezelfde natuur afgebeeld bij gevoelige kunstenaars; vandaar zoo verschillend oordeel over kunst en hare gewrochten.
Schouwgraag. Dat is mij te diep. - Ik geloof waarlijk, dat onze oude Heer nog Kantiaansch en transscendentaal wordt! Laat ons toch niet filozoféren, maar kijken!
Strengaard. Waarlijk, gij hebt wel gelijk. Door redeneren krijgt men het niet. Ware dat zoo, dan sliepen al sinds een' geruimen tijd onze schaapjes bij onze wolvinnetjes, en - over eeuwigen Vrede behoefde niemand meer te praten, omdat ieder dien dagelijks in huis, in de kerk en in de raadzaal had. Het pleiten ware ook uit, - och, die arme Procureurs en Advocaten!! - en het Congres te Aken had nooit plaats gehad, en dus ook geen bal van Souvereinen.
Schouwgraag. Met al die aardigheid vergeet gij michaëlis en -
Strengaard. Een zeer bekwaam bespieder der natuur en gevoelig kunstenaar, die ook ditmaal zulks toonde.
Schouwgraag. En schelfhout. Wat zegt gij van hem? Hoe vindt gij zijne Jaargetijden?
Strengaard. Verwonderlijk fraai voor een' kunstenaar, zoo weinig bekend, en van wien wij voor de eerste maal iets zagen. Zijn' Winter zal ik niet ligt vergeten. De speling van de sneeuw en zon tusschen het groen der sparren en het dikke zand, de fraaije ftoffaadje, deze waren inderdaad regt meesterlijk. De overige Getijden, hoe verdienstelijk, waren zeker iets minder. Wij hopen, dat hij zijnen roem, nu met regt verkregen, zal weten te handhaven.
Ten Beste. Mij dunkt gij mogt wel denken om den grijzen barbiers, wiens kunst zeker niet geheel is in den hedendaagschen trant, maar die ook ditmaal weder getoond heeft, dat, indien het waar zij, zoo als ik daar even zeide,

{==715==} {>>pagina-aanduiding<<}
dat portrettéren der natuur alles is, hij een schilder is bij uitnemendheid. Waarheid en verscheidenheid van boomen, bevallige ordonnantie, goede penseelsbehandeling vergoeden het gebrek aan fikschheid, waardoor onze jongere meesters zich beter onderscheiden.
Strengaard. Ja, door welke te overdrijven hun hetzelfde overkomt als menig schrijver, die zijn' stijl, door al te veel kracht en stoutheid, duister en onaangenaam maakt.
Ten Beste. Is het dan niet goed, dat de kundige barbiers en een ommeganck zich hiervoor wachten? Zijn zij niet zoo stout als anderen, zij zijn teeder en bevallig.
Schouwgraag. Den Schapenstal van ommeganck zag ik bij herhaling met het grootst genoegen. Er waren kopjes, lichtjes, partijen in, die overheerlijk waren. Ik zou wel eens weten willen, wat Strengaard daarop nog zou weten te zeggen.
Strengaard. Wel! wat eentoonig van kleur en gemanierd. - Gij lokt mij uit. Ik zelf zag nimmer iets zoo goed van dien te regt beroemden Antwerpschen meester. Maar, wat manier van schilderen aangaat, bevielen mij beter een oberman, ravenswaay, dasveld, dijkhoff; ook de liefhebbers kuitenbrouwer, muller, croockewit, en vooral de gevoelige praetorius; ook Mevrouw scharff, schoon, naar men vertelde, er nog betere van haar bekend zijn.
Schouwgraag. Wij spraken nog niet van knip - o, die gelukkige reiziger, die de toppen der Alpen, den Waterval te Tivoli, de Sabine bij Rome, het Paleis der Cesars, Napels en het eiland Ischia heeft mogen bezoeken, en van zulke tooneelen zijne kunst mogt ontleenen!
Strengaard. Grootsch zijn zeker de gezigten van Italië; en wien zulke tafereelen niet treffen, die is een ongevoelig mensch, en voor een' kunstenaar niet berekend. Maar zegt mij, mijne vrienden, waardoor komt het, dat al de tegenwoordige landschapschilders, die Italiaansche gezigten schilderen, dezelfde kleur en toon voeren, die uiterlijk, mij althans, niet die der natuur schijnen? Anders toch is het bij karel du jardin, berghem (die, mijns oordeels, zeker in Italië geweest is) asselijn, thomas wijk, lingelbach, om van a. van de velde en anderen niet te spreken. Die groote meesters verschilden meer in penseelsbe-
{==716==} {>>pagina-aanduiding<<}
handeling. Ik geloof waarlijk, men volgt thans te veel elkander; en hoe verdienstelijk knip is, hij deelt eenigzins in dit hedendaagsch gebrek. Met dat al is hij een groot en uitstekend schilder.
Ten Beste. Dat zou ik meenen! Wie kan warmer, zachter, teederder en beter gekozene stukken verlangen? En de man vordert bij den dag; dat men van allen niet zeggen kan.
Strengaard. Ten minste niet van den door zijn stuk vóór twee jaren zoo te regt geprezen Dordschen schilder de koning; een man, die getoond heeft iets regt voortreffelijks te kunnen leveren, en wiens werk: Overtogt van Vee door eene Rivier, mij, en velen met mij, dan ditmaal maar niet wilde behagen.
Ten Beste. Zijn stadgenoot smak gregoor, dacht mij, had vrij wat vorderingen gemaakt. Zoo bevielen mij ook bijzonder wel de stukjes van pfeiffer, den kundigen Tooneelschilder alhier, van wien ik nimmer iets in olieverf gezien had; ook één der schilderijen van den Haagschen schilder bakhuyzen; beiden verdienen aanmoediging, en ook hulseboom te Vaasen. - Nu geloof ik, dat wij zoo wat de landschapschilders genoemd hebben.
Schouwgraag. Genoemd hebben? - Neen, dan heb ik beter gezien en langer onthouden. Best, de goeje, prins, van schoone, uytenbogaart, waterloo, van hall, en de lieshebbers nepveu, hooft en teyler van hall, allen Amsterdammers; en dan bonga van Leeuwarden, bouman te Heemstede, winter te Leiden, de visser te Alkmaar, wiertz te Nijmegen, van de velde te Sneek, martens te Utrecht, serné te Haarlem, meijer te Rotterdam; en zij, die, reeds vergevorderd in jaren, toch nog de kunst met ijver blijven beoefenen: een van der laen, landschapschilder, en prudhomme, zeeschilder, beiden te Zwol.
Ten Beste. Nu, gij hebt eene stalen memorie! Als wij dan toch aan de zeeschilders, en zoo verder aan die van de stadsgezigten, binnenhuizen en beelden, komen, zoo -
Strengaard. Ho, ho! niet verder. Op deze wijze konden wij den nacht wel door zitten. Er waren, wel te weten, op deze Tentoonstelling ruim driehonderd-twintig stuks, en dus een goede honderd nommers meer, dan op de vorige. Wie

{==717==} {>>pagina-aanduiding<<}
wil er zich aan wagen ieder te noemen, ik laat staan allen eene beurt te geven? Ik dank-je hartelijk. Mijne pijp is uit. De klok slaat half elf. - Goeden nacht, vrienden!
Schouwgraag. Neen, dat gaat zoo niet, vriend! Wij zijn al meer dan halfweg. Eerst de hand, dat gij morgen-avond zult wederkomen.
Strengaard. Nu, ja dan, bij leven en gezondheid. Wat zegt gij, Ten Beste?
Ten Beste. Het is mij volkomen wel. Ik zal mij hier gaarne weder laten vinden. - Wel te huis!

(Het vervolg hierna.)

Hertog Richard.

(Naar het Engelsch van robert southey.)

Geen ander zag, hoe Richards vuist 
Het kind in 't water fmeet; 
Geen ander hoorde - Richard slechts, 
Hoe jeugdige Edmund kreet. 
 
Vazal en knecht erkende in 't rond 
Den moorder voor hunn' heer, 
En hij, de wettige erf van 't huis, 
Zet zich als hertog neêr. 
 
Dat aadlijk huis van Erlingford 
Ligt in een boschrijk dal; 
Severnes golf bespoelt het slot 
En glijdt voorbij zijn' wal. 
 
De reiziger staat telkens stil 
In dit verruklijk oord, 
En wenscht zich hier een hut van leem, 
En reist met weêrzin voort. 
 
Nogtans de hertog heeft geen' duur, 
En vliedt terug van 't meer; 
Elk windje, dat de golven krult, 
Brengt Edmunds kreet hem weêr. 

{==718==} {>>pagina-aanduiding<<}

Vergeefs, dat de afgebeden slaap 
Zijn matte leden streelt: 
In elken nacht, in elken droom, 
Verschijnt hem Edmunds beeld. 
 
Vergeefs, door 't wroegend hart gejaagd, 
Ontvliedt hij 't heerlijk oord, 
En vlugt, van daar hij 't felt bedreef, 
Naar verre landen voort. 
 
Hij reist en trekt en doolt en vlugt, 
Maar vlugt zijn wroeging niet, 
En ijlt terug - terug naar huis, 
Gelijk hij 't huis verliet. 
 
De tijd was traag, de dag was lang, 
De bange nacht nog meer; 
Toch eindlijk kwam het schriklijk uur, 
Het uur des gruwels, weêr. 
 
De dag brak aan, die Richards angst 
In 't jagend hart vergroot: 
't Geweten wees dien dag hem aan, 
Den dag van Edmunds dood. 
 
't Was schriklijk weêr: de orkaan brak los, 
De regen beukte 't land, 
De stroom zwol boven de oevers uit 
En overspoelde 't strand. 
 
Vergeess, ofschoon hij gastmaal geev', 
Ofschoon de wijnkroes zwier', 
De hertog hoort de stem der wraak, 
Hoe luid de feestvreugd tier'. 
 
Met elken ruk, met elke vlaag, 
Die op de muren breekt, 
Verschrikt de storm zijn kranke ziel 
En 't hol gelaat verbleekt. 
 
't Werd nacht: het doodzweet brak hem uit, 
Toen elk zijn' disch verliet; 
Hij werpt tot slapen zich ter neêr, 
Helaas, tot rusten niet, 

{==719==} {>>pagina-aanduiding<<}

Daar trad zijn broeders geest aan 't bed, 
Zijn broeder Edmunds geest, 
Zoo bleek als hij in 't uur des doods. 
In 't scheiden, was geweest. 
 
Daar stond hij, krank en zwak als toen, 
En greep als toen zijn hand, 
En sprak zoo flaauw, zoo mat als toen, 
Van 't eigenst ledekant. 
 
‘'k Beval u,’ sprak hij, ‘d'armen wees, 
Den teedren Edmund aan: 
Spreek, Richard! spreek: gij gaaft me uwwoord: 
Hebt ge aan uw woord voldaan?’ 
 
Het kille zweet droop Richard af, 
Bij 't luistren naar dien toon: 
Daar loeide op nieuw een rukvlaag aan: 
Dat loeijen klonk hem schoon. 
 
Maar eensklaps... hij vliegt op van 't bed! 
Wat wild en woest gedruisch! 
Op, op, heer Richard! berg het lijf: 
Het water stroomt in 't huis! 
 
Hij stuift omlaag en ziet den stroom, 
Die door de zalen plast; 
't Is middernacht: geen hulp genaakt, 
En 't woelend water wast. 
 
Nogtans daar komt, daar dringt een boot 
Door schuim en golven heen, 
En kondigt hulp en redding aan, 
Maar redding slechts voor een. 
 
‘Mijn boot is eng, de plaats is klein,’ 
Zoo roept de roeijer luid: 
‘Slechts een' van allen neem ik in 
En voer hem 't water uit.’ 
 
Daar stort zich Richard in zijn boot. 
‘Voort, voort! naar d' overkant! 
Roei voort! met schatten loon ik u, 
Zet gij mij ginds aan land.’ 

{==720==} {>>pagina-aanduiding<<}

De roeijer slaat zijn' riem met moed, 
Al is het water breed... 
Maar eensklaps, welk een bange gil! 
't Is jeugdige' Edmunds kreet! 
 
De roeijer toeft... ‘Ik hoor geschrei: 
Het is een kinderstem.’ - 
‘Voort, voort! het is het stormgehuil:’ 
Zoo antwoordt Richard hem. 
 
‘Roei voort, roei voort en rep de riem, 
En houd den haak gereed...’ 
Daar rijst op nieuw een bange gil! 
't Is jeugdige' Edmunds kreet! 
 
‘Ik hoor alweêr een schreijend kind:’ 
Hernam de roeijer weêr. 
‘Voort, voort! de nood groeit aan: roei voort! 
Wij redden toch 't niet meer.’ - 
 
‘o God! heer Richard! zoo gij wist, 
Wat angst dat schepsel lijdt! 
En gij, gij stopt uwe ooren digt, 
Hoe bang de onnoosle krijt! 
 
Hoe schriklijk zou uw foltring zijn, 
Zoo ge, uit het zwalpend nat, 
Vergeefs de magtlooze armen hieft 
En vruchtloos bijstand badt!’ 
 
Daar gilt hun eensklaps weêr een kreet, 
Een luider kreet in 't oor, 
En eensklaps dringt het licht der maan 
De donkre buijen door. 
 
En, God! daar staat een doodsbleek kind 
Te bibbren op een rots, 
Die in den vloed te storten dreigt 
Door 't hevig golfgeklots. 
 
De roeijer slaat met kracht zijn' haak 
In 't harde rotszand vast, 
En palmt zich naar de naakte klip, 
Waarop de branding plast. 

{==721==} {>>pagina-aanduiding<<}

‘Nu grijp het kind, heer Richard! grijp! 
Volvoer den diersten pligt; 
Grijp aan: het strekt u de armpjes toe...’ 
En Richard grijpt het wicht. 
 
Hij grijpt en rilt! het kind was koud, 
En kil als steen, en dood: 
't Was Edmund, jeugdige Edmund-zelf, 
Een zwaarder wigt dan lood. 
 
De schuit sloeg om; de moorder zonk; 
Zijn strijd was lang en wreed; 
Hij zonk en rees, en rees en zonk: 
Geen mensch vernam zijn' kreet. 
 
T. 






Iets, over de bussen, of zoogenaamde geneeskundige societeiten, in de stad Rotterdam.

Was het eene waarheid, dat er, ten opzigte van de uitoefening der geneeskunde in deze stad, veel verbetering noodzakelijk was; eene verbetering, waaraan zoo velen der geachtste geneeskundigen werkzaam waren, en in welker daarstelling zij alleen door eenige belangzuchtige Collegaas, maar vooral door velen van de burgerij zelve, noch aan den ouden slender gewoon, wederstreefd werden, vooral daar het deze, van de waarde van hun vak overtuigde, mannen aan het noodige gezag ontbrak: thans zien wij, door de vaderlijke zorg van eenen geliefden Vorst, der geneeskunde eene eervolle loopbaan afgebakend, en der lijdende menschheid een geruststellend vooruitzigt geopend. Wenschelijk is het slechts, dat de vastgestelde wetten niet, even als zoo vaak gebeurt, verwrongen, en, door kleine uitzonderingen te misbruiken, aan baatzuchtige oogmerken dienstbaar gemaakt, en daardoor de goede bedoeling van den wetgever te leur gesteld worde.
De Medicinae-Doctor blijve arts, maar aan het ziekbed; de Chirurgijn zij wondheeler, en geene inwendige praktijk doe hem buiten zijn vak treden, of geene winzucht verleide hem, om, gebruik makende van een enkel artikel der wet, zijne lijders op de lijst der venerische zieken te plaatsen, en

{==722==} {>>pagina-aanduiding<<}
zichzelven of zijne kunatgenooten daardoor aan eerroovende beoordeelingen bloot te stellen. Eindelijk, wanneer zich een ieder, volgens eed en pligt, bij de uitoefening van zijn vak, en ook daarbij alleen, houdt, zal de wil van Z.M., de wensch van zoo vele brave geneeskundigen, en het welzijn der in gezetenen, volkomen behartigd worden. Wenschelijk is het, dat eene goede geneeskundige Policie, zonder onderscheid van persoon te maken, de gestatueerde wetten zal willen en blijven handhaven.
Intusschen is naauwelijks de gegevene wet in aanvankelijke werking, of de burgerij zelve begint een middel te zoeken, om de uitoefening der geneeskunde voor genees- en heelmeester een werk van verdriet te doen zijn; en dit middel is gereedelijk gevonden in de zoogenaamde Bussen of Gezondheidssocieteiten.
Gewoon om den Medicinae-Doctor met het schandelijke loon van een' schelling na het doen zijner visite af te zetten, acht men het eene berooving, dat er van hooger hand aan de uitoefenaars der kunst een behoorlijk honorarium worde toegekend; en, om dit te ontduiken, zal men zich zoo spoedig mogelijk in eene bus doen inschrijven; dan is men verzekerd, dat de onkosten voor zijne aanbestede gezondheid niet hooger dan vijf à zes gulden per jaar zal bedragen, en alzoo des te meerder overschieten voor luxe of vermaak.
De bussen, of geneeskundige Societeiten, werden hier ter stede opgerigt door den Weled. Heer Dr. bicker, met het menschlievend oogmerk, om aan dienstboden, wier jaarlijksch loon, en aan ambachtslieden, wier daggeld hun niet toeliet groote uitgaven te doen, gelegenheid te geven, om buiten het Gasthuis eene goede geneeskundige behandeling te genieten. De geneesheer nam met een warm menschengevoel dit werk van barmhartigheid waar, en de lijder beloonde zijne opoffering van tijd en moeite met dankbaarheid.
Doch, wat is thans van deze zoo nuttige inrigting geworder? Van tijd tot tijd heeft men die Societeiten zoodanig vermeerderd, dat, daar voorheen circa vijf- à zeshonderd leden op deze wijze bediend werden, men thans een getal van tien- à elfduizend menschen telt, welke hunne gezondheid hebben aanbesteed.
Door welke voorwerpen nu moet dit getal worden uitgemaakt? Het minst door dienstboden! Deze, welke alle fond-
{==723==} {>>pagina-aanduiding<<}
sen zoeken om den zwier en tooi hunner meerderen na te apen, hebben nog niet eens een paar stuivers in de week over, om in geval van nood geholpen te worden; daarvoor laten zij het Gast- en Manhuis zorgen.
Door de klasse van handwerkslieden? Hiertegen getuigt het ontzettend getal der genen, welke jaarlijks, zoo door de vaderzorg van onze Regering, als door de bijzondere godsdienstige Genootschappen, van genees- en heelkundige hulp voorzien worden; en het getal der zulken gaat zeker dat der busleden te boven.
Voor het grootste gedeelte dus bestaan de bussen uit den voorheen zoo zeer op fatsoen gestelden burgerstand. Deze ontzien zich thans niet meer, zich gelijk te stellen met hun pakhuisknecht of dienstmeid; ook zij moeten voor hunne gezondheid accorderen, en daardoor te meer vrij zijn in uitgaven van een' anderen aard, welke door een Doctors- of Chirurgijns rekening (voor eigen privé) zouden besnoeid worden. Immers is het niet te logenstraffen, dat zich verscheidene leden in de bussen bevinden, welke, tot hun huishoudelijk gemak, zich door knecht en meid tevens laten bedienen. Dezen moet men voor vijf à zes gulden per jaar in de Gezondheidssocieteit nemen; ofschoon velen er niet op zien, drie à vier gulden per week in eene Societeit, onder het genot van spel en wijn, zulkerwijze op te offeren, dat den volgenden dag de geneesheer zijn bus-salaris aan hen kan komen verdienen. Zijn nu zulke menschen billijk het voorwerp eener hulp, welke uit barmhartigheid geschiedt?
Wat nu het lot van Doctor en Chirurgijn is bij zulk eene inrigting, is gemakkelijk na te gaan. Terwijl de dienstbode, uit vreeze van haren dienst verstoken te zijn, of met een: het zal wel overgaan! van dag tot dag uitstelt, den geneesheer te raadplegen; terwijl de ambachtsman, dikwijls met de koorts op het lijf, om toch maar zijn daggeld nog te verdienen, zijne ziekte door werkzaamheid tracht te verdrijven, weet de meer vadzige en weinig doende uit den burgerstand niet, hoe spoedig hij om den Doctor zal zenden, die, zoo hij eens niet t'huis is, of voor hem belangrijker patienten te bezoeken heeft, al spoedig de norsche aanduiding ontvangt, dat men zulk eene behandeling niet weer verwacht, daar men op zijn' tijd het busgeld betaalt, en dus, indien het meer gebeure, zich bij Directeuren zal beklagen.

{==724==} {>>pagina-aanduiding<<}

Een ander gebrek in vele bussen is, het, tegen alle reglementsvoorschriften aan, innemen van leden, zonder dat dezelve door deskundigen gevisiteerd en gezond bevonden zijn. Hierdoor komt alles in de bus, en dezelve wordt geheel tot een Gasthuisfonds misbruikt. Verscheidene leden zijn er, die juist daarom in de bus gaan, omdat zij sedert jaren aan deze of gene kwaal sukkelen, en het hun verdriet, na elk nieuwjaar eene Doctors- of Chirurgijns-rekening te ontvangen. Men heeft kennis aan dezen of dien Directeur, en men wordt als goed vriend in de bus geschreven, houdt zich eenigen tijd stil, en dan den Doctor gehaald, en, ten koste van een ander, die billijke aanspraak heeft, braaf aan het medicineren! (Er zijn er in de bussen, die van primo Januarij tot ultimo December trek in medicijnen hebben.) Men heeft nu toch alles voor hetzelfde geld, of de Doctor ééns komt of honderdmaal! De geneesheer moge hier nu tijd en geduld verliezen, de patient vordert, volgens reglement, dat hij bezocht worde. Hoedanig kan men nu verwachten, dat de geneesof heelkundige behandeling bij zulk eene inrigting zal zijn? De Doctor geniet, volgens zijne met Directeuren gemaakte overeenkomst, een gulden of iets meerder per lid in 't jaar; dit maakt voor elke week een honorarium van drie à vier duiten; hiervoor moet hij dag en nacht gereed zijn de zieken te bezoeken. Als man van eer getrouw aan de door hem aangegane verbindtenis, als mensch en Christen zelfs verblijd, dat hij in staat is zijnen lijdenden evenmensch te redden of diens smart te verligten, doet hij dit volvaardig, wanneer hij geroepen wordt bij hen, die waarlijk aanspraak op zijne hulp hebben; maar het moet hem grieven, wanneer hij zijne visite moet doen in huizen, waar alles de welvaart, ja den overvloed der bewoneren aantoont. Hier moet hij toch ook zijne vier duiten per week verdienen! en dikwijls verdient hij die niet, daar de Heeren Directeuren toch ook lid van de bus zijn, en, in sommige bussen, velen,
behalve een honorarium van veertig gulden of meer, met hunne huisgezinnen vrije genees- en heelmiddelen genieten, zonder te contribuéren: maar nu, hier mag de Doctor ook wel pro Deo werken, want Directeuren hielpen hem immers aan het broodje!!
Natuurlijk is het intusschen, dat de geneesheer zijn werk op deze wijze lusteloos doet, en er zich op toelegt, om de

{==725==} {>>pagina-aanduiding<<}
geringe lieden in zijne bus wél en volgens pligt te bedienen; terwijl hij de meer gegoeden, door zoo laat mogelijk hen te bezoeken, en door het onvriendelijke van zijn gedrag, daar anders meêwarige minzaamheid een hoefdtrek van zijn karakter is, zeer duidelijk doet gevoelen, hoe ongaarne hij zulke patienten bezoekt, die, tot hunne schande, hunne gezondheid het voorwerp van eene aanbesteding maken.
Het noodzakelijk gevolg van dit alles is, de levering van slechte of geknoeide geneesmiddelen; en het kan niet anders zijn: de Apotheker ontvangt, per lid, dertig of tweeëndertig stuivers in 't jaar; en er zijn er, die slechts vijfentwintig stuivers genieten. Treft hij nu het ongeluk, dat zijne bus uit veel burgerstand bestaat, dan kan hij verzekerd zijn, dat tien à twaalf recepten daags zeer middelmatig is, als hij driehonderd leden te bedienen heeft. Dus kan hij dan voor drie stuivers al heerlijke medicijnen leveren! Het onmisbaar gevolg is, dat de Doctor, hoezeer overtuigd van de noodzakelijkheid, schrikt, om een recept voor te schrijven, dat van eenige waarde is; daar hij overtuigd is, dat de Apotheker het niet kan leveren.
Integendeel in bussen, grootendeels uit de geringe klasse zamengesteld, heeft de Apotheker op de duizend leden naauwelijks acht recepten daags; en dan kan hij, wanneer de Doctor in ligte gevallen huishoudelijk te werk gaat, in zware ziekten zeer goed zulke medicijnen leveren, welke, in een gelijk geval, met de door den rijkdom duurst betaalde kunnen vergeleken worden. Doch, zoo lang aan de meer gegoeden niet belet wordt, dit geluk hunnen minderen medeburger laaghartig te ontvreemden, zullen de bussen eene bron van knoeijerij en een beklagelijk bederf voor het leven en de gezondheid der deelnemeren, en dus een gemaskerd moordhol voor de maatschappij zijn.
Ofschoon ik mij niet wil vermeten, middelen tot een volkomen herstel voor te slaan, wil ik het echter wagen, mijne gedachten daarover ter neder te stellen.
Van de zijde der Busdirecteuren zelve behoorde nooit een lid te worden aangenomen, ten zij hij, zonder onderscheid, door een' Doctor en Chirurgijn behoorlijk geëxamineerd ware, en door een attest bewees, buseigen te zijn.
De busgelden behoorden niet op elkander gestapeld en in voor de leden nuttelooze papieren veranderd te worden;

{==726==} {>>pagina-aanduiding<<}
maar men moest daarvoor aan de meest werkzamen in de bus, Doctor, Chirurgijn, en vooral aan den Apotheker, naar gelange der omstandigheden, een extra honorarium uitkeeren; dit zoude ambitie geven, en goede middelen doen leveren.
De Directeuren moesten het systeem laten varen, dat ieder lid een zieltje gewonnen is; dan zoude dikwijls de heer en jufvrouw geweigerd, en knecht of meid ingeschreven worden.
Eindelijk, het eenstemmig werken van Heeren Doctoren, enz. tot wering van alwat niet in de bus behoort. Doch dit onder de pia vota!
Krachtdadiger middel zoude zijn, wanneer, onder de zorg van het Gouvernement, onze geachte Regering zich wilde verledigen, in dezen de hand te leenen, en ook voor bussen eene vaste orde te bepalen; daar er toch geene stad in ons Rijk is, waar deze inrigting zoo zeer misbruikt wordt, als hier. Wel is waar, het is eene vrije burgerlijke overeenkomst, en het staat in zoo verre ieder vrij, of hij al of geen Doctor, onder of buiten accoord, wil gebruiken. Doch men zoude zulk eene verordening even min dwang kunnen noemen als zoo menige andere ordonnantie, welke zelfs het getal der personen bepaalt, die een koop thee, tabak, koffij of wijn mogen veilen, of een testament in orde stellen; daar toch de Souverein en de Staat meer belangs hebben bij het leven en de gezondheid van deszelfs ingezetenen, dan bij een' beschadigden koop koffij, thee en wijn, of eene valsche clausule in een testament.
Door zulk eene verordening zoude de geneeskunde, geheel op een' vasten voet gesteld, ook voor de mindere klasse een wezenlijke zegen zijn; de geneeskundigen, in alle vakken, die toch in hun ensemble eene achtingwaardige en voor eene stad gansch niet onbelangrijke klasse uitmaken, zouden met eer en ambitie werkzaam zijn; en, wat zeker vooral geldt, menig ingezeten zoude niet zoo vroeg grafwaarts gebragt worden, of, tot schande der kunst, een verwaarloosd en ziekelijk ligchaam ronddragen. - Dixi!

Rotterdam, Nov. 1818.


{==727==} {>>pagina-aanduiding<<}

De heer Charles.

Eene echte Gebeurtenis.

Zeker koopman te Petersburg, Franschman van geboorte, was bezig met het doedeinen van zijn wonderschoon kind, en wel in zulk eene gemoedstemming, dat men het hem kon aanzien, hoe hij dit geluk als eenen zegen van God waardeerde, wanneer een vreemdeling, zijnde een Pool, met vier zieke, half bevrozene kinderen, in de kamer trad, zeggende: ‘Daar breng ik u de kinderen.’ Zonderling keek de koopman den Pool aan: ‘Wat zal ik met deze kinderen doen? Wien behooren zij? Wie zendt u hier?’ - ‘Zij behooren niemand anders,’ antwoordde de Pool, ‘dan eene doode vrouw in de sneeuw, 70 uren aan dezen kant van Wilna. Gij kunt daarmede doen, wat gij wilt.’ De koopman hernam: ‘Gij zijt hier niet te regt, mijn vriend.’ Zonder zich van zijn stuk te laten brengen, hernam de Pool: ‘Als gij Heer charles zijt, dan ben ik wel te regt.’ Inderdaad, het was de Heer charles. De geëerde lezer wete verder, dat zekere Fransche weduwe lang in goeden doen en buiten alle opspraak te Moskow had gewoond. Toen, nu vijf jaren geleden, de Franschen aldaar kwamen, behandelde zij die, als hare landslieden, (het bloed toch kruipt, waar het niet gaan kan) minzamer, dan den ingezetenen behaagde. Nadat zij nu in den zwaren brand al haar goed en have verloren, en hare vijf kinders slechts gered had, werd zij, als verdacht zijnde, genoodzaakt, niet alleen de stad, maar ook het land te verlaten: anders dacht zij zich naar Petersburg tot eenen rijken neef te wenden, die aldaar woont. Onder eene schrikkelijke koude en smarten voortvlugtende, was zij reeds te Wilna gekomen, krank en van alle behoeften voor zulk eene reis beroofd, en trof aldaar eenen edelen
Russischen Prins, aan wien zij haren nood klaagde. Deze schonk haar driehonderd roebels; en, daar hij vernam, dat zij te Petersburg eenen neef had, gaf hij het aan hare keus, of om naar Frankrijk, of naar laatstgenoemde stad met een' vrijpas te reizen. In deze onzekerheid keek zij haar oudste zoontje aan, omdat het de verstandigste en ziekste was. ‘Waar wilt gij heen, mijn kind?’ vroeg zij. ‘Werwaarts gij zelve henengaat, lieve

{==728==} {>>pagina-aanduiding<<}
moeder!’ hernam de kleine, en sprak naar waarheid; want, nog eer men vertrok, ging hij haar voor in het graf. Nu voorzag zij zich van het noodzakelijke, en maakte afspraak met een' Pool, dat deze haar voor vijfhonderd roebels naar Petersburg bij haren neef zoude brengen; want deze, dacht zij, zoude het ontbrekende van die som wel aanvullen. Van dag tot dag, echter, werd zij op deze bekommerende reis erger, en stierf op den zes- of zevenden dag. ‘Werwaarts gij zelve henengaat,’ had de kleine gezegd; en de arme Pool erfde nu van haar de vier kinderen, die met malkander omtrent zoo veel konden spreken, als een Pool verstaat, wanneer een Fransch kind Russisch spreekt, of een Franschmannetje, als men met hem Poolsch wil spreken. ‘Wat nu gedaan?’ sprak de Pool bij zichzelf. ‘Zal ik terugkeeren?... waar laat ik de kinders? Voortgaan?... waar zal ik ze henenbrengen?’ - ‘Doe, wat gij behoort te doen!’ sprak eindelijk de stem in zijn binnenste. ‘Zult gij de arme kinderen van het éénige berooven, dat zij van hunne moeder erven kunnen? van uw woord, dat gij eenmaal gegeven hebt?’ Nu knielde hij, met de ongelukkige weezen, rondom het lijk der afgestorvene, en bad in het Poolsch een Vader ons: Leid ons niet in verzoeking! Daarop liet elk der kinderen een hand. je vol sneeuw en eenen traan op de koude borst der moeder tot afscheid vallen, als wilden zij zeggen, dat zij, indien zij slechts konden, haar den laatsten pligt der begrafenis zouden bewijzen, en dat zij thans verlatene, ongelukkige kinders waren. Nu ging hij met hen getroost den weg op naar Petersburg; want hij hield zich verzekerd, dat Hij, die hem de kinderen had toevertrouwd, hem nimmer in verlegenheid
zoude laten. Eindelijk de groote stad van verre aanblikkende, vroeg hij, even als een voerman doet, die ook eerst aan de poort vraagt, waar hij stil moet houden, eindelijk aan de kinders, zoo goed als hij zich konde doen verstaan: waar de neef woonde? En even zoo was het antwoord: ‘Wij weten het niet.’ - ‘Hoe heet hij dan?’ - ‘Wij weten het niet.’ - ‘Hoe is dan uw familienaam?’ - ‘Charles.’ Voor den Pool was het nu bijna zeker, dat dat de Heer charles de neef was. Maar, waar hem te vinden? Twee dagen lang zocht hij naar eenen man, die charles heette, en kwam eindelijk toevallig in dit huis, waar een Franschman woonde, die dezen naam droeg; en

{==729==} {>>pagina-aanduiding<<}
deze moest nu, naar de meening van den Pool, de neef zijn, omdat hij charles heette; hoezeer tot op dit uur nog niemand weet, hoe de ware neef eigenlijk heet, en of en waar hij in Petersburg woonachtig is. Het eene woord haalde nu het andere uit; en, toen de Pool hem het gansche geval en zijnen eigen' nood beschreef, werd zijn hart geroerd. ‘Wel nu,’ dacht hij bij zichzelf, ‘ik zal den braven man één kind afnemen.’ Met dit voornemen, echter, gloeide zijn hart al meer en meer, zoodat hij bij zichzelven sprak: ‘Ik zal twee kinderen tot mij nemen.’ Nu begonnen de kinderen de knien van den vermeenden neef te omhelzen en op zijn Fransch te schreijen, hetwelk toch altijd eenig in zijne soort is; en nu werd het den goeden man zoo warm om het hart, dat hij zich inderdaad niet alleen neef, maar ook vader gevoelde. In Gods naam,’ zeide hij, ‘als het dan zoo zijn moet, zoo neem ik de vier kinderen tot mij.’ De Pool zette zich thans neder, en de koopman liet eene warme soep gereed maken. De eerste at nu smakelijk, met een volkomen opgeruimd gemoed. Verzadigd zijnde, leide hij den lepel neder, en bleef stil zitten. Hij stond eindelijk op, en bleef stokstijf staan. Ten laatste brak hij het stilzwijgen af: ‘Maak nu, dat ik henen kom; de weg naar Wilna is ver. De vrouw heeft met mij voor vijfhonderd roebels akkoord gemaakt.’ Thans trok evenwel den gewaanden neef eene schaduw over het aangezigt, als eene ligte lentewolk over den zonneschijn. ‘Goede vriend,’ zeide hij, ‘dat gaat nu toch wat al te ver. Is het niet genoeg, dat ik u van de kinderen ontlast? Moet ik u nog daarenboven het reisgeld betalen?’ De Pool hernam: ‘Mijn goede heer, ik wil u niet ronduit zeggen, hoe het mij voorkomt. Is het niet
genoeg, dat ik u de kinderen breng? Moet ik ze u dan voor nietmetal gebragt hebben? De tijden zijn slecht, en de verdiensten gering.’ - ‘Juist daarom,’ zeide de Heer charles; ‘daarover kan ik oordeelen. Of meent gij, dat ik zoo rijk ben, dat ik vreemde kinderen opkoope, of zoo goddeloos, dat ik met u over den prijs wil handelen? Wilt gij hen terug?’ Nogmaals kwam het eene woord uit het andere voort; en nu eerst begreep de Pool, dat de Heer charles geenszins de echte neef ware, maar de arme weezen uit louter medelijden tot zich nam. ‘Wel nu,’ zeide de edele mensch, ‘als de zaak zoodanig is, ik ben geen rijk man, en uwe landslieden, de Fran-
{==730==} {>>pagina-aanduiding<<}
schen, hebben het mij ook niet gemaakt; maar als de zaak zoodanig is, dan kan ik niets van u vorderen. Doe de arme schapen daarvoor zoo veel goed, als gij kunt!’ Hierbij ontsprong een gevoelige traan zijn oog, en roerde niet minder het hart van den Heer charles, die nu bij zichzelf gevoelde: ‘Zoo belangeloos handelt een arme Pool; en wat zult gij doen?’ Nu nam de Pool, tot afscheid, kind voor kind in zijne armen, en kuste hen vurig, met de vermaning, op zijn Poolsch, tot gehoorzaamheid en braafheid. ‘Goede vriend,’ hernam de Heer charles, ‘blijf nog een weinig. Ik ben zoo arm niet, of ik kan u het welverdiende vrachtloon voldoen, daar ik nu toch de waar heb overgenomen,’ en gaf hem de vijfhonderd roebels. - Alzoo liep dit voorval af; de Pool vertrok, en de ongelukkige kinderen worden behoorlijk verzorgd en opgevoed. Komt nu de een of ander der gevoelige lezers voor de poort der groote stad, en twijselt hij, of de ware neef niet nog te vinden zij, en of hij de arme kinderen al dan niet zou aannemen,
dan brenge bij tevens zich te binnen, dat de goede Voorzienigheid, ter bereiking harer oogmerken, hem niet eens heeft noodig gehad.




De heiden van Drenthe.


Ik staar langs 't maatloos ruim van Drenthes vale heiden, 
En zie geen westewind, die wulpsch de halmen kust; 
Geen bloempje schiet er op in klaverrijke weiden; 
Geen boom verheft zijn kruin, om schaduw uit te spreiden, 
De schepping slaapt en rust. 
 
't Is doodsch, waar 't oog zich wendt; 't ziet nergens groei of leven: 
Slechts lucht en bruine hei, zoover mijn blikken gaan; 
Een rilling grijpt mij aan; ik zie een spooksel zweven; - 
Natuur dwaalt door dit veld, met rouwgewaad omgeven, 
En schouwt het schreijende aan. 
 
Zoo lag eens heel deze aard in doodschen slaap verloren, 
En voedde 't haasje slechts met berg- en heideplant; 
Toen 't ruwe jagervolk zijn krijgsgehuil deed hooren, 
En nog geen Godentelg den ploeg dreef door de voren 
Van 't woeker gevend land. 

{==731==} {>>pagina-aanduiding<<}

Geen mensch was toen de mensch, in beestlijkheid verzonken; 
Het wouddier gaf hem spijs, maar ook zijn' woesten aard; 
Een slaaf van lust en drift, door niets in band geklonken, 
Kon nooit een zacht gevoel de ruwe borst ontvonken, 
Als die des diers behaard. 
 
Maar naauwlijks rijpte 't graan op goudgekleurde velden. 
En koerde zachter spijs het brandend bruisend bloed, 
Daar werd hij waarlijk mensch, en zachte tranen welden 
In 't oog, waaruit voorheen slechts bliksemstralen snelden 
Van wilden gramschapsgloed. 
 
Natuur lag 't rouwkleed af, dat eens haar leden dekte; 
Met rozenvlecht omkranst, vergat zij klagt en traan; 
En waar eens wolf of beer des jagers rooflust wekte, 
Daar zag de landman thans, zoover het oog zich strekte, 
Slechts bloemen, vrucht en graan. 
 
Betooverd hing zijn blik aan 't bruidsgewaad der dalen, 
Aan 't groen des vruchtbr'en booms, waar 't rijpend ooft door bloost; 
En dankend viel hij neêr, bij 't matter avondstralen, 
Om God, nu eerst gekend, zijn hulde te betalen 
Met gade en minnend kroost. 
 
Helaas! mag dan geen hand den ploeg door 't heiveld dringen, 
Waar, aan zichzelv' vertrouwd, zich 't levensvonkje bluscht? 
Eens durfde 't Hollandsch hart der zee zijn erf ontwringen, 
Hem, brullende om dien roof, in naauwer boorden dwingen, 
Op eigen kracht gerust. 
 
Hier is geen Noorderzee, die, met verschriklijk loeijen, 
Den nieuwen Herkules zijn grimmig aanschijn toont; 
Breng slechts 't belevend vuur, en 't vonkje zal ontgloeijen, 
En nieuwe scheppingskracht door 't doodsche heiveld vloeijen, 
Waar eeuw'ge slaap thans troont. 
 
Maar neen, het mag niet zijn. - Ziet ge op deez' vale heiden 
Dien ruwen steenberg niet, gehoopt met reuzenkracht; 
Daar rust de woeste Hun, berucht door moord en strijden; 
En veld en rotsklomp toont het beeld van vroeger tijden 
Aan 't beter nageslacht. 

{==732==} {>>pagina-aanduiding<<}

Des ruwen sterv'lings kracht kon rots op rotsen sling'ren, 
En dreef de reuzenspeer door 't ijz'ren harnas heen; 
Maar nooit kon hij Natuur met bloemfestoen omsling'ren; 
Doodsch bleef ze, als deze hei; en 't hart dier werelddwing'ren 
Ruw, als deez' hoopen steen. 
 
Slaapt dan den doodslaap voort, o Drenthes vale heiden! 
En prijke op 't huiv'rig veld der Hunnen rotsig graf! 
Omringd van Gruno's graan en Vrieslands vette weiden, 
Schetst hier Natuur aan 't kroost het beeld van vroeger tijden 
In reuzentrekken af. 
 
B..... 
6 Oct. 1818. 


Wijze en kiesche vaderzorg.

De Heer français, een rijk Financier tijdens de regering van lodewijk den XV, huwde zijne dochter uit aan een' Hoveling, een der bevalligste petits-maîtres van zijnen tijd, den Marquis de villegagnon. Eenige dagen na de bruiloft vernam hij, dat zijn schoonzoon daags te voren 300,000 francs met het spel had gewonnen. Terstond zocht hij hem op, en sprak: ‘Mijnheer de Marquis! toen ik u mijne dochter ten huwelijk gaf, heb ik haar vermogen, uw' naam, en den rang, welken zij dien ten gevolge in de maatschappij zou bekleeden, tegen elkander opgewogen; de schaal stond in het evenwigt, en gij huwdet alzoo in gemeenschap van goederen. Thans hebt gij 300,000 francs gewonnen - gij kunt nog meer winnen; de zaken zijn dus niet meer dezelfde, en er moet eene scheiding plaats hebben.’ - De schoonzoon badineerde met de naauwgezetheid des vaders; maar vond zich eindelijk genoodzaakt, voor diens onverzettelijk besluit te zwichten. - Wat gebeurde? Na weinige jaren, en vele kanswisselingen van verlies en winst, had de Marquis alles verloren, en was nu al te gelukkig van in het welbestuurde vermogen zijner vrouwe toereikende hulpmiddelen te vinden, om hem van een' volslagen' ondergang te redden.
Het kan niet ongepast of ontijdig zijn, dezen trek te herinneren aan huisvaders, in dagen, waarin spel en speculatie van tijd tot tijd de fortuin der vermogendste en achtingwaardigste huizen verslinden.

Luchtige trek van den wijsgeer Kant.

De zeventigjarige Generaal von w... trouwde een achttienjarig meisje. Een vriend van kant, ging hij dezen zijn huwelijk bekendmaken, en voegde er bij: ‘Waarschijnlijk heb ik geene nakomelingen te hopen.’ - ‘Dat is zoo,’ hernam onze wijsgeer droogjes; ‘maar wel te vreezen.’


{==733==} {>>pagina-aanduiding<<}

Mengelwerk.


Aan den Redacteur der Vaderlandsche Letteroefeningen.

Mijnheer!

Het nevensgaande stukje, vervaardigd voor eene bijzondere gelegenheid, heeft aan deszelfs doel beantwoord, en, in zoo verre, uitgediend.
Evenwel bragt mij het onlangs gevierde Eeuwfeest der Hervorming op den inval, of het misschien niet, als eene geringe bijdrage tot derzelver geschiedenis, eene plaats bekleeden mogt in het Mengelwerk uwer geachte Letteroefeningen.
Het onderwerp, gelijk gij ziet, loopt over menno simons, van wien, toch, eene, bij alle redelijke denkers uit onderscheidene gezindten, toenemende verlichting in ware Evangeliekennis, naar ik achte, mag getuigen, dat hij, dit zij gezegd zonder ijdelen roem, eene aanzienlijke plaats waardig is in de rij der Hervormers van de XVIde eeuwe.
Ik bied u het gemelde stukje alzoo ter plaatsing aan, en voeg er nog eene aanmerking nevens, of dezelve misschien noodig ware tegen alle bedenking van eenige roekeloosheid. Zij behelst mijne betuiging, dat ik niet ten oogmerk heb, eene lofrede te leveren op menno's waarachtige verdiensten, noch eene regtstreeksche verdediging aan te vangen van 's mans gebreken.
Voor het eerste, trouwens, ware, misschien, stoffe genoeg te vinden; terwijl ik aan het goed gevolg eener verdediging geenszins zoude wanhopen. Mijn verlangen, echter, is alleen, om, als de vrucht van eigen leerzaam onderzoek, eene proeve te geven aangaande menno, zijne persoonlijke of natuurlijke bekwaamheden, zijn karakter, denkwijze, en onvermoeide pogin-
{==734==} {>>pagina-aanduiding<<}
gen, in hoedanigheid van Hervormer onzes Doopsgezinden Genootschaps.
Uw bestendige Lezer
P.

Menno Simons.

I. In 1496 is menno simons te Witmarsum geboren. Van den stand zijner ouders en van zijns vaders bedrijf vond ik niet, om daaruit te kunnen besluiten, of hij van aanzienlijke dan wel geringe afkomst zij geweest. Naastdenkelijk verkeerde hij in het laatste geval. Opgevoed in de Roomsche kerk, destijds de heerschende, en, in gemelde kerk, opgekweekt voor den geestelijken stand, werd hij tot haren Priester verkoren in 1524, oud zijnde 28 jaren. Tot deze keuze gaf veelligt aanleiding zijn goede aanleg, te zoeken in de gave eener natuurlijke, hoezeer onbeschaafde of ongekunstelde, welsprekendheid. Alhoewel hij, in den eigenlijken zin, geen man was van letteren, verstond hij, echter, het Latijn. Geen wonder! kunt gij zeggen: deze taal was voor hem onmisbaar, in zijne geestelijke bediening des Roomschen altaars. Daartegen zou, nogtans, kunnen worden aangevoerd, dat hij, als een dom prediker, zijn kerkelijk ambt vrij werktuigelijk waarnam, zonder eenige hoegenaamde kennis der H. Schriftuur; naar welke eigene bekentenis van menno af te meten, zijne ervarenheid in genoemde tale, welligt, ook sober kon zijn geweest. Dan, wij mogen stellen, dat hij, des verkiezende, schoon hij zulks, om billijke en wijze redenen, ongaarne deed, in de tale der geleerden over godgeleerde onderwerpen zich klemmende genoeg wist uit te drukken. Ook blijkt het uit zijne schriften, dat hij niet onbedreven was in het Grieksch.
Zelf niet misdeeld van geleerdheid, was hij er verre af, haar een afkeerig hart toe te dragen. Hij wraakte alleen, en dat, zoo wij meenen, te regt, het misbruik derzelve tot verstrikking of overheersching der gemoe-
{==735==} {>>pagina-aanduiding<<}
deren. Voorts zij hier nog gezegd, dat menno, door onderzoek, bedreven werd in de godgeleerde gevoelens der onderscheidene sekten van zijnen tijd, en dat hij met bewijzen staaft, kennis te hebben aan Grieksche en Romeinsche volks-, staats-, ja letterhelden en wijsgeeren.
Aan zulke natuurlijke of persoonlijke bekwaamheden en zulken aanleg paarde zich bij menno een belangrijk karakter, vanwaar hij zeer geschikt was voor de loopbaan van Hervormer. Hij bezat, mogen wij zeggen, wezenlijke deugden, als:
1. Liefde tot de waarheid.
Dit staaft zijn uitgang uit het Pausdom, vermits hij zag, op het punt van den Kinderdoop vooral, misleid te zijn ten koste der schriftuurmatige waarheid. Te dezen opzigte ook luther verwerpende, en wie voorts den doop der onmondigen vasthield, leerde hij, echter, van dien moedigen bestrijder des Pauselijken dwangs, ‘dat menschen-geboden niet verbinden ten eeuwigen dood.’ Zulks was hem te steviger riem onder het harte.
Met een gemoed, hetwelk gruwde van alle onzedelijkheid, dusverre schijnbaar vergoelijkt door het uiterlijk gezag der kerke, vlood nu menno den weg des doods, en zette den voet te vaster op den engen weg des levens. Hij verwierp kloekelijk alle bloot menschelijk gezag.
Moge schier iedere geloofsleuze sektengeest verraden, menno's spreuk: ‘Geen ander fundament dan jezus christus,’ aan welke hij getrouw bleef, is volkomen vrij te keuren van alle partijdige beoogingen.
Stijfzinnige gezetheid op eigene stellingen, bevooroordeelde ingenomenheid met eigene denkwijze kon alzoo nimmer zijn zwak wezen, en was het ook niet, daar hij bereidvaardigheids genoeg bezat, om zich, op grond der zuivere Schriftuur, van dwaling te laten overtuigen.
2. In de tweede plaats durven wij aan menno toekennen regtschapenheid van verstand en hart.
Nimmer schaamde hij zich de gevoelens, welke hij onder de zijnen predikte; maar bood altoos aan, ter

{==736==} {>>pagina-aanduiding<<}
verantwoording des geloofs, voor partijen te verschijnen. Hij bedoelde geenen eigenlijken sektengeest voort te planten noch persoonlijken aanhang te vormen. Ware dit zijn regtstreeksch of ook heimelijk zoeken geweest, welk voordeel had hij dan vaak niet al kunnen trekken van de bekende beroeringen over den ban onder onze toenmalige geloofsgenooten! In troebel water immers, gelijk men zegt, is het voor den zelfzoekenden steeds goed visschen. Doch, menno zocht altoos te heelen, en partijen onderling te bevredigen. Moge nu zijne dus hoog geprezene regtschapenheid al niet zijn vrij te waren van alle opspraak, daar menno, als heelmeester der breuke, door bewuste oneenigheid veroorzaakt, zich niet volkomen gelijk scheen te blijven, eerst gematigd, daarna met anderen aan gestrenger denkwijze vasthoudende, men bedenke daartegen, hoe moeijelijk het toenmaals ware, den echten middelweg te treffen - ja, hoe hagchelijk, om, tot weêrzijdsch genoegen, stellige uitspraak te doen. Alle invloed ten goede ging vaak voor het vervolg hiermede te zeer verloren. Bovenal kome voorts in aanmerking de te vreezen eigendunkelijkheid der geschilvoerende partijen eens zelfden Genootschaps, en de onrekkelijkheid, zoo niet willekeur, des eenen vooral, opzigtelijk het al of niet berusten in menno's uitspraak.
De goedaardige man zag zich hierdoor in de neteligste omstandigheid gebragt.
Behoudens deze menschelijkheid nu, zijne regtschapenheid te dien opzigte aanklevende, gelooven wij, echter, uit 's mans werken te oordeelen, dat hij, in den grond, zichzelven steeds gelijk bleef omtrent de beweegredenen en bedoelingen van den ban.
3. Aan blanke opregtheid eene wijze voorzigtigheid te paren, keurde de Stichter van onzen Godsdienst noodig voor zijne Kruisgezanten, die als schapen midden onder wolven verkeeren zouden. Menno, wiens lot met het hunne, als predikers der gekruiste en vervolgde waarheid, zoo veel gelijkenis had, bezat ook,

{==737==} {>>pagina-aanduiding<<}
bij alle rondborstigheid, de vereischte mate van kloekzinnig beleid. Naar billijke voorschriften van zelfbehoud, ontweek hij zeer wijsselijk, daar hij nu ook echtgenoot en vader was, de gestrengheid van een tegen hem alleen geveld bloedplakkaat. Wat nuttigheids ware het ook geweest, uit enkel geestdrijverij, of vaak zucht tot ijdele glorie, den marteldood te zoeken?
Behoudens alle bereidwilligheid om voor andersdenkenden ter verantwoording op te treden, koesterde hij dan ook een billijk wantrouwen opzigtelijk hunne bedoelingen aangaande zijn' persoon. Deswege verlangde hij, bij voorkomende gelegenheid, vooraf, en dat te regt, toezegging van vrijgeleide.
4. Menno bezat eenen vurigen geloofsijver. Die ijver was, zeker, niet zoo gekuischt als het Evangelie zulks wil, en het valt niet te ontkennen, dat hij de mate wel eens te buiten ging. Menno, toch, ijverde soms vrij heftig tegen de gevoelens van andere gezindten: doch, wat wonder ook, bijaldien men acht geve op den drang en den geest der tijden, toen de onverdraagzaamheid der anderen jegens menno en de zijnen ook schier geene palen had? Hoe hard, gestreng, beleedigend, ja bits was ook de weêrpartij met mond en pen! Behalve dit, was ook stekeligheid in toon, en zelfs eene, naar onzen meer kieschen schrijstrant af te meten, ruwheid van bescheid, aan de tijden der Hervorming eigen, blijkens schriften van dien tijd, welke over geene godgeleerde geschillen zoo zeer handelen. Voorts durven wij gerustelijk beweren, dat menno geenszins ijverde zonder liefde, daar hij, integendeel, die christelijke deugd met de daad bezat en werkelijk verdraagzaam was.
Hoe groot, hoe standvastig zijn ijver zij te achten, blijkt uit den moed, welken hij betoond heeft, door, schier ongevergd, vrijwillig althans, den waan eens verkeerden geloofs vaarwel zeggende, de waarheid openlijk voor te staan; en zulks in eenen tijd, waarin zoo veel bloeds van Doopsgezinden ginds en elders vergoten

{==738==} {>>pagina-aanduiding<<}
werd, dat g. brandt, in zijne Reformatie, de toenmalige geloofsvervolging met den naam van die der Doopsgezinden, bij uitnemendheid, kenmerkt.
5. Gestrenge en gezette ernst en zeden, eindelijk, was een voornaam karaktermerk van menno. Naar gelange hij, volgens eigene bekentenis, vóór zijne bekeering tot het licht, gansch niet onbestraffelijk leefde, maar zich verliep in doode werken, was hij, na dien tijd, welligt te gestrenger zedemeester jegens de broeders. Trouwens, hij leidde zelf ook, naar den mensch gesproken, eenen onberispelijken wandel.
Deze ernst van onzen menno, steunende op deugdlievende beginselen, blinkt vooral door in zijne verordening van den ban. Hij was een gezworen vijand van alle zedeloosheid, en van al wat hij vreesde voornamelk den zwakken daartoe te kunnen vervoeren. Deze vrees deed hem zijne gestrengheid wel eens tot eene te groote hardheid overdrijven.
‘De menschelijkheid,’ zegt gemelde brandt, ‘heeft dus menng's goede meening vergezelschapt. Men zag ook in de vurigheid zijns ijvers somwijlen heldere stralen van zachtheid en rekkelijkheid onder de zijnen doorblinken; maar zijne hardheid tegen anderen, en het involgen van de onbezuisdheid en eigenzinnigheid zijner hevigste medebroeders, daar hij zich niet genoeg tegen kanten dorst, door zijne eigene ongestadigheid, verduisterden, oordeelden sommigen, den glans zijner deugden. Dan echter,’ merkt deze zelfde schrijver aan, ‘moet men bekennen, dat hij zeer gearbeid en veel gedaan heeft tot reformatie van leer en zeden.’
II. Dus naderden wij het tweede gedeelte onzer Proeve, waarin wij, met korte woorden, nog zullen opgeven menno's denkwijze en verrigtingen als Hervormer.
Ik mag als bekend vooronderstellen, dat het Doopsgezind gevoelen lang vóór menno bestond. Zulks ware anders gemakkelijk te staven. Ook menno zelf be-
{==739==} {>>pagina-aanduiding<<}
vestigt dit op menigvuldige plaatsen in zijne schriften. Zoo is hij dan wel niet de grondlegger of stichter van het gebouw onzes geloofs; maar van hem rekene men de krachtdadige optrekking, vergrooting, uitbreiding en meerdere regelmatigheid deszelven. Vanhier staat menno, in de kerkelijke geschiedenis, als Hervormer, te regt, aan het hoofd der broederschap.
Uit zijn geschetst karakter moogt gij alreede zijne denkwijze eenigermate opmaken: dan, wij vreezen niet uwe aandacht te vermoeijen, zoo wij er een weinig breeder van ophalen.
Hij dacht volmaakt vrij, zonder zich van eenig menschelijk gezag te laten boeijen. Daardoor muntte hij, in ons oog, bijzonder uit, en onderscheidde zich voordeelig van allen, die, benevens hem, het rijk der duisternisse moedig bestreden. Voor zoo veel men, naar den toenmaligen tijd, verwachten mag, en voor zoo verre de verlichte oogen van menno's verstand reikten, bezag hij de waarheid van alle kanten. Intusschen verhief hij zich des in geenen deele, maar bleef nederig en zijner geringheid allezins bewust. Meer dan eenig ander maakte hij zich los van alle dwaling; des hij niet, gelijk de anders groote luther, kleinmoedig struikelde over de leere der Regtvaardigmaking bij den Apostel jacobus; maar, integendeel, zoo wij deze vergelijking mogen maken, was menno het ware evenbeeld diens Apostels op het punt van geloof en werken.
Over den Doop dacht hij schriftmatig, en erkende alzoo geenen anderen, dan dien der bejaarden. Zulks is den verstandigen genoeg tot zuivering van de blaam des wederdoops, menno van zijne tijdgenooten aangewreven, uit laster meer, dan uit enkel onkunde. Zeer onedelmoedig en partijdiglijk, toch, verwarde men dezen man en zijne beginselen met muntzer en diens onzinnige begrippen. Zonneklaar, echter, toont menno, in zijne schriften, van de Munsterschen wijd te verschillen, van wier stellingen hij inwendig gruwde.
Helder waren ook zijne denkbeelden van den aard en

{==740==} {>>pagina-aanduiding<<}
de beteekenis des Avondmaals. Hij ontdeed deze plegtigheid van alle bijgeloovige, geheimzinnige en ingewikkelde omkleedsels. Alzoo keurde hij af de bekende Con- en- Transsubstantiatie, Subintratie en dergelijke duistere stellingen, welke ik, bij mangel van betere, met hare schoolsche namen slechts aanhaal. Over dit een en ander kunnen wij niet breedvoerig zijn: trouwens, dit ware ook onnoodig; achtende het genoegzaam, enkel kenmerkende punten aan te stippen, waartoe ook nog geacht kunnen worden te behooren: Overheidsambt, Eed en Wapenen.
1. Menno behoorde niet, zoo als zijne vijanden hem onbillijk nagaven, tot dat slag van geestdrijvers des toenmaligen tijds, welke, in hun verdwaasd brein, eene denkbeeldige kerk van enkel heiligen waanden te zullen stichten, waarin dus het ambt van Overheid te eenemale overtollig werd: neen, zeker! Hij zag de wereld aan voor hetgeen zij was, voor een' gemengden hoop, namelijk, van vroom en onvroom: hij erkende diensvolgens de nuttigheid en noodzakelijkheid eener wereldlijke regtbank, om der maatschappelijke veiligheid wille, en beschouwde alzoo de Overheid als eene instelling, naar de ordonnantie Gods, tot schrik der boozen, maar tot bescherming en steun des onnoozelen burgers.
Menno, dan, predikte den pligt van gehoorzaamheid aan alle wettige magten, echter zonder eenige verkrachting van gewisse.
Naar den ernst zijns harte, beschouwde hij het regterlijke ambt, als kwalijk te volbrengen zonder alle gemoedsbezwaar in zoo vele en velerlei voorkomende gedingen. Hiertoe deed veelligt niet weinig af het zoo ligtzinnig en willekeurig kettermoorden van dien tijd; waarom hij schier achtte, dat er geene vrijheid altoos ware tot halsstraf. Uit zulk een beginsel waarschuwde hij de zijnen ernstig tegen het aanvaarden der regterlijke bediening. Behoudens deze welmeenendheid van menno, zoude men, nogtans, kunnen aanmerken, dat het

{==741==} {>>pagina-aanduiding<<}
misbruik des wereldlijken gezags, toenmaals niet ongewoon, bij gebreke van verdraagzaamheid en menschlievende beginselen, hem eene te groote angstvalligheid jegens het Overheidsambt aanjoeg. Met dit al betuigde hij, dat een Christen de bewuste bediening wel konde waarnemen, mits hij, zonder bloed te storten, den misdadiger strafte.
2. Wat nu den Eed betreft, menno kon denzelven, beschouwd als eene burgerlijke of geregtelijke belofte van trouw en waarheidsliefde, in tijdelijke zaken billijken; maar wilde, dat alle getuigenis der waarheid bij enkel ja en neen zoude uitgaan.
Noodeloos, wanneer men het anders opregt meende, en, zonder dat, ontoereikende altoos, ja zelfs onschriftmatig, keurde hij ieder ander voorschrift, hoe men dit ook poogde te wijzigen.
Alle afwijking van het enkel ja en neen achtte hij gemoedsbezwaar, en wraakte zulks te eenemale. Plegtige betuigingen van hoogen ernst in zaken, den Godsdienst rakende, noemde hij geen eedzweren, en met reden; waarom elke tegenwerping tegen hem, hieruit ontleend, alsof hij zelf niettemin, soortgelijke betuigingen b zigende, somwijlen zoude gezworen hebben, van grond ontbloot is te achten.
3. Menno verklaarde zich stellig tegen het voeren van Wapenen, als werktuigen des doods, opgevat uit heerschzucht en wrake, strijdig met den geest des Christendoms. Zij, die hiertoe konden overgaan, weigerde hij voor de zijnen te erkennen. Ten naauwste staat dit gevoelen van menno in verband met de lijdzame weerloosheid, welke hij den zijnen predikte, als hebbende de lijdzaamheid, naar de taal van den Apostel jacobus, een volmaakt werk.
Hierbij verdient het voorts onze opmerking, dat hij dit onderwerp, even weinig als dat van het ambt der Overheid, nergens in zijne werken opzettelijk behandelt, maar slechts in den loop zijner ernstige betuigin-
{==742==} {>>pagina-aanduiding<<}
gen van diepen afkeer der Munstersche oproerigheden en bedreven gruwelen.
Dit zij genoeg ten aanzien van 's mans denkwijze. Met stilzwijgen ga ik dan voorbij menno's gevoelen omtrent zoodanige ingewikkelde geschilpunten van zijnen tijd, waarover veel twistens, zonder ware stichting des gemoeds, voorviel; als, Drieëenheid, Menschwording van christus, en diens twee Naturen; op welke punten hij van ketterij verdacht werd.
Menno behield, nogtans, zijne eigene gevoelens, zoo lang men hem geene betere, op voldoenden grond, wist voor te dragen. Hij wenschte, echter, niemand aan zijne bijzondere stellingen te binden; maar verlangde steeds, dat de waarheid door haarzelve zich zoude aanbevelen.
Met zijn karakter en zijne gezindheid kwam hij, na rijp beraad, moedig voor den dag, en stond in het geloove tot den einde toe.
In 1524, oud 28 jaren, gelijk wij boven verhaalden, werd hij Roomsch Priester; doch, na twee jaren van blindheid in de H.S., begon het licht voor hem te dagen, en het verdroot hem, ja hij schaamde zich, den hoorder langer op den breeden weg te leiden, gelijk hij, zelf misleid zijnde, dusverre onwetend gedaan had. Nu onderzocht hij verder, verbrak weldra de boeijen van gewetensdwang, en schudde, eindelijk, het juk van kerkelijke overheersching ganschelijk af omtrent 1536. Van enkele Doopsgezinde broeders aangezocht en geordend, maar, vooral, uit reine zucht tot de prediking der volmaakte wet, die der vrijheid is, in eigen binnenste aangevuurd, begon hij ginds en elders te leeraren, plantende eenvoudiglijk de baniere des kruises.
Te dien einde doorreisde hij verscheidene wingewesten, als Oost- en- Westvriesland, Groningerland, Holland, Gelderland, Braband, Westfalen; hij bezocht vele streken van Duitschland, trok langs de zoomen der Baltische of Oostzee, drong zelfs tot in Lijfland door,

{==743==} {>>pagina-aanduiding<<}
in het Russische gebied, en heeft ook Gothland in Zweden bezocht.
Zijn naam verwekte veel opziens bij vriend en vijand; zoodat, naar gelange de eerste hem te talrijker aanhing, de laatste hem te bezwaarlijker verdroeg.
Vandaar ondervond hij weldra menigerlei verdrukking en vervolging; terwijl de naam van ketter hem, aan alle kanten, van zijne weêrpartijders naging. In perijkel, om met paulus te spreken, was hij menigmaal.
In Vriesland stelde men ten leste, in 1542, op zijn hoofd een' prijs van honderd guldens. Dus zag hij zich genoodzaakt de wijk te nemen. Niet geestdrijvend genoeg, eere hebbe zijn verstand! om den wissen marteldood nutteloos te trotseren, trachtte hij zijn leven te redden, ten volgenden zegen onzes Genootschaps en ter verdere bevordering der goede zaak.
Menno vlugtte nu naar Wismar, in Meckelenburg; doch, ook hier niet veilig, zette hij zich eindelijk ter neêr in de vrijdommelijke heerlijkheid Freesenburg bij Oldesloo, omstreeks Lubek en Hamburg. Hier vond en genoot hij vrije bescherming van lijf en leere.
Dus gelukkiglijk aan de vervolging ontworsteld, was hij der Voorzienigheid dankbaar voor deze gunst, door het rusteloos aanwenden van alle geschikte middelen tot opbouw en bevestiging des Doopsgezinden geloofs. Met mond en pen bleef hij ijverig werkzaam. Freesenburgs gastvrije Heer verleende aan menno vrijheid van eigen drukpers; door welk middel hij nu, in veelvuldige geschriften, welke, bijeenverzameld, tot een bekwaam foliant uitdijgden, voor de geheele wereld de gevoelens der Doopsgezinden openleide. Hij lichtte vooral ook de Overheden in omtrent den valsch begrepen' oorsprong en opkomst der zijnen, alsof zij afstamden van de Munstersche weêrspannigen, en dier stellingen, zoo schadelijk voor kerk en staat, waren toegedaan. Aldus daagden er allengskens kalmer tijden op voor de weerlooze kudde, en werd hare denkwijze uit haar gedrag van tijd tot tijd geregtvaardigd.

{==744==} {>>pagina-aanduiding<<}

Bijzondere partijen weêrleide hij, en stond dezelve punt voor punt te rede. Hij bleef de vraagbaak, de bemoediger en voorvechter der broederen. In hoogen ouderdom zelfs verliet hij nog zijne vreedzame woonstede, en trok naar Keulen, om, in persoon, het twistvuur mede te helpen dempen, hetwelk, opzigtelijk den ban, die steen des aanstoots en der ergernisse, gedurig smeulde, en, bij wijlen, in vlammen opging.
Eenigheid door den band des vredes was onvermoeid menno's pogen. Heeft hij, met den besten wil, zijn oogmerk in dezen onder de broeders niet altoos volledig mogen bereiken, en bleef zijn invloed steeds te zwak, om scheuringen te voorkomen of te heelen, hiervan lag de schuld voornamelijk bij de in geschil zijnde partijen. Daarbij kwam mangel aan uitwendig of kerkelijk gezag, zoodat hij de misnoegden nadrukkelijk tot rede noch tot zwijgen konde brengen.
Eene onbelemmerde vrijheid beminnende, wraakte hij ook te zeer allen onredelijken dwang; vanwaar hij zijn' persoon en uitspraak ook aan niemand opdrong. Hij streed alleen met het zwaard des geestes, en bezigde geene dan soortgelijke wapenen. Waar deze niet vermogten de hoogten ter neêr te werpen, liet hij voorts de gemoederen aan eigene overtuiging over, onder broederlijke vermaning tot liefde en eendragt.
Het vermeld gebrek aan persoonlijk gezag was ook oorzaak, dat hij niet zoo veel opgangs maakte als wel andere Hervormers. Zoo steunde de wereldlijke arm eenen luther en kalvijn; doch menno had haar tegen. Uit vooroordeel en partijdigen haat, miskende ook de wereld 's mans zuivere bedoelingen. De Overheid leende aanvankelijk het oor aan de inblazingen van verbitterde geloofsonderzoekers, wier domme en drieste waan geen gevoeliger weêrstand vond, dan in de vrije leer van menno en de zijnen, voornamelijk ten aanzien van den Doop, het Geloof en de Werken. Menno was voorts lijdzaam van karakter, in zijne hoedanigheid van Hervormer onder de weerlooze Chris-
{==745==} {>>pagina-aanduiding<<}
tenen, en betoonde zich een waardig kruisgezant van den nederigen en zachtmoedigen des harte.
Zijne prediking bestond in de meergemelde, regt christelijke meening, dat de waarheid zich, als waarheid, door haarzelve behoorde aan te bevelen. Uit dien hoosde gaat zij noodwendig tragen gang; maar overweldigt ook geene onverlichte onnoozelen, doet geen voordeel met de onkunde des argeloozen; terwijl zij, integendeel, de gemoederen, redelijker-, christelijkerwijze, door zachte overtuiging gewillig inneemt.
Den zegen zijns geestelijken arbeids geeft hij, met eigene woorden, in dezervoege op:
‘De groote en sterke God heeft het woord eener ware boete, het woord zijner genade en kracht, met te zamen het heilzame gebruik zijner H. Sacramenten, door onzen geringen dienst, leere en ongeleerd schrijven, met te zamen den zorgvuldigen dienst, arbeid en hulpe onzer getrouwe medebroederen, in vele steden en landen zoo bekend en openbaar, en de gestalte zijner Gemeenten zoo heerlijk gemaakt, met alzulke onoverwinnelijke kracht begaafd, dat ook vele hooge, stoute harten niet alleen ootmoedig werden, de onzuivere niet alleen kuisch, de dronkene nuchteren, de gierige mild, de wreede goedig en de goddelooze godvruchtig, maar dat zij ook, om het heerlijk getuigenisse, hetwelk zij hebben, goed en bloed, lijf en leven getrouwelijk daar henen geven.’
Tot eene proeve zij het aangevoerde, menno als hervormer betreffende, genoegzaam. Het tegenwoordig bestek gedoogde breedvoerigheid noch talrijker stavende aanhalingen uit 's mans eigene schriften, welke wij voornamelijk raadpleegden. Deze groote man, ‘die,’ zegt h. schijn, ‘mogelijk meer wederwaardigheden en levensgevaren heeft doorgestaan, dan iemand der Hervormers van zijne tijden,’ overleed in den jare 1561, het 66ste zijns ouderdoms.
Hij sleet zijne laatste dagen in vrede ter boven vermelde woonstede bij Oldesloo, vanwaar hij zich, sedert de

{==746==} {>>pagina-aanduiding<<}
jongste reis naar Keulen, om der broederen wille, van welke reis wij straks repten, andermaal niet heeft behoeven te verwijderen. Naar den drang der toenmalige tijden, is hij in eigen' tuin begraven.




Iets, over de vaccine en kinderpokken.

Door R. Landskroon, Stads Med. Doct. te Purmerende.

Het is te beklagen, dat, daar van de zijde des Gouvernements alle pogingen worden aangewend, om de inenting met koepokstof meer en meer algemeen te maken, en daardoor de zoo verwoestende kinderpokken, ware het mogelijk, geheel ten onder te brengen, nog zoo vele menschen gevonden worden, welke deze zoo voortreffelijke bedoeling op alle wijze trachten tegen te gaan, en daardoor hunne kinderen, ja niet zelden zichzelven, aan deze gevaarlijke ziekte ter prooije geven. Getuige zij daarvan een aantal voorbeelden in verschillende plaatsen, alwaar, in den loop van dit jaar, die ziekte weder eene aanmerkelijke rol speelde. Ook in deze stad tastte dezelve niet alleen verscheidene kinderen, maar ook jonge lieden van achttien en twintig jaren, op de geduchtste wijze, aan; en, ofschoon zij bijna allen, na vele folteringen, herstelden, werden echter twee hunner (hoezeer wij alles tot hun behoud aanwendden) de prooi des doods. Daar niet zelden de eenvoudigste voorbeelden meer afdoen dan de voortreffelijkste betoogen, hoop ik, dat de mededeeling der volgende waarneming iets moge bijdragen, om het nut der vaccine bij vernieuwing aan te toonen.
Tot hulp gevraagd zijnde bij den zoon van dirk van bergen, te Purmerende woonachtig, oud zestien jaren, die op de hevigste wijze door de kinderpok-
{==747==} {>>pagina-aanduiding<<}
ken was aangetast, waarvan hij dan ook, na een smertelijk lijden, herstelde, bevond zich in hetzelfde huis een kind, ruim zes maanden oud, hetwelk nog niet door de kinderziekte was aangedaan. Ik verzocht de ouders, dat men mij wilde toestaan, dit kind te vaccineren, hetwelk mij dan ook (hoezeer men hiertegen bedenking maakte) eenige dagen daarna vergund werd. Het was den 5den September, dat dit kind gevaccineerd werd. Den 6 en 7den bevond ik hetzelve zeer wel; den 8sten was het ongesteld; den 9den vertoonden zich de kinderpokken; den 10den waren dezelve in dien staat, dat men aan derzelver bestaan niet behoefde te twijfelen; den 11den zoo in grootte als hoeveelheid toegenomen, terwijl intusschen de koepokken haren geregelden loop bleven behouden. Bij het bezoek van den volgenden dag (12 September) vond ik de kinderpokken (die in groote hoeveelheid over alle deelen des ligchaams verspreid waren) droog en plat. Ik kon geene ongesteldheid aan het kind ontdekken, daar hetzelve gerust en weltevreden in eene wieg lag, en, zoo als de moeder ons berigtte, van voedsel met graagte gebruik maakte: de koepokken waren nagenoeg volkomen gevormd, en behielden haren geregelden loop, gepaard met alle die verschijnselen, welke men standvastig bij de ware koepokken waarneemt; terwijl de droog en plat gewordene kinderpokken, in de gedaante van dunne roven, van tijd tot tijd afvielen.
Gedurende den tijd van veertien jaren, heb ik een zeer groot aantal kinderen gevaccineerd, en ook gelegenheid gehad, een aantal gevaccineerden van andere genees- en heelkundigen te zien; maar kan mij niet herinneren, één geval te hebben bijgewoond, hetwelk met deze opgegevene waarneming gelijk stond. Gaarne wil ik bekennen, dat ik altijd van gevoelen ben geweest, dat, wanneer het ligchaam reeds door besmetting was aangedaan, (hetwelk toch wel het geval van dit kind zal zijn geweest) de vaccine alsdan niet genoegzaam het vermogen zou bezitten, om de kinderziekte in derzel-
{==748==} {>>pagina-aanduiding<<}
ver loop te kunnen beteugelen. - Ik kan hier nog bijvoegen, dat jonge lieden, die ik vóór verscheidene jaren had gevaccineerd, zich niet ontzien hebben, om de aan pokken lijdende kinderen, bij herhaling, te bezoeken, zonder dat iemand hunner is besmet geworden; zoodat het gerucht onwaarheid is, dat eenige kinderen, voorheen gevaccineerd, door kinderziekte zijn aangetast. De zoodanigen, van welke zich dit gerucht verspreidde, heb ik dadelijk bezocht, en bevonden, dat dezelve somwijlen door deze of gene nietsbeduidende huiduitslagen waren aangedaan, die, omdat dezelve bij de ouders onbekend waren, en, naar hun inzien, toch eenen naam verdienden, met dien van kinderpokken bestempeld werden. - Het is voorts niet onmogelijk, dat eenige gevaccineerde kinderen door de pokken werden aangedaan: want men behoeft maar te letten op de wijze, waarop sommige kinderen zijn gevaccineerd. Het denkbeeld, dat de stof, uit anders goede koepokken genomen, voldoende is, om anderen, zonder tijdsbepaling, daarmede in te enten, kan hiervan genoegzaam de reden zijn. Eenigen, niet genoeg met de vaccine bekend, oordeelen de stof voldoende, ook dán, wanneer dezelve met den 11den of 12den dag, ja soms later, werd overgeplant; maar, daar
dan de koepokstof hare dunheid en helderheid verloren heeft, troebel en meestal etterachtig geworden is, zoo heeft mij (om van geene andere geneeskundigen te spreken) de ondervinding geleerd, dat deze stof niet dan onvolkomene koepokken voortbrengt, en dat kinderen, hiermede gevaccineerd, gevaar loopen, vroeg of laat, door de kinderziekte te worden aangetast. Opzettelijk heb ik hieromtrent proeven genomen, en bevonden, dat, wanneer ik, eenige weken daarna, de inenting met koepokstof, op dat tijdstip gebezigd, wanneer dezelve dun en helder was, hervatte, alsdan de bevorens ingeënten op nieuw koepokken kregen, die haren behoorlijken loop hielden, en wier stof, op anderen overgebragt, de gewenschte vaccine opleverde.


{==749==} {>>pagina-aanduiding<<}

Eenvoudig middel ter verhoeding van het kromgroeijen der kinderen.

In een der laatste stukjes van het Journal der praktischen Heilkunde van hufeland en harles wordt het wasschen met goeden brandewijn als een voortreffelijk middel aangeprezen, om het kromgroeijen der kinderen voor te komen. Wanneer men aan de ruggegraat eenige afwijking bespeurt, moet men 's morgens en 's avonds vooral het aangedane deel vlijtig wasschen. Ziet men nog niets gebrekkelijks, maar vreest men alleen, dat er iets dergelijks plaats zal hebben, waartoe een dikke buik, een bleek of opgeblazen voorkomen, met geringe spierkracht, redenen geven, dan doe men het ten minste ééns 's weeks. Maar men moet den brandewijn onvermengd nemen, en niet met water aanlengen; ook niet warm: want dan vervliegen de geestrijkste deelen, vóór zij op de huid werken. Ook wrijve men niet al te sterk, omdat dan de brandewijn opdroogt en niet kan worden opgenomen.
Voor gezonde, sterke, frisch bloeijende kinderen is dit middel niet alleen overbodig, maar zelfs zeer nadeelig: dezen toch kan eene buitengewone prikkeling niet dan schaden.






Aan den Redacteur der Vaderlandsche Letteroefeningen.

Wel Ed. Heer!

De vóór weinige dagen ontdekte en zoo veel belangs verwekkende Brug, of liever houten Weg, in de Drentsche. Veenen gevonden wordende, heeft in mij den lust opgewekt, te onderzoeken, wat bij tacitus en anderen dienaangaande te vinden was.
Ik heb dus, in de eerste plaats, eenige zoo naauwkeurig mogelijke aanteekeningen gemaakt, omtrent de bouworde van dit eerwaardig werk; - voorts kortelijk aangeteekend, wat

{==750==} {>>pagina-aanduiding<<}
eenige Schrijvers, tot mijn oogmerk dienende, deswege zeggen, - en eindelijk eenige aanmerkingen daarbij gevoegd, welke mij voorkwamen, in dezen niet ongegrond te zijn.
Kan het een en ander in Uw Eds. geacht Maandwerk eene plaats vergund worden, zoo zal zich daardoor verpligt rekenen,
Wel Ed. Heer!
Uw Ed. dv. Dienaar

g.w. van der feltz,
Griffier bij de Regtbank van Eersten Aanleg, zitting houdende te Assen.
Assen, den 13 Nov. 1818.





Iets, over de drug, of houten weg, in de maand october 1818, in de valter veenen, in het departement drenthe, gevonden.

De Heer Hoofdingenieur van het 8ste District, karsten, in het laatst van October 1818, bezig zijnde, de limieten tusschen Groningen en Drenthe op te maken, ontdekte, bij die gelegenheid, in de Veenen tusschen Exloo, in Drenthe, en het Klooster ter Apel, in Groningerland gelegen, bij het graven van een scheidslood of gruppel, eenige zware planken, op drie leggers rustende. Bij verdere nasporing bleek, dat dit houten verdeksel, bijna onafgebroken, eene uitgestrektheid van omtrent drie uren gaans voortliep, een' aanvang nemende een weinig ten westen van het tegenwoordige Weerdingerholt en de buurtschap Weerdinge, onder de Gemeente Odoorn, niet verre van de Valter-schans gelegen, ter plaatse, alwaar de vaste zandgrond zich verliest, en door de veenen wordt vervangen. Hetzelve heeft vandaar, met eenige flaauwe bogten, eene strekking van het Z.W. naar het N.O. tot een zeker punt, alwaar zij eene merkelijke bogt maakt, en meer van het westen naar het oosten loopt, dwars door het stroompje de Mussel-Aa henen, en ongeveer regtaan op het gehuchtje ter Haar in Groningerland, alwaar, de veengrond eindigende, en men wederom vasten zandgrond vindende, ook deze houten weg ophoudt.
Met weinige bogten loopt dus deze weg, dwars over de veenen tusschen Weerdinge en ter Haar henen, meestentijds

{==751==} {>>pagina-aanduiding<<}
van één tot vier voeten daarin gezakt, en met veenspecie overgroeid zijnde. Ter praatse, echter, alwaar dezelve de gemelde Aa zoude moeten passeren, is, zoo daar dan deze houten weg ook mogt aanwezig geweest zijn, geen spoor meer van denzelven te vinden; om redenen zekerlijk, dat de oevers van dit riviertje, uit slecht veenachtig groenland bestaande, mindere veen en meerdere zanddeelen inhouden, welke, eene meer stevige zelfstandigheid zijnde, dan de daar om toe liggende veenen, het houtwerk belet hebben, door eigene zwaarte, en den overtogt van zoo vele gewapende manschappen, daarin te zakken; waarom hetzelve, (langer dan die gedeelten, welke in het veen gezakt zijn, en door derzelver overgroeijing tot nu toe zijn bewaard gebleven) door altijd aan regen en droogte, hitte en vorst, in één woord, aan weêr en wind blootgesteld geweest te zijn, binnen eenige jaren heeft moeten verrotten en te niet gaan.
Mogelijk ook, zoo ook hier deze houten weg bestaan hebbe, dat dezelve, een' korten of langeren tijd daarna, door wintervloeden of ander hoog water weggespoeld en vernield is.
Terwijl het eindelijk, ten derde, zoude kunnen zijn, dat de Romeinen, die, zoo als straks blijken zal, deze wegen hebben gepasseerd, deze oeverlanden vast genoeg vonden, om dezelve, en het daar tusschen stroomende beekje, over te trekken, zonder aldaar die behoedmiddelen te nemen, welke op de natte en drabbige veenen noodzakelijk waren.
Maar mogelijk vraagt men, of het wel waarschijnlijk is, dat dit stroompje, vóór meer dan 1800 jaren, zich binnen die zelfde beddingen en in die rigting bepaalde, waarin hetzelve thans henen vloeit? en of het niet veel waarschijnlijker is, dat door zulke zware stormen en noodlottige watervloeden, welke naderhand ons vaderland getroffen, het meer Flevo in de Zuiderzee herschapen, de monden der Eems, zoo nabij ons Drenthe, in eene Binnenzee veranderd, en meer andere geweldige ommekeeringen veroorzaakt hebben, - of door zulke stormen en vloeden, zeg ik, de kleine Mussel Aa haren loop niet zoude hebben verzet? Ik geloof, dit veilig met neen te kunnen beantwoorden, dewijl dan deze brug zoude moeten ontbreken, ter plaatse waar alsdan destijds het stroompje zoude moeten hebben langs geloopen; welke brug nu echter, onafgebroken, bijna drie uren doorloopt, slechts gemist wordende, waar nog thans de Aa langs spoelt. Ten

{==752==} {>>pagina-aanduiding<<}
minste zoo luiden de berigten, welke wij deswege ontvangen hebben; schoon ik erkennen moet, tot hiertoe door andere bezigheden belet te zijn, door eigene bezigtiging en ondervinding mijn berigt te kunnen staven, hetgeen ik echter binnen weinige dagen hoop te bewerkstelligen. Liever zoude ik tot dien tijd toe met de uitgave van dit Iets gewacht hebben, ware het niet om alsnu aan de algemeene belangstelling en nieuwsgierigheid voorloopig te voldoen. (*)
Door hier en daar het veen op te graven, is gebleken, dat deze houten weg, op die plaatsen althans, aldus is zamengesteld: Eerst schijnt men drie leggers of zomers op het veen gelegd te hebben. Wanneer dezelve wat dun waren, vindt men ook wel twee naast elkander, meest van berken-, maar ook van dennen- en elzenhont, ter dikte van plus minus vier à vijf duimen middellijns. Nu en dan vindt men slechts ook twee zulke leggers. Hierop leide men losse dennen planken van ongeveer 9½ tot bijna 11½ voeten lengte; zijnde, die ik gezien heb, pl. m. drie duimen dik, door kielen of op eene andere wijze gekloofd, en met instrumenten, als eene bijl of dissel, zoo het schijnt, vervolgens ruw bekapt. In de vijfde of zesde plank ongeveer vindt men op het einde een gat, niet geboord, maar ook al ruw in dezelve gekapt, waar eiken en dennen pennen, ter lengte van pl. m. twee voeten, werden doorgestoken, die niet in de zomers, maar, buiten om dezelve, alleenlijk maar in het veen werden vastgeslagen.
Op andere plaatsen bestaat dit verdeksel, in stede van uit planken, uit half doorgekloofde, en, zoo dezelve niet te dik waren, uit geheele boompjes van dennen-, elzen- en berkenhout; in welk eerste geval de platte kant naar beneden ligt.
Ook ziet men hier en daar, dat de zomers boven over de dwarshouten, die tot pad verstrekken moesten, heen liggen, wanneer, aan weerskanten van deze zomers, pennen in het veen geslagen werden, waardoor dezelve, en dus ook de daaronder liggende houten weg, vast lagen.
En eindelijk vindt men op sommige plaatsen, onder den nu ontdekten houten bodem, de overblijfselen van ander hout-
{==753==} {>>pagina-aanduiding<<}
werk, nog iets dieper in het veen gezonken; zekerlijk dat dit plaatsen zijn, welke, na de eerste of meerdere overtogten door de Romeinen, hersteld zijn geworden.
Ten slotte dient nog aangemerkt te worden, dat zeker landman van ter Haar, vóór zeventien à twintig jaren reeds, eenige dier planken uit dit veen had opgegraven, en dezelve binnenshuis vertimmerd; welk houtwerk tot heden toe sterk en geconserveerd is gebleven.
Ziet daar hetgeen mij tot hiertoe bekend is van dit kolossaal en grootsch stuk werk, 't welk vóór ruim 1800 jaren, mijns inziens, aan de XL Cohorten van a. caecina tot pad verstrekt, en reeds ettelijke jaren vóór christus geboorte, door lucius domitius, bijgenaamd ahaenobarbus, een Romeinsch Ridder, en Grootvader van nero, aangelegd is (*).
Het zal velen, vertrouw ik, geen ondienst doen, hen bekend te maken met, of te herinneren aan, hetgeen tacitus en eenige latere beroemde mannen over dit tijdvak, met betrekking tot deze houten wegen of bruggen, zeggen.
Zes jaren nadat de Romeinsche Veldheer q. varus met zijne keurbenden, door de Germanen, onder arminius, de Grondlegger der Germaansche Vrijheid bijgenaamd, totaal geslagen en vernietigd was, bedreigden de Germanen, de Cherusken (in de streken der Elve, in het Bisdom Ferden, Lunenburg, Brunswijk, Hildesheim, Halberstadt, Schouwenburg enz. wonende) tot bondgenootschap overgehaald hebbende, onder krijgsbevel van dien zelfden arminius, op nieuw de Romeinen.
Tiberius zond, in het 15de jaar na christus geboorte- germanicus, (zoon van drusus, maar door gemelden zijnen oom tiberius tot zoon aangenomen (†)) toen in Galliën zijnde, ten einde de schatting in te vorderen, (silius, aan den boven, en caecina, aan den neder-Rijn met eene menigte voetvolk gelegerd, gelijk ook pedo met de ruiterij, onder zijne bevelen hebbende) naar de Eems, om het geweld des krijgs niet op ééne plaats te hebben. Caecina marcheerde, dien ten gevolge, met XL Regementen, door het land der Bructeren, - in Kleef, Westfalen,

{==754==} {>>pagina-aanduiding<<}
Zutphen, Bentheim, Zalland, Twenthe en een gedeelte van Drenthe wonende, - naar gemelde rivier; pedo geleidde zijne ruiters door de grenzen der Vriezen; en germanicus zelf voerde vier keurbenden aan over de meren, vereenigende zich te zamen bij de Eems (*). Na de Bructeren verstrooid te hebben, trok dit leger over de uiterste grenzen van dezen, alles, wat tusschen de Eems en Lippe lag, verwoestende (†).
Germanicus, tot het bosch Teutoburg - 't geen, volgens tacitus, aan de Lippe geplaatst, en, naar cluverius, aan de grenzen van het Bisdom Paterborn gezocht moet worden, - de plaats, waar de benden van varus, als boven gezegd is, verslagen waren, willende doordringen, ten einde de aldaar nog verstrooid liggende doodsbeenderen dier Romeinen te begraven, zond caecina vooruit, om bruggen en dijken in de vochtige moerassen en bedriegelijke velden te leggen (§): Germaniën toch was, naar den kant van Galliën, vochtig (**). Dezen laatsten lijkdienst aan hunne broeders bewezen hebbende, trokken de Romeinen, na nog een' onbeslissenden slag met arminius gehad te hebben, naar de Eems terug; een deel der ruiters kreeg order, langs het strand der zee, naar den Rijn te trekken; caecina werd gelast, met zijne benden, de lange bruggen op 't spoedigste over te trekken. ‘Engh is dat padt,’ zegt tacitus, Ann. I. 63, volgens de vertaling van onzen hooft, ‘tussen woeste moerassen, en eertijds door l. domitius gedijkt: de rest was leemigh, kleefagtig van een zwaar slijk, oft ongewis, oovermits de beeken: rondom bosschen, allenskens dellende.’ - ‘Groter gevaar liep caecina,’ zegt onze Historieschrijver wagenaar, van dit tijdstip, in tegenoverstelling van den zoo even vermelden slag, aan weerskanten
met gelijk voordeel geëindigd, sprekende; ‘groter gevaar liep caecina, die, langs de lange dijken, eertijds door l. domitius, in de moerassen der landstreeken, die men thans Twente en Drente noemt, en nog meer oostwaards gelegd, van den Rijn-kant naar de Eems en Wezer terug trok (††).’

{==755==} {>>pagina-aanduiding<<}

Vele bosschen groeiden dus toen op de hoogten, aan weerskanten van deze moerassen; en arminius, die caecina op deszelfs terugtogt voorgekomen was, had zijn volk in dezelve geworpen, 't geen den Romeinschen Veldoverste zoodanig in zijnen overtogt over deze bruggen, welke, door ouderdom en regenvlagen vergaan, hersteld en herlegd moesten worden, belemmerde, dat hij zich gedwongen vond, zijne manschappen aldaar te legeren, een gedeelte derzelven aan de brug te doen werken, en een gedeelte tot bedekking dier werklieden te gebruiken; in welken hoogstmoeijelijken arbeid de Romeinen met kracht door de verbondene Germanen en Cherusken gestoord werden, tot dubbel nadeel voor eerstgemelden, dewijl men moest vechten in een diep veen, waar zij geen voet konden vastzetten, om hunne pijlen en spiesen de noodige en stevige rigting te geven; in welken gevaarlijken toestand de Cherusken nog dat voordeel hadden, dat zij gewoon waren in moerassen te strijden, en hunne geweldig lange spiesen geschikt waren, om zelfs van verre te kwetsen (*).
Ten gevolge hiervan werden de Romeinsche keurbenden zoodanig geteisterd, dat zij tot wijken gedwongen, en in hunne legerplaats teruggedrongen werden.
De volgende dag, echter, was voor de Romeinen niet minder noodlottig; eensdeels, dewijl de vijand, meester van het water, hetzelve zoodanig wist te dwingen, dat de drabbige veenen, waarover de brug moest hersteld worden, nog natter werden, en dus de arbeid der Romeinsche soldaten moest verdubbeld worden; anderdeels, omdat hun Overste, alstoen zijnen aftogt bepaald hebbende, en de schrik door zijne knechten verspreid zijnde, dezen op nieuw door arminius en de zijnen werden aangevallen en bijna verwonnen. Caecina zelf zoude krijgsgevangen geweest zijn, daar hij, zijn paard onder hem gekwetst zijnde, van hetzelve afviel, had niet de eerste keurbende hem ontzet en beschermd (†).
Gelukkig voor de Romeinen, dat caecina's welsprekendheid zijne manschappen, welke den volgenden nacht ernstig tot vlugten gezind waren, daarvan terughield; en niet minder gelukkig voor dezen, dat de verschillende gevoelens der vijandelijke Oversten eene verkeerde operatie te weeg bragten,

{==756==} {>>pagina-aanduiding<<}
daar arminius aanraadde, men moest afwachten dat de vijand wederom in de moerassen moest komen, en zijn oom inguiomer, dat men ze in de verschansing moest aantasten, welke laatste voorslag gevolgd zijnde, waardoor de dappere keurbenden alsnu op vasten grond konden strijden, eene geheele slagting onder de Germanen en Cherusken ten gevolge had, terwijl de Romeinen hun onder het moorden verweten: ‘dat hier geene bosschen nocht moeren waaren, maar op eeven schoone plaats onparthijdighe Goden.’ Arminius ontkwam ter naauwer nood heelshuids, inguiomer zwaar gewond (*); en nu schijnt niets meer den rustigen aftogt der Romeinen belet te hebben, die nu zonder gevaar de lange Bruggen konden herstellen, en over dezelve trekken.
Onbetwistbaar is dus de hooge ouderdom des nu ontdekten wegs; en hoe zeer op meerdere plaatsen hier te lande, en in het aangrenzende Duitschland, destijds zulke noodwegen moeten zijn aangelegd, (zoo als onder anderen blijkt uit de boven vermelde order aan caecina, om vooraf, ten dienste van het leger, naar Teutoburg willende trekken, bruggen en dijken te leggen, terwijl reeds de Bruggen van domitius bestonden, die caecina kort daarna bij zijne terugkomst moest herstellen, als zijnde door ouderdom verrot, hetgeen, ten aanzien van de door hemzelven gelegde Bruggen, onmogelijk in zoo weinige weken konde geschied zijn) geloof ik, dat men de nu ontdekte Brug veilig voor die van l. domitius kan begroeten, waartoe ons bovendien onze beroemde menso alting regt schijnt te geven. Volgens hem, zijn deze wegen door domitius aangelegd, opdat het leger te gemakkelijker over de bedriegelijke moerassen konde komen: ‘Cui pontium longorum nomen tributum;’ aan welke wegen de naam van lange Bruggen is toegeëigend: ‘hodie passim vorden (†) et beschoten wegen vocamus,’ zegt hij, daarvan de namen Koevorden, Vilvorden en soortgelijke afleidende: ‘de Trentones noemen deze wegen eenvoudig dijken, aggeres (§).’
Hoezeer dus de eigenlijke strekking onzer Brug den Heere

{==757==} {>>pagina-aanduiding<<}
alting, die vóór ongeveer 122 jaren schreef, onbekend geweest is, en hoezeer ik twijfele, dat die beroemde Oudheidkundige zich deze Bruggen, als van hout gemaakt, voorgesteld heeft, dewijl hij zegt, dat de Trentones ze dijken noemen, plaatst hij dezelve echter in die streken, waar toen Bourtange, de Valter - dijk en Koevorden lagen.
En waarlijk fraai komt dus dit stelsel overeen met de nu ontdekte Brug, die meermalen dwars onder den tegenwoordigen Valter-dijk doorloopt.
Dat buitendien deze Geleerde omtrent de strekking en ligging dezer Brug al zeer naauwkeurig overtuigd was, blijkt, door een oogopslag te werpen op eene der Kaarten, in zijn gemeld werk gevonden wordende (*), alwaar men onder anderen met stipjes (
{== afbeelding 	==} {>>afbeelding<<}
    
) de reisrouten, zoo wel van pedo als van caecina, aangeteekend vindt, ten einde de Eems te bereiken; en staande naast laatstgemelden: ‘Iter Caecinae per Bructeros et pontes longos cum XL Cohortibus ad amisiam;’ en waarlijk! het oog dan vestigende op het oostelijk gedeelte van ons tegenwoordig Drenthe, zoo vinden wij, dat de Iter Caecinae van alting en de tegenwoordig ontdekte houten bodem nagenoeg dezelfde rigting hebben.
Of caecina nu, bij zijnen terugtogt van Teutoburg naar de Eems, zoodanig zijne reis genomen hebbe, dat hij zijne benden van de Drentsche zijde over deze Brug wilde voeren, en aldaar in den beginne door arminius zoo noodlottig werd aangevallen, zoo als wagenaar stellig schijnt te vooronderstellen (†), durf ik niet voor zoo onbetwistbaar houden, dewijl ik dit in tacitus niet meen te vinden; en hoezeer bij Valte op het hooge veld eenige opgeworpene aarden wallen worden getoond, welke door onze Oudheidkundigen voor eene Romeinsche legerplaats worden opgegeven, en die in dat geval tot wijkplaats voor caecina zoude kunnen hebben gediend, zoo moet ik echter aanmerken, dat in Drenthe eene menigte van zulke zoogenaamde Castra Romanorum gevonden worden (§).
Ik geloof eerder, dat caecina, van de Eems naar den

{==758==} {>>pagina-aanduiding<<}
Rijn (en niet van Teutoburg naar de Eems) terugtrekkende, zoo fel door arminius is aangevallen; daar tacitus toch zegt, nadat hij van bovengemelden onbeslissenden slag gesproken heeft, dat germanicus het heir alsnu naar de Eems terug voerde, waarna (nadat hij namelijk aan de Eems gekomen was) hij zijne onderbevelhebbers de wegen opgaf, langs welke zij naar den Rijn moesten terugtrekken, - onder anderen kreeg caecina order, de lange Bruggen ten spoedigste over te trekken, terwijl een deel der ruiterij gelast werd, het zeestrand te houden, enz. (*); waaruit het mij voorkomt, dat deze Brug slechts door het voetvolk gebruikt werd, daarin gesterkt wordende door de zamenstelling der Brug zelve, die op sommige plaatsen van zulke dunne boompjes is gemaakt, dat zich daarover geen groot corps kavallerij konde wagen, en wegens de rondheid der boomstammen ook niet voor paarden geschikt was, ten zij men dezelve met zandzoden belegd hadde, waarvan, tot nog toe althans, geene overblijfselen schijnen gevonden te worden.
Hiermede vermeen ik, voor het tegenwoordige ten minste, dit berigt te kunnen sluiten; terwijl men verzekerd kan zijn, dat deze Brug, voor het vervolg, eene rijke bron zal openen tot meerdere ontdekkingen, de nasporing onzer Oudheidkundigen zoo dubbel waardig. Ook kan ik reeds melden, dat onder het schrijven van dit berigt tijding is ingekomen, dat, in die zelfde Valter Veenen, eene tweede gelijksoortige Brug ontdekt is, waarvan ik echter nog te weinig heb gehoord, om daarvan iets anders mede te deelen, dan dat toen door het punten zoude gebleken zijn, dat dezelve reeds ¼ uur lang was, en men nog niet wist, hoe veel verder dezelve zich uitstrekte.

Assen, den 30 Nov. 1818.

Ten vervolge van hetgeen ik den 13 Nov. 1818, aangaande de ontdekte Brug in de Valter Veenen, hebbe medegedeeld.

Na de mededeeling van boven vermeld berigt, mij drie dagen te Valte, het Klooster ter Apel, en het daar tusschen liggende terrein, opgehouden hebbende, zoo vinde ik mij in de gelegenheid, de belangnemenden eenigzins bekend te kunnen maken met de locale situatie, de strekking der ontdekte Brug, en de ligging der plaatsen, welke tot dit oude stuk

{==759==} {>>pagina-aanduiding<<}
werk in eenig verhand staan. Eene Kaart, door een beëedigd Landmeter in den jare 1722 opgemaakt, en destijds gediend hebbende in eene procedure over eene marktescheiding, heeft mij de bouwstof geleverd, om de ligging van het Klooster ter Apel, van Valte, de Schans, Weerdinge, het Weerdingerholt, en een gedeelte van den loop der Mussel-Aa, en van den Valter-dijk, op het hierbij uitgegeven wordende Kaartje, te kunnen bepalen; terwijl ik echter verzoeke, wel degelijk in aanmerking te nemen, dat de strekking der Brug, de scheidlinie, en eenige andere bepalingen, door mij slechts flguratief, op het oog ontworpen, en zouder de minste landmeetkundige werktuigen vervaardigd zijn; alsmede, dat de scheiding tusschen Groningen en Drenthe, nu onlangs door Zijne Majesteit definitief geregeld, op de publieke Kaarten onnaauwkeurig is. Hoezeer eenige aangewezene punten, als bij voorb. de ligging der Ossebruggen, de Munnekedijk enz., thans niet te pas komen, heb ik dezelve echter genoteerd, omdat waarschijnlijk over dit stuk der oudheid door meerkundigen zal geschreven worden, wanneer deze opgaven voor de bezitters van het Kaartje mogelijk van dienst zullen kunnen zijn.
Io. dan diene ik tot verklaring van het Kaartje te praemitteren, dat de daarop gestelde letteren het volgende moeten verbeelden:

a.Het Weerdingerholt.

b.Het Valterholt.

c.c.c.c. Esch- of bouwland.

d.Weg naar Odoorn.

e.Een bewijs van zeer oude, en ruitswijze liggende, aarden wallen, welke voor eene Romeinsche legerplaats gehouden worden.

f.Punt van de Brug, door den Heer karsten ontdekt.

g.Het zoogenaamde Onland.

h.Eene baak, waarvan straks zal gesproken worden.

i.De zoogenaamde Valter paardenweide.

k.De oude Ossebrugge.

l.De Hornmaat.

m.De nieuwe Ossebrugge.

n. en o.Plaatsen, waar de Brug, van planken zamengesteld, is opgegraven.

Te voren gemeld zijnde, dat de Heer karsten de Brug

{==760==} {>>pagina-aanduiding<<}
ontdekt, en op de voornaamste punten, alwaar zijn Ed. dezelve konde peilen, baken gezet had, zoo is naderhand, door den Heer Gouverneur van dit Departement, die met allen ijver werkzaam is, om de gesteldheid van dezelve grondig te leeren kennen, de Heer Landmeter cranssen verzocht, de Brug nader op te nemen en te onderzoeken.
De Heer karsten vond de Brug ter plaatse op het Kaartje door f. aangeduid, alwaar een put gemaakt, en dezelve zeer fraai te zien was; - vanhier rooide dezelve op eene baak, omtrent h. staande; maar, welke moeite de Heer cranssen ook aanwendde, zijn Ed. heeft tusschen deze punten geen vervolg der Brug kunnen ontdekken (*), maar, na lang zoeken, dezelve meer zuidwaarts gevonden, ter plaatse waar dezelve op het Kaartje aangestippeld is. (En dit is de tweede ontdekte Brug, waarvan ik in het slot van mijn vorig berigt heb melding gemaakt.) Hier is de Brug van geheele en halve boompjes zamengesteld, en ligt ½, en hier en daar een voet onder de oppervlakte; wordende dit veen jaarlijks gebrand en met boekweit bezaaid, zoodat mij deskundigen verzekerd hebben, dat, indien dit veenbranden nog twee jaren aanhield, dit houtwerk mede zoude moeten te niet gaan. Een weinig verder vindt men de Brug gemaakt uit dennen-, vervolgens uit berken-, en eindelijk uit elzen-takken, waarvan de laatsten het meest en de eersten het minst vergaan zijn, zoodat men in den doorgespitten grond met moeite de overblijfselen der twijgen kan ontdekken. Of nu deze rijsweg (waaromtrent nog moet aangemerkt worden, dat de takken in de lengte en niet in de breedte, zoo als de palen en planken, liggen, en slechts drie voeten breed is, zonder op zomers of iets anders te rusten, hoewel hier en daar eenige plankjes onder dezelve zijn uitgegraven; zie fig. 4 en 5.) van gelijken ouderdom als de overige Brug is, kan ik niet beslissen. Mogelijk dat in latere jaren, toen deze veenen oneindig natter en drabbiger dan thans waren, de landlieden en de smokkelaars, welke laatsten ook nog heden over deze veenen voetpaden maken, dezelve tot hunne bijzondere bezigheden en inzigten gebruikt
hebben.

{==761==} {>>pagina-aanduiding<<}
Dat deze rijswegen ten minste niet door de Munsterschen in den oorlog van 1665, gelegd zijn, zal ik trachten nader te bewijzen.
Doch, om tot de Brug terug te keeren; dezelve loopt met deze elzen twijgen te niet, ontbrekende alsdan een afstand van ongeveer 270 roeden. Deze grond, alwaar ze niet gevonden wordt, bestaat uit oud uitgebrand boekweit en veenachtig groen-land, het Onland genaamd, waaromtrent de ingezetenen mij verhaalden, van hunne ouders vernomen te hebben, dat, vóór 80 à 90 jaren, hierin eenige weken achter elkander brand geweest was, die niet anders, dan door een daarop volgend regensaizoen, gebluscht had kunnen worden, 't geen destijds ook zoodanig is uitgebrand, dat het nu wel twee voeten lager is, dan het daar om toe liggende veen; ook vindt men enkele stukken hout, daar men de overblijfselen van kool aan zien kan. Natuurlijk, dat, bij dergelijke branden, de Brug mede verteerd is.
Wanneer men deze 270 roeden voorbij is, vindt men de Brug, van boomstammen gemaakt, in oud boekweit-veen weder, daar in vroegere jaren, om boekweit te zaaijen, ook al eenige voeten afgebrand zijn, liggende aldaar in den beginne zoo hoog, dat de Heer cranssen dezelve met den voet voelde en wedervond. Verder (bij i.) ligt ze twee voeten onder den grond, en is goed bewaard gebleven. Tegen de oude Ossebrugge, daarentegen, is ze zeer vergaan, en was moeijelijk na te vorschen, dewijl men met het puntijzer door het vermolmde hout, zonder tegenstand te ontmoeten, henen stootte. Vervolgens ligt zij 1½ voet, en bij de Hornmaat, daar zij onder den Valter-dijk zeer zigtbaar, en wel bewaard gebleven, doorloopt, ½ voet onder het veen. Onder den dijk zelven, die nu en dan met veenspecie opgehoogd moet worden, ligt ze natuurlijk dieper.
Tot dit punt was de Heer cranssen, tijdens mijn verblijf te Valte, gevorderd; waarom ik het overige zoo naauwkeurig niet kan opgeven, en slechts nog zeggen moet, dat op de plaatsen, op de Kaart door n. en o. aangewezen, de Brug van planken, als boven omschreven, is zamengesteld, en liggende bij n. omtrent 2½, en in de scheidgruppel o. ruim drie voeten diep onder den grond. Op het einde, bij ter Haar, moet de Brug ook zigtbaar wezen; maar, door het

{==762==} {>>pagina-aanduiding<<}
wegnemen van eene baak, hebben mijn wegwijzer en ik te vergeefs naar dezelve gezocht.
IIo. heb ik gemeend het algemeen dienst te doen, met eenige teekeningen van het opgedolven houtwerk mede te deelen; dewijl toch niet iedere nieuwsgierige in de gelegenheid zal zijn, de Brug in natura te zien.
Eenige kwestiën, door verschillende beroemde Mannen, over de oudheid der onderhavige Brug, door middel der Couranten gemeen gemaakt, geloof ik, dat door locale kennis, en gebruik van eenige Historieschrijvers, kunnen worden opgelost. Ik zal althans de vrijheid nemen, deswege, in een volgend nommer van dit Maandwerk, mijne gedachten te zeggen.




Bespiegeling Bij het slot des jaars MDCCCXVIII.


Mijn vrienden! slechts nog weinig korte dagen, 
En ook dit jaar bestaat, voor ons, niet meer; 
Het vlugt daarheên, met al zijn moeite en plagen, 
Met al zijn vreugd, met al zijn blijde dagen; 
't Ontwijkt ons, en keert nimmer weêr. 

{==t.o. 762==} {>>pagina-aanduiding<<}



{== afbeelding 
	
Fig. 1. is de Brug, daar planken op de leggers of zomers liggen.

a.a.a. zijn de zomers.

b.b.b. de gaten, daar de pennen doorgedreven waren.

Fig. 2. is de Brug, zoo als dezelve uit gekloofde en geheele dennen en andere boomen is zamengesteld, rustende op drie leggers.

Fig. 3. is de Brug, zoo als de zomers boven liggen, welke mede door pennen (a.a.) worden vastgehouden.

Fig. 4 en 5. zijn planken, de eerste een voet elf duim, en de laatste twee voet elf duim, Rijnlandsche maat, lang, door den Heer cranssen onder den twijgweg, boven vermeld, uitgegraven; in welke planken onderscheidene gaten zijn ingeboord, of waarschijnlijker ingebrand, en waarover naderhand mogelijk nog iets naders zal gezegd worden.==} {>>afbeelding<<}
    
 

{==763==} {>>pagina-aanduiding<<}

Bestendigheid is vreemd aan de ondermaansche streken, 
Waar alles wisselt, wendt en keert: 
Eenmaal is zij aan 't oord ontweken, 
Waar troon en outer haar ontbreken, 
En, naast den Tijd, Verganklijkheid regeert. 
 
Wat toch is, voor den mensch, dit zoo kortstondig heden? 
Wat is het, door de toekomst eens gebaard? 
Wij zien het - maar, bij 't nader treden, 
Voert reeds de springvloed van 't voorleden 
Het heden met zich in zijn vaart. 
 
De toekomst is een zee, onpeilbaar, nooit gemeten, 
Een onafzienbare oceaan: 
Vergeefs poogt ons verstand haar juiste grens te weten; 
Maar, nutloos wordt de tijd versleten, 
En 't hart blijft immer onvoldaan. 
 
't Voorleden is een stip, naauw merkbaar voor onze oogen: 
Een leeftijd opent slechts een eng beperkt verschiet: 
Is ééns de tijd, gelijk een droom, vervlogen; 
Wat rest ons dan van al ons pogen? - 
Een flaauw bewustzijn, anders niet. 
 
Wijd is de kring, waarin de jaren zweven, 
Als ons de toekomst tegenlacht; 
Maar - wat is toch de tijd, den sterv'ling hier gegeven? 
Spreek, grijsaard! spreek! wat is, wat was uw leven? - 
Een morgenwaak - een korte zomernacht. 
 
Ja, grijsaard, spreek! waar zijn de tachtig jaren, 
Aan u, als erfgoed, toebedeeld? 
Wat zijn ze, ééns, in den stroom der tijden, weggevaren? - 
Een klein, een nietig punt, waarop uwe oogen staren; 
Voor 't meest een wijkend schaduwbeeld. 
 
Het knaapje dartelt, blij, door frissche rozengaarden; 
De jong'ling snelt daarheên, met al het vuur der jeugd; 
De man treedt, meer bedaard, op 't kronkelpad der aarde; 
De grijsaard smaakt de rust, die hem het lot bespaarde; 
Maar alles biedt slechts korte vreugd. 

{==764==} {>>pagina-aanduiding<<}

Een jaarkring opent zich: wij zien de Lente bloeijen; 
De blijde Zomertijd verschijnt; 
De Hersst doet mild zijn vruchten groeijen; 
Maar zie! de Winter komt, de zon houdt op te gloeijen, 
En 't pasbegonnen jaar verdwijnt. 
 
Kortstondig is de duur van alles, wat we aanschouwen: 
Wat 's morgens bloeit, valt in den avond af. 
't Is dwaasheid, hier op korte vreugd te bouwen; 
't Is dwaasheid, hier om korte smart te rouwen: 
Want beider wieg staat ook naast beider graf. 
 
Maar, vrienden! wat ook 't lot mag baren, 
Wat u 't gemoed verruimt, of angstig 't hart beklemt, 
Hoe kort de during zij van uwe levensjaren, 
Gij moogt, met held'ren blik, in 't rijk der toekomst staren, 
Door hooger Magt voor de eeuwigheid bestemd. 
 
Voelt gij niet in uw borst dien trek tot duurzaam leven? 
Blikt gij de onsterflijkheid niet vol verrukking aan? 
Is zij het opschrift niet, dat, boven 't graf verheven, 
Als gij den laatsten snik zult geven, 
U borg blijft voor een eindeloos bestaan? 
 
Hoort gij niet, wat Hij sprak, die, tot ons heil geboren, 
Voor 't kroost der aard' het hemelsch rijk ontsloot; 
Die schoon ook Hem het sterflot was beschoren, 
Een' straal van eeuwig licht deed gloren 
In 't somber treurdal van den dood? - 
 
Wij zien dat licht den duist'ren nacht verdringen; 
Het gloort door 't floers der toekomst heên; 
De nevels vlugten weg, die hier ons pad omringen; 
En in dien glans, gedaald uit hooger kringen, 
Smelt tijd en eeuwigheid ineen. 
 
Is hier de tijd zoo snel ons oog ontweken, 
Op reis door 's levens rampwoestijn; 
Het hart blijft echter onbezweken, 
Bewust, dat eens de morgen aan zal breken, 
De morgen van 't onsterflijk zijn. 

{==765==} {>>pagina-aanduiding<<}

Bedrukten! klaagt dan niet: het dal van smart en tranen 
Is proefweg voor den vriend der deugd; 
Dat pad zal eens het spoor u banen 
Naar 't oord, waar nooit de zon zal tanen 
Van onverstoorb're zielevreugd. 
 
Gelukkigen! de vreugd, die de aard' kan geven, 
Is immer aan de smart verwant: 
Een duurzaam heil, in dit kortstondig leven, 
Werd aan geen sterv'ling ooit gegeven: 
In 't slijk der aard' tiert nooit die schoone plant. 
 
Mijn vrienden! heft dan moedig 't hoofd naar boven; 
Niet altoos torscht gij 't moeilijk levensjuk: 
Geen rampspoed kan u ooit dien zoeten troost ontrooven; 
Hij is de vrucht van 't vast gelooven, 
En 't vast geloof aan God verligt den zwaarsten druk. 
 
Mijn vrienden! hoe uw pad ook hier mag loopen, 
Aan 't einde is eenmaal rust bereid: 
Wat hier de tijd verstoor' en, in zijn vaart, mag sloopen, 
Volhardt in 't onbedrieglijk hopen 
Op God en op de onsterflijkheid. 
 
Mijn vrienden! laat die hoop uw ziel verkwikken, 
Hoe fel het noodweêr om u stormt: 
Niets kan de vaste rots van uw geloof verwrikken; 
Ook dán, wanneer de dood u nadert met zijn schrikken, 
Voelt ge u voor hooger stand gevormd. 
 
Ja, nu verschijnt de wisselkeer der tijden 
Vertroostend voor het opgeklaard gezigt; 
Nu wordt het zwaar en moeilijk strijden, 
Nu wordt de last van 't smartlijkst lijden 
Door Hoop verzacht en door Geloof verligt. 
 
De tijd vergaat, en, met den tijd, ons leven: 
Wij allen worden en - vergaan: 
Maar, als we ons stof eenmaal aan de aarde geven, 
Wordt onze geest tot ed'ler stand verheven, 
En vangt een grootscher werkkring aan. 

{==766==} {>>pagina-aanduiding<<}

Komt, vrienden! laat ons nu het lied der zege zingen! 
Triomf! noch tijd, noch dood rooft onzen grootsten schat. 
Hier, op deze aard', hier zijn wij stervelingen; 
Maar, als wij, eenmaal, dáár den troon van God omringen, 
Is leven 't zalig woord, dat al ons heil omvat. 
 
w.h. warnsinck, bsz. 






Gesprek, over de tentoonstelling, te Amsterdam, van de kunstwerken van nog in leven zijnde Nederlandsche meesters, in den jare 1818.

(Tweede Avond.)

Strengaard. Zwijg, Ten Beste, van den Minotaurus op St. Helena! - Schande genoeg, dat het monster niet al lang kort en klein is gehakt. Maar de theseussen worden raar -
Ten Beste. Dat laatste schut ik met het voorbeeld van Keizer alexander, van wellington en onzen -
Strengaard. Voorbeelden zijn geen bewijzen. Altijd wil men compareren. Ieder persoon, ieder leeftijd, ieder volk, ieder mensch, ieder boek, ieder schilderij, ja ieder voorwerp van natuur en kunst, heeft iets zelfstandigs in zich, dat aan waarheid en schoonheid, en dus aan innerlijke of eigene waarde alleen, getoetst moet worden.
Schouwgraag. Eilieve, dat zou op een argument kunnen uitloopen tegen de Tentoonstellingen; en dat schut ik van harte en met kracht.
Ten Beste. Goed, dat gij daarvan spreekt. Vergeet gij ons gesprek van gisteren, en onze belofte? Bij nadenken geloof ik, dat wij de kunstenaars toch wat streng beoordeeld hebben.
Strengaard. Te slap, zeg ik. - Regt door zee, zeiden onze oude lieden, en de pilaren op de beurs en in de kerk stonden vrij wat vaster. Ik houde van geen liflaffen of franjes, en haat alle negotie in den wind. - o Tijden! o zeden!
Ten Beste. Onder onze stijve Papaatjes waren toch vrij wat losse Aktiehandelaars. Och! de zeden en kleêren veranderen wel, maar de menschen minder dan men denkt.

{==767==} {>>pagina-aanduiding<<}

Schouwgraag. De kunst, dank zij hare zelfstandigheid! blijft altijd kunst. Of een bakhuizen of een baur schildert, een goed zeestuk blijft een goed zeestuk.
Strengaard. Ja, zoo zeker als wind wind is, uit wat hoek of wanneer die dan ook waait. Er blijft, met uw permissie, toch nog al een aardig afstandje tusschen deze twee Bees - o, vergeef het mij! Bes moest ik, naar den tegenwoordigen trant op de stads Armenscholen, zeggen.
Ten Beste. Kom mij niet aan de stads scholen! Gij weet -
Strengaard. Nu ja, ik wil u niet boos maken, en stem zelf gaarne toe, dat de leerwijze daar beter is dan te voren; maar daarom is baur nog geen bakhuizen. Zijne Ha yen te Harlingen kan getuigen.
Ten Beste. Ik beken, hij schildert beter waters en schepen, dan stranden en menschen. Zijn stil en onstuimig Water waren ook thans weder zeer verdienstelijk. Hij is een zeer bekwaam kunstenaar.
Schouwgraag. Ik vond het kleine woelende Water met dat beurtschip inderdaad voortreffelijk, en beter nog dan het aan boord klampen van het Amerikaansch Fregat op de Haaks, daar toch veel goeds in was. Ik hoor met leedwezen, dat de man zoo ziek is, en wensch hem van harte beterschap. Wij kunnen zulke kunstenaars van den eersten rang niet missen. Baur had op deze Tentoonstelling een' krachtigen tegenstander in schotel. De kleur en werking van deszelfs woelend en stormend Water, de juiste teekening der schepen doen dezen Dordschen schilder op ééns als een meester van den eersten rang optreden. Nimmer had ik iets van hem gezien. Ziedaar het nut der Tentoonstellingen! Zij trekken de kunst -
Strengaard. Zelfs uit het vasthoudende Dordrecht. De oude versteeg en van strij blijven echter nog vasthouden.
Ten Beste. Men zou kwalijk doen, thans over Dordrecht te klagen. Om nu niet te spreken van het Stadsgezigt van schoenmaker, heeft, behalve de te regt geprezen schotel, de beroemde en kundige schouman, en ook boshamer, belangrijke bijdragen ditmaal geleverd; schoon de laatste mij gelukkiger in waters dan kaarslichten voorkomt. Die oude stad is en blijft toch een kweekhof van echte kunst, bijzonder in watergezigten, waartoe zij zeer gelegen is.

{==768==} {>>pagina-aanduiding<<}

Schouwgraag. Wij vergeten koekkoek, van Middelburg.
Strengaard. Wel! hij houdt met zijne schilderijen gelijken gang - zij komen altijd achteraan. Ik verlang hartelijk, dat hij eens goed vooruitga, waartoe hem de noodige kunstkrachten niet ontbreken.
Schouwgraag. Hetgeen Ten Beste zoo even van het kunstkweekend Dordrecht te regt zeide, doet mij denken aan het Binnenhuis van fontijn, en de Likeurstokerij, ook het Keukenmeisje bij Lamplicht met die mooten zalm, van meulemans. Deze drie stukjes, van Dordsche meesters, hadden alle magtig veel bijval en bekijk; en mij dunkt, zij waren het waard, vooral die van meulemans.
Strengaard. Ik geef fontijn de voorkeur. Op zijne beeldjes was met reden wel wat te zeggen; maar het gloeijen van de kagchel, en in het geheel al het bijwerk, was inderdaad meesterlijk. Van hem zag ik nimmer te voren iets op eene Tentoonstelling; zijn penseel verdient aanmoediging. Maar, van kaars- en vuurlichten gesproken, die wonder, van Utrecht, is toch een knap meester. Zijn Smitswinkel bij onderscheidene Avondlichten, zijn Eijerboer bij Kaarslicht, en zijn Kluizenaar bij Lamplicht, hadden, mijns oordeels, veel loffelijks; jammer, dat de laatste niet naauwkeuriger van teekening was; de schildertoon anders was van den ouden trant. En dan de drinkende Meid uit die blaauwe kom, met het roode doekje achter haar op den stoel - dat mag schilderen heeten! Het was in den trant van eenen Delftschen van der meer. Het nagekomen Binnenvertrek met eene Dame met een' opregten bonten Mantel, zoo ook de Vischmarkt en Ingang van de Latijnsche School, waren mij wat te hard en verwig. De tijd zal er goed aan doen. Aan het laatstgenoemde deed de sterk vergulde lijst veel nadeel. Het is een bedroefd werk! Oudtijds waren meest alle lijsten zwart; toen moesten zij alle van ebbenhout zijn met een verguld binnenrandje, en nu zijn ze alle glinsterend goud. Waarom niet met den aard van het schilderij altijd en ook hier geraadpleegd?
Schouwgraag. In Engeland, hoor ik, gaat het goud op de lijsten uit de mode.
Strengaard. Zij houden het liever in de bank, en laten anderen het verguldsel! - Geen mode, maar harmonie komt hier te pas, gelijk in de gansche schilderkunst. Harmonie moet de leidsvrouw van den kunstenaar en verzamelaar zijn;

{==769==} {>>pagina-aanduiding<<}
deze behoort zoo wel in het schilderij als daar rondom, zoo in de schikking van het stuk als de kunstkamer, ja in alles, te heerschen.
Schouwgraag. Ik vond het Binnenhuis van hanssen met dat vrouwtje bij den haard, en het invallend licht door het zijraam, al zeer harmonisch, en het Keukenvertrek, gestoffeerd door a. de lelie, regt geestig. De onderwerpen van den kundigen en werkzamen de lelie, den Vader zijn altijd aardig, getuigen nu weder zijn Boeren binnenhuis en Voorhuis met den Joodschen handelaar in....
Strengaard. Zwijg, Schouwgraag! - Waarom schildert een meester van dien rang als de lelie niet eens met meerder verheffing, b.v. eene historische daad of zedekundig onderwerp, zoo als vele oude en nieuwere Franschen en de Duitsche greuze? Men moet het goede in vreemden niet onopgemerkt voorbijzien, maar navolgen, als het waarachtig goed in zichzelve is. Een de lelie, zoo bevallig, zoo kundig, zoo helder, zoo juist in zijne teekening, overtrof de vreemden ras. Het edele, de behandeling gelijk staande, gaat toch boven het ondele. Zoo waren mij in het Muzijkgezelschap van den jongen de lelie, hoe verdienstelijk behandeld, de Heeren en Dames niet edel genoeg van uitzigt en houding; daar won kruseman het ver in.
Ten Beste. Spreek maar niet over dat stuk van den jongen de lelie. Mij dunkt, daar is al te veel over voorgevallen, en de laster nu te regt tot zwijgen gebragt. De jonge de lelie volgt met vluggen tred het voetspoor van zijnen vader en leermeester, en de oude Boer, een glas bier in de hand houdende, was een' geoefend' schilder van meerder jaren overwaardig.
Schouwgraag. Ik denk daar aan simon, den leerling van dawaille, en den jeugdigen schoemaker doijer. De Waarzegster en het Binnenhuis met twee beelden van den eersten, en het Schoolvertrek van den laatsten, doen inderdaad veel goeds verwachten.
Strengaard. Ja, als zij zich goed blijven oefenen. Maar laat de leerling simon den meester dawaille niet verdringen. De Zwitsersche Boerin in het Landschap, door den laatsten, hoewel wat bijzonder van kleeding, toonde ons duidelijk het breed en krachtig penseel van de-
{==770==} {>>pagina-aanduiding<<}
zen verdienstelijken meester. Ook kruseman verdient ruimer vermelding. Teeder, bevallig, edel is zijn penseel. Het staande beeldje in het ligt tood satijn was regt in den trant van ter burg. Ik heb vele, en wel zeer gegronde, aanmerkingen op zijn Muzijkgezelschap met drie beelden gehoord; maar, wie ook wat aanmerkte, ieder eindigde te regt in den lof van het geheel. Ik herinner mij flaauw nog een ander Muzijkgezelschap.
Schouwgraag. Gij meent misschien van bertichen! - Ja, ik herinner mij nog andere Binnenhuizen van van geelen, van den ijverigen vos, van den kundigen Utrechtschen schilder jonxis, op vorige Tentoonstelling reeds niet zonder roem bekend; en dan van deszelfs stadgenoot keultjes; ook het vrolijk Gezelschap, met de Nieuwstijdingen, in November 1813, van hendriks.
Strengaard. Dat Revolutiewerk zag er niet violent, maar vinolent uit, en stak bij den Moor wonderlijk af.
Ten Beste. Hendriks is een der kundigste mannen van onzen tijd. Hij heeft eene verscheidenheid boven allen, en zijn penseel volkomen in zijne magt. Zijn Stadsgezigt was het afdruksel der natuur.
Strengaard. Wie spreekt het tegen? - Ik acht hem zeer hoog, en wensch hem lust en sterkte, bij zijne onwedersprekelijk groote verdiensten. Maar zegt mij, vrienden, wie is toch die haanebrink, wiens Portret, maar vooral wiens Binnenhuis met een rustend Werkman mijne bijzondere aandacht gaande hield?
Schouwgraag. Zoo ik wél heb, een Utrechtsch liefhebber. Dat was regt knap, dunkt mij. Nu, dat elegante Ketelschuurstertje met dat katje, van den Haagschen hari, was ook niet onaardig.
Strengaard. Het was niet kwaad en geestig, maar wat klein behandeld, zoo als de zes, anders inderdaad regt lieve, stukjes van Mevrouw de la tour, van Brussel, ook waren. Zeer ver beneden dezen stouden de beide stukken van berkman, die daar bij de bouwkundige teekeningen in de eerste kamer hingen. Deze waren inderdsad regt geestig, in den verschrikkelijken zin van het woord!
Ten Beste. De Commissie had beter gedaan ze niet te plaatsen; maar de man deed zijn best, en bood zijn' arbeid welmeenend aan.
Schouwgraag. Herinneren de Heeren zich nog de stukjes

{==771==} {>>pagina-aanduiding<<}
van j. de ruyter, van van oort en c. de kruyf? Mij dunkt, die waren niet kwaad.
Strengaard. Gij spreekt reeds van Buitenhuizen. Ik weet niet, dat wij daarvan nog gewag hebben gemaakt. Anders dienden verheijen en jelgerhuis toch wel in de eerste plaats genoemd. Verheijen is een allerijverigst en behagelijk kunstenaar; hij is helder; zijne gebouwen en beeldjes zijn juist geteekend; maar het is eene sout, eene fout van belang, dat hij niet bepaald naar de natuur schil dert; dat zou de vereischte warmte en meerdere waarheid aan zijne inderdaad verdienstelijke stukken bijzetten. Het is hem meer gezegd. Ja, die kunstenaars zijn niet zelden vrij hoofdig!
Ten Beste. Gij doet hem eenig onregt. Ik kan u verzekeren, dat de Vischmarkt te Utrecht door hem naar de natuur geschilderd is.
Schouwgraag. Nu, die was ook niet ver van huis. - Hoor eens, Strengaard! Kom mij niet aan jelgerhuis; dat is een man naar mijn hart. Het gevoel voor Tooneel- en Schilderkunst zit hem diep in de ziel. Vol vuur en vol uitdrukking, brengt hij mij in den Schouwburg zoo wel, als op de Tentoonstelling, in verrukking. Ik ken geen ijveriger kunstenaar. Hij is geheel enthusiast voor al wat edel, groot en schoon is.
Strengaard. Ja, maar hij is mij wat schreeuwend in stem en kleuren. - Word maar niet boos, Schouwgraag! Ik zelf acht dien gevoellgen kunstenaar hoog. Zijn Gezigt op halfwege Haarlem, zijne Kerkjes te Delft, Utrecht en Gent hebben mij versteld doen staan over deszelfs groote vorderingen. Hij zal op deze wijze nog welligt een saenredam worden.
Schouwgraag. Eilieve! die man hield van geen comparaties, en sprak: Ieder heeft iets zelfstandigs, dat aan innerlijke of eigene waarde alleen moet getoetst worden.
Ten Beste. Bravo, Schouwgraag! De oude rot is in de val. Dat komt van dat redeneren, daar men zelf zoo sterk tegen te velde trekt, en dat men toch zoo gaarne doet; en dan laakt men nog, als een ander eens wat schreeuwt om handgeklap. Och, ik heb het altijd gezegd: Vanitas! altemaal Vanitas!
Schouwgraag. Daar houd ik nietmetal van. Ik ben nog akelig, als ik denk om die van batavus voorman!
Strengaard. Die was echter zeer goed geschilderd. In het

{==772==} {>>pagina-aanduiding<<}
gemeen vond ik deze Tentoonstelling belangrijk in Stillevens. Om te zwijgen van steffelaar, joostingh, hulseboom en uytenbogaart, van welken laatsten, hoe prijsselijk in zijn' ijver, ik overigens maar niets zeg, vond ik veel goeds in dat van töpfer, en veel uitstekends in dat van den jongen hulswit. Zulke onderwerpen zijn voor jeugdige schilders bijzonder aan te prijzen, als zeer gemakkelijk ter oefening in huis. De levende natuur geeft meer genoegen.
Schouwgraag. Wij mogten wel eerst van de overige doode spreken; die behoort toch, zoo ik meen, tot het stille! -
Strengaard. Mits gij er maar geen leven bijvoegt: dood en leven gaan toch niet best zamen. Maar, wat geven wij om namen en klassen! Dat zijn ellendige krukken.
Ten Beste. Maar in den lammen staat der menschelijke redenering zijn het onmisbare instrumenten, om alles op zijne plaats te brengen, en die een' ander' aan te wijzen.
Strengaard. Dat is niet te loochenen - maar zij geven toch ook dikwerf aanleiding tot veel misverstand en verwarring, en maken niet zelden, dat men meer geeft om de form dan om de zaak. Nu, dit daargelaten - gelukkige schilders zeg ik, en dat zullen de Heeren niet tegenspreken, die, als van os en brandt, dood Wild en levende Bloemen zoo uitnemend kunnen schilderen.
Schouwgraag. Mis, maat! - er waren hier geen bloemen van van os; die houdt ze te Sevres, bij Parijs!
Strengaard. Dat zeide ik ook niet. Zie, zoo dom ben ik niet, dat ik niet wist, dat er onderscheid was in te kunnen schilderen in het Vaderland, dat den kunstenaar altijd met opene armen ontvangt en naar verdiensten huldigt, of in het Vaderland te schilderen, overeenkomstig den pligt van een vaderlandsch en dankbaar gevoel. Schoon de hupsche brandt, wien wij van ganscher harte het welzijn toewenschen, nog lang niet tot dien graad van volkomenheid, dien zijn meester bereikt heeft, gekomen is, zoo heeft hij, bij een' edelen zwier, eene regt natuurlijke en zeer bevallige, ja eene bijzonder kundige en kunstige schildering; hij is vol kracht.
Schouwgraag. Ik zoude zeggen, misschien wel eens wat veel voor een' bloemschilder.
Ten Beste. Men heeft dergelijke krachtige van vorige bloemschilders, waar de tijd smeltender toon in gebragt heeft. Ik

{==773==} {>>pagina-aanduiding<<}
herinner mij in dien trant een van jan van huizem. Al te flaauw, verslaauwt te zeer met den tijd. Overigens moet ik aanmerken, dat zulke reflectiën, als van Strengaard op van os, zelve ondankbaar zijn, dewijl hij, op deze zelfde Tentoonstelling, twee, en vooral één zoo uitmuntend stukje geleverd heeft.
Schouwgraag. De bloemstukken van Mevrouw moritz kwamen mij teeder en bevallig voor, zoo ook die van den doofstommen eelkama; die verdient zijn pensioen wel. Zie, wat genie en een goede geleigeest vermogen! Men zegt, dat hij eene reis door Italië en Frankrijk gedaan heeft zonder geld of aanbeveling, en dat hij overal uitstekend is te regt gekomen.
Strengaard. Menig jong mensch gaat door reisgeld en kredietbrieven verloten. Ik houde niet van dat ronddwalen. Wij hebben immers toch nog bloemen en fruiten in het land; die hoeft hij in het Leliënland niet te gaan zoeken; blommetjes hebben de Franschen ons toch nog genoeg gelaten!
Schouwgraag. Zeker; anders kon een vos, de bruyn, hekking, van meurs, spaandonk en Mejufvrouw dutilh ze niet schilderen.
Strengaard. o, Welk eene solide reflectie! - Het is toch sterk; ik geloof, dat wij alle schilders zoo zoetjes en zachtjes hebben genoemd.
Ten Beste. Waarlijk, wij hebben er nu en dan wat losjes over heen geloopen. Nu, het was anders ook niet doenlijk -
Schouwgraag. Eilieve! de edelaardige en kunstlievende van hekeren en de bekwame van straaten, beiden van Utrecht, die mogten toch wel genoemd worden.
Ten Beste. Gij hebt gelijk. Ik breng mij nu ook nog een Stadsgezigtje van krijgeer, een Portret van villeneuve en een van scholtz te binnen.
Schouwgraag. En dan - foei! ik herinner het mij met schaamte - drie Dames heb ik vergeten; Mejufvrouwen kleynhof en starkenburg, en Mevrouw roelfzema. Mij dunkt -
Strengaard. Mij dunkt, dat wij nu maar basta moesten zeggen; het wordt al mooi laat, en op de Teekeningen was toch niet veel te roemen.
Ten Beste. En waarom zoude men geen dank bewijzen aan

{==774==} {>>pagina-aanduiding<<}
de bijdragen en ijver van bloemers, santini, chantal, zurmunlen, dresselhuys, fontenay, caper, hoogeks, fock, hoorn, en de beide Heeren san van Groningen?
Schouwgraag. Alweer vergeet gij de Dames, die altijd vooruit moeten gaan. - Mevrouw barbiers en de Jufvrouwen van hulst en haages hebben wij al genoemd; maar wij moeten de Jufvrouwen stam en schmetterling, en vooral de verdienstelijke bloemteekenaressen Mevrouw warnsinck en Mejufvrouw knip, niet vergeten.
Strengaard. De Bloemteekening der laatste, zoo wel als de Boerderij bij Rome van haren Broeder, was uitnemend geteekend; minder gelukkig vond ik in beide de ordonnantiën. De Stadsgezigten van lamberts behaagden mij zeer wel. Waarom beproeft hij niet eens het schilderen?
Schouwgraag. Wij moeten de Papierwerken van klijn en bleeker, ook de bouwkundige Teekeningen van moele, van straaten, raad, mouthaan en adams niet overslaan.
Strengaard. Ik ben regt in mijn schik, dat een Gezelschap ter aanmoediging der Bouwkunde zich hier staat te organiseren. Lof zij den oprigter! Het vak heest het hoognoodig; zoo ook de Graveerkunst, waarvan geen spoor was op deze-Tentoonstelling.
Schouwgraag. Ik denk daar om het Model van een' dubbel opgaanden Wenteltrap van kruyff. Dat was aardig.
Strengaard. Meer dan dat; ik vond het kunstig Het was wat volle klein, en ik houd, over het geheel genomen, niet van Miniaturen; schoon ik moet bekennen, dat op deze Tentoonstelling er een was, dat mij er bijna volkomen mede verzoend heeft. Betere uitdrukking van zacht, teeder vrouwe-vel, hair, kleederen en bijwerk kan men niet verlangen.
Schouwgraag. Ik was er verliefd op. Trouwens, daar waren er meer, die op haar bezit aasden. Ik heb nimmer iets dergelijks in dien trant gezien. Die de la tour is een primus in dat val.
Strengaard. De maker van dit miniatuur, ja, die kan zeker boven anderen in dit vak met ruimte gesteld worden. Een tweede Portret, door de la tour later geëxponeerd, voldeed mij lang zoo goed niet.

{==775==} {>>pagina-aanduiding<<}

Ten Beste. Het was toch wél. Mejnfvrouw vinkeles, waardige dochter van den beroemden reinier vineeles, en Mejufvrouw blom, ook de Heeren grebner, nieuwhoff, watrin, en voo al schmetterling en de haan, gaven verdienstelijke blijken van kunstvermogen en belangstelling in eene Inrigting, die alleen door toegenegene bijdragen van vele kunstlievenden en kunstbeoefenenden stand kan houden.
Strengaard. Dat men werken als van eenen lanting, die het lang verloren drijven in het Zilver weder opvat, en wiens eerste proeven lof en aanmoediging verdienen, ons zien laat, id laudamus - maar beeldjes van Was, dat kan er maar half door.
Schouwgraag en Ten Beste: Negamus!
Strengaard. Welk eene stof!
Ten Beste. Het is met dat al regt kunstig en bevallig, en doet voor het werk van den ouden Keuljchen Kanunnik hardy niet onder.
Schouwgraag. Ik heb de vier stukjes van hagdolt met regt veel genoegen gezien.
Strengaard. Nu, dat kan ik ook wel zeggen; maar waarom leert de bekwame kunstenaar niet wat beeldhouwen in marmer of ivoor? Wie, die eenig ivoorwerk van allegardi, quesnoy of francis gezien heeft, bedroeft zich niet, dat ook deze kunst zoo verloren gaat! In het marmer mogen wij op onzen gabriël met regt roem dragen. Zijne pleisterbeelden overtroffen echter hier de marmeren, en de laatstgenoemden kwamen toch meest hier in aanmerking. In het marmer zullen de beeldtenissen van onzen koning en christiaan huigens zeker uitmuntend voldoen; indien de bekwame gabriël slechts de détails fijn en naauwkeurig bewerkt, zoo als hij voorheen aan het borstbeeld van den Admiraal van kinsbergen uitstekend gedaan heeft. Dit ontbrak eenigzins aan de beelden van huig de groot en pieter corneliszoon hooft, hoe fraai en gelijkend.
Ten Beste. Altijd aanmerkingen! - Weet gij, wat ik daar zoo bij mijzelv' dacht? Het is toch gemakkelijker, met de pijp in den mond en een glaasje wijn voor ons, zoo te critiseren, dan te schilderen of te beeldhouwen.
Schouwgraag. En ik dacht aan ons geluk, van een Va-
{==776==} {>>pagina-aanduiding<<}
derland te hebben, dat, hoe klein, zoo vele en zoo groote Kunstenaars voortbrengt. Ik herinnerde mij daarbij de laatste regels van een vers op deze Tentoonstelling, van een zeer geacht Dichter, hendrik meijer, junior. Hij woont, zoo ik meen, thans te Haarlem. Luistert!

‘Klein moogt gij zijn, o erf der Vaadren! 
Wee, wie u ooit met schimp durft naadren, 
Wee, wie niet voor dien moedwil bloost! - 
Ja! 't nakroost zal het eens doen blijken, 
Dat Holland is, van al de rijken, 
In Helden en in Kunstnaars 't grootst'.’ 

Strengaard. Wat is die laatste regel hard! - en hij rijmt niet eens goed!
Ten Beste. Ik vind dit slot regt krachtig, en juist ter zake. Dank, Schouwgraag! - Is dat vers gedrukt?
Schouwgraag. Ik hoor, het staat gedrukt te worden.
Ten Beste. Nu, het is goed, dat onze discoursen van heden en gisteren bij een praatje blijven, vooral voor u, Strengaard!
Strengaard. Voor mij? - Zie, ik ben geen liefhebber van zoo maar te drukken. Er wordt veel te veel en veel te spoedig gedrukt. Ik zou er voor zijn, eene Amortisatiekas van gedrukte werken op te rigten. Maar mijn gevoelen over de Tentoonstelling durf ik, des noods, wel op den Dam, als eene Extra-Courant, laten uitventen.
Schouwgraag. Dat is wat al te mal - maar het zou toch jammer zijn, dat onze wijsheid zoo verloren ging; dat is hard voor den mensch! Als wij ons alles zoo eens weder konden herinneren.... Wat dunkt u van de Vaderlandsche Letteroefeningen?
Strengaard. Mij kunt gij er niet bang mede maken. Ik heb er vrede meê.
Ten Beste. Ik ben er tegen - maar, als de Heeren het zoo verkîezen, ik schik er mij gaarne naar; want ik ben en blijf
ten beste.

NB. In het vorige Gesprek, bl. 713, laatste regel, staat kundigheid, in plaats van handigheid.


{==777==} {>>pagina-aanduiding<<}

Maria Reigersbergen.


	Romance.
Zwelt mij, geroerd, het harte hoog 
Bij onzer vad'ren moed, 
En glinstert dan mijn oog van vreugd, 
En bruist dan snel mijn bloed; 
 
En is het wellust voor mijn ziel, 
Als ik hun daden noem; 
En rijst de borst mij hooger op, 
Bij 't schitt'ren van hunn' roem: 
 
Nog sneller jaagt mijn Hollandsch hart, 
Van 't reinste vuur doorgloeid, 
Wen Neêrlands fiere vrouwenstoet 
Mij ziel en zinnen boeit. 
 
Dan grijpt mijn hand het speeltuig aan, 
Dan schenkt hun deugd mij kracht; 
Dan meldt mijn zang de trouw en moed 
Van 't edel voorgeslacht. 
 
Roemt Haarlem op zijn hasselaer, 
En haar' onwrikb'ren moed; 
Een moed, die aan het Spaansche heer 
Eens stond op stroomen bloed, - 
 
Het Zeeuwsche strand roemt reigersberg, 
En haar beproefde trouw; 
Ter Veere steekt de kruin omhoog, 
Fier op zoo groot een vrouw. - 
 
Toen, op den vaderlandschen grond, 
Het zaad van twist ontsproot, 
Werd Loevesteins geduchte slot 
De kerker van de groot. 
 
Daar, achter muren, hecht gebouwd, 
Omringd van wal en gracht, 
Bewaakt, verdrukt, gekweld, bespot 
Door ruwe krijg'ren magt; 

{==778==} {>>pagina-aanduiding<<}

Verschrikt door krak en slag en knal 
Van grendels, deur en slot; 
Verstoken van der vrienden troost, 
En vrijheids zoet genot; 
 
Moest hij, naar luid van 't wreed bevel, 
Bewaakt zijn levenslang; 
En 't werd hem daar, reeds menig jaar, 
Zoo ak'lig en zoo bang. 
 
‘Het leed, o God! de bitt're smart 
Drukt heel mijn ziel ter neêr; 
Ik voel het, ja, mijn kracht bezwijkt: 
Schenk Gij mij 't leven weêr! 
 
Schenk Gij mij vrijheid, groote God! 
Gij die mijne onschuld weet: 
Of, moet het graf mijn redding zijn, 
Ik zwijg - en sta gereed.’ 
 
Dus zuchtte daar de wijze huig, 
Wiens roem eens schitt'rend blonk, 
Terwijl van zijn vernuft en deugd 
De maar bij vreemden klonk. 
 
Maar zij, wie de echt aan hem verbond, 
Getrouw tot in den dood, 
Zij troostte, wat zij troosten kon, 
Bij 't prangen van den nood. 
 
Zij kuste van zijn bleeke wang 
Den traan der droefheid af; 
Zij wendde zacht zijn hoop naar God, 
En keerde die van 't graf. 
 
En als de slaap zijne oogen look, 
Dan was en man en kroost 
Het voorwerp van haar stil gebed, 
De vlugt haar laatste troost. 
 
Zoo peinsde ze eens, en zocht en vond, 
o Roem! een schrand're list. 
Haar oog, haar vorschend oog stond stil 
Op de enge boekenkist. 

{==779==} {>>pagina-aanduiding<<}

‘Die kist,’ dus roept zij, ‘werd zoo vaak 
Hier in-, hier uitgevoerd; 
Die kist.... de groot! - gij vlugt er meê - 
o Denkbeeld, dat mij roert!’ 
 
Zij wikt en weegt en past en meet, 
Of 't waagstuk kan geschiên; 
Zij kust en drukt en wekt de groot, 
En noopt hem om te ontvliên. 
 
Hij drukt de dierbare aan de borst, 
Geeft tot de vlugt zijn woord; 
En, hoe 't vaarwel zijn ziel ook prang', 
Op morgen moet hij voort. 
 
‘Ja,’ zegt maria, ‘dierb're vriend! 
Op morgen zij 't gewaagd; 
Op morgen valt uw kluister af, 
Wen de onderneming slaagt: 
 
Want morgen, met den dageraad, 
Dan trekt de slotvoogd uit; 
En, hoe de nijd ook woeden moog', 
Ontruk ik hem zijn' buit.’ 
 
Het nachtfloers daalt; de morgen licht; 
't Is al ter vlugt bereid; 
En 't nur, 't ontzaglijk uur snelt aan, 
Dat de echtelingen scheidt. 
 
Het slaat, - en tranen vloeijen mild; 
Nu wordt hun lot beslist; 
Hij kust, voor 't laatst, zijn gade en kroost, 
En stapt in de enge kist. 
 
Zij sluit die met een biddend oog, 
En kust het koude slot, 
En snikt nog eens het bang vaarwel, 
Beveelt den schat aan God. 
 
Nu torschen krijgsliên d' ed'len last 
Ter kerkerdeuren uit; 
En, morrende over 't zwaar gewigt, 
Vervoeren zij den buit. 
 
Maria vlijt het luist'rend oor 
Nog tegen deur en reet; 
Zij hoort een ver en dof gedruisch. 
Een' afgebroken kreet; 

{==780==} {>>pagina-aanduiding<<}

En de angst rijst hooger in haar ziel, 
En nijpt haar zwoegend hart; 
Veel minder drukt haar de eenzaam heid, 
Dan deze bange smart: 
 
Zij knielt, en 't fel bestormd gemoed 
Vindt troost in 't stil gebed: 
Zij rijst - en ziet het blijde sein: 
‘Uw hugo is gered!’ 
 
Zij leest aldra den teed'ren brief 
Van hugo's eigen hand; 
Zij juicht: ‘Mijn vriend drukt vreemden grond; 
Hij leeft in vrijer land! 
 
Nu koel' de nijd aan mij zijn' wrok, 
En spuw' zijn' zwadder uit, 
En kwelle een werelooze vrouw, - 
Geroofd is toch de buit! 
 
Nu, hoe de wraak het brein ook spits', 
Geen zorg, geen angst voor mij! - 
Kom, dierbaar kroost! zijt welgemoed; 
Thans leeft uw vader vrij!’ - 
 
Zoo sprak, zoo deed, o Nederland! 
Maria reigersberg, 
Wier reine trouw, wier kloeke geest 
Werd duizend mannen te erg. 
 
Toen klonk haar lof uit aller mond, 
Elk eerde de ed'le vrouw; 
Toen schreef de faam op Loevestein, 
Voor de eeuwigheid, haar trouw. 
 
s. rondeau, jr. 
1818. 


Naberigt.

Wij hebben de wel zeer vriendelijke aanwijzing van K.. in den Recensent ook der Recensenten, van een, in een tijdsverloop van negen jaren, tweemaal in ons Maandwerk geplaatst Mengelstukje, met verdiende erkentenis ontvangen; en raden de Redactie van genoemden Recensent, die deze aanwijzing opnam, om, zoo zij eenmaal een algemeen Register op haar Maandwerk mogt verlangen, den man, die zoo veel belangs in hetzelve toont te stellen, vooral niet voorbij te gaan, daar hij ons tot een' Registermaker als geboren schijnt.


(*) Als zijne tijdgenooten dit beweerden, waar blijft dan het geheele volk, dat aan hem gehecht was?

(*) Na de inzending dezer Recensie, ontving de Redacteur een schrijven van den Eerw. van eyk, strekkende om dezen reeds door hemzelven ontdekten misslag te
verbeteren; en dient deze aanteekening alzoo, om zulks, overeenkomstig des Schrijvers verzoek, den Lezer te melden.

(*) De Stoomboot.

(*) Voor het gebruik van het woordje יכ in de beteekenis van quum, quando, beroept zich de Schrijver op glassius, Phil. Sacra, p. 445, (bij ons p. 949) die zulks uit deze plaats (Num. XXII:22) staaft, doch daarin, naar des Schrijvers oordeel ten onregte, niet door dathe, in zijne uitgave, is gevolgd.

(*) Bij onzen Schrijver, die muntinghe aanhaalt, staat verkeerdelijk Tom. II. nota 128. en weder twee bladzijden verder (68) Tom. II. nota 129. Het is de 272ste aanteekening.

(*) Zie Tijdschrift, of Letteroefeningen, van 1813. 1ste St. bl. 41-43.

(*) Reis van Parijs naar Jeruzalem, Iste D. bl. 295. Ned. Vert.

(*) Indien verschil van stijl de waarheid en geloofwaardigheid der Bijbelsche geschiedenis verdacht maakte, hoe vele verhalen zouden dan wegvallen!

(*) Kritik der Israël. Geschichte. Van dit werk, en des Schrijvers poging ter mythische verklaring van den Pentateuehus, handelt, onder anderen, de geleerde pareau, in zijne bekroonde Prijsverhandeling over de mythische Schriftverklaring, bl. 17 en 18.

(*) Deze overzetting verschilt eenigermate van de uitgege vene Nederduitsche vertaling, welke ons, over het algemeen, niet zeer gelukkig schijnt.

(*) Bl. 61. reg. 6. stieten wij op eene druksout, alwaar susschen: Hoe mogen dan, het woordje wij is uitgelaten.

(*) Dit woord wordt zeker, door het geheele werk, met twee ss geschreven, om dus aan te duiden, dat het wat vreemds is. En dat is het ook. Wij Hollanders hechten gaarne aan elk woord een' gezonden zin; en wie er hier eenigen zin aan hechten kan, gezond of ongezond, erit mihi magnus Apollo!

(*) Even als eene tooveres de schimmen.

(*) Indien dit geene letterzetters bepaling van ziekte zij, houden consbruch en zijn Vertaler den Lezer voor het lapje.

(*) Bl. 108 oorzaak ter genezing genoemd; eéne uitdrukking, waarmede de zetter zeker bedoeld heeft eene oorzaak, welke eenige aanwijzing geeft tot het ontwerpen van een geneesplan.

(†) Ook eene drukfout: want wat Doctor kent niet het verschil tusschen morbus contagiosus en epidemicus?

(§) Omtrent alsof ik zeide: zeewater bestaat uit water, waterstof zout, zoutzure soda, enz.

(**) Ex ungue leonem! - Wij oordeelen niet.

(*) De vertaling is hier hoogst gebrekkig.

(*) Korenbloemen, Dagwerk, No. 137, 145.

(*) Een huis, door haar, even vóór haren dood, geheel nieuw opgetrokken, terwijl haar man in 't leger was.

(*) Een schip, in den jare 1793 voor de O.I.C. uitvarende, doch helaas vast blijvende zitten, moest op die plaats worden gesleten.

(*) Dissert. Histor. Politica inauguralis, de servorum Afrorum commercio, coque recte sublato, necnon de Afrorum servitute penitus tollenda. Lugd. Bat. 1816. Dit stuk, het gewrocht der vlijtigste nasporingen, onderscheidt zich ongemeen voordeelig boven honderd andere terstond vergetene geschriften van dien aard.

(*) Deze dichter is adam simons, in zijne Waarde van den Mensch, bl. 39. Niemand belge zich, dat wij hem een onzer voortreffelijkste dichters noemen, schoon wij onlangs (wij weten niet, in welke Recensie) zijnen naam onder de dichters van den tweeden rang gespeld zagen. Nu, dan staat hij toch vrij hoog; maar vergeleken bij die genen, die door den Recensent in den eersten rang geplaatst werden, stond hij niet hoog genoeg. De verzen van simons zijn te zoetvloeijend, en hij wil, zoo het schijnt, volstrekt niet meê donderen; daarom heeft de Recenstent hem mischien naar den tweeden rang gedonderd. Het zij zoo! wij verschillen zeer van den Recensent, wien wij voor het overige achten. De Waarde van den Mensch en de Alexander zijn, in ons oog,
klassieke dichtstukken, waarop onze natie roem mag dragen. De nakomelingschap zal oordeelen tusschen simons en - anderen.

(*) Wij spreken hier uitdrukkelijk over eene Aardrijkskundige Beschrijving van ons Vaderland, achtende dat de bedoelde plaats in het Voorberigt van van wijk, bl. XI, daarop toepasseiijk zij, veelmeer dan op een boek over de Aardrijkskunde, welk, onzes oordeels, zich bepalen mag tot de opgave van algemeene zaken, en ook bijzonderheden, aan verandering minder onderhevig. Met één woord, de Aardrijkskunde
zou zich, naar ons begrip, dienen te bepalen, om ons de Aarde, en landen, steden enz. op haren omvang, te leeren kennen: maar de Beschrijving spreekt uitvoeriger van den tegenwoordigen toestand, en doorreist, als 't ware, met ons de wereld, of een bijzonder deel derzelve. - Dit onderscheid nu twijfelen wij, of van wijk genoeg in het oog hield: daardoor zag hij, in 1817 schrijvende, zich reeds genoodzaakt, een bijvoegsel wegens latere veranderingen achter dit Deel te plaatsen, en bijdragen voor het vervolg te beloven, die echter nimmer in den tekst zijn in te lasschen, maar weldra tot boekdeelen staan uit te dijgen. Wij voor ons zouden de voorkeus geven aan een Geographisch Jaarwerk.

(*) Bij de eerste verdeeling, evenwel, van Frankrijk, volgens besluit der Conventie in 1790, onder den Koning, waarvolgens, en te Parijs, en door covens en zonen te Amsterdam, de Landkaarten zijn uitgegeven, telde men niet meer dan 83 Departementen; alzoo het Departement van Rhone en Loire toenmaals onverdeeld was, Vaucluse onder het Departement der Beneden-Alpen betrokken werd, tot zoo lange men Avignon, het vroeger eigendom van den Paus, inlijfde. Bovendien schuilde ergens voorzeker een derde verschil, hetwelk wij ons op dit oogenblik niet herinneren. Voorts weten wij de eigenlijke reden niet, waarom van wijk, of cannabich, eene andere rangschikking volge, dan die op boven gedachte Kaart van covens te vinden is; maar wel, dat dit onderscheid van nommers de vergelijking hoogst bezwaarlijk, en het gebruik dier Landkaart bijkans onmogelijk maakt bij de volgreeks van onzen Schrijver.

(*) 1o. Op bl. 123 zouden wij, in de algemeene schets van ons Vaderland, eene kleene verbetering voorslaan, door in stede van: Men vindt er ook moerassige en rijke veengronden, te lezen: Men vindt er ook moerassige en rijke klei-of of veengronden.

2o. Op bl. 186 wordt in eene noot aangeduid, als leidde de Heer van kampen (op bl. 344 van zijn werk) de benaming van vele onzer kleine riviertjes A van eau (water) af. Dit, evenwel, bevonden wij, de plaats opslaande, niet ten volle naauwkeurig te zijn. Want ons schijnt hij alleen te willen aanwijzen, dat die beekjes den naam van Aa (of, naar den hoogen tongval, eau) droegen, omdat men oudtijds een of het water aldaar dus noemde. Het is toch uitgemaakt, dat die eerste behoefte der menschen door hen veeltijds met de meest eenvoudige, en hier of ginds door onderscheiden hoofdklanken werd betiteld. Zoo noemde men dan in Overijssel en Groningen een stroomend water Aa, in Vriesland Ee of Ie, in Holland IJe; en het Eau der Franschen is het ὑδωρ der Grieken. Hun ὑω, en der Latijnen pluo, waarvan pluvia, of la pluie, voldingt almede onze stelling. Ook leest men bij kiliaan: ‘Nomina fluviorum Germanicorum pleraque in Aha desinunt.’ Reden genoeg, waarom ook dit plaats had aan de oostelijke grenzen van ons Vaderland.

3o. Op bl. 187 geeft van wijk den St. Maarten-toren te Groningen op, ‘als wordende voor de hoogste gehouden in de Noordelijke Provinciën;’ en begroot hij dien op 333 voeten hoogte. Daarna, op bl. 227, schat hij den Domtoren te Utrecht op 380 voeten. Dus wederspreekt hij zelf gedachten waan der menigte; en kent hij aan den Dom de eere toe van zich hooger in de lucht te verheffen, dan het anders fraaijer gesticht te Groningen.

4o. Op bl. 254 vermoeden wij eene drukfout; want het is welbekend, dat, sedert de laatste jaren, niet twee, maar ééne Doopsgezinde kerk te Amsterdam aanwezig is.

5o. Eindelijk, wat van wijk, op bl. 193, wegens de voormalige Hoogeschool van Franeker, en tot derzelver vereering, gezegd heeft, geviel ons eenigzins minder, dan hetgene van kampen heeft, op bl. 334. Althans de herinnering, dat zij in 1585 gesticht werd door willem lodewijk van nassau, Stamvader van Neêrlands Koning, kan, onzes inziens, kwalijk genoeg herhaald worden in dezen tijd, en na de vernietiging van de Schole te Harderwijk, eveneens als die te Franeker, eerst door de Franschen gesloopt, daarna ook in 1815 in een Athenaeum veranderd. Immers trekt niet de Vorst zich, met nadruk, en tot een volkomener herstel, het lot dier Vriesche Kweekschole aan, dan, vreezen wij, zal ook deze vaderlandsche stichting, de éénige, die de kunstliefde der doorluchtige Stamouders uit den Huize Nassau bij uitnemendheid voldingt, weldra vervallen zijn. Want, hoe zeer de geestdrift der Vriezen de Schole op eigen' gewestelijken bodem begunstige, en blijkbaar de instandhouding derzelve wenschen moge, naar de tegenwoordige wetten, dit is bij ons uitgemaakt, kan geen Athenaeum duurzaam bestaan in eene kleine stad; en het verval van dat te Harderwijk levert daarvan alreede een voorbeeld. Buiten de gelegenheid, derhalve, om te Franeker de letteroefeningen, als van ouds, te kunnen voleindigen, duchten wij, dat weldra het noodlottige woord van den beroemden schrader kan vervuld worden, welk hij, ten aanhooren van Prinse willem V, in zijne keurige Rede, op den 8 Maart 1765 gehouden, uitsprak:
‘Dicat et adspectans: gulielmo praeside rerum

Ista Domus, nulli cedere digna, ruit.’

Trouwens, men leze 's mans uitmuntend Gedicht, hetwelk het pleit voor de Hoogeschool, wier sieraad hij was, onzes inziens, ook bij het herstelde Nederland, en bij onzen Koning, niet ongevoelig voor deze voorvaderlijke stichting, voldongen heeft.

(*) Eene toespeling op de geschiedenis van pharao, Gen. XLI, boven vermeld.

(*) Hoe deze hier gezegd worde in de zevende, in plaats van de zeventiende eeuw, gesticht te zijn, laat zich moeijelijk raden, zoo het geen schrijf- of drukfeil is.

(*) Ja, nog, nadat wij reeds meer dan vijf jaren weder eene Natie zijn geweest, is dat Fransche Wetboek bij ons van kracht. Wij verlangen, met alle weldenkenden, reikhalzend, dat de tijd eerlang zal aanbreken, waarin wij aan de wereld zullen kunnen toonen, dat wij ook eigene wetten kunnen maken, en dezelve niet van onze naburen en vorige overheerschers behoeven te leenen.

(*) Op dat van oranje zou nog al de eene en andere bedenking vallen. Zou b.v. deze slimme en staatkundige man zoo onvoorzigtig zijn geweest, om in dat tijdstip aan de
Landvoogdesse te zeggen, hetgeen de Dichter hem (bl. 24) in den mond legt? Het karakter van de Landvoogdesse schijnt ons wat al te gunstig voorgesteld, en een hoofdtrek, haar dom monnikengeloof, niet genoeg uit te komen.

(*) Voorgelezen in een' geletterden Vriendenkring.

(*) Men zie Die Edda Lieder von den Nibelungen zum Erstenmal verdeutscht und erklärt durch f.h. von der hagen. Bresl. 1814. Uber das Geschichtliche in Nibelunger Liede, von k.w. göttling. Rudolfst. 1814.

(*) Zie het Mengelwerk dezer Letteroeff. voor 1817. No. X. bl. 484.

(*) Het is niet te denken, dat de Directeurs van den molen hieromtrent geen consent zouden willen geven. Men zou er, wel is waar, tegen kunnen inbrengen, dat dezelve, te bekrompen zijnde, aan den molen hinder zou kunnen toebrengen; doch dit is voor te komen: men zal toch op éénen dag het geheele firmament niet uitmalen. Indien men dus slechts opgeve, hoe veel honderd Rijnlandsche morgen wolks dagelijks kan worden uitgemalen, kan de vergaarbak daarnaar evenredig gemaakt worden.

(*) Zie wiegleb's Magie, VIIde Deel, Plaat 2.

(†) Door een anker electrieke stof versta ik die hoeveelheid, waarmede men eene batterij van vierenveertig wijnflesschen laden kan.

(*) Als eene verkleining van de waarde van Gijsbrecht van Aemstel, hebben wij dikwijls de verschijning van den Engel hooren berispen, als een schraal middel om het stuk te doen eindigen. Deze verschijning stemt intusschen overeen met den geest, waarin de personen, in het stuk voorkomende, spreken, en dus met den geest van het stuk zelve, en behoort alzoo onvermijdelijk tot het geheel. Is deze verschijning eene gebrekkelijke inlassching, dan is de rol van den Herkules, in den Filoktetes van sofokles, het ook; den Grieken weigert men toch geen rang; en hoeveel zouden de Fransche meesterstukken niet verliezen, indien daaruit den Grieken het hunne teruggegeven wierd!

(*) Deze hoogst merkwaardige togt werd ondernomen den 30, 31 Mei, 1, 2 Junij 1815. door drie Duitschers en éénen Engelschman, en is getrokken uit eene nog onuitgegevene Reize van Prof. kephalides, te Breslau.

(*) Repliek op het Puntdicht in den Recensent, No. I.

(*) Het woord hort, in de beteekenis van schat, is in de beide hoofdtakken der Teutonische spraak, het Hoog- en Nederduitsch, verloren gegaan, doch in den Egelschen zijtak bewaard gebleven in het werkwoord to hoard up, opstapelen.

(*) Degen voor Ridder, ook in onze oude taal.

(*) Vs. 8085.

Sine leiche lutent ubele, sine zuge di sint rot, 
In vellent sine döne vil manigen helt tot. 


De Heer von der hagen vertaalt hier döne door toonen; doch dit meer afgetrokken denkbeeld lag waarschijnlijk niet in de ziel des dichters, die aan de zangwijzen (deunen) van den speelman dacht. Maar dit Hollandsche woord zal den Duitschen Commentator wel onbekend geweest zijn.

(*) Bij plegtige gelegenheden uitgesproken in de Tielsche en Bredasche Afdeelingen der Maatschappij Tot Nut van 't Algemeen, 1813 en 1816.

(*) Mr. m.c. van hall, ter opening der jaarlijksche algemeene vergadering van de Maatschappij Tot Nut van 't Al gemeen, Aug. 1812.

(*) Deze woorden doelden op de min gunstige gesteldheid der lagere, voornamelijk der Nederduitsche, scholen te Breda. Reeds aanvankelijk is de invoering van een verbeterd en doelmatiger onderwijs tot stand gebragt, onder het opzigt van den ijverigen en kundigen a. ten poorten (een leerling van den verdienstelijken en beroemden c. wertz), die zich, met het gelukkigste gevolg, alhier heeft gevestigd, en met welken het Bestuur dezes Departements eene overeenkomst, bijzonder ten behoeve van minvermogenden, gemaakt heeft.

(*) Voor den beschaasden lezer kan hiertoe strekken
c.w. hufeland, Kunst om het menschelijk leven te verlengen, II deelen, gr. 8vo. Amst. 1799. En, voor den minbeschaafden, goede, Gezondheidscatechismus, Zutphen 1813.

(*) Ook deze hulde aan de nagedachtenis van den verdienstelijken rauwenhoff meenden wij derzelve noch onzen Lezeren te mogen onthouden.

Redact.

(*) Zie Vaderl. Letteroeff. voor 1816. Meng. bl. 555. - Niet min belangrijk dunkt ons de bekendmaking en aanmoediging ook van dit, toch altijd in zichzelve opmerkelijk, talent in den eenvoudigen Boerenstand, die echter meer dan eenige andere van de min beschaafde klassen, immers in ons vaderland, der poëzije gunstig schijnt. Wij deelen dit stukje nagenoeg onveranderd mede.

Redact.

(*) Zie Staats-Courant van den 18den Febr. 1818, No. 42.

(*) Uitgesproken in de Rotterdamsche Afdeeling der Maatschappij: tot nut van 't algemeen, door Mr. g.j. van kooten.

(*) Getrokken uit james riley's Travels to the interior parts of Afrika. London 1816.

(*) Uitgesproken in felix meritis, den 25 van Lentemaand, 1818.

(†) Olympiae fulviae moratae Poeminae doctissimae ac plane divinae Opera omnia. Basileae, 1570.

(*) Hist. Lib. III. Cap. 5.

(*) Wij noemen deze stelling belangrijk, omdat het eigen onderwerp onlangs bij de Tweede Kamer der staten generaal is behandeld, en men er uit zien kan, dat kundige Regtsgeleerden, in dezen, eenstemmig denken met de meerderheid van onze achtenswaardige Volksvertegenwoordigers. Trouwens, deze gevoelens zijn die van het grootste en verlichtste deel der Natie.

(*) Door den hooggel. r. koopmans.

(*) Men zie, onder anderen, de Verhandelingen van schröder en deiman, in het Kritisch Magazijn van van hemert.

(*) De moederkoek.

(*) Men leze over deze en gene omstandigheid, welke der verspreidinge van contagia gunstig is of tegenwerkt, de schoone Verhandeling van Dr. gilbert blane, uit de Transactions of a Society for the improvement of Medical and Chirurgical knowledge, V. III. London 1812, pag. 425, overgenomen in de Neue Sammlung auserlesener Abhandlungen zum Gebrauche pract. Aerzte. Leipzig 1816, S. 680. &c.

(*) Tegenhanger tot het Dichtstukje: het levenspak. Zie Mengelwerk voor April 1818. No. V. bladz. 243 env.

(*) Uitgesproken in Felix Meritis, den 5 Maart 1818.

(*) Gypaetus barbatus (cuv.) Falco barbatus (linn.)

(*) Hoezeer deze schets, en hetgeen, zoo deze proeve den lezer bevalt, uit dezelfde bron verder mag worden geput, geene eigenlijk onbekende zaken moge bevatten, zoo heeft toch elk zijne bijzondere wijze van zien en opmerken; en meent de Redacteur, in het gebrek aan oorspronkelijke reisberigten zoo wel, als in het onderhoudende en juiste van de alhier medegedeelde opmerkingen, voldoende redenen voor de opname in dit Mengelwerk te vinden.

(*) Hufeland heeft daarover een hartig woordje gezegd, in zijn Journal, 1818. Febr. bl. 115. Wie zou dien grooten man niet hooren?

(*) Dit stukje, later ingekomen, gelieve men te beschouwen, als het vorige voorafgaande. Redact.

(*) Deze Redevoering werd voorafgegaan door eene doelmatige inleiding, het Genootschap en den Spreker meer bijzonder betreffende, en besloten met gepaste aanspraken, zoo bij het uitreiken der eereprijzen, als daarna, ter plegtige dankbetuiging aan de leden en aanwezigen, die dit luisterrijk Schilderfeest met hunne tegenwoordigheid hadden vereerd.

(*) De Heer Baron de narcillac, Maire dier plaats, heeft den Schrijveren van genoemd Journal dit proces-verbaal doen toekomen.

(1) Eph. nat. cur. dec. 2, ann. 2, obs. 3, p. 267. Buffon, Hist. Nat. Tom. 11, p. 300, edit. de 1786.

(2) Act. phys. med. Germ. Vol. 5, obs. 133, p. 445.

(3) Journal de Medicine, ann. 3. p. 484.

(4) Academie royale des sciences, 1706-1724-1738.

(5) Haller, Dissertation imprimée à Hanovre, 1738.

(*) Uitgesproken in de Tielsche en Bredasche Afdeelingen der Maatschappij tot nut van 't algemeen, 1814 en 1817.

(†) J.j. virey, Hist. Nat. du genre Humain, Tom. I pag. 179. 243, aangehaald door uilkens.

(*) De levensschets van dit bevallig zusterpaar, anna en maria tesselschade, dochters van roemer visscher, heeft ons de keurige pen van Mr. j. scheltema geteekend; welk werkje, met portretten enz. versierd, bij den drukker dezes,
j.w. ijntema, wordt uitgegeven.

(*) Kenau hasselaar, welke, aan het hoofd eener bende van 300 vrouwen, Haarlem verdedigde tegen Don frederik van alva, in 1572.

(†) Maria van lalain, Prinses van Espinoi, welke, bij afwezigheid van haren echtgenoot, Doornik beschermde tegen den Prins farnese van parma, in 1581.

(*) Lukas XXIII:27-30.

(*) Johanna gray, dochter van hendrik, Hertog van Suffolk, en echtgenoote van guilford dudley, Hertog van Northumberland, door benoeming van eduard den VI, ondanks haarzelve, op den troon van Engeland geplaatst, regeerde negen dagen, en werd op last van maria, zuster van bovengemelden eduard, onthalsd, in 1553.

(*) Zie wagenaar, Vad. Hist. VIIde Deel, bladz. 159. 160.

(*) Toevalligerwijze is de plaatsing van dit stukje geruimen tijd verschoven geraakt.

(†) Zie het Mengelwerk dezer Letteroefeningen, voor 1817. No. II.

(*) Ideën z. Phil. d. Gesch. d. Menschh. 4 Th. p. 68-70.

(*) Men weet niet, of de gemeene spreekwijze: prendre sa belle, om een' gelukscoup te beteekenen, het spel zijn' naam gaf, of wel daaruit ontstaan is.

(*) De Rec. o.d. Rec. XIde Deel, No. 6, bl. 304, insgelijks van dit stukje eene vertaling gevende, spelt deze woorden la mar ractonel, en toont daardoor, dat hij minder ‘verstandig’ dan een Zuid-Amerikaansche muilezel is, die, konde hij schrijven, ten minste letterlijk de woorden zou copiéren van eene taal, die hij niet verstond.

(*) Joh. VI:45a vorgel. Jes. LIV:13. Jer. XXXI:34.

(*) Onder de in het vorige stukje aangehaalde voorbeelden van wanschapenheden, vermeenen wij het alleropmerkelijkste gemist te hebben, voorkomende in de Philos Transact. 1751, pag. 311, en daaruit overgenomen in de Nat. Hist. van linnaeus, Isten D. 1ste St. 1761. bl. 149 env.



Redact.

(*) Valcour ligt in de Provincie Namen, Arrondissement Dinant.

(*) De zoon van howard had een' aanval van krankzinnigheid gehad.

(*) Uitgesproken in het Nijmeegsche Departement der Maatschappij: Tot Nut van 't Algemeen, den 6 Januarij 1818.

(*) Het allezins gepaste slot dezer Redevoeringe hebben wij, als van een' plaatselijken aard, minder geschikt geacht voor den druk, en daarom de vrijheid genomen, hetzelve achterwege te laten.

Redact.

(*) Het stuk, door den Schrijver voor het vorige No. bestemd, kwam echter te laat in, om in hetzelve te kunnen geplaatst worden. Redact.

(*) Tacit. Ann. I. 63. en suet. in Ner. C. 4.

(†) Sueton. in Tib. C. 15.

(*) Tacit. Ann. I. 60.

(†) Ib.

(§) Tacit. Ann. I. 61.

(**) Tacit. Mor. Germ. C. 5.

(††) Vad. Hist. I Boek, bl. 67.

(*) Tacit. Ann. I. 64.

(†) Tacit. Ann. I. 65.

(*) Tacit. Ann. I. 68.

(†) Smalle paden. Oudheden en Gestichten van Groningen en Drenthe, bl. 524.

(§) m. alting, Not. Germ. infer. pag. 53.

(*) Descriptio veteris agri Bat. et Fris. zijnde de 2de Kaart.

(†) Loco laud.

(§) Tegenw. Staat van Drenthe, bl. 147.

(*) Tacit. Ann. I. 63.

(*) Daar het veen tusschen deze beide baken geboekweit wordt, en gedeeltelijk reeds uitgeboekweit is, zal de Brug waarschijnlijk hier verbrand zijn.

