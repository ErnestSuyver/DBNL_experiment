
    
        
            
                Herfstbloempje, voor de lieve jeugd
                Petronella Moens
            
            
                
                    Dit bestand biedt, behoudens een aantal hierna te noemen ingrepen, een diplomatische weergave van Herfstbloempje, voor de lieve jeugd van Petronella Moens uit 1825. De eerste druk dateert van 1818. Er is gebruik gemaakt van een door Ans Veltman aangeleverde transcriptie.
                
                
                    
                        
                    
                
            
            
            
                moen006herf01_01
                DBNL-TEI 1
                
                    2016 dbnl
                
            
            
                
            
            
                
                    
                    exemplaar uit privébezit
                
                Petronella Moens, Herfstbloempje, voor de lieve jeugd. W.C. Wansleven, Zutphen 1825 (tweede druk)
                
            
        
        
            
                Wijze van coderen: standaard
                
            
        
        
            
                Nederlands
            
        
        
            
                Herfstbloempje, voor de lieve jeugd
                
                Petronella Moens
                
                
                
                
                    
                    
                    
                
            
            
            
                
                
            
            
            
            
        
        
            
                Herfstbloempje, voor de lieve jeugd
                
                Petronella Moens
                
                
                
                
                    
                    
                    
                
            
            
            
                
                
            
            
            
            
        
        
            
                2016-05-25
                
                    CvM
                
                colofon toegevoegd
            
        
    

Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Petronella Moens, Herfstbloempje, voor de lieve jeugd. W.C. Wansleven, Zutphen 1825 (tweede druk)
 
Zie: https://www.dbnl.org/tekst/moen006herf01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 


 

{==I==} {>>pagina-aanduiding<<}

H E R F S T B L O E M
O F
St. N I C O L A A S G E S C H E N K
VOOR 
L I E V E  K I N D E R E N.	

{==II==} {>>pagina-aanduiding<<}


{==1==} {>>pagina-aanduiding<<}

HERFSTBLOEMPJE
VOOR DE LIEVE JEUGD 
DOOR
Petronella Moens

     
{== afbeelding 
         	
     ==} {>>afbeelding<<}
    


Te Zutphen bij  W.C. Wansleven	
 

    
{==2==} {>>pagina-aanduiding<<}

    
{==3==} {>>pagina-aanduiding<<}

Aan de zich in het lezen oefenende kleinen, tusschen de zes en tien jaren.


Leest dit Boekje, lieve Kleinen! 
Vreugde en hoop van uw geslacht! 
Wichtjes, in wier vriend'lijke oogjes, 
Onder zachte wenkbraauwboogjes, 
Nog de reine zielenblijdschap 
Der bekoorlijke onschuld lacht. 
- 
Leest dit Boekje; ziet … Gedichtjes 
En Verhalen staan er in; 
Komt… ontvangt het, waardste Panden! 
Als een' Herfstbloem, uit mijn' handen; 
Vroeger loof bekoorde uw hartjes 
MOENS noemt Ge immers uw' Vriendin? 
- 
Ja… zoo noemen haar uw' lipjes, 
En uw' zoete kozerij 
Loont en kroont haar' kinderliefde; 
't Leed, dat haar de borst ooit griefde, 
Drijft, waar Ge om haar' treden huppelt, 
Als een zomerwolk voorbij. 

{==4==} {>>pagina-aanduiding<<}

Zalig zijn mij de oogenblikken, 
Dierb'ren! wen Gij op mijn' schoot, 
Vrij, door weetlust aangeprikkeld, 
Vragende uw verstand ontwikkelt. 
Ach! dan vlugt elk treurig denkbeeld, 
Als de nacht voor 't morgenrood.  
- 
 
Word ik door uw' blijde kusjes, 
Voor dit Boekje ook weer beloond; 
Zegt: - dit moet me een eerkrans blijven – 
MOENS bedoelde ons nut in 't schrijven; 
Zegt dit, wen Gij leest, of juichend, 
Fraai gekleurde printjes toont. 
- 
 
Komt … ontvangt gij, dierb're Kleinen!  
Dan dit Herfstbloempje, u gewijd. 
Kroon, o G O D! kroon mijn bedoelen, 
Doet aan 't kinderhart gevoelen, 
Dat ons waar geluk gezaaid wordt 
In des levens Lentetijd. 




{==5==} {>>pagina-aanduiding<<}

    Koosje en Betje
 Of
 De weldadigheid

    Deze tijd heet de Lente; niet waar lieve Moeder? – vraagde KOOSJE… O! waarom is  het niet altijd Lente? Al de bloemen komen weêr uit den grond, al de vruchtboomen, in onzen tuin, hebben lieve schoone bloesems.  Zie eens, dat was die boom, waarvan broêr JAN de appelen hielp afplukken, toen het zoo regende en zoo koud was. Weet gij dat nog wel BETJE? JAN wierp de appelen in mijn voorschootje, en dan bragt ik u die in huis, want gij moest bij moeder blijven, omdat gij verkoud waart. Maar nu de boom vol bloesem staat, is het toch veel mooijer. Ja, ja het moest nu maar altijd Lente blijven!... Maar, KOOSJE! – antwoordde de moeder – dan kregen wij ook nooit weer appelen;
{==6==} {>>pagina-aanduiding<<}
 en gij eet die zoo gaarne. Zie eens, aan gindschen boom, met wite bloesem bedekt, rijpen in den zomer lekkere kersen. Deze zouden wij ook moeten missen, wanneer het altijd Lente bleef, en wij zouden  eindelijk gebrek aan voedsel krijgen, want door het zien van bloemen wordt gij immers niet verzadigd, wanneer gij honger hebt? KOOSJE begreep dit, doch zij, zoowel als haar zusje, bleven nog naar verscheidene dingen vragen. Zij wilden, bij voorbeeld, zoo gaarne weten, hoe al die boomen en planten, die, nu eenige maanden geleden, geheel dood schenen, nu weer zoo vrolijk herleefden, en hoe zij den juisten tijd weten, wanneer zij de bloemen, of bloeisels, weêr moeten afwerpen, en hoe het kome, dat de zomer nooit eens in plaats van den winter, of de lente in plaats van den zomer komt; en zoo al voort… Wij zullen in de schaduw van gindsche lindeboom gaan – zeide de moeder – daar wil ik u dan vertellen, hoe goed en wijs onze liefderijke Vader, die heel de aarde en den hemel gemaakt heeft, ook den loop der jaargetijden regelt … KOOS
{==7==} {>>pagina-aanduiding<<}
JE en BETJE huppelden vooruit naar het bankje onder de lindeboomen. Daar zettede zich de moeder neder. De kinderen stonden aan haren schoot, en hielden elk eene harer handen vast, terwijl de lieve moeder, op de volgende wijze, tot hen sprak.
    	De schranderste menschen zijn niet in staat, om één bloempje, of één grashalmpje, te doen groeijen. Zij kunnen wel bloemen maken en schilderen. Denk maar eens aan die fraaije seringen, die uw strooijen hoedje versieren, KOOSJE!  of  denk maar eens aan die kostelijke schilderijen, die gij in de vorige week gezien hebt. Boomen, grasvelden en heerlijke bloemen schenen daar te groeijen; doch het was ook maar schijn, want niets leefde. Maar zie hier, waar alles groeit en bloeit, is het geheel anders; en geen mensch kan dat zoo maken. Dat doet alleen de goede GOD, dien wij aanbidden. Hij alleen kan het leven geven, zoowel aan een grashalmpje als aan den mensch. De goede GOD is het ook, die de onderscheidene jaargetijden regelt; hij bestuurt den loop der wereld zoo verstandig, dat menschen en dieren
{==8==} {>>pagina-aanduiding<<}
 overal op de wereld kunnen wonen, en dat zij op vaste tijden warmte en koude, licht en duisternis hebben. Wanneer het nu hier in onze landen warm begint te worden, dan zwellen de knoppen aan de dorre takken van boomen en struiken, die GOD, gedurende den winter, in het leven heeft bewaard; dan beginnen ook alle wortelen en zaden uit te spruiten, want alle sappen worden door de warmte verdund, en zetten zich uit. Ziet, dan zeggen wij: het wordt Lente. Met elken dag vermeerdert dan ook de warmte; bladen en bloemen komen te voorschijn; alle diertjes herleven, want zij vinden overal voedsel; de vogeltjes zingen, van den vroegen morgen af; zij maken hunne nestjes gereed voor de jongen; en wij menschen genieten  de zoetste vreugde, en hopen op rijpe vruchten: doch deze zouden wij niet krijgen, wanneer de warmte niet nog veel vermeerderde. Maar ook daarvoor zorgt onze goede hemelsche Vader. Al die bloemen, of bloeisels, aan de boomen, zijn nuttig voor de eerste beginselen  van jonge vruchtjes, en wanneer deze groot genoeg zijn ge-
{==9==} {>>pagina-aanduiding<<}
worden, dan vallen de bloesems af, gelijk gij nu reeds kunt zien, lieve Kinderen! want de tijd der sterkere warmte, of de zomer, begint te naderen. Dan zwellen de jonge vruchten, en worden allengs rijp; ook het graan, waar wij brood van maken, groeit en rijpt dan op de velden. De kersen ziet gij dan rood worden, de abrikozen krijgen hunnen hoogen blos, en alle saprijke vruchten worden rijp, om ons te verkwikken. Verlangt gij nu nog, dat het altijd Lente ware? KOOSJE!... Neen, lieve Moeder! – antwoordde het kind – ik wenschte, dat wij nu maar kersen konden plukken. Maar het moest altijd zomer zijn! – riep BETJE – dan hadden wij altijd vruchten. Altijd? – hernam de moeder – maar wanneer nu de kersenboomen ledig geplukt waren en het graan van de velden afgemaaid was, dan hadden wij immers weer op nieuw bloesems en uitspruitsels noodig? … KOOSJE wenschte, dat het dan weder lente zou worden. Maar wanneer gij vermoeid zijt? – vraagde de moeder – wat doet gij dan  het liefst? – Een beetje rusten …. was het antwoord… En sla-
{==10==} {>>pagina-aanduiding<<}
pen – voegde BETJE daarbij. O! toen ik gisteren avond zoo vermoeid was van het loopen, sliep ik al, terwijl FRANSIJNTJE, de kindermeid, mij uitkleedde. Zoo gaat het  ook met de planten – zeide de moeder – hare kracht, om vruchten te geven, moet weer door rust hersteld worden; zij moeten ook slapen. Daarom zorgde de lieve GOD, dat de warmte ook weer allengs vermindert. Na den zomer volgt de herfst. Dan worden de laatste rijpe vruchten ingezameld, want in onze landstreken, daar de koude strenger wordt, dan wel in andere landen, doet GOD ook vruchten groeijen, die wij bewaren kunnen tegen dat het winter wordt, wanneer niets meer ontspruit of rijpt. Gij weet immers wel, hoe vele appelen, peren, aardappelen en andere dingen, wij ook des winters eten. Ook hebben wij het graan, dat zelfs jaren lang bewaard kan worden. In den herfst beginnen dan ook de bladen te verdorren en af te vallen. Met toenemende koude verdikken de sappen in alle planten en boomen, en zij schijnen in slaap te vallen, gedurende de koudste maanden van
{==11==} {>>pagina-aanduiding<<}
 het jaar, die wij winter noemen; maar gedurende dien staat van rust of slaap, zorgt de goede GOD dat zij sterker worden en nieuwe krachten verzamelen, om, wanneer het lente wordt, weer te ontwaken en schoon te bloeijen. Zoo gaat het ook met u en met alle menschen. Vermoeid zijnde, slapen wij, en wij worden sterk, om weer op nieuw te kunnen werken. Maar komt, lieve Kinderen! laat ons nu weer voortwandelen; te huis komende, zal ik u een versje voorlezen; en, zoo gij wilt, van buiten leeren; het heeft tot ons gehouden gesprek betrekking.            

* 



{==12==} {>>pagina-aanduiding<<}

De jaarseizoenen


De dag wordt langer dan de nacht, 
En veld en bosch wordt groen. 
Wij zingen U ons welkomlied, 
Bevallig Jaarsaizoen! 
 
- 
O, komt naar buiten! 't gras ontspruit, 
En 't veldviooltje bloeit; 
Bekoorlijk is de boom versierd, 
Waar kers en peer aan groeit. 
 
- 
 
't Staat al vol bloemen, blij gekleurd; 
Hoe vrolijk galmt het lied, 
Van duizend vogeltjes in 't rond! 
Wie dankt? wie juicht ook niet? 
 

{==13==} {>>pagina-aanduiding<<}

- 
 
GODS liefde zien we in al het schoon, 
Dat oog en hart bekoort; 
GODS liefde brengt, voor mensch en dier, 
Elk bloempje, el;k grasje, voort. 
 
- 
 
't Wordt Zomer ….Lang is nu de dag, 
En held're zonnegloed 
Stooft zwellend ooft en granen rijp. 
GODS liefde is 't, die ons voedt. 
 
- 
 
't Wordt Herfst …. Nu slaapt het plantenrijk, 
Lang, lang wordt weer de nacht. 
't Wordt Winter; …. maar voor strenge kou 
Dekt ook de sneeuwvlok zacht. 
 
- 
 
Ja… slaap, en storm, en wintervorst 
Vernieuwen 's aard'rijks jeugd.  
U roemt ons kinderhart, o GOD! 
Gij geeft ons altijd vreugd!  
 
* 




{==14==} {>>pagina-aanduiding<<}

    De beproefde snoeplust;
 Of
 Het goede Mietje.


Mietje zag een' mand vol kersen, 
O! zoo rijp, zoo lagchend rood. 
Niemand ziet mij hier – sprak Mietje – 
'k Neem – schoon moeder 't mij verbood – 
Stil, toch zes of zeven kersjes; 
Moeder merkt het zeker niet, 
MIETJE telde ook zeven kersen, 
Die zij, vol begeerte, ziet; 
Doch vol angst klopt haar het hartje; 
MIETJE voelt zich niet alleen; 
GOD weet alles – denkt ze – Ach, Moeder! 
'k Mag …. Ik wil niet stout zijn! … Neen! 
Angstig werpt zij nu de kersen 
Uit haar lieve poez'le hand; 
'k Mag niet snoepen! – roept zij schreijend'; – 
Waarom stond hier ook die mand? 

{==15==} {>>pagina-aanduiding<<}

Neen, 'k wil hier niet langer blijven, 
'k Had bijna een' kers geproefd; 
Maar ik deed het niet … Neen, Moeder! 
MIETJE heeft u niet bedroefd. 
Moeder had haar stil beluisterd. 
Vrolijk gaf zij 't kind een' zoen; 
Kom mijn MIETJE – sprak ze – aan kersen 
Moogt gij nu uw' lust voldoen. 
Al deze uitgezochte kersen 
Zijn voor u, mijn Kind! uw' deugd, 
In 't bestrijden van uw' snoeplust, 
Schonk mij reine moedervreugd. 
't Is geen deugd, om niets te proeven, 
Daar, waar niets uw snoeplust wekt; 
Maar die mand vol schoone kersen, 
Die uwe oogjes tot zich trekt, 
Uit gehoorzaamheid te ontvlieden, 
Dat, mijn lieve Kleine ! is goed. 
Blijf gehoorzaam, blijf onschuldig; 
Vlugt, eer ge iets, dat kwaad is, doet: 
O! dan zijt ge altijd gelukkig. 
Wien geen kwaaddoen is bewust, 
Smaakt, wat ook zijn lot moog' wezen, 
Ongestoorde zielenrust.    




{==16==} {>>pagina-aanduiding<<}

    Piet en Karel
 Of
 Het geluk der weldadigheid.

    Ik ga, met JAN, onzen braven knecht, naar de kermis – zeide de vrolijke achtjarige PIET tot een speelmakkertje, wiens ouders naast de zijne woonden. Moogt gij niet medegaan, KAREL? Zie eens, ik heb van vader twee zest' halven gekregen. Ik mag daar alles voor koopen, wat ik wil. Was ik nu maar op de kermis! Ik moet een geweer hebben en eene patroontasch; een paard wil ik ook wel hebben, als ik maar geld genoeg heb; maar twee zest' halven is toch ook al heel veel, niet waar? KAREL was een jaar ouder. Lagchende liep hij naar zijne ouders, om te vragen, of hij met PIET, onder het opzigt van den getrouwen huisbediende, naar de kermis mogt wandelen. Dit werd toegestaan, en, op zijn verzoek,

{==t.o. 16==} {>>pagina-aanduiding<<}

        
{== afbeelding 
            	
        ==} {>>afbeelding<<}
    


{==t.o. 17==} {>>pagina-aanduiding<<}

        
{==17==} {>>pagina-aanduiding<<}
 ontving hij ook twee zest' halven.  De beide knapen huppelden van vreugde, en de galm van straatliederen en draaiorgels klonk hen reeds tegemoet. –––
    De weg liep voorbij een huis, waar de postwagen op N. afrijdt. Een luid geschrei trof daar het hartje van den lieven goeden PIET. Wat is dit? – vraagde hij aan den goedhartigen JAN. – Laat ons toch gaan zien! Och! waarom! – riep KAREL – het zal niets wezen! Hoort gij die trompet? daar gaat vast een spel aan. Daar spaar ik mijn geld voor. PIET was, intusschen, doorgedrongen tot bij het huis, waarvoor de postwagen stond, terwijl JAN – die veel werks had, om KAREL, voor wien hij ook zorgen moest, bij zich te houden – hem volgde. Daar zat nu voor het huis, op eene bank, eene jonge dood-arme vrouw, die eene verstijving aan het regterbeen had; haar schoone, van gezondheid blozende, zuigeling lag aan hare borst. De arme vrouw weende luid, en wrong de handen, als in wanhoop. Wat deert u? – vraagde de lieve PIET – arme vrouw, wie doet u leed? Die mensch – antwoordde
{==18==} {>>pagina-aanduiding<<}
 zij snikkende, op den bestuurder van den postwagen wijzende. Mijn man ligt, te G  … te sterven. Ik kan geen' voetstap ver gaan; en die wreedaard wil mij niet medenemen, omdat ik tien stuivers te weinig heb, om hem te betalen. O, mijn goede lieve man! nu zal ik u nooit weer zien. Nu kan ik u de laatste hulp niet bewijzen! Ach! dit onnoozele kind zal zijn' stervenden vader, door zijn lieve lachjes niet vertroosten. O! wie weet of ik den stervende door mijne zorg en liefde nog niet zou kunnen behouden! – Had ik nu maar tien stuivers bij mij – zeide de weldadige JAN – dan gaf ik haar die; doch ik heb niets dan eenige duiten. Maar de medelijdende PIET, wiens traantjes hem in de groote bruine oogen blonken, had zijne twee zest' halven reeds in de hand der vrouw, en een' zoen op de rozenkoontjes van het lagchende kind gedrukt. Kom – zeide hij –  ga nu maar spoedig op den postwagen. Och ja, arme vrouw! uw man zal nog wel beter worden, als hij u ziet. Onze JAN zal u wel op den wagen helpen. KAREL! Gij moest haar eene van uwe zest' hal-
{==19==} {>>pagina-aanduiding<<}
 ven geven, om voor den zieken man iets te koopen. Doch KAREL schudde het hoofd. JAN hielp de dankbare vrouw op den wagen; en deze reed voort. 
Nu zult gij veel kunnen koopen – zeide KAREL –daar straks wildet gij wel voor tien zest' halven goed hebben, daar moest ik toen om lagchen, want eene enkele patroontasch  kost nog meer dan twee zest' halven; maar nu hebt gij niets. Neen, neen, ik was wel wijzer. Zie, nu ga ik voor een zest' half het wassenbeelden spel en nog andere mooije dingen zien, en voor mijne tweede zest' half koop ik een' grooten koek. Hebt gij nu geene spijt PIET, omdat gij alles weggaaft? Neen! – antwoordde PIET, vrolijk – neen zeker niet. Denkt gij, dat ik vrolijk op de kermis had kunnen loopen, en naar al die mooije dingen zien, terwijl die arme vrouw daar zoo droevig zat te schreijen? O, ik ben zoo blijde, dat ik geld had! Zij is nu al een geheel eind nader bij haren zieken man. Ja, ja, zij zal hem nog wel levende vinden; en wie weet of hij van blijdschap niet gezond wordt! Zoo veel plaizier had ik toch van geen
{==20==} {>>pagina-aanduiding<<}
 geweer of paard kunnen hebben, en van de wassen beelden ook niet.
    	De beide kinderen sleten meer dan twee uren op de kermis. KAREL zag beelden, dansende apen, eene reuzin, en zoo al voort. Intusschen wandelde PIET, onder het opzigt van den braven JAN, vrolijk rond. Alles, wat mooi was, trok zijne aandacht, doch hij had geen verdriet, omdat hij het niet koopen kon, want zijn vader had hem geleerd, dat blijde tevredenheid de grootste schat is, dien een mensch kan bezitten, terwijl elk, die veel begeert, ook altijd arm is, omdat hij toch niet alles kan bezitten. KAREL, op wien JAN telkens wachten moest, was niet zoo gelukkig als de lieve PIET, want met het verminderen van zijn geld, vermeerderde zijne onvergenoegdheid. Hij verlangde duizend dingen te hebben, die hij niet krijgen kon, en wanneer PIET, geheel opgetogen van vreugde, voor eene kraam, vol keurig mooi speelgoed, stond te kijken, dan stond KAREL nevens hem bedroefd en boos, omdat hij niets van dat alles koopen kon. Kreeg een ander kind, of een
{==21==} {>>pagina-aanduiding<<}
 schoolmakker, van PIET en KAREL, een' fraaijen wagen, een paard, een' stal of het een of ander kunstig uitgedacht spel, dan klapte PIET vrolijk in de handen, en riep “ Lieve jongen! Zijt gij nu niet blijde? Ik zal daar immers ook wel eens mede spelen, als ik bij u kom?” Doch KAREL wendde dan zijn gezigt af, en zeide, al huilende: “Vader moet mij dat ook koopen. Dat wil ik ook hebben, zoowel als die kwade jongen.”
    	De zorgvuldige knecht geleidde eindelijk de knaapjes naar huis. KAREL kwam verdrietig en boos bij zijne ouders. Hij had al zijn speelgoed gaarne aan stuk geslagen, omdat hij nog niets van al het moois, dat hij gezien had, zijn' eigendom noemen kon, en den geheelen dag was hij in eene kwade, grommige luim. PIET, integendeel, sprong, lagchende, de kamer, waarin hij zijne ouders vond, binnen; en onschuldige vreugde glinsterde in zijne oogen, toen hij vertelde, welke fraaije dingen hij gezien had. Lieve Vader! – riep hij – dat moet gij toch zien! O, zulke lieve wagentjes, en een hob-
{==22==} {>>pagina-aanduiding<<}
belpaard, tien maal zoo groot als Diaan, onze goede patrijshond. En wat hebt gij gekocht voor uwe twee zest' halven? – vraagde de moeder – lieve jongen! Niets! – was het antwoord – maar ik heb dozen gezien, vol huizen en boomen en kerken, daar men eene geheele stad van kan maken. Niets! – hernam de goede moeder – en gij dacht voor uwe zest' halven al de kramen ledig te koopen. Waar hebt gij uw geld dan gelaten? mijn kind! PIET vloog zijne moeder om den hals. O! ik ben nog blijde! – riep hij – de arme vrouw, die zoo bitter schreide. O Moederlief! zij had zulk een lief klein kindje, en haar man lag te sterven. Gaaft gij die vrouw uwe zest' halven? – was nu de vraag der moeder – Ja – antwoordde de goedhartige PIET – Nu betaalde zij den boozen man van den postwagen, die haar anders niet mede wilde nemen. De arme vrouw kon niet gaan – lieve Moeder! JAN heeft haar op den wagen moeten helpen. Zij leide het kindje zoolang op de bank en verzocht mij op te passen, dat het niet vallen zoude. Dat deed ik ook. Ik hield zoo
{==23==} {>>pagina-aanduiding<<}
 beide mijne armen om het kind heen; en het kindje speelde intusschen met de k[n]oopjes van mijn buisje of het trok mij bij het haar, en lachte dan. De vrouw is nu zeker bij haren man. Hij zal immers wel weer beter worden? JAN vertelde, meer geregeld, al het gebeurde.
	Zwijgende drukte de moeder haar geliefd kind aan het hart. Gij deedt wel, mijn goede PIET – zeide de vader – en drukte de hand van zijne lieve vrouw. Gij deedt wel. Het leed van ongelukkigen te verzachten, geeft oneindig meer vreugde, dan het voldoen van onze eigene lusten. Hadt gij voor uw kermisgeld lekkernijen of speelgoed gekocht, dan hadt gij, wanneer uwe lekkernijen opgegeten waren, en uw speelgoed u verveeld had of gebroken was, niets meer daaraan gehad; maar nu denkt gij nog altijd met blijdschap, aan het goede, dat gij gedaan hebt; en wie weet, hoe veel geluk gij daardoor hebt te weeg gebragt!
    De vader had wél gelijk: want twee jaren later reed PIET met zijne ouders en andere vrienden toe-
{==24==} {>>pagina-aanduiding<<}
vallig door G…  Te midden in het dorp brak het rijtuig, en de verschrikte paarden geraakten op den hol. En voorzeker zoude toen een groot ongeluk gebeurd zijn, had niet een goedhartig man moeds genoeg bezeten om de paarden te stuiten, juist toen zij op het punt waren om met het gebroken rijtuig, waarin de lieve PIET en zijne moeder zich nog bevonden, in een verschrikkelijke diepte neder te storten. PIET was door het stooten van den wagen aan het hoofd gekwetst en bloedde. Ook zijne moeder lag geheel van zich zelve onbewust. Beiden werden gebragt in de kleine woning van den braven man, die hen gered had, waar hun de liefderijkste hulp werd bewezen. Het duurde niet lang, of de vrouw, die, met de trouwhartigste zorg, het bloed, dat de kleine PIET verloor, gestelpt had, kende in hem het barmhartig jonge heertje, dat haar eens twee zest' halven had gegeven, om in den postwagen te komen. Zij maakte zich ook bij hem bekend. Zij omhelsde en kuste hem duizendwerf. Lieve Mevrouw! – zeide zij tot de weder herlevende moe-
{==25==} {>>pagina-aanduiding<<}
der – ik wil den goeden GOD op mijne knien danken, omdat uw dierbaar kind heden is gered van den dood. O, wat zijt gij eene gelukkige moeder! uw zoon is een engel! Hij gaf mij alles wat hij had. Ik vond mijn' lieven man, door zwakheid, hier, bijna stervende. Hij reisde hier door naar Duitschland, om eene erfenis van zijnen overledenen oom daar te ontvangen. Het eenige bewijs, dat hij regt had op die erfenis, was, gedurende zijne krankheid, door een' valschen vriend hem ontroofd; doch de blijdschap, van mij en de lieve kleine weder te zien, werkte zoo sterk op mijn' braven man, dat hij, van dat oogenblik af, beter werd. Ook paste ik hem trouw op, en verdiende met mijne handwerken nog al eenig geld. Toen  mijn man weder herstelde, kreeg hij ook weer de ontroofde papieren in handen, en haalde zijne erfenis. Wij hebben hier dit huis, een goed stukje lands en een paar koeijen gekocht. O, wij zijn nu zoo gelukkig! Ik ben ook weer volkomen gezond. Maar dit alles ben ik  – naast GOD – aan dit engelachtig kind verschuldigd. Hoor, Me-
{==26==} {>>pagina-aanduiding<<}
vrouw! – ging zij voort – die lieve GOD wilde het zoo; mijn man, die door uwen lieven jongen van den dood gered is, moest u en hem ook in doodsgevaar te hulp komen.
	De moeder van PIET was sterk aangedaan. En de lieve PIET scheidde van deze brave lieden met dankbare vreugde. Man en vrouw drukten hem de handen, met tranen in de oogen. De lieve blozende kleine, die, toen PIET haar zoo liefderijk vast hield, hem bij de haren trok, bragt hem nu een korfje met blozende appelen en een' schoonen bloementuil. Hij liefkoosde het aardige, het aanvallige kindje, nam de geschenken vrolijk aan, en beloofde haar, bij terugkoming, fraai speelgoed en een gebloemd kleedje te zullen medebrengen. De moeder van PIET zorgde, dat hij zijn woord hield; en de goedhartige jongen bleef geheel zijn leven door overtuigd, dat eene goede daad de bron is van bestendige vreugde.       


__ 




{==27==} {>>pagina-aanduiding<<}
  
De kleine Annete


't Lieve maanlicht – riep ANNETTE – 
Moeder schijnt hier op mijn bedje. 
O, die goede lieve maan! 
'k Heb, van achter gindsche boomen, 
Haar eens blinkende op zien komen. 
Zeg, waar kwam zij toen van daan? 
- 
'k Wenschte, dat wij heele dagen,	 
't Schijnen van de maan ook zagen! 
Waartoe dient bij nacht haar licht? 
'k Zie het nu zoo mooi hier schijnen, 
Door een' reet der glasgordijnen; 
Maar 'k sluit straks mijne oogjes digt.   
- 
Ja mijn kind! straks zult gij slapen. 
Maar de maan is niet geschapen, 
Slechts alleen voor u of mij – 
Sprak de moeder. – Duizend menschen 
Blijven om haar schijnsel wenschen; 
Elk gaat niet ter rust, als wij. 
    
{==28==} {>>pagina-aanduiding<<}

Alle menschen zijn GODS kind'ren, 
GOD wilde al hun leed vermind'ren; 
Daarom schonk dan ook zijn' magt, 
Vol ontferming, na het dalen 
Van de laatste zonnestralen, 
Maan en starren in den nacht. 
- 
Zien wij weer den dag verschijnen, 
Dan moet maan en star verdwijnen 
Voor den held'ren zonnegloed. 
Slechts alleen in 't scheem'rig duister, 
Blinkt voor ons haar zwakke luister. 
Nacht ANNETJE ….slaap nu zoet. 



    
{==29==} {>>pagina-aanduiding<<}

    De moeder met hare kinderen;
 Of
 De Bijbel

    Moederlief! nu kan ik goed lezen; maar nu krijg ik immers ook een' mooijen Bijbel, om mede naar de kerk te gaan? – Dus vraagde de lieve SUZE, en voegde daarbij: – Nichtje SOFIE kreeg ook eenen Bijbel, toen zij goed kon lezen. O! het is zulk een mooi boek, rood en verguld. Gaarn wil ik u eenen Bijbel geven – antwoordde de moeder  – maar gij moet eerst regt weten welk boek de Bijbel is. Kom, neem uw werkmandje, lieve SUZE! Wij kunnen ginds in het prieeltje gaan zitten; het is daar zoo koel, en de bloeijende rozen verspreiden daar zulk eenen lieven geur in het rond. Ik wil u van den Bijbel dien gij dagelijks in mijne handen ziet, het een en ander vertellen . De verstandige moeder nam haar
{==30==} {>>pagina-aanduiding<<}
 werk op, en wandelde met haar geliefd kind naar het prieeltje; en het volgende gesprek nam al spoedig een' aanvang.
 SUZE. Moederlief! waarom noemen wij het boek,  waarin al de teksten, die gepreekt worden, staan, een' Bijbel? En waarom is er een Oud en Nieuw Testament? De Bijbel van SOFIETJE is maar alleen een Nieuw Testament, maar ik wilde gaarne het Oude ook hebben, dan is het een groot, dik boek, zoo als het uwe.
 Moeder. Bijbel wil eigenlijk zeggen, het boek. En daar de Bijbel meer schoonheid en waarheid bevat, dan alle andere boeken, die in de wereld zijn; daarom verdient hij, bij uitnemendheid, den naam van het boek, of de Bijbel.   Want het is toch het eenige boek, dat zoo voortreffelijk, en dat zoo volmaakt is.
 SUZE. Ja, welke mooije geschiedenissen hebt gij er ons niet wel uit verteld of laten lezen! Wanneer zult gij mij weer eens vertellen? Ik versta het dan ook veel beter, dan wanneer ik het zelve lees. 
    
{==31==} {>>pagina-aanduiding<<}

 Moeder. Ik wil dat gaarne doen: Maar gij vraagdet mij, waarom wij van een Oud en Nieuw Testament spreken. Dat wil ik u ook zeggen. Hoor eens, lieve SUZE! Als de menschen plegtig laten schrijven, of zelve schrijven, wat zij willen gedaan hebben, wanneer zij niet meer bij ons zijn, dan noemen wij dien beschrevenen wil, een Testament. Dit is nu wel geen goed Hollandsch, maar wij weten toch, wat het beduidt. De Bijbel, nu, bevat den wil van GOD, onzen hemelschen Vader. Daarom spreken wij van Testamenten. Alles, nu, wat in den Bijbel geschreven is door MOZES, dien gij immers kent? …
     SUZE. O ja, ik ken hem goed. MOZES was immers in Egypte  geboren, toen die booze wreede koning al de kindertjes der Joden, of Israëlieten, deed verdrinken? Mar de moeder van MOZES verborgt haar kindje, tot dat het drie maanden oud was. Toen leide zij het in een wiegje, of kistje, dat zij van waterplanten had gemaakt, en toen zettede zij het op de rivier, den NIJL , tusschen het riet, juist
{==32==} {>>pagina-aanduiding<<}
 dáár; waar de goedhartige prinses zich elken morgen kwam baden; en zoo kwam de kleine MOZES bij de Egyptische prinses, want zij hoorde het kindje schreijen en liet het kistje bij haar brengen. Daar zag zij doen den lieven schoonen zuigeling, en gaf last, eene vrouw te zoeken, die hem zogen kon. De jonge MIRJAM, MOZES zuster, haalde de moeder, en nu lag MOZES weer aan de borst van zijne eigene moeder, vrolijk te spelen en te zuigen… Heb ik het niet alles goed onthouden?
 Moeder. Daar twijfelde ik ook niet aan. Doch laat mij voortspreken. Alles wat door MOZES en de Profeten, of Volksleeraars, in den Bijbel, vóór de geboorte van JEZUS, geschreven is, noemen we het Oude Testament. Maar de geschiedenis van JEZUS, onzen goddelijken Verlosser, en alles wat daartoe betrekking heeft, noemen wij het Nieuwe-  of het latere Testament. Doch daar komen uw broertje en zusje. Zij hebben voorzeker ons in de tuinkamer gezocht. 
     Suze, ( tegen de beide kleinen). Komt hier
{==33==} {>>pagina-aanduiding<<}
 bij ons, Lieve JAN! moeder zal ons uit den Bijbel iets vertellen. NAATJE zal wel stil zijn. Ik zal wat bloemen plukken, en haar die geven, om mede te spelen.
 JAN. O ja, lieve Moeder! vertel ons weer, zoo als laatst, toen wij op die mooije schilderij hadden gezien, hoe JEZUS, onze lieve Heer, de kleine kindertjes omhelsde. 
 SUZE. Maar wij kunnen ook GOD, onzen lieven Heer, immers niet zien, Moeder?Hoe kan men dan eene schilderij van hem maken?
 Moeder. GOD, de Vader van alles wat leeft en bestaat, kunnen wij niet zien, maar wij zien toch zijne liefde en almagt in alles wat ons omringt. In de zon, die dáár zoo heerlijk schijnt, zien wij, dat GOD goed en groot is, zoowel als in elke plant of bloem, die hij voor ons liet groeijen. Maar GOD wilde zich nog duidelijker aan de menschen vertoonen; daarom zond hij den goeden lieven JEZUS, dien wij nooit genoeg kunnen eerbiedigen. JEZUS was een mensch, maar in HEM zien wij GOD, die eeuwig en volmaakt is.
    
{==34==} {>>pagina-aanduiding<<}

 JAN. En die de kleine kindertjes zoo lief had.

 Moeder. Ja, mijne Kinderen! JEZUS heeft alle menschen lief. Hij is de liefde zelve. Jonge kindertjes riep hij tot zich, drukte die aan zijn hart, en zegende hen.
 JAN. Ik wenschte, dat JEZUS nog bij ons ware, dan zoude hij mij ook liefhebben en zegenen.
     Moeder. Toen JEZUS de menschen door zijn voorbeeld geleerd had, hoe zij GOD, hunnen Hemelschen Vader, door het betrachten van hunne pligten moeten vereeren, en hoe zij elkander moeten liefhebben en getrouw zijn, toen verliet hij weer deze aarde, want toen was het niet meer noodig dat hij zigtbaar onder de menschen bleef. Wij toch weten nu, wat hij ons geleerd heeft, dat staat in den Bijbel  geschreven, en wij zijn ook overtuigd, dat zijne liefde en trouwe zorg ons nooit verlaat. Toen hij nog op aarde was, bragten de moeders hare kindertjes tot Hem, opdat Hij die zou omhelzen en zegenen; doch dat doen goede godvruchtige moeders en vaders ook nog, mijn lieve JAN! en wij, wanneer wij voor u bidden en
{==35==} {>>pagina-aanduiding<<}
 u volgens de leer van JEZUS opvoeden. JEZUS, die ook zelf eens een kind was, heeft u allen lief, hij zegent u, en wanneer gij gehoorzaam zijt, en vlijtig leert, wanneer gij GOD, als uwen goeden Vader, die u alles geeft, lief hebt, en alle menschen, zooveel gij kunt, wel doet. O! dan zijt gij uitgekozene lievelingen van JEZUS, gezegende kindertjes, waaraan hij het hoogste geluk belooft.
 SUZE. Ik heb in den Bijbel gelezen, dat menschen, die reeds gestorven waren, door JEZUS weder opgewekt zijn; dat zal JAN ook wel gaarne hooren, wanneer gij dat vertelt. Zie eens, NAATJE luistert ook zoo lief.
 NAATJE. Moeder zal mij ook vertellen; en dan krijg ik nog meer bloemen, niet waar SUZE?
     Moeder. Van drie gestorvenen, die door JEZUS levend gemaakt zijn, toen hij nog onder de menschen was, zal ik u vertellen. Gij kunt het vervolgens in den Bijbel nog eens lezen, SUZE! De menschen, in dien tijd, begrepen niet regt, hoe het mogelijk ware, dat de mensch, nadat hij gestorven is, nog leeft.
{==36==} {>>pagina-aanduiding<<}
 Wij weten dat beter, want JEZUS, die zelf gestorven en weder levend geworden is, heeft ons geleerd, dat maar alleen het uitwendige ligchaam sterft, even gelijk die doode pop, lieve JAN! waaruit gij dien fraai gekleurde vlinder zaagt vliegen; en om den menschen daar een begrip van te geven, wilde JEZUS hun toonen, dat hij de gestorvenen weer terug in het leven konde roepen. Dit deed hij dan ook. Hoort nu de eerste geschiedenis daarvan. Op zekere dag kwam JEZUS, met zijne leerlingen, in eene bloemrijke vlakte, even buiten een kleine stad, Nain  genoemd, eene lijkstaatsie tegen, want de Joden waren gewoon hunne lijken altijd buiten de stad te begraven. Men droeg het lijk van een kind, of een' jongen knaap, volgens de gewoonte van dien tijd, in een wit linnen lijkgewaad, op eene doodbaar, naar het graf. De moeder volgde, luid schreijende. Zij was eene weduw; en dit haar eenig kind, een zoon, waarvan zij den laatsten troost in hare klimmende jaren verwachtte, werd nu naar het graf gedragen. Al hare vrienden en bekenden, vergezelden
{==37==} {>>pagina-aanduiding<<}
 haar in diepen rouw. JEZUS, wiens hart in het lijden van elk mensch deelde, gevoelde de smart der bedroefde moeder; en op eenen medelijdenden toon sprak hij tot haar: ween niet! De goede JEZUS keurde het niet af, dat de liefhebbende moeder om het gemis van haar dierbaar kind, de laatste vreugde van haar leven, hartelijk schreide. Neen, deze Goddelijke Menschenvriend was zelf diep bewogen. Maar hij zeide dit om haar opmerkzam te maken, op de groote daad, die hij wilde verrigten, om haar te helpen en hare droefheid te verdrijven, en nu sloeg JEZUS zijne hand aan de doodbaar. De dragers stonden, verwonderd, stil, en tot den doode zeide hij, op eenen nooit gehoorden toon: herleef ! of: ik zeg u, sta op! Nu rigtte zich de gestorvene op. De moeder stond als verstijfd. JEZUS nam het levend kind van de baar, en gaf het haar in de armen. Nu eerst geloofde zij, wat zij zag en voelde; en de traan der bitterste smart, die haar oog nog vulde, veranderde, vallende, in een' dankbaren vreugdetraan. De geheele schaar van menschen roemde GODS almagt en liefde,
{==38==} {>>pagina-aanduiding<<}
 en JEZUS noemden zij een' afgezant van GOD, een' Leeraar uit den hemel.
 Hier eindigde de lieve moeder hare vertelling, schoon SUZE en de andere kindertjes haar vleiden, om voort te gaan. Doch andere bezigheden maakten dit der moeder ondoenlijk, en zij beloofde, bij de eerste goede gelegenheid, die zich aanbood, nog meer te vertellen.

÷ 


    
{==39==} {>>pagina-aanduiding<<}

    Jezus ten voorbeeld;
 Of
 Het goede kind.


JEZUS heeft mij lief: …dat weet ik. 
JEZUS was ook eens een kind; 
Maar  geen kindje werd zoo teeder 
Ooit van GOD en mensch bemind. 
- 
JEZUS was altijd gehoorzaam. 
Altijd leerzaam, altijd goed; 
Dankbaar eerde hij de braven, 
Door wier zorg hij werd gevoed. 
- 
Ned'rig was hij en zachtmoedig. 
JEZUS was elks liefde en vreugd, 
Dag'lijks nam hij toe in kennis, 
Dag'lijks nam hij toe in deugd. 
    
{==40==} {>>pagina-aanduiding<<}

JEZUS! dien ik zonder eerbied 
Niet mag noemen; Gij verstoot 
Nooit een kindje: 't waren kleinen, 
Die Ge eens in uwe armen sloot. 
- 
Volg ik ook, als kind, uw voorbeeld, 
Groote JEZUS! lieve Heer! 
Ja, ik weet het … Ja, dan ziet GIJ, 
Vol ontferming op mij neer. 
 
 
      * 



    
{==41==} {>>pagina-aanduiding<<}

    Jan en Piet;
 Of
 Gods goedheid.


                      'JAN. 
O! zie eens hier:die groene knop 
Werd eerst heel dik en groot; 
Nu barst hij open, .. en ziedaar! 
Een bloempje wit met rood. 
Hoe kwam dat schoone bloempje toch 
Eerst in dien knop? .. zeg PIET! 
 
                      'PIET. 
Het bloempje is in dien knop gegroeid, 
JAN-lief! Meer weet ik niet. 
God gaf die bloem; want vader zegt, 
Geen menschelijke magt – 
Schoon alles daarvoor buigt – heeft ooit 
Een' grashalm voortgebragt. 
    
{==42==} {>>pagina-aanduiding<<}

De mensch kan planten, en den grond 
Bezaaijen, maar hij kan 
Geen' boom, geen blad, geen gras, geen bloem 
Doen groeijen, lieve JAN! 
Dit doet alleen de groote GOD, 
Die alles hoort en ziet. 
Hij zorgt voor elk, zelfs vogeltjes 
Vergeet zijn' liefde niet. 
Zie hoe de zwaluw, die daar ginds 
Dat kunstig nestje heeft,  
Met voedsel naar haar' jongen vliegt. 
't Is GOD, die haar dat geeft. 
 
                      'JAN. 
Hoe goed is GOD! Neen, lieve PIET 
'k Wil nooit iets kwaads weer doen. 
Hij voedt ons, en de diertjes ook; 
Hij geeft ons 't lieve groen; 
Dit bloempje is ook door hem gegroeid. 
O GOD! gij zijt zoo goed; 
Gij ziet het ook, ik heb u lief, 
U, die ons allen voedt. 



    
{==43==} {>>pagina-aanduiding<<}

    Eene wandeling;
 Of
 De gelijkheid der menschen.

    O Moeder! ik heb zoo lief gespeeld met KLAARTJE. Zij is zoo goed, en paste zoo trouw op haar klein broertje, dat nog in de wieg lag. Daarom had ik KLAARTJE ook zoo lief. – zoo sprak de kleine beminnelijke KAROLINA. – Zij, en haar zusje IDA waren met moeder mede gewandeld, om armen en zieken te bezoeken, want dit deed de goede mevrouw L., die op een bekoorlijk landgoed woonde, van tijd tot tijd, en zij nam alsdan doorgaans een of twee harer kinderen mede. IDA was de oudste, en telde nu bijna elf jaren. Zij was meestal in de stad bij eene tante, die zelve geene kinderen had, opgevoed; doch hare gezondheid had, door gebrek aan frissche lucht en beweging, zoowel als door
{==44==} {>>pagina-aanduiding<<}
 overvloed van zoogenaamde lekkernijen; veel geleden. Dit was dan ook de voorname oorzaak, dat de ouders van IDA hun kind aan de zorg van de tante onttrokken hadden, en heden deed zij de eerste kleine wandeling met hare moeder en de achtjarige KAROLINA, om eenige noodlijdenden te bezoeken. Doch zij was niet zoo voldaan en tevreden als hare lieve blijmoedige zuster, die overal, waar zij maar kwam, met liefde en vreugde ontvangen werd. Het eerste huisje, dat zij intraden, was bewoond door eenen armen daglooner. Twee kinderen lagen krank. De moeder zat weenende bij hen, en voedde eenen gezonden zuigeling aan hare borst. Mevrouw L. vernam naar alles, en beloofde een'  kundig' geneesheer te zullen zenden, zoowel als de noodige geneesmiddelen te betalen. KAROLIENTJE ging bij de zieke kinderen, liefkoosde die, en gaf hun eenig speelgoed, dat zij in hare jurk had medegedragen. De kleinen zagen haar met verhelderde oogjes aan, en op de verbleekte wangen verspreidde zich een flaauw blosje: want blijdschap is altijd een goed geneesmiddel.
    
{==45==} {>>pagina-aanduiding<<}

IDA stond intusschen met afgewende blikken aan het einde der kamer en zweeg.
    	Het tweede bezoek, dat afgelegd werd, was voor mevrouw L. een zoete wellust, want het was in een geheel nieuw, zindelijk en net gebouwd huisje, bij jonge, gelukkige en vrolijke menschen. Ruim een jaar geleden was de woning van deze lieden, ongelukkig, afgebrand. Zij hadden bijna niets, van het weinige dat zij bezaten, uit de vlam kunnen redden. Naauwelijks hadden zij hun eigen leven, en dat van hunnen twee kindertjes, kunnen bewaren. Een lammetje, dat zij opvoedden, was ook verbrand. Mevrouw L. had voor deze brave menschen heel veel gedaan. Zij had gezorgd, dat zij gehuisvest werden; en zij en andere weldadige menschenvrienden, hadden een ander huisje op dezelfde plaats, waar het vorige afgebrand was, laten bouwen. Ook voor het noodige huisraad hadden mevrouw L. en haar brave man gezorgd. Ook de kinderen van mevrouw L. hadden de zoete vreugde genoten, om op hunnen wijs te mogen wél doen. Zij hadden het huisje helpen in orde brengen,
{==46==} {>>pagina-aanduiding<<}
 en het dankbare huisgezin er in geleid. De lieve KAROLINA had nog meer gedaan. Toen zij onlangs acht jaren oud werd, zond hare grootmoeder eenig geld, met verzoek aan mevrouw L., om een fraai verjaargeschenk voor KAROLIENTJE te koopen. De kleine moest zelve maar kiezen, wat zij hebben wilde. En nu zeide mevrouw L. – toen zij het geld aan haar dochtertje vertoonde – wat zal ik u daarvoor koopen? Lief Kind! KAROLINA  klapte in de handen, en sprong de kamer driemaal in het rond.
     Ik weet iets! – riep zij luid – zooveel geld, lieve Grootmoeder! ja!ja! ik weet iets. – De moeder bijna te onvreden, omdat het geld zoo veel indruk op hare KAROLINA maakte, vraagde, op nieuw, wat zal ik u dan daarvoor koopen? KAROLINA zag haar nu met tintelende oogjes aan, en nam het geld in hare lieve kleine handen. Een schaap – zeide zij – een groot schaap, lieve Moeder! daar  heb ik immers gelds genoeg toe? Op de vraag, wat zij met een schaap wilde doen, antwoordde zij met overhaasting: Ik beng het naar dien armen JAKOB. Dan
{==47==} {>>pagina-aanduiding<<}
 hebben zij een groot schaap, en kunnen daar melk van drinken, zoo als wij van die twee groote lieve schapen doen. Mevrouw L. had aan het verlangen van haar lief kind voldaan, en een best schaap doen koopen. KAROLINA had het onnoozele dier daar zelve gebragt, reeds op den avond van haren verjaardag. Met zoo veel blijdschap was dit feest door haar nog nooit gevierd; want JAKOB en zijne vrouw dankten haar met tranen in de oogen. JAKOB haalde zijn driejarig zoontje uit het bed, om het kostelijke schaap te zien, en de moeder liet haren blozenden zuigeling, die van vreugd luid kraaide, als het schaap blaatte, de mollige handjes in de zware zuivere wol van hunnen nieuwen huisgenoot verbergen. Sinds dien tijd ging KAROLINA gaarne dit vrolijke gezin bezoeken; maar heden stapte zij naauwelijks aan de hand van hare lieve moeder het hek, dat JAKOBS boomgaard van den weg afsloot, binnen, of de goede vrouw riep haar toe: welkom! welkom, lief juffertje! Mijn schaap heeft twee schoone lammeren! O kom toch hier, en zie het! In hetzelfde oogenblik kwam
{==48==} {>>pagina-aanduiding<<}
 nu de kleine blonde vierjarige jongen, die een lam in zijn beide armen vast hield.   Wat verder graasde het weltevreden moederschaap, terwijl het tweede lammetje nevens hetzelve rondhuppelde en door het kleine kind, dat lagchende en blozende in het gras lag te spelen, vriendelijk gestreeld werd. Voor KAROLINA was dit gezigt, boven alle beschrijving, bekoorlijk. 
Nu zijn wij gelukkig – zeide de vrouw van JAKOB- wij willen onze lammeren opkweeken en eene kleine kudde verzamelen. Ja, dat schaap zal ons geluk zijn, Mevrouw! En uw dochtertje zal daar ook vreugde van hebben. Welk een goed kind is het. Zie maar eens aan, zelfs onze kardoes weet niet wat hij doen zal, zoo blijde is hij, als het kleine juffertje maar hier komt. Tegen alle andere menschen blaft en raast hij. O, zie hoe hij springt en hare lieve handen likt! 
    	Het derde gezin, dat mevrouw L. met hare kinderen bezocht, was dat van eene arme weduw, die vier kinderen en een' grijzen vader, die door ouderdom het gezigt had verloren, moest onderhouden.

{==t.o. 48==} {>>pagina-aanduiding<<}

    
{== afbeelding 
        	
    ==} {>>afbeelding<<}
    


{==t.o. 49==} {>>pagina-aanduiding<<}


{==49==} {>>pagina-aanduiding<<}
 Zij arbeidde heden in het veld, met twee harer kinderen. Het jongste lag in de wieg, en KLAARTJE, omtrent zo oud als KAROLIENTJE, moest het oppassen, en te gelijk zorgde dit kind vol liefde en deernis voor haren ouden grootader. En dit KLAARTJE was het, waarmede KAROLIENTJE  zoo lief naar haar genoegen gespeeld had, en welks deugden zij zoo hoog roemde. Eerst hield mevrouw L. zich, alsof zij dit geheel niet opmerkte, doch KAROLIENTJE greep haar bij de hand en vraagde, nadat zij eenige ogenblikken naar hare moeder, die over iets anders sprak, had geluisterd: niet waar, Moeder! KLAARTJE is een heel goed kind? Hebt gij het wel gezien, hoe zij, in het midden van ons vrolijk spelen, telkens naar de wieg liep, toen zij dacht, dat haar broertje schreide? O! hebt gij het wel gezien, lieve Moeder! met hoe veel zorg zij dien ouden goeden man met zijne witte haren bij de hand geleidde, om hem uit de heete zon in de koele schaduw te brengen? Alles nam zij voor hem weg, om het pad effen en gemakkelijk te maken; en toen hij zoo droevig werd,
{==50==} {>>pagina-aanduiding<<}
 omdat hij nu niets meer doen kan, en dat al weenende aan ons vertelde, toen weende KLAARTJE ook, en droogde met haar voorschootje de tranen, die de oude man stortte, af. Zaagt gij het wel, hoe hartelijk zij hem omhelsde en kuste?  Gij hebt immers uw KLAARTJE? – zeide zij – ik zal alles voor u doen, lieve Grootvader! alles wat gij gaarne hebt; zijt toch maar nooit bedroefd. Zeg, Moeder! is KLAARTJE niet lief? Ik mag immers wel met haar spelen, al is hare moeder zoo arm? Zusje IDA zegt, dat zij in de stad met geen arm kind zou durven spelen. Ik zou het ook niet willen – zeide IDA – KLAARTJES moeder is eene boeren werkvrouw, en gij hebt met haar touwtje gesprongen en krijgertje gespeeld. 
Komt, lieve Kinderen ! – zeide mevrouw L. – Het is in dit bosch zoo koel. We moesten hier een weinig rusten. Ziet eens, deze omgehouwen boomstam biedt ons eene vrij goede zitplaats.
Dit beviel den beiden kinderen heel goed. Zij plaatsten zich ter wederwijzen van hunne lieve moeder, en deze begon het volgende gesprek.
    
{==51==} {>>pagina-aanduiding<<}

Gij hebt wel gelijk, lieve KAROLINA! Het arme KLAARTJE is een goed, braaf kind. Ja, ik heb alles wel opgemerkt. De moeder van KLAARTJE is gelukkig met zulk een lief kind. En waarom zoudt gij met KLAARTJE niet mogen spelen? Alle kinderen, die niet onbeschaafd, niet liefdeloos, of door eene onverstandige opvoeding bedorven zijn, moogt gij tot uwe speelgenootjes verkiezen. Doch kinderen, waarvan gij kwade zeden kunt leeren, zie ik niet gaarne bij u, al behoren de ouders van die kinderen dan ook tot de rijksten, de aanzienlijksten des lands. Maar zeg mij eens, lieve IDA! waarom ziet gij zoo ontevreden? Wij moeten nog eenige arme zieken en behoeftigen bezoeken. Bevalt u dit niet?
IDA. Neen, Moeder! ik zie niet gaarne menschen die arm of ongelukkig zijn. Tante wilde ook nooit hebben, dat ik zoo iets zag. Zij liep ook altijd zelve weg, wanneer iemand een ongeluk kreeg. Maar zij gaf daarom aan de armen ook wel eens iets, doch zij bragt het niet zelve, zoo als gij, lieve Moeder! 
    Mevrouw L.  Tante zal, toen zij een kind was,
{==52==} {>>pagina-aanduiding<<}
 voorzeker nooit gewend zijn aan het zien van ongelukkigen.
	IDA. Neen, vast niet. Tante krijgt het op de zenuwen, wanneer zij van ongelukkigen hoort vertellen. Zij zou ook geen mensch kunnen helpen. Zij kan geen kermen hooren of geen bloed zien.
Mevrouw L. Daarom nu, wil ik u, mijne lieve Kinderen! al vroeg gewennen, niet slechts aan het zien van ongelukkigen, maar ook aan het verzachten van alle menschelijke ellenden. Verbeeld u eens, lieve IDA! wanneer gij daar eens in die kuil vielt, en gij braakt uwen arm of uw been, wat zou dan beter zijn, denkt gij, dat ik met mijne handen voor de oogen wegliep, of dat mijne zenuwen, door uw geschrei en gekerm, zoo sterk wierden aangedaan, dat ik zelve hulp noodig had, of dat ik, integendeel, met gezonde zenuwen spoedig naar u toevloog, en op alle mogelijke wijze uwe smart poogde te verzachten?
IDA. Ja, dat was zeker beter, Moederlief! Maar als men nu toch zo zwak is, als tante, en men kan geen klagen hooren of geen bloed zien?
    
{==53==} {>>pagina-aanduiding<<}

    Mevrouw L. Men kan zich aan alles gewennen, lief Kind! en de zucht om te helpen en te verzachten overwint alles. Het is geen waar medelijden, wanneer men de ellende schuwt; men moet die van nabij zien kunnen, om dan ook alle mogelijke hulp te kunnen bewijzen. Ik zag met verdriet, lieve IDA! hoe gij, toen wij die zieke kinderen bezochten, met een afgewend gezigt aan het einde van het vertrekje staan bleeft, zonder de moeder of de kinderen eens vriendelijk toe te spreken. Zaagt gij wel, wat uw zusje KAROLIENTJE deed? Zij had mij gevraagd, om eenige stukjes van haar speelgoed te mogen weggeven. Ik stond haar dat toe, en nu verblijde zij de arme zieke kinderen. Zij sprak die vol liefderijk medelijden aan, en gaf hun den kleinen schat, dien zij medegebragt had, zoo liefderijk, zoo blijmoedig, dat de arme moeder en ik ons daarover verheugden. Ach! gij kunt ook ziek worden, lieve IDA! en hoe zou het u dan bedroeven, wanneer men zich ontevreden van u afwendde? en dat zoudt gij u toch waardig maken, mijn Kind! wanneer gij zelve niet
{==54==} {>>pagina-aanduiding<<}
 barmhartig wildet zijn. Ook bij het lieve goede KLAARTJE hebt gij mij niet voldaan.
IDA. Tante zeide altijd, dat ik mij met kinderen van arme lieden niet gelijk mag stellen.
    Mevrouw L. Men heeft uwe tante, in hare jeugd, zeker daarvan een verkeerd denkbeeld ingeprent. De menschen zijn in onderscheidene standen geplaatst, en dat onderscheid moet ook bewaard blijven. Uw vader, bij voorbeeld, bekleedt eenen hoogeren rang of stand, dan een handwerksman. Maar kinderen hebben nog geenen stand of rang. Hadden alle kinderen van arme lieden eene beschaafde opvoeding genoten, en waren zij aan goede zeden gewoon, dan zou ik zeggen, zij zijn gelijk met kinderen van rijke of aanzienlijke lieden, doch dat geluk hebben zij niet altijd, en daarom zou ik niet gaarne zien, dat gij met kinderen, die als in het wild opgroeiden, of die door slechte voorbeelden bedorven zijn, dagelijks verkeerdet. Doch het goede KLAARTJE is door eene eenvoudige maar godvruchtige moeder opgevoed. Eer wij voortwandelen, wil ik u, nog iets, dat in mijne
{==55==} {>>pagina-aanduiding<<}
 geboorteplaats gebeurd is, vertellen, om u te overtuigen, dat alle kinderen gelijk zijn; en dat kan ook niet anders. Want alle menschen, zonder onderscheid, zijn nakomelingen van dezelfde ouders; één paar menschen, ADAM en EVA, gelijk gij weet, waren vader en moeder van alle menschen, die ooit geboren zijn of geboren zullen worden.
KAROLINA, (de hand van mevrouw L. liefkozende).  O! vertel ons toch, lieve Moeder!
    Mevrouw L. Welnu! – De jonge mevrouw B. werd moeder van een dochtertje, doch eenige uren na de geboorte van het kind stierf de moeder, tot bittere droefheid van haren braven echtgenoot. De heer B. was een zee-officier, en hij was op het punt om eene reis naar de Indiën te doen. Zijn dochtertje, dat hij teeder lief had, schreide om moedermelk. Eene vriendin van de overledene mevrouw B. zocht en vond eene getrouwe zoogster. Zij was de vrouw van een' eerlijk' landman. Zij weigerde haren man en kinderen te verlaten, doch daar zij twee zuigelingen overvloedig kon voeden, bood zij aan, om de
{==56==} {>>pagina-aanduiding<<}
 kleine moederlooze HENRIETTE een jaar lang bij zich te houden. Dit werd goedgekeurd. De bedroefde vader overlaadde het sprakeloos wichtje, al weenende, met hartelijke afscheidskussen, en leide het vervolgens in de armen van de goedhartige boerenvrouw, die de lieve HENRIETTE, benevens hare eigene kleine JAKOBA, vol moederlijke liefde zoogde.
De beide kinderen groeiden voorspoedig op, en hadden elkander hartelijk lief; en geen wonder; dagelijks peelden zij aan dezelfde moederlijke borst, op denzelfden schoot sluimerden zij in, en zij genoten dezelfde moederlijke liefkozingen.
Mevrouw G., die het opzigt over de kleine HENRIETTE was toevertrouwd, overleed  kort na de afreis van den heer B. en de zoogvrouw ontving den last, om HENRIETTE wanneer zij een jaar oud was, naar  V… te brengen, waar de zuster van den heer B. woonde.  
    Reeds waren acht maanden verloopen; nu stierf de brave landman. Het verdriet, dat zijn oogst mislukt was, had veel toegebragt om hem ziek te doen
{==57==} {>>pagina-aanduiding<<}
 worden. Zijne arme weduw, de goede ANNA, zag zich nu van alles beroofd en moest zelfs hare kleine landhoeve verlaten. De winter naderde, toen HENRIETTE een jaar oud werd. Treurig was voor haar het denkbeeld, dat zij van dit lieve kind scheiden moest. Doch dan dacht zij weer, wat is dit kind niet gelukkig! De mijnen zullen met mij gebrek lijden, en dit kind zal in overvloed leven. – De moeder van ANNA, eene arme oude vrouw, zeide op zekeren dag tegen ANNA: ik weet wel, wat ik doen zou, als ik in uwe plaats ware. Ik zou de kleine JAKOBA naar V …   brengen, en HENRIETTE bij mij houden, dan was toch een van uwe kinderen gelukkig. – ANNA had een' afkeer van zulk een onregt, en drukte HENRIETTE, die zij bijna zoo lief had als haar eigen kind, aan haar hart, doch zij begon aan het zeggen van hare moeder nu en dan eens te denken. Ontdekt zou het zoo ligt niet worden. De beide kinderen waren, op een paar dagen na, even oud. Zij hadden beiden lieve bruine oogjes en waren gezond en blozend. JAKOBA was dan toch rijk en
{==58==} {>>pagina-aanduiding<<}
 HENRIETTE … ja, die werd wel arm … maar zij bezat toch eene liefhebbende moeder. 
De dag, vóór ANNA's afreis naar V…   bestemd, brak eindelijk aan. ANNA's moeder trok de kleine JAKOBA de kleederen van HENRIETTE aan, die haar ook volkomen pasten. ANNA weigerde het kind op den arm te nemen. Neen! – riep zij – neen! Ik mag niet! Welk eene bedriegster zou ik zijn. Zij nam de lagchende HENRIETTE uit de wieg; doch de moeder ontrukte haar dit kind; en dreef haar, met JAKOBA op den arm, de deur uit. 
    ANNA  wandelde met een kloppend hart naar de schuit, die haar te V … bragt.  Vervolgens ging zij naar het huis, dat men haar aangewezen had. De zuster van den heer B. was eene achtenswaardige vrouw, doch die door gedurige ongesteldheid verhinderd was geworden, om de kleine HENRIETTE, gedurende het verloop van een jaar, te gaan zien. Zij ontving hare kwekeling met de teederste liefde. ANNA was sterk aangedaan; zij kon van haar geliefd kind niet scheiden, en duizendmaal zweefde haar de
{==59==} {>>pagina-aanduiding<<}
 bekentenis, dat dit haar eigen kind was, op de lippen. Doch zij zweeg, en ging, rijkelijk beloond, henen. 
De gewaande HENRIETTE was drie jaren oud, toen de heer B. haar voor het eerst wederzag. Hij verheugde zich over zulk een schoon vrolijk kind, doch hij herkende in haar niet één trekje der lieve gestorvene moeder. Niets werd gespaard, om aan deze zijne eenige lieveling eene goede opvoeding te geven. Ook was het lieve meisje in alle opzigten beminnelijk. Zij leerde vlug. Zij muntte uit boven al de kinderen van hare jaren. Maar, dat nog veel gelukkiger is, zij had een goed, weldadig hart, dat in elks lijden deelde, en altijd gereed was, om aan ongelukkigen hulp te bieden. 
    De heer B. was trotsch op zulk eene dochter; en toen zij twaalf jaren oud was, besloot hij in het vaderland te blijven, en met zijne lieve HENRIETTE op een bevallig landgoed te gaan wonen. Hij, zoowel als zijne zuster, en HENRIETTE  zelve, hadden intusschen alle moeite in het werk gesteld, om te ont-
{==60==} {>>pagina-aanduiding<<}
dekken, waar de arme ANNA was gebleven: doch te vergeefs. ANNA was, met hare kinderen, naar een geheel ander gedeelte van ons vaderland verhuisd, en ook dáár scheen zij onbekend te zijn. Eindelijk, evenwel, riep de heer B. eens, van de jagt te huis komende, tot zijne dochter: HENRIETTE! ik heb uwe voedstermoeder gevonden! Zij is voor weinige dagen weder in deze streken gekomen, doch zij ligt in gindsche hut krank. Vandaag nog moeten wij haar gaan zien. – O, gaarn! – zeide HENRIETTE.   
    Zij zal mijne zoogzuster ook wel bij haar hebben. Niet waar, Vaderlief! zij had een meisje, dat zoo oud was als ik? Naauwelijks had de heer B. eenige rust genoten, of hij wandelde met zijne dochter naar de hut. Op een zindelijk rustbed lag de goede vrouw te sluimeren, en een engelachtig lief meisje zat voor het venster eenige groenten schoon te maken, doch geen oogenblik vervloog, zonder dat zij de slapende moeder met zorg en liefde beschouwde. Met bescheidene  vriendelijkheid wenkte zij den heer B. en HENRIETTE, toen deze de hut instapten, om stil te zijn.
{==61==} {>>pagina-aanduiding<<}
 Zij trad hen te gemoet, en, half fluisterende, zeide zij: mijne lieve moeder lijdt zoo veel pijn; zij kan niet rusten: maar nu slaapt zij. Ach! dat zij maar weer gezond wierd! Het kind weende. De heer B. was bewogen. Goed kind! – zeide hij – heeft uwe moeder niets noodig. Neen – was het antwoord – nu niets, Mijnheer! Zie ik heb vleesch en groente gekocht. Nu ga ik soep koken voor moeder. Gisteren verlangde zij daar zoo sterk naar. Waarom kooktet gij dan gisteren geene soep? – vraagde HENRIETTE.  
    Gisteren kon ik nog niet – hernam het lieve meisje. – Moeder wilde niet hebben, dat ik mijn halskettingje verkocht. O, het was ook zoo mooi! Ik had het van mijn' broeder gekregen, eer hij soldaat werd, maar nu heb ik het stil verkocht, want ik kon het niet langer zien, dat moeder zoo naar soep verlangde. HENRIETTE omhelsde het goede kind hartelijk. Zie hier mijnen halsketting in de plaats van den uwen – zeide zij – uwe moeder heeft mij zoowel als u aan hare borst gevoed. Niet waar, Vader!    ANNA moet nooit gebrek lijden? De heer B. wischte
{==62==} {>>pagina-aanduiding<<}
 zich een' traan af, en streelde de rozenkleurige wangen van beide meisjes.
ANNA was intusschen ontwaakt. JAKOBA! – riep zij – waar zijt gij? Deze vloog naar hare moeder en vertelde haar alles. 
HENRIETTE naderde nu ook het rustbed en drukte de hand der zieke, minzaam. ANNA – zeide zij – op een' zachten toon: heugt het u nog, dat gij de kleine HENRIETTE, het kind van den heer B., zoogdet?
ANNA schrikte, en met een' diepen zucht, antwoordde zij: zou ik mij dat niet heugen! Ach! ik ongelukkige vrouw.
Ik ben die HENRIETTE – zeide het goedhartige kind. – Hier is mijn vader, de heer B. Gij zult nooit ongelukkig zijn.
ANNA gaf een' luiden gil, en scheen geheel buiten zich zelve. Men schreef dit toe aan blijde aandoeningen, en de heer B. en zijne dochter verwijderden zich, doch zij zonden eene trouwhartige dienstbode naar de hut, om de arme vrouw op te passen.
    
{==63==} {>>pagina-aanduiding<<}

Den volgenden dag liet ANNA den heer B. en HENRIETTE verzoeken, bij haar te komen. Gaarne voldeden zij aan haar verlangen; en nu beleed ANNA haar gepleegd bedrog, en bad, bitter schreijende, om vergeving. Ik heb mijn eigen kind verstooten – zoo klaagde zij – en ik heb u, mijnheer B.! van eenen Engel beroofd. O! gij weet niet, welk een kind gij hebt!
De heer B. stond als verstomd; ook de beide kinderen waren verpletterd.   
De ware dochter van den heer B., die tot nu toe JAKOBA was genoemd, herstelde zich het eerst. Zij viel ANNA om den hals. Gij zijt mijne moeder – riep zij snikkende – nooit zal ik u verlaten. Ik ben uwe JAKOBA; ik zal voor u werken. Dat kan die jufvrouw niet. O, Mijnheer! gij moet het niet gelooven! Ik ben JAKOBA! dit is mijne moeder!  
    De ware JAKOBA omhelsde ANNA nu ook hartelijk. Zijt gij mijne moeder – zeide zij. – O! ik zal dan ook uwe lieve JAKOBA  zijn, en voor u werken. Ik heb alles geleerd. Maar gij blijft toch mijn vader
{==64==} {>>pagina-aanduiding<<}
 – zeide zij, schreijende, tot den heer B. – O! beloof mij dat, en neem dan uwe HENRIETTE  mede. 
De heer B. kuste de beide kinderen, en beloofde hen altijd lief te zullen hebben. Hij zag nu duidelijk, in zijne ware HENRIETTE, de sprekende gelijkheid met hare overledene moeder.
ANNA werd liefderijk verzorgd. Zij herstelde welhaast en bezorgde, geheel haar leven door, de huishouding van den heer B. Beide kinderen hadden haar lief ….. De dochter van den heer B. bezat, na een paar jaren, niet minder bekwaamheden dan de dochter van ANNA. Beiden zijn verstandige vrouwen en gelukkige moeders geworden.
    Ziet gij nu, Kinderen! dat geboorte uit rijke of arme ouders geen wezenlijk onderscheid maakt. Het kind van de arme ANNA was lief en goed, omdat het eene verstandige opvoeding had genoten, en omdat al de goede neigingen van het kind behoorlijk aangekweekt waren. Maar ook het kind van den rijken heer en mevrouw B. was een goed kind geworden, want geene kwade voorbeelden hebben het bedorven;
{==65==} {>>pagina-aanduiding<<}
 maar ook geen mensch kon aan de gewaande JAKOBA zien, dat zij een kind van rijke lieden was, even zoo min als men aan de gewaande HENRIETTE  kon zien, dat hare ouders arme landlieden waren ….
Doch wij moeten onze wandeling voortzetten, Kinderen! De dag is reeds ver verloopen. 







❁ 


    
{==66==} {>>pagina-aanduiding<<}

Het negenjarige Koosje
 Bij hare vroeggestorvene moeder.


Alles is mij hier nu droevig. 
Ach! ik heb geen' moeder meer. 
Koud en ijs'lijk bleek en magt'loos 
Ligt zij in de doodkist neêr. 
O mijn' lieve, goede Moeder! 
Smart'lijk leedt gij, eer de dood, 
Eer die slaap, zolang, zoo schrikk'lijk, 
U de vriend'lijke oogen sloot. 
Veelmaal spraakt ge ons van die doodslaap, 
Dien elk mensch in 't eind verwacht. 
Maar, waarom toch, lieve Moeder! 
Kwam voor u zoo vroeg die nacht? 
Waarom bleeft gij bij uw KOOSJE, 
Bij uw JANTJE en MIETJE niet? 
Ach! wie leert ons, wie verzorgt ons, 
Nu gij ons niet hoort, niet ziet! 
'k Zag daar straks mijn' lieven vader, 
Schreijend, bij uw' doodkist staan. 
MIETJE wilde u wakker streelen, 
Maar gij zaagt uw kind niet aan. 
{==67==} {>>pagina-aanduiding<<}

MIETJES lachjes, noch mijn' tranen, 
Stoorden, Moederlief! uw' rust. 
'k Heb uw' koude bleeke lippen 
Eenmaal, snikkend, nog gekust. 
Maar gij kust uw schreijend KOOSJE 
Niet meer weer, gij ademt niet. 
MIETJE weet nog niets van sterven; 
Maar, wie haar ook voedsel biedt, 
Ach! zij zoekt met vleijende oogjes 
Toch naar u; 't onnoozel kind 
Wijst ons met haar mollig handje, 
Dat ze uw' plaats nog ledig vindt. 
Morgen … o, mijn' lieve Moeder! 
Morgen zinkt gij in het graf. 
Vader zegt: “hoor KOOSJE! uw' moeder, 
Die de lieve GOD u gaf, 
Leeft …. Haar lijk wordt slechts begraven; 
Zij, die ons heeft lief gehad, 
Zij, die voor haar' jonge kind'ren 
Zoo vol godsvrucht zorgde en bad, 
O! zij leeft, onze aller Vader, 
Onze GOD, beloont haar deugd. 
Volg haar' lessen, volg haar voorbeeld:  
Dan vergroot ge ook nog haar' vreugd.” 



    
{==68==} {>>pagina-aanduiding<<}

De vrolijke Flip en de stoute Klaas


FLIP speelde met zijn' poedelhond, 
Doch 't spel werd vreess'lijk woest. 
De hond was dartel, FLIP was wild, 
En deed niet, wat hij moest. 
Hij had zijn' les pas half geleerd, 
En de opgegeven' som 
Was in 't geheel niet uitgewerkt; 
Zoo vlogen de uren om. 
Hij rent met Sultan door 't vertrek, 
Maar breekt bij ongeluk, 
Terwijl hem Sultan sleurt en schudt, 
Een' glazen kelk aan stuk. 
FLIP staat bedrukt, en ziet het glas 
Verbrijzeld op den grond. 
Ach! – zegt hij – had ik maar geleerd,  
En streelt zijn' dart'len hond.  
{==69==} {>>pagina-aanduiding<<}

Nu zijt gij bang voor straf – zegt KLAAS – 
Doe maar, zoo als ik deed, 
Verstop het glas, en zeg vrij uit, 
Dat gij er niets van weet. 
Uw Sultan,toch, verklapt u niet; 
De meid krijgt straks de schuld… 
Foei! zoo ondeugend ben ik niet – 
Roept FLIP, vol ongeduld – 
Veracht'lijk is een leugenaar 
Bij GOD, die 't hart zelfs ziet; 
En de arme meid kreeg dan de schuld … 
O, foei! dat  wil ik niet! 
Deedt gij dat, KLAAS? … foei dat was kwaad… 
FLIPS lieve moeder kwam. 
Zij zag vol goedheid op den knaap, 
Dien ze in hare armen nam. 
Vergeef het mij! ik brak dit glas: 
'k Verdien voorzeker straf – 
Zegt FLIP – al weenend ….Moeder droogt 
Zijn' traantjes liefd'rijk af.  
'k Vergeef 't u – spreekt zij –Jongelief!  
Maar word toch wijs…. gij ziet, 
De vrucht van ongehoorzaamheid 
Is altijd slechts verdriet. 
{==70==} {>>pagina-aanduiding<<}

Hadt gij uw' leertijd goed besteed, 
Dan ware uw' taak volbragt, 
Mijn glas waar' heel, en 't volgend uur 
Wierd vrolijk doorgebragt. 
Nu moet gij leeren, schoon de klok 
Voor u reeds 't speeluur slaat. 
De deugd schenkt vreugd … Maar zeg mij KLAAS!   
Wie leerde u zoo veel kwaad? 
Stout hoont gij GODS alwetendheid, 
Door leugens, boos van aard. 
Weg! naar uw' kamer! Kind! gij maakt 
U liefde en vreugde onwaard.   
 
 
          ❁ 



    
{==71==} {>>pagina-aanduiding<<}

Tweede gesprek over den Bijbel

    De beminnelijke SUZE, die zoo gaarne uit den Bijbel hoorde vertellen, had nu ook een fraai ingebonden Bijbeltje van hare lieve moeder tot een geschenk ontvangen, want SUZE kon daar nu duidelijk in lezen; en de goede moeder, die het met genoegen zag, dat haar kind zoo veel hield van dit kostelijk, dit onwaardeerbaar Boek, dat zoowel voor kinderen als voor volwassene menschen geschreven is, had daarom ook spoedig voldaan aan den wensch van hare goede SUZE, om zulk een mooi ingebonden Bijbeltje. Doch het lieve, leergrage meisje, zoowel als haar vrolijke broer JAN, herinnerde, bij de eerste gelegenheid, de moeder aan hare belofte, om ook te verhalen van de twee gestorvenen, die door den Goddelijken Menschenvriend
{==72==} {>>pagina-aanduiding<<}
 JEZUS in het leven terug geroepen zijn, nadat hij dit wonder verrigt had aan den zoon van de bedroefde weduwe uit Nain. Doch SUZE had buiten dat aan hare lieve goede moeder ook nog veel te vragen, omtrent het zoo hooggeroemde Boek, dat de Bijbel genoemd wordt.
	Welnu – zeide de moeder – gij ziet het regent, lieve Kinderen! Wij kunnen dezen namiddag niet buiten in het groen zitten, schoon ik u daar altijd zoo gaarne onderwijs; doch nu willen wij hier in de tuinkamer blijven, en op alles, wat gij mij te vragen hebt, zal ik, zoo duidelijk als mij mogelijk is, zoeken te antwoorden. Ook wil ik u de verlangde geschiedenissen verhalen. SUZE mag dit uur, dat anders tot eenen wandeling bestemd wordt, nu aan haar borduurwerk besteden. En gij, mijn lieve JAN ! gij moest dat fraaije bloempje, dat uw teekenmeester u dezen morgen gaf, nateekenen. 
    	De kinderen haalden vrolijk hun werk. De moeder naaide ijverig aan ene jurk voor SUZE, en het kleine, van gezondheid blozende NAATJE, speelde beur-
{==73==} {>>pagina-aanduiding<<}
telings met den kleinen Fidel, die in de vensterbank lag te slapen, en met de in hout gesnedene letters, die zij nevens malkander schikte, om daar kleine woordjes door te vormen ….. En nu begon dus het gesprek. 
	SUZE. Hoor eens, lieve Moeder! Ik wilde wel weten, of het heel lang geleden is, dat die Bijbel gemaakt of geschreven werd.
	Moeder. Ja, dat is al heel lang geleden. Het Oude Testament: …. Gij weet nu, waarom dat gedeelte van den Bijbel zoo genoemd wordt?
 SUZE. Ja wel! Het is vóór de geboorte van JEZUS geschreven, en een Testament is de beschrevene wil van een mensch, en in den Bijbel is het de wil van GOD. 
    	Moeder. Dat hebt gij regt goed onthouden, SUZE! Nu, dat Oude Testament, dan, is tusschen de drie en vier duizend jaren oud. Doch het is niet alles te gelijk geschreven, want het bevat voornamelijk de Geschiedenis van het Joodsche volk, en die Geschiedschrijvers leefden in onderscheidene tijden, en het
{==74==} {>>pagina-aanduiding<<}
 Nieuwe Testament, dat vooral de Geschiedenis van JEZUS bevat, is nu omtrent achttien honderd jaren oud.
 JAN.  Maar, Moeder ! spraken al de menschen, die den Bijbel geschreven hebben, ook Hollandsch en Engelsch en Hoogduitsch? want TOM – weet gij niet, die aardige jongen met zijn blond haar, die ook teekenen leert – heeft een' Engelschen Bijbel, en FRITS, het neefje van mevrouw G ging zondag met een' Hoogduitschen Bijbel naar de kerk. 
    	Moeder.   De schrijvers van den Bijbel, lieve JAN! schreven in de taal, die het volk, waartoe zij behoorden, sprak. Het Joodsche volk sprak, in den ouden tijd, Hebreeuwsch. Dat was de taal van hunne vroegste voorvaderen. Daarom is ook het Oude Testament in het Hebreeuwsch geschreven. Doch de Joden werden, in het vervolg van tijd, door andere volken overheerscht, zoodat zij ook vreemde talen leerden spreken. En in den tijd, toen JEZUS geboren werd, en een weinig later, toen de Geschiedenis van dien Goddelijken Leeraar beschreven is, spraken
{==75==} {>>pagina-aanduiding<<}
 de Joden meestal Grieksch, zoodat het zuivere Hebreeuwsch bijna alleen bij het verrigten van Godsdienstige plegtigheden werd gebruikt. Zoo zou het met onze kostelijke Hollandsche taal ook gegaan zijn, mijne lieve Kinderen!  als de Franschen hier in ons land hadden blijven heerschen. Velen van ons werden toen gedwongen om ook Fransch te spreken, en vele anderen deden het om de trotsche Franschen te vleijen, of omdat zij dom en beuzelachtig genoeg waren, om hunnen eigene schoone taal te verachten. Doch de goede GOD heeft ons uit de magt der Franschen gered, en nu zijn wij weer grootsch op de naam van Hollanders. Maar ik sprak u van de Joden, ten tijde van JEZUS geboorte, en ik moest daar zoo niet afgedwaald zijn ….. Nu dan, de Joden spraken toen veel Grieksch, en daar de Schrijvers van het Nieuwe Testament verlangden, dat hunne boeken en brieven in onderscheidene landen, waar zij de leer van JEZUS verspreid hadden, zouden gelezen worden, daarom schreven zij in de Grieksche taal. Dit was eene taal, die toen door alle menschen, die
{==76==} {>>pagina-aanduiding<<}
 zich in kunsten en wetenschappen wenschten te oefenen, geleerd en gesproken werd; want in Griekenland  bloeiden de kunsten en wetenschappen meer dan ergens anders.
 SUZE. En nu is die Bijbel in alle talen overgezet; niet waar, Moeder?
    	Moeder. Ja, mijn Kind! Heden leest men dat boek in  bijna alle bekende talen. Eerst werden al de Bijbelschriften overgezet in het Latijn, want toen de Romeinen, die deze taal spraken, de Grieken overwonnen hadden, en, op hunne beurt, meest alle volken overheerschten, werd ook, door geheel hun groot rijk, het Latijn gesproken. Doch toen meest al de volken in ons werelddeel, Europa, de leer van JEZUS hadden aangenomen, was het heel ongelukkig, dat niet alle menschen den Bijbel konden lezen. Alleen de geleerden en geestelijken, die het Latijn verstonden, hadden dit geluk. De anderen moesten maar gelooven, wat hun er van verteld werd, en dat was dikwijls maar heel weinig; en dan nog was het meestal vervalscht, zoo als dat altijd gaat. Doch in de
{==77==} {>>pagina-aanduiding<<}
 vijftiende eeuw werd te Eisenach in Duitschland een man geboren, die MARTEN LUTHER genoemd was; die man heeft den Bijbel uit het Latijn in het Hoogduitsch overgezet, en daardoor aan alle Christenen een' uitmuntenden dienst gedaan; want nu kon elk, die het Hoogduitsch verstond, den Bijbel lezen; en daar ook, in dien tijd, de drukkunst te Haarlem werd uitgevonden, begon men al spoedig den Bijbel te drukken. De menschen leerden met ijver lezen, en zoo kwam de Bijbel zelfs in handen van de armste lieden, die, al hadden zij kunnen lezen, toch geen gelds genoeg hadden, om eenen geschrevenen Bijbel te kunnen koopen, want die waren verschrikkelijk duur. Het duurde nu ook niet lang of de Bijbel was ook in het Hollandsch, in het Engelsch, in het Fransch, en in alle Europesche talen overgezet en gelezen. Sinds dien tijd zijn de menschen veel wijzer, veel zachtaardiger en veel gelukkiger geworden; want uit den Bijbel leeren zij GOD als een' liefderijk' Vader, die voor al hunne nooden zorgt, kennen.  Uit den Bijbel leeren zij, dat alle menschen
{==78==} {>>pagina-aanduiding<<}
 hunne broeders zijn, en dat zij GOD nooit beter eeren en danken kunnen, dan door alle menschen lief te hebben en wel te doen. Ook leeren zij uit den Bijbel, dat wij, bij het sterven, overgaan in een hooger leven, waar de ondeugenden de bittere vruchten van hunne boosheid zullen smaken, maar waar de deugdzame, de godvruchtige menschen, het hoogste goed zullen genieten, en over alle smart en ongelukken, die hen hier bedroefden, zullen vertroost en verblijd worden. En nu, in onzen tijd, mijne lieve Kinderen! wordt in al de talen, die in de verschillende werelddeelen door bekende volken gesproken worden, ook de Bijbel, van tijd tot tijd, overgezet en gedrukt. 
 JAN. Maar, lieve Moeder! daar zijn immers zoo vele goede boeken, en zoo vele mooije geschiedenissen? De Bijbel is immers alleen zulk een voortreffelijk boek niet?
	Moeder.  Dat is hij waarlijk wél, mijn Kind! Hij bevat niets dan zuivere waarheid.
    	SUZE. Het spijt mij, dat het Oude Testament
{==79==} {>>pagina-aanduiding<<}
 maar alleen de geschiedenis van de Joden is. Ik wilde die van andere volken ook gaarne weten.
    	Moeder. Hoor SUZE! GOD, onze goede Hemelsche Vader wilde de menschen geen gebrek aan zuivere waarheid laten lijden. Daarom zorgde hij, dat in den Bijbel altijd eene volle bron daarvan voorhanden was, want de Joden, of de nakomelingen van den Godvruchtigen Aartsvader ABRAHAM, die een getrouwe vriend van GOD was, werden altijd, door verlichte menschen, in de kennis aan den waren GOD onderwezen. De verstandige, de godvruchtige MOZES, verzamelde dan ook al de eenvoudige, ware verhalen, die, sinds de schepping der wereld, door godvruchtige vaderen aan hunne kinderen verteld waren; ook schreef hij de geheele geschiedenis van de Joden, of van ABRAHAM's nakomelingen, tot dat zij zich in hun beloofd vaderland vestigden. Verder heeft de goede GOD gezorgd, dat die geschiedenis vervolgd werd, en dat al de gezangen en dichterlijke redevoeringen van hunne dichters en leeraars bewaard zijn gebleven; want in die gezangen en dicht-
{==80==} {>>pagina-aanduiding<<}
stukken zie wij de grootheid, de almagt en liefde van den eenigen waren  GOD, die hemel en aarde geschapen heeft, en nog onderhoudt, duidelijk afgeschilderd. De oudste en beste boeken van andere volken bezitten niets van al deze schoonheden en waarheden, want die volken kenden den waren GOD niet, en daarom spraken hunne dichters en schrijvers, van onbekende wezens, die zij Goden noemden, doch die vele gebreken hadden, ruim zoo vele als menschen. Onder het Joodsche volk is dan ook JEZUS, de afgezant en lieveling van GOD, geboren. In het Nieuwe Testament vinden wij zijne Geschiedenis en zijne Leer, volkomen, beschreven.  
 SUZE. O!  die Geschiedenis lees ik zoo gaarne. JEZUS deed zoo veel goeds aan de menschen. 
	JAN. Maar, lieve Moeder! vertel ons nu ook, zoo als gij beloofd hebt.
    	Moeder. Goed, beste jongen! Ik heb uw geduld mogelijk al te veel gevergd. Maar hoor nu. De tweede gestorvene, die door den grooten, goeden JEZUS weer in het leven geroepen werd, was een
{==81==} {>>pagina-aanduiding<<}
 twaalfjarig dochtertje. Haar vader was een voornaam heer in eene der steden van het Joodsche land; zijn naam was JAÏRUS. Deze man had geene andere kinderen dan dit eenig dochtertje. Hij en zijne lieve vrouw, de moeder van het meisje, zagen met bittere smart, dat hunne eenige lieveling doodelijk  ziek lag. En voorzeker werd geene kunst, geene moeite gespaard, om haar in het leven te behouden. Doch alle hoop scheen verloren. Troosteloos zaten de ouders bij het krankbed, waarop de wellust van hun hart naar den jongsten adem lag te hijgen. In deze bange oogenblikken denkt de vader aan JEZUS, den grooten Leeraar, die door velen bewonderd, maar ook door velen veracht werd; doch die intusschen het geheel land doorwandelde, om te vertroosten en wel te doen. Ach! was die groote Goddelijke Leeraar, in wien de kracht des Allerhoogsten woont, heden hier – zeide hij al weenende – ik zou voor hem nederknielen, en hem bidden, dat hij ons dierbaar kind wilde gezond maken, want dat kan hij; hij behoeft slechts de hand op eenen kranken te
{==82==} {>>pagina-aanduiding<<}
 leggen, om de bloeijendste gezondheid te doen wederkeeren. Welligt trad nu een vriend van dit huisgezin binnen, en zeide, half fluisterende : “Schep moed! gij kunt uw kind nog behouden. JEZUS, de wonderdoende Menschenvriend, is zoo even met zijne leerlingen in deze plaats gekomen. Het volk vloeit te zamen, om hem te zien, en om hulpelooze ongelukkigen, die nergens troost kunnen vinden, tot hem te brengen. O, haast u JAÏRUS! Haast u! En bid hem, om u dit lieve stervende kind weder te geven.” Hoe zal de moeder van het meisje nu niet vurig verlangd hebben om naar JEZUS henen te vliegen, en hem door de teederste moedertranen te bewegen, om toch spoedig te komen, want met elk oogenblik verminderde de levenskracht van haar geliefd kind. Doch de bekommerde vader snelt henen. Hij vindt JEZUS; en zegt op eenen biddenden toon: “Heer! o Gij allesvermogende! o!   kom tot mij! Mijn eenig kind ligt doodelijk krank; welligt sterft zij heden! O, kom! leg gij uwe handen op haar. Ach! ik weet het… dan zal zij gezond worden.”
{==83==} {>>pagina-aanduiding<<}

JEZUS zag met ontferming den angst van dezen liefhebbenden vader, die zoo volkomen op zijne goedheid en magt vertrouwde. JEZUS ging dan ook met JAÏRUS; doch het zaamgevloeide volk maakte het moeijelijk om voort te komen. Ook deed JEZUS intusschen nog eene arme vrouw, die sinds twaalf jaren ziek was geweest, volkomen herstellen. JAÏRUS vertrouwde nu nog veel sterker, dat zijn kind zou gered worden. Doch op dit zelfde tijdstip ziet hij eenen zijner dienstboden door het volk henen dringen, en hij ontvangt het vreesselijke berigt, dat alle moeite reeds te vergeefs is. “Uw dochtertje is gestorven” – zegt de dienstbode – “De meester, of wonderdoende leeraar, komt te laat. Verg hem dus niet, om door de menigte henen te 
    dringen …..” JEZUS hoort deze woorden…… “Wees onbezorgd”- zegt hij tegen den vader, die door smart verstomde – “vertrouw op mij. Uwe dochter zal gezond worden.” Zij komen eindelijk aan het huis van JAÏRUS. Het was de gewoonte in dat land, bij het sterven van een mensch een luid geschrei en geklaag
{==84==} {>>pagina-aanduiding<<}
 aan te heffen. Vrienden en buren kwamen daartoe in het huis van den gestorvenen. Ook werd het schreijen en klagen door treurmuzijk vergezeld. In het huis van JAÏRUS ging dit ook zoo. Doch JEZUS trad in de woning, en gebood stilte. “Hier wordt geen lijkmisbaar nog gevorderd”- zegt hij – “want het kind is niet gestorven, maar het slaapt.” Deze woorden werden door de menschen die JEZUS niet kenden of geloofden, bespot. Doch daar JAÏRUS wilde, dat zij JEZUS gehoorzaamden, zwegen zij, en verlieten het huis. Nu ging JEZUS met drie van zijne leerlingen, PETRUS, JOHANNES en JACOBUS,   namelijk, en met de ouders van het doode dochtertje in de kamer, waar het lijk op een rustbed lag. JEZUS sloot de deur der kamer, omdat hij geene andere getuigen verlangde. Nu trad hij naar het rustbed, en greep de koude, de reeds verstijfde hand van de lieve jonge doode, en sprak zoo krachtig als nooit een mensch gesproken heeft: “Kind! ik zeg het u, sta op!” Op eenmaal was de doodelijke bleekheid van het jonge gelaat verdwenen.
{==85==} {>>pagina-aanduiding<<}
 Het lieve meisje opende de vrolijke oogen. Voorzeker heeft zij JEZUS met verwondering en liefde aangezien. Zij stond van haar rustbed op, en wandelde gezond en blozende, aan de hand van JEZUS, door de kamer.   Denk eens, welk eene blijdschap dit voor de ouders was. Ach! ik kan het mij zoo duidelijk verbeelden, lieve Kinderen! hoe zij JEZUS met dankbare tranen zullen aangebeden hebben. Doch de Goddelijke Menschenvriend zeide op eenen minzaamen toon: “Uw gezond kind heeft voedsel noodig: zorgt gij nu voor uwe lieveling, en maak hetgeen wat ik hier deed, niet onder het volk bekend. Het verlaat nu reeds al zijne bezigheden uit nieuwsgierigheid om mij te zien.”
	SUZE. O! die goede JEZUS! …..lieve Moeder! GOD kan immers maar alleen iets dat dood is doen leven? JEZUS was dan ook zeker GOD zelf! O, hoe lief zal dat levend geworden meisje hem niet gehad hebben!
    	Moeder. JEZUS deed dit zeker alleen door de kracht van GOD. Menschelijk vermogen, hoe groot 
{==86==} {>>pagina-aanduiding<<}
dit ook zijn moge, is daartoe niet in staat. Op eenen anderen tijd zal ik u ook het levend worden van LAZARUS, die tot op den vierden dag, na zijnen dood, in het graf lag, vertellen. Nu wordt het tijd, om ons lieve NAATJE uit te kleeden. Hare oogjes beginnen toe te  vallen.


❁❁❁❁❁❁❁ 


    
{==87==} {>>pagina-aanduiding<<}

Jan en zijn bokje


In den bloementuin

Moederlief! – riep JAN, half schreijend,  
En, door gramschap, gloeijend rood – 
De anjers, pas nog opgebonden, 
Zie, zijn door mijn' bok verslonden; 
Al mijn' bloemen zijn bedorven. 
'k Sla dien bok nu zeker dood. 
_ 
 
Lieve Jongen! – sprak de moeder –  
Hieldt gij dan uw' bok niet vast? 
'k Zag daar straks nog u en JAANTJE  
Spelen in het lindenlaantje 
Met het vriend'lijk dier ….'t Schaadt nimmer, 
Als 't maar goed wordt opgepast. 
_ 
 
'k Hield hem aan een touw; wij liepen 
Naar den tuin – herneemt nu JAN – 
    En terwijl wij daar nog bleven,  
{==88==} {>>pagina-aanduiding<<}

Moeder! … zult gij 't mij vergeven? 
Zag ik zoo vele abrikozen,  
En ik plukte daar wat van. 
_ 
Al de rijpste gaf ik JAANTJE, 
De and're droeg ik, in mijn' hoed, 
Naar de bank, en bij die rozen 
Aten wij onze abrikozen; 
'k Dacht niet aan den bok …Maar, Moeder! 
Zeg nu, hoe 'k hem straffen moet. 
_ 
Gij!gij! zoudt uw bokje straffen? –  
Zoo spreekt moeder – schaamt ge u niet? 
Kan 't onnooz'le dier dan weten, 
Dat het hier geen kruid mag eten? … 
Maar gij plukt en snoept ….. en weet het, 
Dat uw vader dit verbiedt. 
_ 
 
JANTJE weende, en al zijn' gramschap 
Keerde in ongeveinsd berouw. 
Neen, mijn bok heeft niets misdreven! 
Moeder! kunt gij 't mij vergeven? –  
Zegt hij – Ach! ik doe het nooit weer …. 
En JAN hield zijn woord getrouw.  
_ 




    
{==89==} {>>pagina-aanduiding<<}

Het godvruchtige kind


In den avond.


Zoude ik in het donker bang zijn? 
Neen, ook in den middernacht, 
Houden, op GODS wenk, voor kind'ren, 
Vriend'lijke engeltjes de wacht. 
  _ 
De engeltjes, die altijd vrolijk, 
Altijd goed zijn, dekken mij, 
Als ik slaap, met zachte vleug'len; 
Daarom ook ontwaak ik blij'. 
  _ 
Morgen, als de lieve zon weer 
Helder in mijne oogjes blinkt, 
En 't gezang der blijde vogels 
Uit het loof der takken klinkt. 

{==90==} {>>pagina-aanduiding<<}

Lieve Moeder! o! dan zing ik 
Immers weer dat kleine 
  LIED. 
GOD! ook 't staamlend kindje dankt U, 
Gij veracht mijn' toontjes niet. 
  _ 
 
Licht en duister geeft Ge ons liefd'rijk; 
Rust verkwikt ons in den nacht; 
Vrolijk wekt ons 't licht tot werken; 
Met verjongde levenskracht. 
  _ 
GOD! ook 't kindje noemt U Vader. 
'k Toon, daar Gij elk mensch bemint, 
U mijn' liefde, door 't vertroosten, 
Waar ik ooit bedroefden vind. 
 
  ❁ 




    
{==91==} {>>pagina-aanduiding<<}

    De onbedachtzame Robbert;
 Of
 Het liefelijke avondrood.

    ROBBERT was een lieve, vrolijke knaap; nooit wilde hij zijne broeders of speelkameraadjes eenig leed doen of hen bedroeven; doch uit onbedachtzaamheid en wildheid deed hij dit bijna elken dag. De goede ROBBERT had dan wel telkens berouw daarover, doch het kwaad, dat hij gedaan had, kon hij niet altijd weer vergoeden, en dit verstoorde, niet zelden, zijne kinderlijke vreugde. Zoo ging het hem ook nog onlangs, toen hij, uit dartelheid, op een' vrij verren afstand, met steenen wierp tegen eene houten schutting, die voor eenen tuin geplaatst was. Doe dat niet, ROBBERT! – zeide een bejaard man, die dit spel zag – want gij zoudt ligt een' voorbijgaanden kunnen schaden. ROBBERT wachtte een paar oogen-
{==92==} {>>pagina-aanduiding<<}
blikken, tot de bejaarde man voorbij was, en hervattede toen zijn spel. Hij nam de grootste steenen, die hij vinden kon, en wierp dezelve, met inspanning van al zijne krachten, zoodat hij een geweldig leven maakte. Intusschen zag ROBBERT niet, daar hij maar alleen op zijn spel acht gaf, dat een klein kind uit het naaste huis geloopen was, en op den weg speelde. Op eens schrikt ROBBERT, door eenen luiden kreet, en, eenige treden van hem af, lag het lieve kleine meisje, dat naauwelijks alleen kon loopen, nog met de handjes vol madeliefjes en viooltjes, welke het aan den weg plukte, op den grond, en door ROBBERT met eenen steen aan het hoofd gekwetst. Het bloed stroomde uit de wond, en bedekte het aangezigtje van het luid schreijende kind. ROBBERT was doodelijk ontsteld. Gillende en dood bleek ijlde hij naar zijne moeder, die hem met angst en schrik aanschouwde. Moeder! lieve Moeder! – riep hij – O kom toch! Het arme kindje zal doodbloeden! Hij rukte de bevende vrouw aan hare kleederen voort, naar de bloedende kleine, die reeds door
{==93==} {>>pagina-aanduiding<<}
 andere menschen opgenomen en  geholpen was. De moeder van ROBBERT bood den trouwhartigsten bijstand, en verzachtte, op alle mogelijke wijzen, het lijden van het onschuldige kindje, dat weer spoedig herstelde; doch ROBBERT was verscheidene dagen ziek van schrik en medelijden met het arme kindje. Hij nam nu wel ernstig voor, om nooit weer zoo onbedachtzaam iets te doen, doch ook elk oogenblik werd dit goede voornemen door ROBBERT vergeten; en heden had hij zijn broertje ALBERT ten uiterste boos en bedroefd gemaakt. ALBERT  had, namelijk, op zijnen tienden verjaardag, den kleine Buffon, met platen, en in eenen sierlijken band, tot een geschenk gekregen. De goede jongen was onbeschrijfbaar blijde met dit boek. Hij vertrouwde het geen oogenblik in de handen van den wilden ROBBERT; doch deze wist zich meester te maken van het boek, terwijl ALBERT les kreeg in het Engelsch. ROBBERT zat buiten te lezen en printen te zien. Doch aan de overzijde van eene grote sloot staat een van zijne speelmakkers. Deze verlangt ook, om het boek
{==94==} {>>pagina-aanduiding<<}
 te zien; en geen van beiden kan toch over de sloot komen. Gij moet zorgen, dat er niets aan het boek komt – zegt ROBBERT – ik zal het u toewerpen; gij moet het vangen. Terwijl hij nog spreekt, werpt hij het boek; doch daar hij intusschen een' luchtigen sprong doet, geschiedt dit werpen zoo onhandig, dat het sierlijk ingebonden boek in de sloot valt. In hetzelfde  oogenblik komt ALBERT, wiens leermeester vertrokken was, en roept: waar zijt gij ROBBERT? wij hebben elk eene halve perzik van moeder. Zie hier uwe helft. O! zij smaakt zoo goed. Maar wat doet gij daar met dien stok in de sloot? Hebt gij iets verloren? Och! lieve ALBERT – zegt ROBBERT – gij zult zoo boos op mij zijn. Uw boek van tante ligt in de sloot. Maar ik zal u alles geven, wat ik heb; zijt maar niet boos! Maar ALBERT  werd wel degelijk boos. Mijn boek! mijn mooije Buffon!- roept hij weenende. – Hij overlaadt ROBBERT met scheldnamen en dreigementen; doch eet ook, intusschen de halve perzik, die voor ROBBERT bestemd was, op, om zich aan hem te wreken. Dit maakt
{==95==} {>>pagina-aanduiding<<}
 dat ROBBERT zijn misdrijf vergeet, en de beide vergramde knapen zouden met elkander aan het vechten geraakt zijn, zoo niet de vader, met zijn vierjarig bevallig dochtertje aan de hand, was komen aanwandelen. Deze stuitede de jonge kampvechtgers, en vernam, zoo goed hij kon, naar de oorzaak van het verschil. Hij heeft mijn mooi boek in de sloot gesmeten, riep ALBERT, huilende … Dat was bij ongeluk! – schreeuwde ROBBERT – maar de halve perzik, die moeder hem voor mij gaf, heeft hij opgegeten. Zonder iets te beslissen, zeide de vader: komt Kinderen! de avondstond is zoo schoon. Ik heb uw zusje JUULTJE beloofd, dat zij de lieve zon zal zien ondergaan. Gaat gij mede naar gindschen heuvel. Gij zaagt dat altijd zoo gaarne. Doch ik wil geen schelden of verwijtingen tegen elkander hooren. De knapen gingen, met van elkander afgewende aangezigten, en namen elken oogenblik waar, wanneer vader met het vriendelijke JUULTJE sprak, en hen niet hoorde, om de woorden: kwade jongen, ezel, of iets dergelijks uit te brommen.  Eindelijk beklommen zij den heuvel.
{==96==} {>>pagina-aanduiding<<}
 De vader droeg het lieve blozende meisje tot op den top, vanwaar zij een volkomen vrij uitzigt hadden. En waarlijk het was hier alles bekoorlijk. De vermoeide landlieden kwamen zingende van hunne akkers, en werden door de blijde kinderen, die hen tegemoet huppelden, liefkozende ontvangen. De vogeltjes zwegen. Alleen uit het kreupelboschje, ter regterzijde van den heuvel, klonken de lieve wegsmeltende toonen van den nachtegaal. Het uitzigt stuitte op glinsterende wolken, die met goud en purper versierd waren. Daar daalde de zon  als een goudachtige vuurbal, die blinkende stralen in het rond verspreidde. Een zacht koeltje wiegde de struiken en boomen in den lieven avondglans. De randen der groene bladen schenen verguld. Het vrolijk stamelende JUULTJE strekte de lieve mollige armpjes uit, naar de ondergaande zon. O! die goede mooije zon – zeide zij – ik heb haar zoo lief. Vader! zie eens, nu gaat zij henen; maar wie zal haar nu weerom roepen, want het zal toch wel weer morgen worden, niet waar Vader? Ja, lief kind! – antwoordde de    
        
{==t.o. 96==} {>>pagina-aanduiding<<}

        
{== afbeelding 
            	
        ==} {>>afbeelding<<}
    

        
{==t.o. 97==} {>>pagina-aanduiding<<}


{==97==} {>>pagina-aanduiding<<}
 vader – het zal weer morgen worden. 
    De zon hoort ons niet, schoon wij haar willen terug roepen; maar GOD, onze goede hemelsche Vader, die de aarde en de zon en de maan en de starren gemaakt heeft, die goede hemelsche Vader doet elken avond de zon voor ons ondergaan, opdat wij dan in de stille donkerheid zouden  kunnen rusten, maar ook elken morgen laat Hij de zon weer voor ons opgaan, opdat wij op nieuws weer vrolijk zouden kunnen werken. O, mijne Kinderen! GOD is zoo goed. Hij heeft ons allen zoo lief. Zie, nu is de zon weg, maar hoe zacht, hoe schoon is nog het avondrood aan den hemel! Zie eens achter ons, in het oosten, wordt het donker. Daar beginnen de starren te blinken. En ziet gij het, mijne Kinderen! de maan gaat op, en mengt haar zacht zilveren licht met het laatste avondrood. De lieve goede GOD doet ons elk oogenblik zien, dat Hij ons lief heeft. Ik wilde zoo gaarne den lieven goeden GOD zien – stamelde JUULTJE. – Wij zien GOD ook op dit oogenblik, mijne Kinderen! – antwoordde de vader – wij zien Hem in dat avond-
{==98==} {>>pagina-aanduiding<<}
rood, in die zachte maan, in die tintelende starren; ja, in alles wat goed en schoon is, zien wij GOD. O! in dat liefelijke avondrood, mijne Kinderen! zegt GOD, dat Hij ons lief heeft, en dat Hij, indien wij dezen dag iets deden, dat Hem mishaagde, ons dat, als een liefderijk Vader vergeven wil, wanneer wij daar opregt berouw over hebben, en wanneer wij, door elkander lief te hebben, onze dankbaarheid aan Hem willen betoonen…. Moeder zegt – hernam JUULTJE – dat wij  tot den lieven GOD spreken, als wij bidden; doch dat wij niet mogen bidden, als wij elkander niet liefhebben en alles vergeven. Vader! mag ik nu ook tot den lieven GOD spreken? Ik heb alle menschen zoo lief. Ja, JUULTJE! – zeide de vader – gij moogt. De verstandigste mensch kan zoo weinig tot GOD spreken, gelijk het behoort, als een kindje dat kan doen. Maar GOD heeft ons aller gebed lief. 
    Het kindje knielde nu op het bedauwde gras, en strekte hare armpjes uit naar het laatste avondrood, dat nog de kimmen kleurde. Gij hebt ons lief, goe-
{==99==} {>>pagina-aanduiding<<}
de GOD! – zeide zij – O, JUULTJE heeft u ook zoo lief! Ik wil altijd goed zijn. De helft van mijn avondbrood en vruchten zal ik aan het arme weesje geven, dat vandaag aan ons huis kwam bedelen. ROBBERT en ALBERT hadden al hunne boosheid vergeten. Zij stonden reeds lang, hand aan hand, en vestigden ook hunne vriendelijke oogen op het liefelijke avondrood. Doch nu zij het lieve JUULTJE GOD zoo kinderlijk zagen aanspreken, of bidden, vielen zij elkander om den hals. Hemelsche Vader! – zeide ALBERT  - wij hebben u ook lief. Vergeef ons onze schulden, gelijk wij elkander alles vergeven. ROBBERT  kuste hem hartelijk; en de blijde vader verheugde zich over zijne goede kinderen. Hij drukte JUULTJE aan zijn hart; ook de blijde lieve knapen; en wandelde met hen in het zachte maanlicht naar zijne woning.

       _ 



    
{==100==} {>>pagina-aanduiding<<}

Brief van Lotje aan Betje.

    Lieve zusje BETJE! Ik verlang al weer naar u. Gij zijt nu ook al acht dagen weg geweest; maar het zal nog zoolang duren, eer de schoolvakantie of vrije tijd, zoo als vader dien noemt, begint. O BETJE, wat zal ik blijde zijn! Ik heb u toch zoo lief. Broêr PIET en broêr DIRK verlangen ook al weer naar u, en als wij het kleine MIETJE vragen: waar is zusje BETJE? dan wijst zij naar de deur, en zegt heel bedrukt: BET is weg.  Maandag hebben wij kinderbezoek gehad. Net op DIRKS verjaardag. Moeder, weet gij, had het lang beloofd. DIRK en PIET wilden maar alleen jongens hebben, doch moeder had ook al de meisjes laten vragen, daar gij en ik bij geweest zijt. Zij zijn ook alle gekomen, behalve KATOOTJE SPIES en KLAARTJE VAN ES. Wij waren met ons achttienen. Vader liet ons in den
{==101==} {>>pagina-aanduiding<<}
 illumineerspiegel zien, en toen speelden wij pandspelletjes. O zoo aardig! Elk moest een landstreek noemen, en zeggen, dat hij daaruit kwam met goederen te koop. En op de vraag: welke goederen? moest  hij de voortbrengsels van dat land noemen. Bij voorbeeld, lieve BETJE! Ik zeide, dat ik uit Luik kwam. En toen KEETJE VELDMAN, die naast mij zat, vraagde,  wat ik te koop had; antwoordde ik: steenkolen. Dat was goed. Doch toen KEETJE VELDMAN  zeide: ik kom uit Noorwegen; en op de vraag, wat zij mede bragt, antwoordde: citroenen; toen moest zij een pand geven, en dat verkochten wij dan weer ….. weet gij BETJE! Wij moesten daar dan alles voor doen, wat men wilde. Moeder had twee tulbanden laten bakken; ook gaf zij nog vele koekjes en veel chokolaad. Wij hadden heel veel plaizier; en toch heb ik nog geschreid ook. Moeder had SANTJE VAN RIJN  ook laten vragen. Zij kwam heel zindelijk, maar ook eenvoudig gekleed, met een effen katoen-batisten jurkje en een' witten strooijen hoed, met een ligt blaauw lintje. SANTJE  was
{==102==} {>>pagina-aanduiding<<}
 zoo lief, zoo inschikkelijk, dat elk veel van haar hield. Alleen JETJE VAN EYS wilde niet met haar spelen. Waarom hebt gij geene geborduurde strook om uwe jurk – vraagde zij. – Moeder heeft geen' tijd – antwoordde het lieve kind – om die te borduren, en zoo veel geld niet, om die te koopen. Ik leer ook wel borduren, maar ik mag daar zoo veel tijd niet aan besteden; want ik moet nog zoo vele andere dingen leeren. JETJE lachte haar uit. Het kind van onzen kruijer – zeide zij – is veel mooijer gekleed dan gij. Als uwe moeder zoo arm is, dan moest gij ook niet bij rijke menschen komen. De menschen worden arm – zegt mijne grootmama – omdat zij te lui zijn, om te werken; zoo zal het met uwe moeder zeker ook zijn. SANTJE  begon droevig te schreijen, en zij verzocht om te mogen henen gaan. Zij kon het mij niet vertellen, zoo bedroefd was zij. Doch moeder had alles gehoord. Zij ging met JETJE VAN EYS, die nu al dertien jaren oud is, voor eenige oogenblikken in hare kamer, en daar heeft moeder, geloof ik, JETJE over hare hardheid
{==103==} {>>pagina-aanduiding<<}
 berispt. Maar ik geloof ook, dat JETJE heel boos was, want zij klaagde over hoofdpijn, en de meid moest haar naar huis brengen. SANTJE werd niet weer regt vrolijk. Zij kon het niet vergeten, dat hare lieve, brave moeder, die nacht en dag voor hare kindertjes zorgt, lui werd genoemd. 
	Nu, lieve BETJE! hebt gij een' grooten brief. Ik pas uw kanarievogeltje trouw op. De duifjes van DIRK zijn zoo mak, dat zij uit mijne hand komen eten.  Onze goede Fidel loopt nog naar u zoeken; want als hij boven op ons kamertje komt, dan kijkt hij zoo droevig rond, en jankt tot dat hij eindelijk op uwen stoel springt, en daarop gaat liggen slapen.
	Dag, lieve BETJE! schrijf mij nu ook zulk eenen grooten brief. PIET  is bezig met een vogeltje voor u te teekenen. Moeder zal deze brief insluiten, maar ik mag hem verzegelen, en het opschrift daarop schrijven.
	Ik ben altijd uw liefhebbend zusje
       LOTJE. 
    
{==104==} {>>pagina-aanduiding<<}

    
Antwoord

        O, mijn lieve LOTJE! wat zijt gij goed, dat gij mij zoo spoedig geschreven hebt. Dat had ik niet durven denken. De jufvrouw, die mijne leermeesteres, maar die ook de lieve moederlijke vriendin van al hare leerlingen, is, zegt dat gij heel goed zult leeren schrijven, LOTJE! O! die jufvrouw is zoo goed en zoo vriendelijk tegen mij. Ik ben hier regt tevreden. Alleen bedroeft het mij, dat ik onze lieve ouders en u allen, dagelijks, niet kan zien en omhelzen. En de juffertjes, die hier school liggen, zijn ook heele goede meisjes, daar ik altijd veel van houden zal. Maar, lieve LOTJE! wij zijn allen hier zoo bedroefd geweest, dat was ook de reden, dat ik uwen lieven brief nog niet heb kunnen beantwoorden. Ik zal u vertellen, lieve LOTJE! wat hier gebeurd is. Hoor! toen vader en moeder, en gij en broer PIET, mij hier bragt, zaagt gij immers hier die jonge mevrouw met dat lieve engelachtige kindje; gij weet het immers wel? want het was zoo goed op u en
{==105==} {>>pagina-aanduiding<<}
 gaf u nog zoenhandjes, toen gij weer heen reedt. Die jonge mevrouw is de zuster van onze moederlijke vriendin en leermeesteres; doch dat lief kindje is gestorven, LOTJE! Terwijl ik dit schrijf vallen nog mijne tranen op het papier. Ja, lieve LOTJE! den dag na uw vertrek werd het kindje ziek: dat is te zeggen, het verloor zijne gewone vrolijkheid en was onrustig. De moeder dacht, dat het lieve engeltje ongesteld was, omdat het kiesjes kreeg, want het was nog geene twee jaren oud. Doch den volgenden morgen kwam mevrouw schreijende uit hare kamer …. Ach! mijne lieve kleine LOUIZE is heel ziek – zeide zij – ik heb heel den nacht bij haar wiegje gezeten. Het lieve engeltje heeft niets gerust. Wij waren allen bedroefd, vooral toen de verstandige geneesheer, die bij het kindje gehaald werd, verzekerde, dat het door eene zware koorts was  aangetast, en dat het lieve kind niet buiten gevaar was. Nog dien zelfden dag kwam ook de vader, want mevrouw had om hem gezonden. Och, LOTJE! gij hadt zeker ook moeten schreijen, als gij het gezien hadt,
{==106==} {>>pagina-aanduiding<<}
 hoe de lieve kleine LOUIZE hijgende op den schoot van hare bekommerde moeder lag. In haar wiegje wilde zij niet gaarne, maar haar brandende hoofdje ruste op de borst van hare moeder, die zij telkens vriendelijk toelachte. Ook toen de vader eerst bij haar kwam en haar weenende zijne lieve LOUIZE noemde, opende zij hare lieve bruine oogjes, en reikte hem haar handje toe, dat van koortshitte gloeide. Wij konden niets doen. Ik verzocht, al schreijende, om bij de kleine LOUIZE  te mogen blijven; en het kindje had dat ook gaarne, want zij kende mij, en riep gedurig met half gebrokene woordjes: BETJE moet bij LOUIZE  komen! O, ik wilde den geheelen nacht bij haar blijven, doch de jufvrouw stond mij dat niet toe. Evenwel kon ik niet slapen, en om vier ure was ik weer op. LOUISJE lag toen in haar wiegje, en de doctor zeide, dat zij bij het verheffen der koorts zou bezwijken, en dat was ook waar, LOTJE! … De bitter bedroefde moeder lag bij het wiegje geknield. LOUIZE  scheen te sluimeren, doch zij werd allengs dood bleek. Te zes ure
{==107==} {>>pagina-aanduiding<<}
 opende zij nog eens hare lieve matte oogjes, en wilde uit het wiegje. Mevrouw nam haar nu weer op schoot. LOUIZE streelde hare moeder, en gaf mij een handje. Toen lag zij weer stil, lachte nog eens vriendelijk, en sloot hare oogjes. Twee zachte doodsnikjes maakten een eind aan het leven van dit engeltje. O, LOTJE! toen werd zij zoo wit. Mevrouw gaf eenen luiden gil, en de bitter bedroefde vader nam het kindje van haren schoot, hield het in zijne armen, kuste het hartelijk, en leide het toen in de wieg. O! ik kan u niet zeggen, welk een droevige dag dat was. Maandag is de lieve LOUIZE begraven. Ik heb haar verscheidene malen dood gezien. Ach, LOTJE! wij stonden allen schreijende om haar doodkistje. Zij lag daar als een zacht slapend kindje. Hare lipjes lachten ons nog toe; maar zij waren verstijfd en ademden niet meer. O! ik zal nooit dat lieve kindje vergeten. De jufvrouw zegt, wanneer zij de lieve jonge mevrouw vertroost: gij moet uwe lieve LOUIZE aan GOD, haren hemelschen Vader toevertrouwen. Zijne liefde
{==108==} {>>pagina-aanduiding<<}
 voor haar is oneindig volmaakter dan de teederste moederliefde. Uw kindje wordt in eene nog schoonere, nog betere wereld, dan deze is, opgevoed. Eenmaal ziet gij het verheerlijkt weder. Tegen ons zegt de lieve jufvrouw: Kinderen! dit onschuldig kindje is nu hoogst gelukkig. GOD heeft het, om wijze redenen en alleen uit liefde, zoo vroeg tot zich genomen. Het kende nog geen kwaad, en het zal geene rekenschap behoeven te geven van zijnen leeftijd; maar gij wel, mijne lieve Kinderen! Gij weet reeds, wat goed en wat kwaad is. Besteed daarom uwen tijd toch nuttig, want de tijd is een schat, dien de lieve GOD u toevertrouwt, om daar eeuwige vreugde voor te koopen of in te wisselen …. Lieve LOTJE! ik wil dan ook geen oogenblik laten verloren gaan. Doet gij toch ook zoo, mijne lieve meid! Ja, ik verlang ook al weer om eens bij u te zijn, schoon ik het hier kostelijk naar mijnen zin heb. Gij moet vader en moeder elken dag voor mij zoenen en ons klein MIETJE ook. PIET en DIRK  moet gij ook niet vergeten. Ik ben blijde, dat gij voor mijn vo-
{==109==} {>>pagina-aanduiding<<}
geltje zorgt. Maar LOTJE-lief! pas ook op mijn rozenboompje. In de vakantie zullen daar wel knopjes aan zijn. Als moeder dan verjaart, wilde ik haar het eerste roosje geven.
 Nu mijn lieve LOTJE! groet ook onze vriendinnetjes JANSJE, KOOSJE en LETJE. Gij moet ook Fidel groeten.
Ik ben altijd uwe liefhebbende zus BETJE



    
{==110==} {>>pagina-aanduiding<<}

Jan en Filaks.


Eene vertelling.


Vaderlief! het arme knaapje, 
Dat, zo wonderlijk gkleed, 
Op de kermis kunsten deed, 
Heeft nu zulk een aardig aapje; 
't Is niet grooter dan een kat; 
Lieve Vader! geef mij dat.  
- 
Koop het van dien armen jongen, 
Of, zoo gij dat beter vondt, 
Ruil het voor den poedelhond. 
't Aapje doet wel duizend sprongen; 
't Klimt en 't grijpt al wat het ziet: 
Kijk, dat kan toch Filaks niet. 
    
{==111==} {>>pagina-aanduiding<<}

Goed! gij moet zelf ondervinden – 
Sprak de vader – hoe zich deugd 
Onderscheidt van ijd'le vreugd, 
Hoe 't vermaak ons kan verblinden, 
Vader gaf zijn' JAN den aap 
En Filaks aan d' armen knaap. 
- 
Doch het leed slechts weinige uren, 
Of JAN weende door berouw. 
't Aapje was niet lief, niet trouw; 
't Maakte zonderlinge kuren, 
Maar 't bleef boos en valsch …. En 't beet, 
Hoe veel goeds JAN 't beest ook deed.  
- 
Ach, wat heb ik toch bedreven! –  
Klaagde JAN – Ach nam de knaap 
Toch maar weer zijn' leel'ken aap. 
'k Wil hem heel mijn' spaarpot geven 
Voor Filaks; dat lieve beest 
't Is altijd zoo trouw geweest. 

{==112==} {>>pagina-aanduiding<<}

O! 'k was immers vast verdronken, 
Toen ik in een vijver lag, 
En broêr PIET mij niet meer zag,  
Want ik was zoo diep gezonken; 
Maar toen dook de lieve hond, 
Zwemmend', zelfs tot op den grond.  
 
- 
 
Filaks  hield mij met zijn' tanden 
Bij mijn buisje; ach hij verliet 
Mij, schoon bijna smorend, niet; 
En ik bragt met eigen handen, 
U, mijn Filaks! Naar den knaap, 
Die uw koos voor dezen aap. 
 
      -- 
 
Filaks kwispelstaaartte en likte 
Mij zoo vriend'lijk nog de hand, 
Toen ik, aan den kop'ren band, 
Om zijn' hals het leikoord strikte; 
'k Voelde toen mijn hartje ook slaan, 
En 'k verborg met moeite een' traan. 

{==113==} {>>pagina-aanduiding<<}

Ja, mijn goede beste Jongen! 
Sprak de vader- 'k zag dien traan, 
'k Heb uw kloppend hart verstaan; 
Slechts door 't aapjes dart'le sprongen, 
Dacht ik, is mijn JAN misleid; 
Doch 't leert u omzigtigheid.  
 
- 
 
Ware deugd moet ge onderscheiden, 
Van 't geen slechts uw' zinnen streelt; 
Laat, hoe gaarne gij ook speelt, 
U tot hooger kennis leiden; 
Hoon geen' trouw, geen' vriend, mijn Kind! 
Die uw waar geluk bemint. 
 
- 
 
De arme knaap geeft Filaks weder, 
En wint met zijn aap weer geld. 
Vader had het dus besteld.) 
JANTJE noemt, zoo blij als teeder, 
Filaks weer zijn' speelgenoot 
En zoent juichend kop en poot.        




    
{==114==} {>>pagina-aanduiding<<}

    De verjaardagen;
 Of
 Vlijt en Luiheid.

    Op eenen schoonen zomermorgen wekte mevrouw REINHART al vroeg hare kinderen. Het was de tiende verjaardag van KOOSJE. Komt mijne lieve Kinderen! – zeide de goede vrouw – wij moeten dit feest vrolijk vieren. Vader zal met ons eene wandeling doen door de velden, en dan ontbijten wij ginds onder de hooge populieren. De kinderen maakten zich spoedig gereed, dankten den goeden GOD, elk op hunne wijs, omdat hij hen door den lieven slaap had verkwikt en die hun den blijden dag weêr schonk, en huppelden nu naar de liefhebbende ouders, die zij vrolijk een' goeden morgen wenschten, en met liefkozingen overlaadden. Vooral het lieve vlijtige KOOSJE klemde zich vast aan het hart der blijde
{==115==} {>>pagina-aanduiding<<}
 moeder. Nu tien jaren geleden – zeide zij – kwam ik immers eerst in de wereld. O! hoe veel goeds hebt gij mij sinds dien tijd niet gedaan, lieve Moeder! en gij ook mijn lieve brave Vader! Ik was toen zoo klein, en  hoe lang duurde het niet, eer ik mij zelve kon helpen. Ja, mijn KOOSJE! –antwoordde de moeder – nu tien jaren geleden waren uw vader en ik hartelijk verheugd, omdat wij een klein lief kind hadden. Wij dankten GOD voor dat geschenk, en wij namen ernstig voor, om met hart en ziel voor uwe belangen te zorgen, en u tot een goed mensch op te voeden. Maar heden zijn wij niet minder verheugd over u, ons hartelijk geliefd  KOOSJE! want wij bezitten in u een goed, leergraag kind. Gij zijt vlijtig en gehoorzaam, en beloont onze zorg en liefde voor u.  De vader drukte het lieve meisje ook aan zijn hart en kuste haar. Ook dit laatste jaar, mijn Kind! – zeide hij – schonken uwe vorderingen ons de reinste blijdschap. Al uwe onderwijzers zijn over u voldaan.  Gisteren heb ik dit nog met zoete vadervreugde vernomen. Ik
{==116==} {>>pagina-aanduiding<<}
 zie u nooit ledig. O, ga zoo voort, mijn Kind!  Besteed elk oogenblik aan het verkrijgen van nuttige kundigheden, of aan uitspanningen, die heilzaam zijn voor uwen geest en voor uw ligchaam, en die u nooit tot oneer kunnen verstrekken ….   De zusjes en broertjes van KOOSJE omhelsden haar ook hartelijk.  MIETJE, ANTJE en WILLEM fluisterden haar zachtjes in: wij hebben iet moois voor u; onder het ontbijt geven wij het u, maar gij moogt niet weten, wat het  is. Nu deden de vergenoegde ouders met hunne zes lievelingen eene  wandeling. Het vierjarig ANTJE gaf aan KOOSJE  en MIETJE   
    een handje, en WILLEM en KAREL sprongen vooruit. WILLEM liep telkens van den weg af, nu eens om een' schoonen vlinder na te springen, dien hij toch niet wilde vangen of dooden: daartoe was WILLEM te goedhartig, maar om het fraaije diertje van nabij te zien rondfladderen, en zich op eenen struik of eene bloem nederzetten; dan eens om een paard door de weide te zien rennen, of om een schoon gekleurd bloempje voor eene zijner zusjes te plukken…. Dui-
{==117==} {>>pagina-aanduiding<<}
zend vragen deden de kinderen intusschen over alles wat zij zagen, aan de lieve ouders of ook aan elkander, en alles werd vol liefde beantwoord. Zoo vraagde MIETJE, bij voorbeeld, aan KOOSJE: hoe komt  toch het gras nu zoo vochtig? Het heeft immers niet geregend van nacht? Neen – zeide KOOSJE – MIETJE-lief, maar de dauw maakt het gras zoo vochtig. De zonnestralen doen, zonder ophouden, dampen of uitwasemingen uit het water, uit de planten en uit den grond oprijzen, even zoo als gij uit het water, wanneer het warm wordt, de warmte kunt zien opgaan.  Zoolang nu de zon helder en sterk schijnt, klimmen die dampen hoog in de lucht op, en worden daar wolken; niet waar? Vader! wolken zijn maar dampen, die boven in de lucht, waar het kouder is, dan hier beneden, verdikken. Maar als het nu avond wordt, en de zon allengs flaauwer begint te schijnen en eindelijk geheel ondergaat, dan kunnen die dampen niet meer zoo hoog tot in de koude lucht opklimmen; maar dan vallen zij uit de benedenlucht, die meer warm is, weer neder op
{==118==} {>>pagina-aanduiding<<}
 de aarde en op de planten, en dat noemen wij dauw. Heb ik het niet goed onthouden? lieve Moeder! Heel goed, KOOSJE – antwoordde mevrouw REINHART, en voegde daarbij: ziet eens, hoe schoon die dauw nu over het groen zich vertoont. O! ziet gij het wel, mijne Kinderen? aan elk grashalmpje schijnen flonkerende juweeltjes te hangen. Ziet ginds over het veld, waar de zon zoo helder schijnt, gaat een witte zilverachtige rook op. Ziet dat is de dauw, die nu weer door de warmte naar omhoog klimt. Zoo goed is onze hemelsche Vader. Hij zorgt niet alleen, dat de aarde verkwikt wordt, na eenen heeten zomerschen dag, door den nachtdauw; maar zijne wijsheid zorgde ook, dat ons oog ook door den dauw wordt verlustigd; want Hij is het, die het licht, de lucht en het water niet alleen gemaakt heeft; maar die dit alles juist zoo op elkander doet werken, dat wij daardoor zoo veel schoonheid zien. Hij is de Schepper van alles wat bestaat. Hij bedoelde niet slechts ons nut, maar ook onze vreugde, want alles is goed en schoon.
    
{==119==} {>>pagina-aanduiding<<}

    	O, zie Vader! – riep KAREL – die schaapjes en koeijen daar in die weide. Zie eens hoe gemakkelijk en gerust zij daar in het gras  liggen. Die dieren zijn immers ook nuttig? niet waar Vader? De koeijen geven ons melk, en de schapen wol, die gesponnen wordt. O! zij geven nog veel meer – antwoordde de vader – van de koeijen hebben wij niet alleen melk, maar van die melk wordt ook boter en kaas gemaakt. Van het haar der koeijen maakt men vloerkleeden en matrassen; van de horens kookt men lijm; van  de huid maakt men leder voor de schoenen en laarzen, en het vleesch eten wij. Zoo is het ook met het schaapje. Van de vette schapenmelk, die zoo zoet en smakelijk is, wordt ook kaas gemaakt; de wol wordt bewerkt tot verschillende stof, om ons te kleeden; de huid wordt bereid tot zeemleder; het vleesch dient ons tot voedsel, en uit de harde beenderen vormt men knoopen en meer andere dingen tot gebruik. Moeder vertelde nu ook, toen zij voorbij een veld met vlas wandelden, hoe nuttig deze zachte groene plant is. De blaauwe bloem – zeide
{==120==} {>>pagina-aanduiding<<}
 zij – waar deze plant eerst mede pronkt, belooft ons het heilzame lijnzaad, waaruit men olie perst; de stengel der plant heeft een draadachtige schors, of bast, die, wanneer zij behoorlijk toebereid is, tot draden gesponnen wordt, waarvan men het linnen of lijnwaad weeft, van welke stof wij op onderscheidene wijzen zoo veel gebruik maken.  
	Eindelijk kwamen de lieve kinderen met hunne ouders op het kleine bevallige landgoed, waar de heer REINHART des zomers woonde. Onder de populieren, op het voorplein, was het ontbijt gereed gemaakt, en ELSJE, de goede kindermeid, had het kleine LEENTJE, dat pas achttien maanden oud was, zingende aangekleed. De tafel was rijk met bloemen versierd, en om boomstammen waren kransen van rozen en angelieren geslingerd, alles ter eere van het verjarende KOOSJE, want zij werd door elk bemind. 
    De vrolijke dienstboden hadden eenen grooten koek, of taart, waarop jonge, volkomen elkander gelijkenden, rozeknopjes, de naamletters van KOOSJE uitmakende, gestoken waren, op het midden van de ta-
        
{== t.o. 120==} {>>pagina-aanduiding<<}

        
{== afbeelding 
            	
        ==} {>>afbeelding<<}
    

        
{==t.o. 121==} {>>pagina-aanduiding<<}

        
{==121==} {>>pagina-aanduiding<<}
fel gezet. Het dochtertje van de brave landlieden, waaraan de heer REINHART zijne landhoeve verpacht had, bragt KOOSJE een fraai geslepen bierglas vol warme melk. Een aardig kransje van palm en bloemen versierde het glas. KOOSJE dankte met een' gullen zoen het lieve schroomachtige landmeisje. 
Al de overige kinderen riepen nu met luide vreugde: KOOS! nu halen wij ook onze geschenken! en allen huppelden zij voort. Eerst kwam MIETJE. Zij had eenen fraaijen rand, om aan eene jurk te zetten, geborduurd. KOOSJE was opgetogen van blijdschap. Ook bragt MIETJE haar een groen zijden beursje, waarin zij met witte kraaltjes bloempjes, en KOOSJES naam, had gebreid. ANTJE riep: ik heb ook wat gemaakt,
ELSJE heeft mij geholpen, en gaf haar een halskettingje van gekleurde kraaltjes geregen. Daar kwam nu ook de vrolijke WILLEM aanvliegen: hij hield in elke hand eene duif, die hij beurtelings hartelijk zoende. KOOS! – schreeuwde hij haar toe – daar
    hebt gij mijn verjaargeschenk. Zie het is het liefste wat ik heb; waart gij mijne goede KOOS
{==122==} {>>pagina-aanduiding<<}
 niet, en hadt gij, toen ik onlangs ziek lag, mij niet zoo trouw opgepast en voor mij gelezen, zelfs toen tante u gevraagd had, om mede uit rijden te gaan, dan kreegt gij nu ook mijne lieve kostelijke duifjes niet. O! zij zijn zoo mak; neem maar dit stukje brood in uwe hand. KOOSJE deed het. WILLEM gaf zijne duiven nog eenen zoen, en liet haar toen los. Beide vlogen zij op KOOSJES schoot en pikten uit hare hand. Daar kwam nu ook het lieve LEENTJE, met haar zwart fluweelen valhoedje op, aanlopen.
Zij had een mooi geschakeerd bloemtuiltje in haar mollig handje, en gaf het lagchende aan KOOSJE, terwijl zij eenige woordjes, die ELSJE haar geleerd had, om KOOSJE geluk te wenschen, stamelde.
	KOOSJE wist niet, hoe zij aan allen den teedersten dank zou betuigen. Haar gevoelig hartje sprak in het hooge blosje op hare wangen, en in hare lieve oogen, die van vreugde glinsterden. Zij had allen wel te gelijk willen omhelzen en aan hare borst drukken.
    	De ouders zagen dit alles met welgevallen, doch
{==123==} {>>pagina-aanduiding<<}
 KAREL, die een luije ligtzinnige jongen was, en nu binnen weinige weken twaalf jaren moest worden, had zich in het gras onder de bomen neder gezet, nevens de jonge geit, die zich daar voedde. KAREL had KOOSJE ook lief, zijn voornemen was geweest, om een mandje met bloemen en vruchten voor haar te teekenen, want dit had hij vrij goed geleerd. Meer dan twintigmaal was hij begonnen; doch daar hem alle bezigheden ras verveelden, was ook deze teekening nauwelijks geschaduwd. Hij had KOOSJE nu slechts geluk gewenscht. Het speet hem wel voor een oogenblik, dat hij haar niets kon geven, doch dit was ook welhaast vergeten.
    	Mijnheer en mevrouw REINHART bedroefden zich over dezen hunnen oudsten zoon, dien zij, door voorbeeld en welmeenenden lessen dagelijks te vergeefs tot werkzaamheid aanspoorden.  Lieve KOOSJE! – zeiden zij nu tot hun dochtertje – wij  willen u ook onze blijdschap op uwen verjaardag toonen. Kies zelve; wat verlangt gij? een' fraaijen hoed met bloemen; een witte geborduurde jurk, of iets anders, dat u nog lang aan uwen tienden kan doen
{==124==} {>>pagina-aanduiding<<}
 denken. KOOSJE sloeg beide de armen haren vader om den hals. O, Vaderlief! – zeide zij -  ik weet iets, dat mij heel lang met blijdschap aan dezen dag zou doen denken. Het is mogelijk al te veel; maar neem ook nog al mijn zilveren speelgoed, om daar bij te voegen; dat is immers ook geld waardig? De vader was nieuwsgierig, en KOOSJE vertelde het volgende. Gij weet het niet – lieve Vader! – want gij zijt altijd in de stad. Maar ginds, op dat groene wegje, woont een arm man, die heel den vorigen winter ziek is geweest. Dat maakte, dat hij mijnheer VOLKERT, in wiens huisje en op wiens land hij woont, niet kan betalen en nu wordt al zijn goed verkocht: vandaag geloof ik. Hij wordt met zijne arme vrouw en drie jonge kindertjes weggejaagd. Och lieve Vader! geef mij het geld om mijnheer VOLKERT te betalen, dan blijven die arme menschen in hun huisje. Zij greep de hand ook van hare moeder, en kuste die, en vleide beide de ouders om hunne toestemming. Wij zullen zien KOOSJE – zeide de heer REINHART , op wiens knien zij zat – en hij drukte het kind aan zijn hart. 


    
{==125==} {>>pagina-aanduiding<<}

Het mishandelen der dieren

DIRK! Gij zoudt niet mogen rijden, 
Zeide ik vader wat gij deedt – 
Riep SOFIE, toen DIRK de bokken, 
Die zijn' zwaren wagen trokken, 
Onmeêdoogend sloeg en plaagde: 
Want zijn aard was woest en wreed. 
          - 
't Zijn maar beesten – is het antwoord – 
STOFFEL van den tuinman zegt, 
Dat alleen de beesten leven, 
Om den mensch vermaak te geven. 
Elk van ons is Heer der dieren. 
Ziet gij, 'k heb dus immers regt? 
    
{==126==} {>>pagina-aanduiding<<}

STOFFEL kan dit u bewijzen, 
Uit den Bijbel, o, zoo schoon! 
'k Wil mijn' bokken slaan …. Maar vader, 
Die dit hoorde en zag, trad nader, 
En ontrukte de arme bokjes, 
Toornig, aan zijn' wreeden zoon. 
          - 
Spreek nooit honend van den Bijbel, 
Neen…. Dat boek leert liefde en deugd – 
Sprak de vader – zoude u 't lijden 
Van een schuld'loos dier verblijden? 
Ach! dan ware uw hart bedorven, 
Reeds in 't bloeijendst van uw' jeugd. 
          - 
Zijt gij meerder dan de dieren? 
Schenk hun dan 't gelukkigst lot. 
Hem wordt heerschappijgegeven, 
Die, door heel zijn werkzaam leven, 
Door weldadigheid, gelijk wordt 
Aan een altijd weldoend GOD.  
    
{==127==} {>>pagina-aanduiding<<}

Liefd'rijk weldoen en beschermen, 
Dit alleen is heerschappij; 
't Kleinste schepsel heeft zijn waarde. 
GOD is Heer van heel deze aarde, 
Maar nooit maakt hij ongelukkig; 
Neen, door hem is alles blij. 
          - 
Lieve DIRK! dit leert de Bijbel; 
Ja, dit leert ons heel natuur. 
Zie hoe vrolijk al de dieren 
Weer door veld en weiden zwieren; 
't Lied van duizend blijde vogels 
Roemt GODS vaderlijk bestuur. 
 
          - 
Uw' gevoelloosheid bedroeft mij. 
Zijt ge als kind zoo woest en wreed; 
Ach! dan kent, in later tijden, 
Ook uw hart geen medelijden; 
Maar dan vindt ge ook nooit verzachting,  
In uw eigen grievend leed. 



    
{==128==} {>>pagina-aanduiding<<}

Vervolg van de verjaardagen

    Het ontbijt werd met vreugde genoten. Vervolgens ging de heer REINHART den heer VOLKERT, die ook buiten woonde, spreken, en nog voor den middag gaf hij KOOSJE het noodige geld, om het aan den armen KASPER te brengen. Hij wandelde zelf met haar naar het ongelukkige huisgezin. Zij kwamen juist op het oogenblik, toen KASPER, bleek en wankelende door zwakheid en verdriet, zich gereed maakte, om zijne woning, zonder eenen duit geld en in eene afgesletene kleeding, te verlaten. Zijne jonge vrouw kreet luide. Zij nam haren zuigeling uit de wieg. Voor het laatst laagt gij in dit wiegje – snikte zij – en kuste het lagchende wicht. De twee andere kinderen hielden haar schreijende vast, want
{==129==} {>>pagina-aanduiding<<}
 KASPER wilde zelfs niet, dat het knaapje zijn houten paard, of dat het meisje haar tinnen trekpotje mede nam. Beiden verborgen zij het gelaat in het voorschoot van de moeder, toen de heer REINHART met KOOSJE  intrad. Wat wilt gij, goede Lieden? – vraagde hij. – Wat ik wil? – antwoordde KASPER, radeloos door zielesmart, - wat ik wil? O, gij onbarmhartige rijke! Beveel slechts, wat de armen moeten. Ik wil mij daar op den dijk nederleggen en sterven. Waarom neemt onze lieve Heer ook deze ongelukkigen – op zijne vrouw en kinderen wijzende – niet tot zich? Gij moest ons heden niet komen bespotten, Mijnheer!- vervolgde hij op een' fieren maar hartbrekenden toon …. Ik u bespotten? – hernam de heer REINHART. – Ik wil uw vriend zijn, goede Menschen! Gij moet in uwe woning blijven. Deze kleine, die vandaag tien jaren oud wordt, brengt u het geld, dat mijnheer VOLKERT moet hebben.  Zij verkoos dit voor haar verjaarsgeschenk, en ik wil zorgen, dat gij met uwe lievelingen brood hebt. Dit zeggende, leide hij een pakje in de ledige wieg. KOOSJE leide het geld op de tafel, en beiden wild-
{==130==} {>>pagina-aanduiding<<}
en  henen gaan. Doch KASPER barstte in tranen, en hield den heer REINHART  terug. O, vergeef het mij! – riep hij.- Ik lasterde GOD en de menschen. O, waar ben ik! De heer REINHART spande al zijn vermogens in, om den armen man te doen bedaren. Hij was nog krank, en had verzorging noodig. De vrouw zag KOOSJE en haren vader beurtelings met bitter weenende oogen aan. Kinderen! – zeide zij eindelijk tegen de twee kleinen.- O! dankt gij deze twee goede engelen. Is het mogelijk; wij zouden hier kunnen blijven? Ach! hier op dat plaatsje heeft KASPER de oogen van zijnen vader toegedrukt; hier heeft zijne moeder stervende voor ons gebeden, en in mijne armen gaf zij den jongsten snik; hier zijn mijne lieve kindertjes geboren; hier dankten wij elken dag den goeden GOD, en wij waren zoo gelukkig. 
      De heer REINHART was diep geroerd. Hij droogde zich de tranen af, en ging met zijn weenend KOOSJE henen, doch hij zorgde, dat KASPER spoedig een' kundig' geneesheer kreeg. De vlijtige man herstelde volkomen; hij en zijne vrouw waren weer
{==131==} {>>pagina-aanduiding<<}
 gelukkig, en het lieve KOOSJE dacht, zelfs in lateren leeftijd, wanneer zij dit gelukkig bloeijend huisgezin zag, nog met hartelijke vreugd aan haren tienden verjaardag.     
KAREL werd, gelijk ik hierboven zeide, na weinige weken twaalf jaren. Hij had zich ook gevleid, dat dit feest met vreugde zou gevierd worden: doch KAREL bedroog zich. Zijn broertje en zusjes wenschten hem wel geluk, doch vader en moeder hadden hun, zoowel als den bedienden, ernstig verboden, om eenige vreugde te toonen. Dit bedroefde hem. Het was in huis zelfs meer stil dan gewoonlijk. Onder het ontbijt nam de heer REINHART KAREL bij de hand. Mijn kind – sprak hij – gij verblijdt uwe ouders niet door uwe vorderingen. Wij sparen moeite noch kosten, om u alles te doen leeren, doch elk, wie u moet onderwijzen, klaagt over u. De goede GOD heeft bij uw leven weer een jaar gevoegd; doch kunt gij eenen enkelen dag van dat jaar noemen, dien gij aan nuttige bezigheden hebt besteed? – 
    O, mijn KAREL ! al die verlorene dagen zullen eens tegen u getuigen, wanneer gij rekenschap moet geven
{==132==} {>>pagina-aanduiding<<}
 van den kostelijken tijd, dien de goede GOD u schonk, opdat gij u zoudt voorbereiden voor een hooger leven. Gij zijt geen jong bewusteloos kind meer; neen, gij weet reeds, dat gij pligten te vervullen hebt; gij weet, dat, wanneer gij uwen jeugdigen leeftijd verkwist en verbeuzelt, gij ook in uw mannelijk leven op geene ware eer, op geene hoogachting van menschen, of op geene reine vreugde kunt rekenen, en dat gij, na het sterven, ook geen duurzaam geluk kunt verwachten; want, zoo ras wij weten, wat goed en kwaad is, lieve Jongen! moeten wij het goede verkiezen. Dit doet gij niet. Gij zijt werkeloos of dartel en woest. Gij hebt dus geen vooruitzigt op eenig geluk. De menschen kunnen u niet hoogachten. De lieve GOD, zelfs, moet u, gelijk regt en billijk is, de vruchten van uw gedrag doen inoogsten, en die vruchten zullen vreeselijk bitter zijn, mijn Kind! want ledigheid of nuttelooze bitterheden zijn de bronnen van ondeugd en verdriet. Aan het laatstvervlogen jaar van uw leven denk ik met vaderlijke smart. Uwe moeder en ik kunnen dus heden geen feest vieren, op uwen geboortedag; doch verbeter u,
{==133==} {>>pagina-aanduiding<<}
 lieve KAREL! en doe, wanneer deze dag weer verjaart, ons de zaligste vreugde genieten … KAREL weende, want hij zag het, met smart, dat zijne lieve moeder, zoowel als zijn vader bittere tranen over hem storteden. Hij viel beiden om den hals. Ik wil vlijtig zijn! – riep hij – O, maak toch, lieve Ouders! dat ik dit voornemen niet vergeet. Nooit moogt gij weer over uwen KAREL weenen… De goede jongen hield zijn woord. Het kostte hem eerst heel veel moeite, doch telkens, wanneer hij ledig was, of wanneer hem eenig nuttig werk verveelde, dacht hij aan zijn droevig' gevierden geboortedag, en aan de tranen, die hij in het oog zijner lieve ouderen gezien had. Dit hield hem getrouw aan zijn werk, waarin hij allengs meer lust kreeg; en toen hij dertien jaren werd, gaven zijne leermeesters hem de beste getuigschriften, en hij toonde zoo vele blijken van vorderingen, dat zich de ouders hartelijk verheugden, en deze dag werd nu ook als een geliefd huisselijk feest plegtig en vrolijk gevierd.

       - 


    
{==134==} {>>pagina-aanduiding<<}

    Het goedhartige Keetje,
 Of
 Bidden en danken.


KEETJE zag een bed'lend kind, 
Dat in regen, koude en wind, 
Ruim half naakt, om voedsel schreide, 
Juist toen KEETJE aan tafel zat, 
Waar zij GOD zoo even bad: 
Zegen spijs en drank weer beide. 
       - 
Moeder – sprak zij – ach! hoe naar 
Staat de kleine bedelaar, 
Ginds voor 't glas. GOD geeft ons eten; 
Maar heeft hij, die elk bemint, 
Nu dat arm, dat hong'rig kind, 
Dat van koude beeft, vergeten? 
    
{==135==} {>>pagina-aanduiding<<}

GOD, wiens oog ons liefd'rijk ziet, 
GOD vergeet dat kindje niet – 
Was het antwoord. – GOD gaf zegen, 
Op uw' bede, aan spijs en drank. 
Toont gij nu uw' liefde, uw' dank 
Voor al 't goede, weer verkregen. 
       - 
Geef gij 't arme kindje een deel 
Van uw' spijs; gij hebt zoo veel. 
KEETJE was nu opgetogen. 
Vrolijk lei zij 't vorkje neêr; 
Neen! neen! – riep zij – 'k eet niets meêr; 
Traantjes blonken haar in de oogen. 
       - 
 
Al wat KEETJE had gespaard, 
At nu 't bed' laartje aan den haard. 
Vader schonk haar 't zoet genoegen, 
Om te zien hoe 't knaapjes lot 
Nu verzacht werd door genot. 
    
{==136==} {>>pagina-aanduiding<<}

't Arme kind was mild gevoed, 
Moeder kleedde 't warm en goed. 
KEETJE, die haar kuste en streelde, 
Riep nu vrolijk: dank! o dank!  
Zij u, GOD! voor spijs en drank, 
Daar ik blij van mede deelde.   
 
 
 
 
       ❁ 
 



    
{==137==} {>>pagina-aanduiding<<}

    Vervolg van de gesprekken tusschen mevrouw L. en hare kinderen; 
Of
 Het afscheid.

    De lieve, leergrage SUZE, die gij reeds kent, mijne kleine bevallige Lezers en Lezeressen! uit de vorige gesprekken, welke zij met hare goede verstandige moeder hield, had, behalve den kleine JAN, nog een' broeder, die bijna achttien jaren oud was. Ook deze gezonde bloeijende jongeling, beloonde de liefde en zorg van zijne ouders door het getrouw vervullen van al zijne pligten, als zoon, als mensch en als Christen. Hij was de vreugd en lieveling van zijne ouders en van geheel het huisgezin. Vooral was de vader van JULIUS over dien jongeling tevreden, omdat hij, van zijne vroegste kindschheid af, eene
{==138==} {>>pagina-aanduiding<<}
 onoverwinnelijke begeerte liet blijken om voor zijn vaderland de krijgswapens te voeren, en dat wel ter zee. De vader van JULIUS was ook een zeeheld geweest en had, meer dan eenmaal, met onversaagden moed gestreden en helpen overwinnen. JULIUS had ook al eens met zijnen vader eene groote reis gedaan, en sinds dien tijd was zijne zucht voor den zeedienst nog des te sterker ontvlamd. Heden lag het oorlogschip, waarop een zijner bloedverwanten kapitein was, weer gereed om te vertrekken. De lieve moedige jongeling was luitenant op dat schip, en moest naar boord, want de oostewind begon te waaijen; en het is deze wind, die de schepen uit onze vaderlandsche zeegaten voert. De vader van JULIUS zag zich, door eene kwijnende krankheid verhinderd, om het land en zijnen geliefden Koning meer te dienen. Met smart hierover nam hij afscheid van zijnen JULIUS. Ik dank GOD – zeide de goede brave man – dat ik in mijne plaats aan mijn dierbaar vaderland eenen zoon kan geven, eenen zoon, wiens hart edel is, in wiens open oog heldenmoed en getrouwheid
{==139==} {>>pagina-aanduiding<<}
 schitteren. Ga, mijn JULIUS! – dus vervolgde hij – mijn vaderlijke zegen vergezelle u. Eer GOD en heb alle menschen lief. Zijt getrouw aan uw vaderland, aan het land van uwe voorvaderen, wier gebeente daar rust. Ach, mijn Zoon! zijt getrouw aan het land, waar de eerste moedermelk u voedde, en waar gij in uw wankelend wiegje, door GODS vriendelijke engelen bewaakt werd. Ja, zijt getrouw aan uw vaderland. Offer, wanneer de nood het vordert, uw bloed en uw leven daarvoor op[.] Zijt zoo dapper, maar ook zoo godvruchtig, als onze zalige DE  RUITER. JULIUS weende, toen hem zijne lieve moeder aan het hart drukte. Ik zal GOD  voor u bidden  - zeide zij – bid gij hem ook dagelijks om bedachtzaamheid, en vooral, om met getrouwheid elk goed voornemen uit te voeren; laat u nooit verleiden om tegen uw geweten te handelen, of ongodsdienstig te zijn. JULIUS had den dag, vóór hij afscheid nam, openlijk belijdenis gedaan van zijn geloof in GOD en in JEZUS, onzen Zaligmaker. Met hart en ziel had hij toen beloofd, volgens de leer van JEZUS te zullen le-
{==140==} {>>pagina-aanduiding<<}
ven en handelen, en deze belofte was in het oog des jongelings een heilige eed, dien hij onschendbaar moest houden, indien hij in dit en in het volgende leven waarlijk verlangde gelukkig te zijn. Lieve Moeder! – zeide hij dan nu ook – de goede GOD weet het, ik wil alle ondeugd haten, en ik wil alleen mijnen roem stellen in een waar Christen te zijn. De ware Christen – zeide mijn brave leeraar – is ook de ware held, want hij vertrouwt in leven en in dood op GOD, en hij strijdt uit liefde voor alles wat goed en regt is. SUZE hing haren broeder lang, schreijende, om den hals. JAN beloofde hem al snikkende, dat hij voor Diaan, den goeden patrijshond van JULIUS, zorgen zoude, en het kleine NAATJE bragt hem hare groote witte kat, om daar ook afscheid van te nemen, en vraagde, of hij haar mooije schelpjes zou mede brengen. Hij hield de lieve kleine lang in zijne armen; zettede haar toen neder; kuste nog eenmaal zijne moeder, drukte de hand van zijnen vader aan zijn hart, en ijlde toen de deur uit. De oostewind bleef doorwaaijen, en tegen den
        
{==t.o. 140==} {>>pagina-aanduiding<<}

        
{== afbeelding 
            	
        ==} {>>afbeelding<<}
    

        
{==t.o. 141==} {>>pagina-aanduiding<<}

        
{==141==} {>>pagina-aanduiding<<}
 avond wandelde mevrouw L. met hare kinderen naar eenen hoogen duintop, vanwaar zij een ruim gezigt over de rollende zeegolven hadden.   Indien JULIUS dezen middag onder zeil ging – zeide de  moeder – dan moeten wij het schip hier nog zien kunnen. O ja, daar is het schip! – riep JAN op het zelfde oogenblik. – En, waarlijk, twee schepen, met volle zeilen, kliefden op eenigen afstand de schuimende baren. Ja, dat is mijn JULIUS – zuchtte de moeder. – O GOD! bescherm mijn' lieven, dierbaren zoon! De kinderen strekten onwillekeurig de armen uit naar de witte zeilen, waarop het stuivende schuim in den glans der avondzon, als vlokkig zilver glinsterde. Dag, lieve JULIUS! – schreeuwde  NAATJE – zoo luid zij kon. Doch al spoedig was alles verdwenen, en treurig klom de moeder met hare kinderen van de hooge duin af … Daar ginds, waar die boomen staan – zeide mevrouw L. – lieve Kinderen! willen wij ons in het groen nederzetten en een weinig rusten. Aan het  strand waait het te veel. Ja, en de zee maakt mij ook maar droevig – antwoordde  
    
{==142==} {>>pagina-aanduiding<<}

SUZE.-
     Ach! dat onze lieve JULIUS  daar nu ook zoo op het water drijft. Ik wenschte, dat er geen zee in de wereld ware. Ik ook – zeide JAN – maar water moest er toch wel zijn, anders konden wij niet drinken; niet waar, Moeder! Gij hebt gelijk, lieve Jongen! – hernam nu mevrouw L.- water hebben wij noodig om te drinken, maar het water in de zee is zout, en zoo als het dáár is kunnen wij het niet drinken.  JAN wilde nu ook maar de zee uit de wereld hebben, vooral toen de moeder hem verzekerde, dat onze aardbol veel meer zee dan land bevat. Dat kon niet goed zijn – dacht JAN – want op het land kan men zaaijen, planten, steden bouwen en wonen. Doch de lieve moeder onderwees hem beter. Hadden wij minder zee op aarde – zeide zij – dan was het land toch onbewoonbaar. Dit zien wij in die gedeelten van de wereld, waarin heel veel land, en maar weinig zee is. Het land is daar eene dorre drooge  woestenij, die geen kruid of plant voortbrengt, en mensch noch dier kan daar in het stuivende zand op den duur leven. De zee, mij-
{==143==} {>>pagina-aanduiding<<}
ne lieve Kinderen! geeft onophoudelijk dampen op. In één oogenblik trekken de zonnestralen millioenen tonnen waters uit de groote zee of den oceaan naar boven in de lucht, die een weinig van de aarde af heel koud is, zoo als op de toppen van hooge bergen, waar de sneeuw en het ijs nooit wegsmelten. Maar nu, in die koude lucht, vereenigen zich die opklimmende dampen even gelijk hier beneden in den winter, wanneer de koude het water doet stollen. Die vereenigde dampen worden daar wolken, of verzamelingen van water, dat in sneeuw, in hagel, of in regen, op de aarde nederdaalt, den grond vruchtbaar maakt, kruiden en planten doet groeijen, en bronnen en rivieren van zoet water vormt. De winden worden ook verkoeld, wanneer zij over eene groote zee waaijen, zoodat de heete landstreken daardoor verkwikt en bewoonbaar worden. Ziet gij nu wel, dat wij zulke groote zeeën noodig hebben? En welk onnoemelijk getal van schepselen woont niet in de zee? Van den diepsten afgrond af tot aan het bovenste dropje toe is de zee bewoond.   Mijne lieve Kinderen!
{==144==} {>>pagina-aanduiding<<}
 ontelbaar zijn de goede dingen, die ons de zee aanbiedt. Denk maar eens aan de menigvuldige visschen, die u zoo goed smaken. Van de groote walvisschen hebben wij traan, of vet, dat dienstig is tot verschillende gebruiken. Ook van die visschen hebben wij de baleinen. Uit schelpvisschen krijgen wij de schoone parels; maar behalve duizend andere dingen, geeft de zee ons ook zout, want dat het zeewater veel zout bevat, heb ik u weleens laten proeven, als wij aan strand wandelden; dat zout bewaart het water voor bederven, en doet de gestorvene dieren daarin verteren. Ware dit zoo niet, dan zou de verrotting of ontbinding, van doode zeedieren en planten de lucht, die wij inademen, onzuiver en zelfs doodelijk maken. Zoo heeft de goede GOD voor alles gezorgd. Ja – zeide de lieve SUZE, terwijl zij zich naast hare moeder, op eene bank van zoden, in de schaduw van in elkander gegroeide lindeboomen nederzettede  - GOD is zoo goed, lieve Moeder! Hij zorgt voor alles.  Hij zal ook wel voor onzen lieven JULIUS zorgen, al is hij nu zoo ver van ons af en op de groote zee. 
    
{==145==} {>>pagina-aanduiding<<}

  Moeder, (terwijl zij zich een' traan van de wangen droogde) Voorzeker, mijn Kind! geen vogeltje, geen wormpje, zelfs, wordt door GOD vergeten. Zijn oog bewaakt al wat leeft. Elk schepseltje, hoe klein ook, vindt voedsel en bescherming, door de liefde van Hem, die alles gemaakt heeft en doet voortduren. GOD waakt ook over onzen lieven JULIUS. Hoe lief ik hem en u alle, mijne Kinderen! ook heb, ik kan niet alle rampen van u afweren. Dat kan alleen GOD, onze hemelsche Vader. Gij hebt het gezien, hoe uw kleine broertje, dat ik met mijn bloed, dat ik met mijn leven, gaarn had willen redden, in mijne armen gestorven is, omdat de goede wijze GOD het kindje door een' vroegen dood gelukkiger wilde maken. Niets kon ik daaraan veranderen. JULIUS zou dan in mijne armen niet veiliger zijn voor den dood, dan hij nu is op de groote zee. 
  JAN. Maar in de zee kan hij verdrinken.
  SUZE. Op het land kunnen wij toch ook sterven, lieve JAN! zoo als ons kleine broertje HEINTJE. 
      Moeder. Gij hebt gelijk, SUZE! De sterkste, de
{==146==} {>>pagina-aanduiding<<}
 gezondste mensch, kan niet meer staat op zijn leven maken dan deze grashalmen. Weinige menschen sterven alleen van ouderdom. Duizenderlei ziekten of kwalen nemen hem voor dien tijd weg, ook juist als dit gras, of deze boterbloemen. Duizenden staan dikwijls in den morgen in vollen bloei, doch eer het middag is, zijn zij afgemaaid, afgeplukt of vertrapt. 
  SUZE. O! wat is het toch goed, lieve Moeder! dat de menschen na den dood ook nog leven; ware dat niet zoo, dan weet ik niet waarom GOD, die zoo wijs en goed is, ons zou laten geboren worden, want de tijd is zoo spoedig voorbij. Ik ben nu al QUOTE
en ik moet nog zoo veel leeren. 
  Moeder. Ja, SUZE! Uw verstandige grootvader is zeventig jaren, en hij zegt ook, dat   hij nog zoo veel moet leeren. Maar daarom hopen wij allen op het hoogere betere leven, dat JEZUS, onze goddelijke vriend nu geniet en dat al onze zalig gestorvene vrienden met hem genieten.
      JAN. O ja, lieve Moeder! Gij moest ons hier nu ook nog vertellen, van eenen gestorvenen, die al in
{==147==} {>>pagina-aanduiding<<}
 het graf lag, toen JEZUS hem weer in het leven riep. 
  SUZE. O ja, doe dat, lieve Moeder! wij zitten hier zoo goed. Hoor eens hoe de wind door de bladeren ruischt; maar wij voelen daar niets van. 
  NAATJE. Mag ik die gele en witte bloempjes daar overal afplukken, en in uwen schoot brengen, lieve Moeder! dan maakt SUZE weer een kransje om mijnen hoed, zoo als laatst. Niet waar, lieve SUZE?
  JAN. Was het weer een kindje, Moederlief! Dat begraven en weder levendig werd?
      Moeder. Neen, lieve JAN! Ik zal u heel de Geschiedenis verhalen…. Niet ver van Jeruzalem, de hoofdstad van het vaderland der Joden, lag een bevallig dorp of vlek, dat Bethanië  genoemd werd. Het was daar heel bekoorlijk, want het dorp lag aan den voet of op de helling van eenen berg, die niet heel hoog is, en naar de boomen, die daarop groeijen, de olijfberg genoemd wordt. Ook was Bethanië van alle zijden beplant met eene soort van palmboomen, die smakelijke vruchten dragen, dadels genoemd. In dat Bethanië, nu, woonde een lief, god-
{==148==} {>>pagina-aanduiding<<}
vruchtig huisgezin. Het bestond uit enen broeder en twee zusters. De naam van den broeder was LAZARUS, en die der zusters waren MARTHA en MARIA. Dit huisgezin geloofde in JEZUS, dat wil zeggen, het kende in JEZUS den grooten, van GOD gezonden' Leeraar der menschen, den Goddelijken Afgezant, die uit den hemel gekomen was, om het dwalende verstand te verlichten, om aller harten door liefde te vereenigen, en om alle menschen met GOD, hunnen Vader, te bevredigen. De goede weldoende JEZUS kwam ook veel in dit huisgezin, wanneer hij zich in dien omtrek bevond, want hij had den weldadigen LAZARUS en deszelfs godvruchtige zusters hartelijk lief. Doch op eenen tijd, toen JEZUS met zijne leerlingen in een geheel ander gedeelte van het land was en daar de menschen onderwees en wél deed, werd LAZARUS doodelijk krank. Alle hoop op zijne herstelling was verloren, en zijne troostelooze zusters zagen elk oogenblik zijnen dood te gemoet. Ach! – spraken zij, bitterlijk weenende, tot elkander – onze lieve broeder, onze vriend, onze beschermer, sterft. Ach! dat JEZUS, de goddelijke leeraar nu hier ware! Hij alleen zou on-
{==149==} {>>pagina-aanduiding<<}
ze broeder kunnen in het leven behouden, want de almagtige GOD heeft hem daar de krachten toe gegeven. Nu viel het der bedroefde zusters ook in de gedachten, dat zij toch nog eenen bode tot JEZUS konden zenden, om hem den gevaarlijken toestand van haren broeder te berigten. Ach! – zeiden zij – wij zullen hem bidden, om nog tot ons te komen. Hij zal het ons vergeven, dat wij hem in zijnen nuttigen arbeid storen. Hij heeft immers onzen broeder ook zoo hartelijk lief, en hij zal medelijden hebben met onzen doodelijken angst en droefheid. Zij zonden dan ook eenen bode tot JEZUS. Maar dit verzachtte den angst van MARTHA  en MARIA niet, want LAZARUS, vreesden zij, zou reeds dood zijn, eer de bode, dien zij gezonden hadden, JEZUS aantrof; en dan – dachten zij – ach! dan is ook dit vruchteloos. JEZUS vernam met deelneming het berigt, dat zijn geliefde vriend lag te sterven. Doch hij vertoefde nog op de plaats, waar hij met onderwijzen en over-
{==150==} {>>pagina-aanduiding<<}
tuigen zoo ijverig bezig was. Eindelijk sprak hij tot zijne leerlingen: LAZARUS, onze vriend, slaapt. Doch nu ga ik henen om hem te wekken. De leerlingen raadden hem dit sterk af, want booze menschen in Jeruzalem hateden JEZUS, en wilden hem dooden. Doch JEZUS  liet zich niet terug houden, maar hij stelde hen gerust, en reisde naar Bethanië. Alles was daar in diepen rouw. De zusters van LAZARUS waren niet te vergeefs zoo beangst geweest. De geliefde broeder was, bij het klimmen der ziekte, gestorven. Ach! daar stonden nu de bitter bedroefde zusters bij het koude verstijfde lijk van haren broeder, met weenenden oogen en verscheurde harten. Al hunnen vrienden en naburen vloeiden te zamen, om den gestorvene nog eens te zien, en om, ware het mogelijk, de zielensmart der zusteren te verzachten. De dooden moesten in dat land, waar de lucht heel warm is, en de lijken dus ook spoedig bederven, zoo ras mogelijk naar het graf gebragt worden. LAZARUS werd dan ook met alle plegtigheid, in fijn linnen, dat men tot doodkleederen gebruikte, gewonden, en, buiten het dorp, in het graf gelegd. Dit graf
{==151==} {>>pagina-aanduiding<<}
 was in eene rots of steenachtige heuvel gemaakt. Dit deden de Joden meestal, want zij hadden vele soortgelijke rotsen in hun land. Zij sloten die holen of graven dan met eenen zwaren steen, en geene roofdieren, die in dat land menigvuldig zijn, konden de lijken dan opgraven en verslinden. Ook de lieve LAZARUS werd, in zulk een graf, ter rust gelegd, en eerst op den vierden dag daarna kwam JEZUS met zijne leerlingen in den omtrek van Bethanië. MARTHA, die waarschijnlijk het bestuur over de huishouding had, hoorde naauwelijks, dat JEZUS zoo nabij was, of zij liep, zonder hare zuster daar iets van te melden, gastvrij en liefderijk tot JEZUS, doch het denkbeeld: ware deze goddelijke vriend slechts weinige dagen vroeger hier gekomen; deed haar in tranen uitbarsten. Zij viel voor JEZUS voeten, en riep, luid schreijende: “Waart gij hier geweest, Goddelijke Meester! mijn broeder ware niet gestorven! Maar, schoon dat nu zoo is, toch kunt gij voor ons bidden en ons vertroosten, want waar gij  om bidt, dat zal GOD, uw Vader, u ook zeker
{==152==} {>>pagina-aanduiding<<}
 schenken!” Vriendelijk sprak JEZUS met haar over de onsterfelijkheid. Zij geloofde die; doch zij begreep niet, dat JEZUS haar beloofde den gestorvenen broeder nu oogenblikkelijk weer in het leven te roepen. JEZUS verlangde ook hare zuster MARIA te zien. MARTHA  snelde naar huis en fluisterde MARIA  in: de goddelijke meester is gekomen, en roept u. MARIA stond oogenblikkelijk op, en een groot gezelschap van aanzienlijke burgers uit Jeruzalem, die gekomen waren, om de bedroefden te vertroosten, volgde haar. Ook MARIA riep, bitter weenende, toen zij JEZUS zag: “Goddelijke Heer!  waart gij hier geweest, dan ware mijn broeder niet gestorven.” Het vaste vertrouwen op zijne goddelijke kracht, roerde JEZUS, terwijl de liefde en de innige smart, die het schoone menschelijke hart van deze beminnelijke zusters vervulde, den goeden, medelijdenden JEZUS de teederste  tranen deed weenen. Breng mij bij het graf van uwen broeder, zeide hij liefderijk. Zij deden het, en eene schaar van menschen vergezelde hem. JEZUS dankte zijnen hemelschen Vader, voor deze schoone gelegenheid, om zijne almagt en liefde
{==153==} {>>pagina-aanduiding<<}
 te kunnen toonen. Nu gebood hij, dat de steen, die het graf sloot, zoude weg genomen worden. MARTHA  dacht, waarschijnlijk, dat JEZUS den geliefden doode nog zien wilde, en raadde hem dit zorgvuldig af. Lieve Heer! – sprak zij – de bedorvene lucht zou u schaden. Het is heden de vierde dag nadat hij begraven is. Doch JEZUS naderde den ingang van het graf, en riep met eene verhevenheid, die elk ontzettede: “LAZARUS kom uit uw graf!”  Eene koude huivering rilde elk door het hart. De geheel schaar zag met ingespannen verwachting naar het graf, en de gestorvenen kwam in zijn doodgewaad, schoon hem dat, bij elken voetstap, belemmerde, uit het graf. Zelfs de opgetogene zusters waren door vreugde en bewondering verstomd. Zij schenen aan de plaats, waarop zij stonden, geboeid. Maar JEZUS riep haar minzaam tot zich zelve terug. Ontdoet uwen broeder van deze lijkkleederen – zeide hij – die hem nu hinderen en ook zijn gelaat 
    bedekken! …… Ver-
{==154==} {>>pagina-aanduiding<<}
beeldt u, mijne lieve Kinderen! hoe zij dit, bevende van blijdschap, zullen gedaan hebben.  Verbeeldt u, wat zij zullen gevoeld hebben, toen zij LAZARUS, gezond en vrolijk, omhelsden, die zich met haar voor JEZUS  neerwierp. Want dit deden zij voorzeker. O! met welke dankbare harten zullen zij hem niet aangebeden hebben, en met welk eene hemelsche vreugde zal LAZARUS den Goddelijken Vriend niet in zijn huis hebben genoodigd! Ach! met welk eene teedere liefde en heiligen eerbied, zullen de verrukte vriendinnen JEZUS niet gediend en vereerd hebben. O! dat zal een zalige avond geweest zijn.
  JAN. Nu geloofden toch wel alle menschen, dat JEZUS zoo veel magt had als GOD, of dat hij GOD zelf was, niet waar Moeder?”
	Moeder. Velen geloofden dat, lieve JAN! maar niet allen. Op eenen anderen tijd, zal ik u ook het sterven en herleven van JEZUS zelven verhalen, indien gij dat liever hebt, dan dat SUZE u het uit haar Bijbeltje voorleest. Doch heden moeten wij naar huis. Het is later geworden dan ik gedacht had, en uw vader wacht ons.

÷ 


    
{==155==} {>>pagina-aanduiding<<}

    Mietje en het onderwijzende Heintje;
 Of
 Het Sint Nicolaasfeest


               'MIETJE. 
 
HEINTJE! gij zijt stout geweest, 
SINT NIC'LAAS brengt op zijn feest 
U noch moois noch lekkernijen. 
Ja, ja, lach maar, HEIN! Ik wed, 
Waar gij ook uw' schoenen zet, 
Dat hij die voorbij zal rij en. 
 
 
               'HEINTJE. 
 
Lieve MIETJE! zijt gij dwaas? 
Weet gij, waarom SINT NIC'LAAS 
In den almanak blijft pronken?  
Hoor …. Hij was een kindervriend. 
Wie zijn gunst maar had verdiend, 
Heeft hij altijd koek geschonken. 
    
{==156==} {>>pagina-aanduiding<<}

't Was een lieve man, wiens dood 
Al de kind'ren regt verdroot. 
O! hij stierf zoo vroom, zoo heilig; 
Daarom wordt hem, sinds dien tijd, 
Jaarlijks nog een feest gewijd; 
Voor vergeting blijft hij veilig. 
 
          - 
 
 
Vader las dit uit een boek, 
Neen, wie dood is brengt geen' koek, 
Ook geen printje of and're zaken. 
Wie u daarmeê vleit of kwelt, 
En van SINT  NIC'LAAS vertelt, 
Zoekt u sprookjes wijs te maken. 
 
          - 
 
Vraag het aan uwe ouders maar: 
Deze zijn het, die, elk jaar, 
Op Sint Nicolaasdag zorgen, 
Dat hun zoet, hun leergraag kind 
Moois en lekkernijen vindt, 
Door hen in uw' schoen verborgen.  
          - 
    
{==157==} {>>pagina-aanduiding<<}

Schoon mijn' moeder dat niet doet, 
Toch wil ze ons ook lekker goed, 
Op Sint Nicolaasdag schenken. 
Waarom zoudt gij in uw' jeugd – 
Zegt zij – niet met gulle vreugd, 
Aan dien kindervriend gedenken? 
          - 
 
Zelfs wanneer ik ijv'rig leer, 
Koopt mijn vader iets ter eer 
Van SINT NIC'LAAS; juist geen koekje, 
Maar, tot voedsel voor mijn' geest, 
Koopt hij op dat Kinderfeest 
Vast een aardig Kinderboekje.  
 
          ❁ 



    
{==158==} {>>pagina-aanduiding<<}

Koosje aan hare ouders;
 Op nieuwjaarsdag.


Lieve Moeder! 't is weer nieuw'jaar. 
 O! uw KOOSJE is regt verblijd, 
Dat gij, met mijn lieven vader, 
 Nog bij mij op de aarde zijt. 
          - 
 
Ach! in 't jaar, dat nu voorbij vloog, 
 Zag ik, tot mijn' bitt're smart, 
Jonge kind'ren weesjes worden, 
 Maar voor mij klopt nog uw hart. 
          - 
 
Lieve Moeder! dierb're Vader! 
Ja, nog waakt uw' zorg voor mij; 
'k Leer, of 'k speel in uw' bescherming 
Nog zoo kommerloos en blij.  
    
{==159==} {>>pagina-aanduiding<<}

'k Zag ook lieve kind'ren sterven 
In het jaar, dat pas vervloog, 
Maar ik, ach! ik leef nog vrolijk, 
Dierbare Oud'ren! voor  uw oog. 
          - 
'k Leef gezond, geen lijden grieft mij.  
'k Dank u, lieve, goede GOD! 
Zegen ook dit jaar mijne oud'ren, 
Schenk aan hen 't gelukkigst lot.  
 
          - 
 
Laat geen rampspoed hen bedroeven. 
Gij verhoort het biddend kind, 
Dat ook, in zijn' weldoende oud'ren, 
U, die alles geeft, bemint.  
 
          - 
 
Gun, o GOD ! dat over KOOSJE, 
't Ouderhart zich weer verblijd', 
'k Toon dit jaar mijn dank'bre liefde, 
Ook weer, door vernieuwde vlijt.  
 
    
{==160==} {>>pagina-aanduiding<<}

 
Lieve Vader! lieve Moeder! 
 Deed ik iets dat u mishaagt? 
Weer verzoend, omhelst ge uw KOOSJE, 
 Die u om vergiff'nis vraagt. 
 
          - 
 
Ja, gij hebt mij lang vergeven; 
KOOSJES hartje klopt gerust. 
Nu ze op Nieuw'jaarsdag weer zegen 
Van uw' lieve lippen kust.  
 
         ❁❁❁❁❁❁ 




