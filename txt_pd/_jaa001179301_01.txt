


Jaarboek van de Maatschappij der Nederlandse Letterkunde, 1793
logo_mnl__01

GEBRUIKT EXEMPLAAR
exemplaar universiteitsbibliotheek Leiden, signatuur: 1499 A 8
 
ALGEMENE OPMERKINGEN
Dit bestand biedt, behoudens een aantal hierna te noemen ingrepen, een diplomatische weergave van het Jaarboek van de Maatschappij der Nederlandse Letterkunde met de handelingen van de jaarlijkse vergadering, gehouden op ‘den 25sten van Wiedemaand 1793’.
 
REDACTIONELE INGREPEN
p. 15: de ondertekening in handschrift van ‘J. de Kruijff, Secretaris’ is tussen vierkante haken gezet.
p. 1 (Uitnodiging): de ondertekening in handschrift van ‘C. Boers’ en de datum is tussen vierkante haken gezet.
In de Jaarboeken zijn hier en daar koppen toegevoegd, deze zijn tussen vierkante haken gezet.
 


2005 dbnl
 

_jaa001179301_01

Handelingen der jaarlijksche vergadering van de Maatschappij der Nederlandsche Letterkunde te Leyden, gehouden den 25sten van Wiedemaand 1793. Z.p., z.j.
 


DBNL-TEI 1



2005-02-10

IH

colofon toegevoegd




Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Handelingen der jaarlijksche vergadering van de Maatschappij der Nederlandsche Letterkunde te Leyden, gehouden den 25sten van Wiedemaand 1793. Z.p., z.j.
 
Zie: https://www.dbnl.org/tekst/_jaa001179301_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 












{==1==} {>>pagina-aanduiding<<}

Handelingen van de Maatschappy der Nederlandsche Letterkunde, te Leyden.

Jaarlijksche vergadering, 

Gehouden op den 25sten van Wiedemaand 1793. 

Des morgens ten negen uure.

[Aanspraak van de voorzitter, J.W. te Water]

[Levensberichten van Nikolaas Hinlópen en Joachim Rendorp]

By het openen der Vergadering, gaf de Secretaris te kennen, dat de Maandelijksche Vergadering, in het vry zeker vooruitzicht der afwezigheid van den Voorzitter, den Heere Schultens, gemeend hadde, hier in eenige voorziening te moeten doen, en, dien volgens, onverminderd het recht dezer Vergadering, den Heere te Water verzogt hadde, zich tot de waarneming van dien post, voor heden, eenigermate te willen voorbereiden.
 
De Vergadering, deze schikking allesints goedgekeurd hebbende, verzogt dadelijk ter Voorzittinge den voorgestelden Heere te Water, welke hier op, als President, zitting nam met de volgende Aanspraak:
 
MIJNE HEEREN!
 
De post, welken ik, heden, in de jaarlijksche algemeene Vergaderinge van de Maatschappije der Nederlandsche Letterkunde, bekleede, maakt mij wel eenigzins verlegen, doch veel meer droefgeestig. Dikwijls hebt Gij, by eene gelegenheid, als deze is, de Voorzitters van dit Genootschap zulke aanspraaken hooren doen, die niet minder behaag-
{==2==} {>>pagina-aanduiding<<}
1793.den, dan doel troffen. Hun voetspoor te volgen, schoon met ongelijke schreden, moet mijn toeleg zijn; hen te achterhalen, ik laat staan, voorbijtestreven, is boven mijne krachten. De overweging hier van zou mij sterker bekommeren, kende ik Uwe goedwillige gevoelens niet, of konde ik mij niet verzekerd houden, dat mijn voorstel, hoe gebrekkig anders, met onverdiende toegenegenheid zal aangehoord worden. Gij kunt derhalven, en Gij wilt aanstonds mij mijne verlegenheid ontnemen. Ten blijke van deze Uwe gezindheid, vergenoegt Gij U, wanneer ik, zonder verderen omslag van woorden, zegge: zijt welkom in deze Vergaderinge.
 
Dan, mijn gevoel van droefheid te verdooven, is buiten Uw bereik; te meer, om dat Gij 'er mede in deelt, en Uw hart met het mijne treurt. Trouwens ik vervange hier, op Uw verzoek, de plaatse van den gewoonen Voorzitter dezer Maatschappije, den Hooggeleerden Heere Schultens, wiens kommervolle omstandigheden, sedert verscheiden maanden, ons gemoed ontrustten en treurig maakten. Gij, mijne Heeren, dit vertrouwe ik volkomenlijk, Gij zult gaarne, met alle onze Mede-leden, Uwe welmeenende en ernstige smeekbeden bij de mijne voegen, dat de HEERE GOD, naar Zijne magt en wijsheid, dien uitmuntenden Voorzitter van deze Letterkundige Maatschappije, welke zoo veele en doorslaande bewijzen van 's Mans ijver voor haaren welstand en bloeij, zoo wel als van Zijne zeldsaame kundigheden, tot nu toe ontfangen heeft, noch lang in Zijne gunste spare; Hem tot blijdschap van de Zijnen, en ten uitgebreidsten nutte van 's Lands Universiteit binnen deze Stad, den hoogsten ouderdom late bereiken; Hem krachten vergunne, om Zijnen gevestigden roem in de geleerde weereld noch verder uittebreiden, en Zijnen onsterfelijken naam, door het uitgeven van kundige schriften, meer bekend te doen worden; en Hem eerlang, kan 't zijn, in deze Vergaderinge doe wederkeeren!
 
De verhooring van dezen onzen oprechten wensch zou eenigermate de smerte verzachten, welke wij gevoelen door het gemis van twee voortreffelyke Leden, ons in 't afgeloopen jaar door den dood ontrukt, en die aan deze Maatschappije, sints veele jaaren, geen geringe eere aangedaan hebben.

[Levensbericht van Nikolaas Hinlópen]

Was 'er ooit een Lid van waare verdiensten, en aan 't welke dit Genootschap veelvuldige verpligtinge hadt; was iemand der Leden standvastig in 't bijwonen der jaarlijksche algemeene Vergaderingen; toonde zich immermeer iemand recht geschikt tot het geven van den besten raad, of bereidvaardig tot alle mogelijke hulpe; was 'er ooit iemand, van wien men noch verwachten kon, dat hij de belangen dezer Maatschappije bestendiglijk behartigen zou en haare pogingen ondersteunen; zoodanig was zekerlijk de Heer Nikolaas Hinlópen.

{==3==} {>>pagina-aanduiding<<}

1793.Van zijne vroege jeugd, door wijdberoemde Mannen, in talen en wetenschappen grondig onderwezen, was Hij, in Zijnen verderen leeftijd, zoo bekwaam als iemand, om anderen, met voorzichtig beleid en onvermoeide vlijt, daar in te onderwijzen. Veelen in ons Vaderland, en vooral in Zijne geboorte-stad Hoorn, waren 'er getuigen van, zelfs na dat Hij van Zijnen voorgaanden post vrijwilligen afstand gedaan hadt, en tot de handhavinge van recht en billijkheid als Schepen van dezelfde Stad geroepen, of tot een ampteloos leven overgegaan en met de woon naar Alkmaar vertrokken was. Geduurende all' dien tijd, en tot Zijnen dood toe, die, al ware hij jaaren lang achtergebleven, echter noch te vroeg gekomen zou zijn, indien men alleenlijk het oog op 't belang der fraaije letteren gevestigd wilde houden, zonder acht te geven op de uitkomste van 's Mans voorbeeldig Godvruchtigen wandel; geduurende Zijnen gantschen leeftijd dan was onze Hinlópen met allen ijver bezig in de beoefeninge van veelerhande wetenschappen, doch bijzonderlijk in een noestig onderzoek zoo der oude en nieuwe talen, als der oudheden en geschiedenissen van ons Vaderland.
 
Wie, die smaak hadt, las niet met uitstekend genoegen Zijne naauwkeurige, oordeelkundige en veelzins nuttige Historie van de Nederlandsche Overzettinge des Bijbels, in 't jaar 1777 binnen deze Stad gedrukt? Wat anderen voor Hem daar omtrent gemeld hebben, Leusden, le Long, van Benthem, Rumpaeus, om nu de overigen te verzwijgen, kan naauwlijks in eenige aanmerkinge komen, na dat deze Historie elks aandacht naar zich getrokken, en dit gedeelte der Kerkelyke Geschiedenissen van ons Gemeenebest în 't helderste daglicht gesteld heeft.
 
Jammer is 't, dat Hij door den dood verhinderd wierde, de Historie van de Synode der Nederlandsche Kerken, die onder 't Kruis zaten, en in Duitschland en Oostfriesland verstrooid waren, in den jaare 1571 te Embden gehouden, te voltooijen en in 't licht te geven. Hier toe hadt Hij reeds een' aanzienlijken voorraad van zeldsaame en oorspronglijke gedenkstukken, deze merkwaardige Kerkvergaderinge betreffende, verzameld; en was dus in staat, om de gebrekkige verhaalen van sommigen te verbeteren, en de moedwillige misslagen van anderen ten toon te stellen en op geschiedkundige gronden te wederleggen.
 
Met deze en soortgelijke naspooringen zich bezig houdende, verzuimden Hij, midlerwijl, geenzins de van ouds geliefkoosde letteroefeningen, en vergat op verre na Zyn Grieksch en Latijn niet. Ik beroepe mij op 's Mans oordeelkundige aanmerkingen over Longus, welke aan een onzer hooggeachte Mede-leden, den Heere Tollius, zoo belangrijk voorkwamen, dat Hij dezelve aan den geleerden d' Ansse de Villoison toezondt. Geen won-
{==4==} {>>pagina-aanduiding<<}
1793.der, dat deze gereedelijk die aanteekeningen wigtig genoeg keurde, om 'er eene plaatse aan te geven in zijne keurige uitgave van dien Griekschen Schrijver a, met bijvoeginge, dat Hij onzen Hinlópen voor een' zeer naauwkeurigen beoefenaar der fraaije letteren erkende b. Hoe welgegrond deze lofspraak zij, konnen zijbest beoordeelen, die boven anderen in de kennisse der Grieksche tale en in de oordeelkunde uitmunten: en dit zou niet minder gebleken zijn, indien Hij, naar zijn bestek, de Godlijke boeken van 't Nieuwe Testament door eene betere overzettinge en bijgevoegde aanmerkingen, ten dienste van Zijne Landgenooten, hadt mogen ophelderen, en dit werk door den druk algemeen maken. Hoe veel goeds kon men ten dien opzichte met reden verwachten van een' Man, die den inhoud der Heilige Schriften wel verstondt, in 't Grieksch ongemeen bedreven was, en den aart der Nederlandsche tale op 't naauwkeurigste doorzien hadt.
 
Het zal bijkans onnoodig zijn, mijne Heeren, U te herinneren, wat deze Maatschappij aan den arbeidzaamen Hinlópen verschuldigd zij, niet alleenlijk door 't mededeelen van kundige Aanmerkingen, voorlang in haare Werken gedrukt c, en't schrijven van eene Verbandelinge over 't duistere in de Taale van Constantijn Huijgens, welke in 't eerstvolgende deel zal te vinden zijn, maar ook en allermeest, zoo door het zijne toetebrengen tot het ontwerp van een algemeen Nederlandsch Woordenboek, als door op zich te nemen het samenstellen van eene Nederduitsche Spraakkunst, welke moeilijke taak, volgens het eenstemmige gevoelen der kundigste Leden van 't Genootschap, in geen betere handen kon betrouwd worden. Dan, helaas! onze verwachting daar op is nu, van dien kant, geheellijk afgesneden. Zijne hand rust thans van schrijven. Ook zwijgt Zijn mond in deze algemeene Vergaderinge, in welke Hij, naar Zyne heusche belofte, ten voorleden' jaare aan de Maatschappije gedaan, ons heden zou geleerd en vermaakt hebben door 't voorlezen van eene doorwrochte Verhandelinge, zoo niet de dood een einde van Zijn werkzaam leven op aarde gemaakt hadt, en ons in wintermaand d beroofd van 's Mans rijpe lettervruchten, waar op wij tegen deze zomermaand hoopten.


[Levensbericht van Joachim Rendorp]

Geen mindere aandoening van droefheid wordt in ons verwekt, wan-
{==5==} {>>pagina-aanduiding<<}
1793.neer wij herdenken het onverwachte overlijden e van den Heere Joachim Rendorp, Vrijheere van Marquette, die, zonder tegenspreken, onder de lofwaardigste Leden van deze Maatschappije behoorde geteld te worden. Gaan hoog aanzien en groote rijkdommen niet altijd gepaard met liefde tot nuttige wetenschappen, met meer dan gewoone kundigheden, en met een toereikend vermogen, om, tot onderricht van 't algemeen, lezenswaardige boeken te schrijven; vindt men in onzen leeftijd slegs weinigen onder de eerste Regenten en voornaamste Amptenaars in ons Vaderland, die daar toe een' heerschenden lust en de noodige bekwaamheid bezitten; droeg deze Maatschappij uit dien hoofde, en draagt zij noch roem op zulke Leden, in welken luisterrijke geboorte, aanzienlijke eer-ampten, standvastige liefde voor de edele konsten en wetenscbappen, waare geleerdheid en welbestierde schrijflust zich voorhenen vereenigden, of tot nu toe vereenigen; verdiende de Heer Rendorp ook onder deze soort van Leden gerangschikt te worden; dan bemerkt elk terstond, hoe groot vetlies Zijn dood aangebragt hebbe; wat deze Letterkundige Maatschappij, wat Zijne geboorte-stad Amsterdam, waar in Hij de Burgemeesterlijke waardigheid met zoo veel roems bekleedde, wat de Oostindische Maatschappij, voor welker belang Hij, op last van Hollands Staaten, waakte en werkte, ja, wat het gantsche Vaderland moete geoordeeld worden in Hem te missen. Vrienden en vijanden spraken, na Zijnen dood, wanneer laage vleijzucht en bitse nijd begonnen te zwijgen, uit éénen mond tot Zijnen lof, en gaven den gepasten roem aan Zijnen groote verdiensten. Was 't hier de plaats, om de bedrevenheid van den Heere Rendorp in het Staatsrecht der Nederlanderen te vermelden, ik konde de woorden van den Heere Paulus, in de opdragt van het eerste deel der verklaringe van de Utrechtsche Unie, de mijne maken. Wilde ik Hem van de zijde der Staatkunde, in 't bestier van Land en Stad betoond, doen beschouwen, ik zoude mij bedienen van de welbesnedene penne, welke Hem, kort na zijn sterven, uitvoeriger beschreven heeft als eenen Staatsman, die, in verscheidene betrekkingen, aan Stad en Land grooten dienst bewees; die met natuurlijke vlugheid, gezond oordeel en gelukkig geheugen, eene uitgebreide kennisse, vooral in de geschiedenissen en Staatsgesteldheid van ons Land, paarde; wiens onvermoeide arbeid, door Zijne vlugheid geholpen, Hem in onderscheidene posten veel en met lust deedt afdoen, waar door Hij ook veelal de ziel en 't leven der Vergaderingen was, in welke Hij zittinge hadt; die eene groote sterkte van geest bezat, wel eens te ijverig werdt, wanneer Hij tegenstand vondt, doch dit zwak openhartig be-
{==6==} {>>pagina-aanduiding<<}
1793.leedt en rijkelijk vergoedde door Zijne verkleefdheid aan waarheid en deugd, door Zijne Hollandsche rondheid en onkreukbaare eerlijkheid; die ten eenenmaale onbekwaam was tot alles, wat den minsten zweem van plooijen, vleijen en veinzen, zou konnen hebben; die, als een voorstander van Vrijheid, met veele braave Staatsmannen oordeelde, dat ook onze Regeerwijze voor verbeteringe kon vatbaar zijn, doch te gelijk overreed was, dat de klem van Regeeringe in het eene of andere deel van 't Staats bewind moete plaatse hebben, en dat een werktuig, gewoon te loopen, spoediger kan uit één gezet, dan een nieuw, welks uitslag onzeker is, opgericht worden; terwijl men beducht moet zijn voor regeeringloosheid en haare gevolgen, niet onverschillig zijn omtrent de middelen ter bereikinge van zijn oogmerk, en op zijne hoede blijven tegen de zijdelingsche uitzichten, invloeden en afhangelijkheid van alle vreemde Mogendheden, gelijk ook tegen ontwerpen, wier onbedachtzaamheid en middelen aftekeuren zijn. Als zulk een Staatkundige wordt de Heer Rendorp geteekend door iemand, wien 't aan geen gelegenheid ontbrak, om Hem van nabij te leeren kennen, en die, naar alle vermoeden, meer bijzonderheden omtrent Zijn karakter zou hebben konnen opgeven. Dan, laat ons 's Mans rondborstige verklaringen, niet lang voor Zijnen dood gedaan, uit deszelfs eigene Gedenkschriften f hooren: ‘Nimmer, schrijft Hij, heb ik verlangd met eenig voordeelig ambt bekleed te zijn, veel min iets gevraagd. Voor 't geen ik ben, heb ik aan niemand verplichtinge, dan aan mijnen Vader en aan mijnen Oom. - Gezegend met genoegzaame middelen, heb ik geen lucrative ambten noodig; en wat de eere aangaat, zoo heb ik, tot dus verre, het Burgemeesterschap mijner geboorte-stad aanzienlijk genoeg geschat, om in den kring, in welken ik geboren ben, boven 't zelve in ons Land niets te stellen. Ook is mij, van mijne jeugd af, door eenen allerwaardigsten en onbaatzuchtigsten Vader ingescherpt, - dat geen ingezeten van een vrij Land, die genoegzaam van middelen voorzien is, wil hij waarlijk vrij en onafhangelijk blijven, trachten moet, ambten of bedieningen door gunst te verkrijgen: dewijl hij door die gunstbewijzingen zich altijd minder of meerder verplicht maakt, en zich dikwijls in gevaar stelt, of minder rondborstig zijn gevoelen te kunnen zeggen, of van ondankbaarheid beticht te worden. - Mijne wijze van denken, op 't stuk van de publieke zaaken, van de Regeeringe, zoo van mijn Vaderland, als van mijne geboorte-stad, is altijd dezelfde geweest, en zal dezelfde blijven. Vrij, als de lucht, die ik inademe; door mijne omstandigheden volstrekt onafhangelijk; gezegend met goederen; gerezen tot den trap van eere, tot welken iemand van mijnen staat kan komen; kan ik zelfs geene aan-
{==7==} {>>pagina-aanduiding<<}
1793.vechting gevoelen, om mij anders, dan mijn geweten en oordeel voorschrijven, te gedragen. - Heb ik gefeild in mijne Staatkundige inzichten en gedrag, het is geweest ter goeder trouwe. Ik kan geen ander oogmerk hebben, dan 't welzijn van mijn Vaderland; mijn geheel bestaan is aan 't zelve verbonden, alle mijne goederen zijn binnen mijne geboorte-stad en binnen deze Provincie gelegen, of van dezelve afhangelijk; 't geen ik daar buiten bezit, is niet noemenswaardig; Engeland of Frankrijk kunnen het verlies niet verzachten, dat ik door den ondergang van mijn Vaderland zou lijden, en deelen derhalven niet met mijn Vaderland en geboorte-stad in het belang, dat ik in het bestaan en welvaren van deze neem’. Een Staatsman in dit Gemeenebest, een Amsterdamsch Burgemeester, die zoo denkt, zoo schrijft en handelt, verdient de lofspraak van de beste Redenaars.
 
Mijn bestek vordert, dat ik hier den Heere Rendorp van den kant der Geleerdheid beschouwe. Opgevoed onder 't opzicht van een' kundigen Vader, den Amsterdamschen Burgemeester Pieter Rendorp, kreeg Hij al vroeg smaak in nuttige konsten en wetenschappen. Zijn verblijf op 's Lands Universiteit te Leijden strekte Hem niet minder tot nut, dan tot vermaak. De Rechtsgeleerde Verhandeling, welke Hij, om Meester in de Rechten te worden, schreef en openlijk verdedigde g, geeft 'er een genoegzaam bewijs van. Zijn langduurig verkeer in Frankrijk, Engeland, Duitschland, Italiën en andere vreemde Landen, Zijn vertrouwelijke en gemeenzaame omgang met Geletterden van allen rang, buiten en binnen ons Vaderland, was dienstbaar aan de opwakkeringe van Zijnen edelen smaak, die zich duidelijk ontdekte in eene kostbaare boekverzamelinge, waar van Hij geen ledig aanschouwer was, in eene keurige meenigte van oude gegraveerde steenen en der fraaijste schilderijen, welker waarde Hij van nabij kende, en in de ongemeene bedrevenheid ten aanzien der Bouwkunde. Het voorbeeld van Zijnen Vader, wiens smaak in Werktuig- en Bouwkunde genoeg bekend, en door den voortreffelijken Wagenaar geroemd is h, Zijne opmerkzaame reize door Italiën, het naarstige gebruik der uitmuntendste boeken, en eene geduurige oefening, stelden den Heere Rendorp in staat, om zelf een werk over de Bouwkunde te ontwerpen, doch welks uitgave, door Zijne an-
{==8==} {>>pagina-aanduiding<<}
1793.dere bezigheden, schijnt verijdeld te zijn i. Slaan wij het oog op Zijne Schriften, die door den druk algemeen gemaakt en nu in aller handen zijn, wij zullen daar uit ten overvloede bespeuren, dat de Heer van Marquette, bij 't klimmen Zijner jaaren, zelfs in een' tijd, wanneer Hij de gewigtigste posten in Staat en Stad bekleedde, niet voor zich zelven alleen de aangenaame vruchten van Zijne vroegere letteroefeningen plukte, maar 'er ook anderen deelgenooten van maakte. Ik beroepe mij op deszelfs Verhandelinge over de Militaire Jurisdictie, eerst in 't jaar 1773 gedrukt, doch enkel ten dienste van weinige goede vrienden, naderhand tot ongenoegen van den Schrijver herdrukt, en laatstelijk door Hem zelven, in 't jaar 1780, met eenige vermeerderingen uitgegeven, en voorafgegaan van eene opmerkelijke voorreden, waar in Hij het gevoelen, volgens 't welke Koning Filips van Spanje als Heer van de Nederlanden, tot den tijd der plegtige afzweringe en de openlijke vernietiginge der Graavelijke Regeeringe in den jaare 1581, erkend wordt, en 't gezag der Crimineele Ordonnantie van't jaar 1570 na de afschaffinge van die Regeerwijze verdedigt, en zich nadruklijk uitlaat tegen het gebruik der Pijnbank k, van welke echter ten onrechte aangeteekend wordt, dat zij in Zeeland verboden is; welk laatste, zoo veel ik wete, nooit bewezen is, of kan aangetoond worden l. Hoe verschillend anderen ook oordeelden over dezen en den verderen inhoud van die voorreden, men beschouwde echter de Verhandelinge zelve als keurig m, en uitmuntend, door welke de Heer Rendorp den Vaderlande geen minderen dienst bewezen n hadt, dan door die over 't Recht van de Jagt. Deze Verhandeling kwam in 't jaar 1777 te voorschijn; zij trok, door haaren inhoud en uit aanmerkinge van den Schrijver, de aandacht van veelen naar zich; en de Haagsche Burgemeester Dierquens poogde het gevoelen, in die Verhandelinge voorgedragen, opzettelijk te wederleggen o. Trouwens, 't kwam den meesten zeer vreemd voor, dat een Meesterknaap van Holland onbewimpeld en in 't openbaar durfde beweren, dat het recht der

{==9==} {>>pagina-aanduiding<<}

1793. Jagt zich oorspronglijk niet bepaalde tot de eigene of bijzondere landen en bosschen van andere ingezetenen van ons Vaderland, maar alleenlijk tot onbeheerde landerijen, wildernissen, waranden en duinen, aan de
Graaflijkheid toebehoorende. 'T kon niet anders, of dit denkbeeld moest aan de meesten, die 't recht van wild jagen bezaten en op hoogen prijs stelden, geweldig mishagen, en in tegendeel aan anderen, om verscheidene redenen, onbedenkelijk behagen. De eersten beschouwden deze Verhandelinge als gevaarlijk voor hun oud recht; de laatsten rekenden dezelve belangrijk voor de vrijheid en veiligheid van alle 's Lands opgezetenen; elk oordeelde 'er over naar zijn eigen vermaak, ongemak, schade en voordeel. Wat 'er ook van de zaak zelve zij, niemand kan twijfelen, of een Meesterknaap, die in zulken trant over 't recht der Jagt zou durven schrijven en zijn geschrijf opdragen aan den Opper-Houtvester en Opper-Duinmeijer van Holland, welke laatste eertitel aan sommigen onbekend was en hierom door hen bevit werdt, moest die edelmoedige karakters en vrije denkwijze bezitten, welke wij te voren in den Heere Rendorp opmerkten, en noch nader ontdekken in 't laatste werk, door deszelfs kundige hand geschreven, en eerst na Zijnen dood algemeen bekend geworden. Gij weet, dat ik bedoele de Memorien, dienende tot opheldering van het gebeurde, geduurende den laatsten Engelschen oorlog, onlangs te Amsterdam uitgegeven. Hier vindt men een aantal geschiedkundige bijzonderheden, waar door sommige gewigtige gebeurtenissen van onzen leeftijd in een zuiver daglicht gesteld worden, en welke, naderhand, aan onzijdige Historieschrijvers den weg wijzen zullen, om die geschiedenissen naar waarheid te verhalen en behoorlijk te beoordeelen. Wie de gesteldheid van ons Gemeenebest kent, zal gaarne toestaan, dat een Amsterdamsch Burgemeester, indien hij wil en durft, veele dingen kan ontdekken, die voor de meesten verborgen zijn. Wat men ook dacht over den voornaamen inhoud van dit werk, en hoe men anders oordeelde over eenige aanmerkingen, daar in voorkomende, hier in echter stemden alle kundigen in Nederland overéén, en Vreemdelingen p geloofden insgelijks, dat deze Memorien verdienen geplaatst te worden onder de merkwaardige gedenkstukken voor de Vaderlandsche Historie der achtiende eeuwe.
 
Het korte bericht, betreffende de Heeren Rendorp en Hinlópen, waar mede ik Uwe aandacht tot hier toe zocht bezig te houden, doet ons zien, hoe groot verlies deze Maatschappij door 't afsterven van die werkijverige Leden ondergaan hebbe. Deze slag zou te grooter

{==10==} {>>pagina-aanduiding<<}

1793. moeten gerekend worden, zoo niet alle de noch levende Leden werkzaam bleven of wierden tot bevorderinge van haare belangen en ter' uitbreidinge van haaren luister.
Laat ons derhalven, mijne Heeren, onze krachten hier toe vereenigen, onze pogingen verdubbelen, en ons genoegen vinden in de welvaart eener Maatschappije, waar van wij het ons, sedert veele jaaren, eene eere rekenden tot Leden aangenomen te worden. Laat ons verblijd zijn over de reeds aangewende moeite tot voortzettinge van eene der hoofdbezigheden van dit Genootschap, te weten, de toeredinge van een algemeen Nederduitsch Woordenboek; waar omtrent wij heden nader bericht verwachten. Laat ons genoegen groeijen door het uitzicht op de verkiezinge van twee nieuwe Leden, wier lang beproefde en geroemde kundigheden in de Nederlandsche tale, oudheden en geschiedenissen, aan deze Maatschappije voordeel en sieraad zullen bijzetten. Laat ons, indien misschien de hope minder is, des te vuuriger wenschen, dat wij en alle onze Medeleden het nut der Nederlandsche Letterkunde, voortaan, om strijd behartigen, en alles aanwenden tot bevorderinge van den bloeijstand dezer Maatschappije, welke bestendig en voorspoedig zij, zoo lang ons Vaderland zal blijven!
De Vergadering zegt den Heere te Water dank voor deze zyne Aanspraak, en verzoekt dezelve ter plaatsing in de Handelingen.
De Secretaris leest het volgende:



Verslag van de voornaamste Handelingen der Maandelijksche Vergadering sedert de laatst gehoudene Jaarlijksche 1792.

WEL EDELE HEEREN!
 
Ingevolge mynen last, verslag moetende doen van de voornaamste Handelingen der Maandelijksche Vergadering in den afgelopen Jaare, weet ik deze myne taak niet beter aantevangen, dan met U te berichten, dat gemelde Vergadering, overeenkomstig haarer belofte, in de eerste plaats is bezig gewéest met de nodige schikkingen tot het beurtelings voorleezen van eenige Verhandeling in haare byzondere by eenkomsten, en ten dien einde by eenen circulairen brief alle de Leydsche Leden ter deelneeming in dit nuttige werk heeft uitgenodigd, doch, blykens de ingekomene antwoorden, met dien ongunstigen uitslag, dat slegts drie der Leden, te weten de Heeren Kluit, te Water, en Schultens, zich tot het voorleezen of inleveren van eenig stuk verbonden hebben.

{==11==} {>>pagina-aanduiding<<}

1793.In de tweede plaats heeft de Maandelijksche Vergadering, al mede ter volvoering van het geene Haar was aanbevolen, den Heeren Scheidius en Fortman aangeschreven om bericht, of zy de take, Hun, nevens den Heere N. Hinlópen, door de Jaarlijksche Vergadering opgedragen, het vervaärdigen namelijk eener Nederduitsche Spraakkunste, wilden op zich neemen; doch ook hier omtrent was de uitkomst niet gelukkig, daar er van den Heere Scheidius nog geen stellig bericht, en van den Heer Fortman een geheel weigerend antwoord is ingekomen.
 
Verders heeft ook de Maandelijksche Vergadering zich, door het invorderen van het ontbrekende stembriefje, in staat gesteld, om, volgens ontvangene qualificatie, uitspraak te doen over de Verhandeling van den Heere Dumbar, en kan ik by dezen met genoegen berichten, dat dit stuk ten vollen waardig is gekeurd, om in de Werken der Maatschappy geplaatst te worden.
 
Buiten dit, 't welk alles in verband staat met de Handelingen der voorige Jaarlijksche Vergadering, vinde ik slegts weinig ter byzondere melding; ziet hier het voornaamste.
 
Uit aanmerking der beletzelen, welke by zommigen der Leydsche Leden doorgaans op den Vrydag, by de Wetten tot den dag der Maandelijksche Vergadering bepaald, plaats vonden, is het dienstig geoordeeld, eenen anderen dag tot die by eenkomsten te bestemmen, te weten, den eersten Maandag van elke Maand, welke provisioneele schikking de Maandelijke Vergadering heden, van uwe zyde, door de vereischte alteratie van het Eerste Art. des 3den Hoofdstuks der Wetten, hoopt bekragtigd te zien.
 
Op gelyke wyze durvt zy zich vleyen met uwe goedkeuring ten aanzien eener andere resolutie, byzonderlijk betrekking hebbende tot het Woordenboek, en daar toe strekkende, om den reeds vergaderden Woordenschar in een, met wit papier ruim doorschoten, Woordenboek van Halma te doen overbrengen, en dus te beter tot een gemakkelijk gebruik aan te leggen.
 
Om in dezen van de vereischté nauwkeurigheid verzekerd te zijn, zal men zich bedienen van de kundige hand van Cornelis Heyligert, die, als zelf niet onge-oeffend in onze taale, en met onze Oudste Schryvers zeer bekend, hier by de nodige oplettendheid zal weten te gebruiken, en ook dadelijk, onder het opzicht van den Heer Kluit, met dit nuttig Werk reeds eenen aanvang gemaakt heeft.

{==12==} {>>pagina-aanduiding<<}

1793.Eindelijk melde ik nog met genoegen, dat, daar het getal der Leydsche Leden door den afstand van den Heere Paradys verminderd was, de Maandelijksche Vergadering dit haar verlies gelukkiglijk hersteld heeft, door den Hooggeleerden Heere, Mr. Johan Luzac, Hoogleeraar in de Grieksche Tale, en Vaderlandsche Geschiedenisse, aan Hollands Schole, tot Lid der Maatschappye aanteneemen, gelijk wy ook het vertrek van den Heer Hieronymus van Alphen naar 's Hage, weldra, door de overkomst van deszelvs verdienstelyken Opvolger den Heere F.W. Boers, zo wel als door den beroepenen Hoogleeraar Nieuwland op eene aangenaame wyze hoopen vergoed te zlen.
 
De Geschenken, der Maatschappye in den afgelopenen Jaare toegezonden, zijn de volgende.
 
Van het Dichtlievend Genootschap in 's Hage het eersten Deel's, twede Stuk van deszelvs Mengeldichten en bekroonde Keurstoffen. Van den Heere van Wyn, de acht eerste stukken zyner aanmerkingen en byvoegzelen, op de Vaderlandsche Historie van Wagenaar. Van den Heere C.F. de Nelis, Bisschop te Antwerpen het eerste gedeelte van eenèn Prodromus rerum Belgicarum; als mede, ('t geen reeds in den voorigen Jaare had kunnen gemeld worden). Van den Heere C. van Lennep een Exemplaar der Carmina Juvenilia van deszelvs Zoon, den Heere David Jacobus van Lennep. En van den Heere Engelberts het derde deel van den alouden Staat der Vereenigde Nederlanden.
 
Dit Verslag gelezen en goedgekeurd zijnde, verzogt de Secretaris, in name der Maandelijksche Vergadering, de bekrachtiging van derzelver provisionele en by het Verslag gemelde Resolutie omtrent den dag der Maandelijksche byeenkomste.
 
De Vergadering, de bygebragte redenen wigtig keurende, voldeedt niet alleen geredelijk aan dit verzoek, maar besloot tevens, uit aanmerking van de weinige evenredigheid tusschen het gewoone weak, en het getal der Vergaderingen, dit getal te verminderen, en provisioneel voor dit Jaar de byeenkomsten te bepaalen tot de maanden July, October, December, February en May, met verderen last, om hier omtrent, by de poincten van beschtyving voor de volgende Jaarlijksche Vergadering, de nodige verandering in de Wetten voor te dragen.
 
Men ging over ter behandeling der poincten, by den Brief van Beschryving voorgesteld.



{==13==} {>>pagina-aanduiding<<}

1793.I.

Van wege der Commissie tot het Woordenboek werdt bericht, datzy, byzonderlijk uit hoofde der voortduurende ziekte van den Heere Schultens, zo wel als door eenige andere beletzelen, verhinderd was, de haar aanbevolene take af te werken, en dus buiten staat is als nog het beloovde rapport inteleveren.


II.

Volgens ingebragte bedenkingen is besloten de Vrage, in de voorige Jaarlijksche Vergadering gekozen, dus voortestellen.
Welke zijn de beste Nederduitsche Schriften, waar uit de Taalgegebruiken moeten opgezameld en waargenomen worden, byzonderlijk ter zamenstelling van een volledig Nedetduitsch Woordenboek?


III.

Tot Gecommitteerden ter beöordeeling der Verhandelingen, welke op dit onderwerp mogen inkomen, werden benoemd de Heeren Kluit, Tollius, Dumbar, van Wijn, Bolhuis, Tydeman, en Visser.


IV.

Tot een Onderwerp voor eene nieuwe Prijsvrage, om in de volgende Jaarlijksche Vergadering te worden vastgesteld, is, uit de drie voorgestelde Vragen, de volgende gekozen:
‘Welke was, sedert de Oudste tyden, de invloed der Geestelijkheid op de Zeden, de Gewoonten, het Lands bestuur, en de Rechtsplegingen, zo in Holland en Zeeland, als in de anderen der Zeven, nu Vereenigde, Provincien?


V.

De Heeren Bondam, te Water, F.W. Boers, Kluit, en de Kruyff, werden benoemd, om de bedenkingen van de Leden der Maatschappy op dit gekozen Onderwerp te ontvangen, en, benevens hunne eigene aanmerkingen, aan de volgende Jaarlijksche Vergadering voortedragen.


VI.

Is besloten in de volgende Jaarlijksche Vergadering eene Vrage te kiezen uit de Klasse der Dichtkunde.



{==14==} {>>pagina-aanduiding<<}

1793.VII.

Men verkoos, volgens gedaan voorstel, tot Leden der Maatschappy, beiden als Historie Taal- en Oudheid-kundigen,
Zyne Doorl. Hoogwaardigheid, den Heere Cornelis Franc; Besschop van Antwerpen, en den Wel Edelen Gestrengen Heere, Mr. G. van Hasselt, Burgemeester en Secretaris van de Rekenkamer te Arnhem.


VIII.

Aan de Maandelijksche Vergadering werdt de vryheid tot het kiezen van Leydsche Leden weder voor een Jaar verleend.


IX.

De Secretaris, als welke, op verzoek der laatst gehoudene Jaarlijksche Vergadering, in het afgelopen Jaar den post van Penningmeester wederom hadt waargenomen, brengt de rekening ter tafel Derzelver Ontvangst bedroeg Duizend negen en negentig Gulden, zestien stuivers en veertien penningen; en de Uitgave drie Hondert en zestig Gulden, en elf stuivers, zodat nog in kas bevonden werden zeven Hondert acht en dertig Gulden, vijf stuivers, en veertien penningen, bedragende de nog onbetaalde toelagen eene somma van twaalf Hondert en twee en dertig Gulden. De rekening, nagezien en goedgekeurd zijnde, werdt door den Voorzitter en den Heere F.W. Boers ondertekend, met dankzegging aan den Penningmeester voor de waarneeming Op bericht van den Penningmeester, dat drie Leden geweigerd hadden de ingevorderde toelagen te voldoen, werdt besloten, dezelve Leden volgens de Wetten vervallen te houden van hun Lidmaatschap.


X.

De toelagen werden bepaald op Zeven Gulden.


XI.

Nadat, door den Secretaris, der Vergadering bericht was, dat de Heer Schultens, uit aanmerking zyner gevaarlyke ziekte, en voortduurende zwakheid, verzogt had van alle commissien, Hem bereids op gedragen, ontslagen, en op nieuws tot geenen ost benoemd te worden, verkoos men, in deszelvs plaatse, tot Voorzitter den Heere J.W. te Water voorts tot Secretaris den Heere J. de Kruyff, tot Briefschryver den Heere C. Boers, tot Opzichter over de uitgave der stukken

{==15==} {>>pagina-aanduiding<<}

den Heere J.K. Valk, en is wyders de Secretaris op nieuw verzogt, den post van Penningmeester, als nog, te blyven waameemen.


XII.

Geene nieuwe stukken ingekomen zijnde, werden ook geene Gecommitteerden benoemd.


XIII.

Is, na gehoudene deliberatie, der maandelijksche Vergaderinge aan bevolen, de voorgestelde middelen, zo om in het algemeen de werkzaamheid der Leden aantemoedigen, als voornaamlijk om de Byeenkomsten, beiden Jaarlijksche en Maandelijksche, meer gewigt en leven by te zetten, nader in overweging te neemen, en deswege, byzonderlijk ten aanzien der nodige boeten, verder rapport te doen.
 
Daar de reeds goedgekeurde Verhandelingen eenen genoegzaamen voorraad van stukken voor een achtste deel van de Werken der Maatschappy opleveren, is tot de uitgave hier van besloten, en de verdere bezorging aan de maandelijksche Vergadering opgedragen, gelijk mede die zelve Vergadering is verzogt, eene nieuwe lijst van de Boekverzameling te doen vervaardigen.
 
Eindelijk is goedgevonden, jaarlijks eene somme van vijf en twintig Gulden aftezonderen ten behoeve der Boekery, en dezelven in handen te stellen van den Secretaris tot aankoop van voorkomende stukjens, welke der Maatschappye, byzonderlijk tot het Woordenboek, van dienst zouden kunnen zijn.
 
De Penningmeester ontving de toelagen van den Heere van Wijn voor de Jaaren 1792-93. Van den Heere Rühnkenius voor de Jaaren 1791-1792. en van den Heeren F.W. Boers en J.W. te Water, voor de Jaaren 1793.
 
(is getekend)
 
J.W. te Water.
 
Het voorenstaande komt overeen met het Boek der Handelingen van de Maatschappye, berustende onder my.
 
[J. de Kruijff, 

Secretaris]



{==A1r==} {>>pagina-aanduiding<<}

Programma van de Mmaatschappy der Nederlandsche Letterkunde te Leyden, 

Voor het Jaar 1793.

De Maatschappy der Nederlandsche Letterkunde te Leyden heeft, in haare laatst gehoudene Algemeene Vergadering op den 25. Juny dezes Jaars, tot Leden, als Historie- Taal- en Oudheidkundigen, aangenomen Zyne Doorl. Hoogwaardigheid, den Heere Cornelis Franc, Bisschop van Antwerpen, en den Wel Edelen Gestrengen Heere Mr. Gerard van Hasselt, Burgemeester, en Secretaris van de Rekenkamer te Arnhem.
 
In dezelve Vergadering is ditmaal geene Verhandeling bekroond, maar tot nieuwe Prijsvrage de volgende vastgesteld, om beantwoord te worden voor den eersten van Wijnmaand des Jaars 1795.
‘Welke zijn de beste Nederduitsche Schriften, waar uit de Taalgebruiken moeten waargenomen, en opgezameld worden, byzonderlijk ter samenstelling van een volledig Nederduitsch Woordenboek?
De volgende Vrage, in de laatst voorgaande Jaarlijksche Vergadering opgegeven, moet beantwoord worden voor den eersten van Wijnmaand des Jaars 1794.
‘In welk tijds bestek zijn de grootste vorderingen gemaakt in de Nederlandsche Dichtkunst? en welke zijn de redenen, dat die vorderingen in andere tijds bestekken minder groot zijn?
Voor den eersten van Wijnmaand dezes Jaars verwagt de Maatschap-
{==A1v==} {>>pagina-aanduiding<<}
py de antwoorden op de vrage in den Jare 1791 opgegeven, namelijk:
‘Welke zijn de voornaamste zaken, 's Lands Historie betreffende, die door de Schrijvers niet, of niet genoegzaam zijn aangeroerd, of behandeld geworden, waar door duisternis in de Geschiedenis van ons Vaderland is overgebleven?
Het staat een ieder vry, ook den Leden der Maatschappyë, om naar den prijs te dingen, alleenlijk worden de Gecommitteerden ter beoordeeling der ingekomene Verhandelingen van die vryheid uitgesloten. Aan den geenen, wiens Verhandeling de beste, en aan het oogmerk der Maatschappyë voldoende, zal gekeurd worden, biedt de Maatschappy een Gouden Penning aan, ter waarde van 150 Gulden.
 
De Verhandelingen moeten zijn in de Nederduitsche of Latijnsche Tale, met eene duidelyke hand, van iemand, die geen Lid der Maatschappyë is, afgeschreven: iedere Verhandeling moet, met een Zinspreuk getekend, besloten worden in een verzegelden omslag, welke den titel en de zinspreuk der Verhandeling ten opschrift heeft. Hierby moet gevoegd worden een verzegeld briefje, in het welk de naam, waardigheid en woonplaats van den Schryver, en boven op het welk de Zinspreuk der Verhandeling geschreven is.
 
Het een en ander moet in een buiten omslag, ten tyde, hier boven bepaald, vrachtvry, bezorgd zijn in handen van den tegenwoordigen Secretaris der Maatschappyë, Mr. Jan de Kruyff, of den Briefschryver, Professor Carolus Boers, beiden wonende te Leyden. Voor het overige zijn de Wetten, volgens welke de Maatschappy naar een Prijs laat schryven, te vinden in het tweede Deel van derzelver Werken.






{==1==} {>>pagina-aanduiding<<}

[Uitnodiging door C. Boers]

MIJN HEER!
 
Uit naam van de Maatschappy der Nederlandsche Letterkunde te Leyden, heb ik de eer U te noodigen op de Jaarlijksche Vergadering, welke dit jaar, volgens besluit der laatstgehouden Jaarlijksche Vergaderinge, gehouden zal worden op Dingsdag den 25sten van Wiedemaand, des morgens ten uegen en des namiddags ten drie uure, in de Vergaderkamer van de Maatschappy, op de Oudevest, om de navolgende punten in overweeging te nemen, en daar op de noodige besluiten te maken.

I.

Het verslag van de Maandelijksche Vergadering, wegens het Woordenboek der Maatschappye.


II.

Het verslag der Gekommitteerden, nopens de bedenkingen op het onderwerp, om naar eenen prijs te laten schrijven, in de laatstgehouden Jaarlijksche Vergadering gekozen:
‘Welke zijn de beste Nederduitsche Schriften, waar uit de Taalgebruiken moeten waargenomen, en opgezameld worden?’
De Heeren Kluit, Bolhuis, Wachendorf, en Tollius, die, nevens den overledenen Heere Hinlopen, in de jaarlijksche Vergadering des Jaars 1792. tot die kommissie benoemd zijn, worden verzogt de bedenkingen, welken zy op het voorgesteld onderwerp, of zelven gemaakt, of van andere Leden der Maatschappye ontvangen mochten hebben, drie weken voor het houden der Jaarlijksche Vergadeinge mede te deelen aan den Heer Kluit, als den eerstgenoemden der Gekommitteerden.


III.

Het benoemen van zeven Gekommitteerden tot het beoordeelen der Verhandelingen, welke op het vastgesteld onderwerp voor den eersten van Wijnmaand 1795. zullen inkomen.


{==2==} {>>pagina-aanduiding<<}


IV.

Het verkiezen van een onderwerp, om naar eenen Prijs te laten schryven, om vastgesteld te worden in de Jaarlijksche Vergadering van 1794. waar toe voorgedragen worden:
 

In de Oudheid en Historiekunde.

1.Welke was sedert de oudste tyden de invloed der Geestelijkheid, op de zeden, de gewoonten, het Landsbestuur, en de rechtsplegingen, zo in Holland, en Zeeland, als in de anderen der zeven nu Vereenigde Provincien?

2.Welk zijn de vereischten van een goed Historieschryver, en in hoe verre hebben de Schryvers der Nederlandsche Geschiedenissen hier aan beantwoord?

3.Welke zijn de voornaamste veranderingen, die de Vereenigde Nederlanden, zo ten opzichte van derzelver uitgestrektheid, als anderzints, ondergaan hebben door overstroomingen en door nieuwe bedykingen, tot het einde der 16de Eeuwe.




V.

Het benoemen van vijf Gekommitteerden, om de bedenkingen van alle de Leden der Maatschappye op het gekozen onderwerp te ontvangen, en benevens hunne eigene bedenkingen aan de volgende Jaarlijksche Vergadering voor te dragen.


VI.

Het bepalen der Klasse, uit welke, in het volgend Jaar, een onderwerp zal gekozen worden.


VII.

Het verkiezen van Leden der Maatschappye; als, op voorstel van den Heere van Wyn,
 
Zyne Doorl. Hoogwaardigheid den Heere Cornelis Franciscus de Nelis, Bisschop van Antwerpen, een Historie- en Oudheidkundigen.
 
En op voorstel van den Heer Kluit,
 
Den Wel-Edelen Gestrengen Heere Mr. G. van Hasselt, Burgermeester, en Secretaris van de Rekenkamer te Arnhem, een Historie-Taal- en Oudheidkundigen.


VIII.

Het voorstel der Maandelijksche Vergaderinge, om de Vryheid, tot het verkiezen van Leydsche Leden, wederom voor een Jaar te verleenen.


{==3==} {>>pagina-aanduiding<<}


IX.

Het opnemen van de rekening van den Penningmeester.


X.

Het bepalen der Toelagen.


XI.

Het aanstellen der Amptenaaren.


XII.

Het benoemen der Gekommitteerden.


XIII.

Naardien de laatstgehoudene Jaarlijksche Vergadering, by haare deliberatien over de beste middelen, zo om in het algemeen de werkzaamheid der Leden aantemoedigen, als wel byzonderlijk om der Vergaderingen, beiden Jaarlijksche en Maandelijksche, meer gewigt en leven bytezetten, hier toe onder anderen zeer bevorderlijk geoordeeld heeft eene vrijwillige maar door gestelde boete bekrachtigde, verbintenisse tot het beurtelings voorlezen van Verhandelingen; en naardien de finale resolutie hieromtrent, byzonderlijk ten aanzien der boete, is uitgesteld tot de volgende Vergadering, zo wordt thans voorgesteld hier over de deliberatien te agtervolgen, en finaal te besluiten.


XIV.

De Leden, welke eenige Excerpten, of eenigen anderen Voorraad, ten dienste van het Woordenboek, mochten gereed hebben, worden verzogt die aan de Maatschappy te doen toekomen dit Jaar, voor den 15den van Wiedemaand, om te kunnen gebragt worden in het Verslag der Maandelijksche Vergaderinge, volgens het eerste punt van dezen brief: en die Heeren, welke genegen zijn eene Verhandeling of Dichtstuk, 't zy met hunnen Naam, 't zy onder eene Zinspreuk, in gevolge het beslotene op de Jaarlijksche Vergadering des Jaars 1777., aan de Maatschappy toe te zenden, worden verzogt zulks mede voor dien tijd te doen.
 
Ik heb de eer van met achting te zijn.
 
MIJN HEER!
 
Uw Dienaar
 
[C. Boers]
 
Leyden den [31] van Bloeimaand 1793.




a Longi Pastoralia, Paris. 1778.

b Proleg. pag. lxxx.

c In 't Eerste Deel, bl. 67 en volgg., en bl. 117 en volgg.

d De Heer Hinlópen overleedt, in den ouderdom van ruim 68 jaaren, den 16 December 1792.

e De Heer Rendorp storf den 21 September 1792.

f Memorien 1 deel, bl. 10, 11, 28, 31, 32.

g De Haereditate semel data, eodem testamento non iterum adimenda; d. 24 april. 1750.

h Beschrijving van Amsterdam, ii deel, bl. 92, en iii deel, bl. 353.

i Algemeene Konst- en Letterbode, ix deel, bl. 114.

k Voorreden, bl. liii, liv.

l Men vergelijke de Aanteekeningen van J. de Timmerman op de Costumen van Middelburg, bl. 68, 69.

m P. Paulus in de Verkl. der Unie, ii deel, bl. 87.

n F.A. van der Kemp in de aanmerkingen over de Verklar. der Unie, bl. 132, 194.

o Brief, behelzende eenige aanmerkingen over het Recht der Jagt, door Mr. J.D. 1778. - Nadere aanmerkingen over het Recht der Jagt, door Mr. Johan Dierquens. 1779.

p Göttingische Anzeigen, 14 Febr. 1793, s. 243-246. L'Esprit des Journaux, Mai 1793, p. 416.

