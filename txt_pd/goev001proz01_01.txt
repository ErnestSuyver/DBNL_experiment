
   
        
           
               Proza en poëzie
               J.J.A. Goeverneur
               logo_bibl_01
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Proza en poëzie van J.J.A. Goeverneur uit ca. 1880.
               
               
                   
                       
                   
               
           
           
           
               
                   
                   2, 4, 114
                   
                   
               
           
           
               goev001proz01_01
               DBNL-TEI 1
               
                   2012 dbnl
               
           
           
               
           
           
               
                   
                   exemplaar Bibliotheek Rotterdam, signatuur: Mfe OK-0934
               
               J.J.A. Goeverneur, Proza en poëzie. A.W. Sijthoff, Leiden ca. 1880
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Proza en poëzie
               J.J.A. Goeverneur
               
               
               
                   
                   
                   
               
           
           
           
               
               
           
           
           
           
       
       
           
               Proza en poëzie
               J.J.A. Goeverneur
               
               
               
                   
                   
                   
               
           
           
           
               
               
           
           
           
           
       
       
           
               2012-03-19
               
                   SvR
               
               colofon toegevoegd
           
       
   
   
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: J.J.A. Goeverneur, Proza en poëzie. A.W. Sijthoff, Leiden ca. 1880
 
Zie: https://www.dbnl.org/tekst/goev001proz01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 





{==1==} {>>pagina-aanduiding<<}

PROZA EN POËZIE.

    

{==t.o. 3==} {>>pagina-aanduiding<<}


{== afbeelding 
	
==} {>>afbeelding<<}
    



{==3==} {>>pagina-aanduiding<<}

PROZA EN POËZIE
DOOR J.J.A. GOEVERNEUR.
Met 28 gekleurde Plaatjes.
TE LEIDEN, BIJ A.W. SIJTHOFF.




{==5==} {>>pagina-aanduiding<<}

De kleine Reina.

De kleine Reina zat aan het venster en breide. Daar kwam de kleine Door voorbij. Toen Door Reina zag zitten, kwam zij bij haar en zei: ‘Kom mee, Reina, kom mee! We willen naar dominees Grietje gaan. Grietje heeft eene splinternieuwe pop en ook eene groote poppenkamer present gekregen. Daar kunnen we heel pleizierig spelen.’
Reina echter zei: ‘Neen, lieve Door, ik kan niet meegaan.’
‘Ei, en waarom dan niet?’ vroeg Door.
‘Ik moet bij mijn kleine broertje blijven,’ antwoordde Reina. ‘Broertje ligt op zijn bedje en slaapt. En ik ben heel alleen bij hem. Moeder is uit.’
‘Nu, als je broertje slaapt, behoeft ge niet bij hem te

{==6==} {>>pagina-aanduiding<<}
waken,’ zei Door. ‘Hij zal zeker niet zoo gauw wakker worden. En als hij wakker wordt, is uwe moeder zeker al weerom. Kom toch, Reina, kom!’
‘Neen,’ zei de kleine Reina nog eens, ‘ik kan niet meegaan en ik mag niet meegaan. Moeder heeft eens gezegd, dat ik bij mijn broertje blijven moet, tot zij weer thuis komt.’
‘Maar bedenk dan toch, Reina, hoe mooi het bij Grietje wezen zal,’ zei Door weer, ‘hoe prettig wij er met de pop zullen spelen. Grietje zei mij, dat hare nieuwe pop zoo groot is als een klein kind. Kom dan toch mee, Reina!’
Reina bleef er evenwel bij: ‘Neen, dat gaat niet. Ik mag van mijn broertje niet wegloopen.’
‘Och, ge zijt toch wel gek,’ zei Door knorrig. En met deze woorden ging zij heen.
De kleine Reina was volstrekt niet bedroefd dat zij niet mee kon gaan. Zij nam hare breikous weer op en breide flink door.
Toen Door een poosje weg was, hoorde Reina opeens een geducht gegons in de kamer. En wat was dat? Er was een groote horzel door het open raam binnengekomen. Het booze dier vloog maar al boven de wieg rond. Het wou zich volstrekt op het slapende kind neerzetten en dat steken!
De kleine Reina sprong echter terstond toe, haalde

{==t.o. 6==} {>>pagina-aanduiding<<}


{== afbeelding 
	
==} {>>afbeelding<<}
    


{==7==} {>>pagina-aanduiding<<}
haar zakdoekje uit den zak en liet het booze dier geen rust, voordat het weer het venster uitvloog.
‘Wat is het toch goed, dat ik niet ben meegegaan,’ dacht Reina nu. ‘Had ik mijn broertje alleen gelaten, dan zou de leelijke vlieg het misschien geducht gestoken hebben. En dan was dat mijn schuld geweest.’




{==8==} {>>pagina-aanduiding<<}

Snuf.

In eene kleine hut woonde een arme bezembinder, met zijne vrouw en drie kinderen, twee jongens en een meisje. Het oudste was zeven en het jongste drie jaar oud. Schoon nu die drie kinderen doorgaans weinig anders dan zout en brood en aardappels te eten kregen, zagen zij er toch recht gezond en bloeiend uit.
Op een dag ging Gerrit, de oudste jongen, naar het nabijgelegen bosch, om bessen te zoeken. Toen hij weer thuis kwam, bracht hij een kleinen, grauwen hond mee. Het dier zag er evenwel bitter slecht en vermagerd uit. Het scheen wel in lang geen eten geproefd te hebben.
‘Wat wilt ge met dien hond?’ vroeg de vader, toen het dier mee in huis kwam.
‘Hij kwam ginder in het bosch op mij toe,’ zeide Gerrit, ‘ach, en toen hij mij zag, begon hij zacht te kreunen

{==9==} {>>pagina-aanduiding<<}
en te kwispelstaarten. 't Was precies, of hij mij zeggen wou: “Neem mij toch mee!” Omdat nu de arme hond er zoo ellendig uitzag, kreeg ik medelijden met hem en heb hem daarom meegebracht. Wij mogen hem toch wel houden, vader?’
Terwijl Gerrit dit vertelde, liep de hond van het eene kind tot het ander, besnuffelde het, sprong dan bij hem op en kwispelde met zijn korte staartje. En daarbij keek hij allen met zulke vriendelijke, biddende oogen aan, alsof hij zeggen wou: ‘Och, lieve menschen, behoudt mij toch!’
Op deze wijze maakte het arme dier zich terstond bij allen bemind.
‘Of wij hem voorgoed houden zullen, weet ik nog niet,’ zeide de vader. ‘Wij willen hem evenwel dadelijk wat te eten en te drinken geven. Het arme schepsel heeft denkelijk zijn meester verloren. Toen heeft hij zijn baas gezocht en is daarbij verdwaald geraakt. Men kan zien, dat hij nu braaf honger heeft.’
Zoo bleef de hond daar dus, en de kinderen waren daarmee recht in hun schik. Na twee weken zag hij er reeds geheel anders uit. Hij was dik en rond geworden en zijn grauw vel lag hem weer glad om het lijf.
De kinderen hadden een klein, laag tafeltje, waaraan

{==10==} {>>pagina-aanduiding<<}
zij aten. Als zij nu aan dat tafeltje zaten en hun sober maaltje gebruikten, was ‘Snuf’, zoo noemden zij den hond, daar altijd bij. Hij legde zijne voorpooten op tafel en wachtte zoo geduldig, dat hij ook wat kreeg.
De hond was nu echter wel al een jaar in huis geweest, toen op een dag een vreemd heer in het kamertje trad.
Vader en moeder zagen elkaar verwonderd aan en dachten zeker: ‘Wat komt die voorname heer bij ons doen? Hij wil toch geen bezems koopen?’
De vreemde heer zei echter: ‘Ik zie dat gij niet begrijpt, wat ik hier kom doen. Dat wil ik u in korte woorden zeggen. Ik ben u vijf en twintig gulden schuldig, en hier zijn die.’
Met deze woorden telde de heer vijf en twintig blanke guldens op tafel.
‘Maar waarvoor toch?’ vroeg de vader geheel verbaasd.
‘Dat zal ik u vertellen. Ik ben een schilder. Voor ongeveer een half jaar kwam ik nu eens dit huisje voorbij. Het raam stond open. Ik kon dus gemakkelijk in dit kamertje zien. Hier zag ik nu juist uwe drie kindertjes aan hun tafeltje zitten te eten. Op den eenen kant van dat tafeltje had echter de hond zijne voorpooten gelegd, en zoo zag hij het eene kind na het ander biddend en bedelend aan. Wacht, dacht ik, daar is een aardig stuk

{==11==} {>>pagina-aanduiding<<}
van te maken. Dat moet ik schilderen. Ik ga dus naar huis en schilder eene groote schilderij, hoe drie kinderen en een hond samen aan den maaltijd zitten. Na vier maanden was het stuk klaar. Ik verkocht het en kreeg er veel geld voor. En van dat geld breng ik u nu deze vijf en twintig gulden. Ik ben ze u schuldig.’
De bezembinder en zijne vrouw wisten niet, wat zij hoorden. Zij wilden danken, maar de vreemde schilder was alweer de deur uit.



{==12==} {>>pagina-aanduiding<<}

De schaapjes.


De kleine Mieke heeft geen vree, 
Of zij moet, aan de hand 
Van Ka, de meid, des avonds mee 
Naar 't groene weideland. 
 
En als zij komt, dan wachten daar 
De schaapjes al bij 't hek, 
En komen en besnufflen haar 
Met opgestoken nek. 
 
Want kleine Mieke, weten zij, 
Brengt altijd dit of dat, 
En daarom zijn zij vlug er bij 
En willen ieder wat. 



{==t.o. 12==} {>>pagina-aanduiding<<}


{== afbeelding 
	
==} {>>afbeelding<<}
    


{==13==} {>>pagina-aanduiding<<}


Daar zit dan Mieke op de wring 
En brokkelt roggebrood 
En deelt daar rond van in den kring 
Aan ieder, klein en groot. 
 
O, wat heeft onze kleine meid 
Haar zoete schaapjes lief! 
Maar één toch, dat ze 't liefste heit, 
Één is haar hartedief. 
 
Dat springt vertrouwlijk bij haar op 
In vroolijk, dartel spel, 
En zij aait het den ruigen kop 
En mocht het zoenen wel. 
 
Maar heeft zoo eindlijk elk zijn deel, 
Dan wordt het slapenstijd, 
En Mieke keert, moe van 't gespeel, 
Naar huis weer met de meid. 
 
Ze wordt naar 't bedje dan gebracht 
En is ook gauw in slaap, 
Maar droomt toch nog wel menig nacht 
Van haar zoetlieve schaap. 





{==14==} {>>pagina-aanduiding<<}

De bal.

Bruno en Otto waren broeders. Zij hadden allerlei speelgoed: eene vesting, eene bouwkast, verfdoos, doozen met soldaten en zoo al meer.
Het liefst speelden zij evenwel met hun bal. Die bal was van gummi en wel bijna zoo groot als het hoofd van een klein kind. Hij was rood, wit en blauw gekleurd.
Met dezen bal vertoonden zij allerlei kunsten. Zij wierpen elkander den bal toe, en dan moest de een, dan de ander hem opvangen. Zij gooiden hem tegen den wand en vingen hem, als hij van den wand terugsprong, weer op. Zij lieten hem over den vloer rollen. Zij wierpen hem met alle kracht op den grond, dat de bal hoog in de hoogte sprong.
‘Kinderen,’ zeide de moeder eens, ‘als ge in de kamer met den bal speelt, zorgt dan, dat hij vooral niet

{==t.o. 15==} {>>pagina-aanduiding<<}


{== afbeelding 
	
==} {>>afbeelding<<}
    


{==15==} {>>pagina-aanduiding<<}
op de commode neerkomt. Daar staat glas en porselein. En als de bal daar op neerviel, kon licht iets breken.’
Bruno en Otto hadden nu wel gehoord, wat de moeder zei, maar het ook spoedig weer vergeten.
Op een dag speelden zij weer met den grooten bal. ‘Nu willen wij hem eens terdeeg hoog laten springen,’ zeide Bruno. ‘Bij wien de bal het hoogst springt, die is koning.’
‘Ja, ja,’ riep Otto, ‘dat willen we, ik doe mee.’
Nu gingen zij aan den gang. Eerst nam Bruno den bal en wierp hem met alle geweld op den vloer. Toen deed Otto datzelfde. Soms sprong de bal tot den zolder op.
Dat zag de moeder. ‘Kinderen’ zeide zij, ‘ge weet, wat ik u gezegd heb. Zorgt vooral, dat er geen ongeluk gebeurt.’
Bruno en Otto stoorden zich echter niet aan die waarschuwing. Hoe hooger de bal sprong, des te meer pret hadden zij.
Daar opeens echter klonk het: ‘klir! klir!’
Beide jongens schrikten. Wat was er toch gebeurd?
De bal was op de commode gesprongen en had een fraaien vergulden kop gebroken.

{==16==} {>>pagina-aanduiding<<}

Daar stonden de twee nu en zagen beschaamd de moeder aan. Zij waren bleek van schrik.
De moeder zeide geen woord. Zij nam echter den bal en sloot hem in hare kast weg.
Voortaan konden Bruno en Otto nooit weer met dien bal spelen, want de moeder hield dien altijd achter slot.



{==t.o. 17==} {>>pagina-aanduiding<<}


{== afbeelding 
	
==} {>>afbeelding<<}
    



{==17==} {>>pagina-aanduiding<<}

Op het ijs.

Het was winter. Midden in het dorpje lag een kleine waterplas. Toen deze met ijs stevig bedekt was, kwamen de kinderen en legden eene slierbaan aan. Dat gaf nu veel vroolijkheid en leven. 't Ging op de slierbaan gedurig heen en weer, dan dezen, dan dien kant uit.
Op een namiddag waren nu eens alleen kleine jongens op den waterplas. De groote jongens zaten nog in de school.
Ook enkelen van die kleine jongens waren al vrij vlug in het slieren. En zoo was er op het ijs vrijwat drukte en gewoel.
Toen viel het den kleinen Steven in, met de anderen eens een grap te hebben. ‘We willen nu eens allen achter elkander aan slieren,’ riep hij. ‘Ik slier voorop en gij allen komt mij na. Dat zal net wezen, alsof de soldaten marcheeren.’

{==18==} {>>pagina-aanduiding<<}

‘Ja, ja,’ riepen allen. ‘Dat zal mooi gaan.’
En nu ging het er op los. Steven voorop en al de anderen achter hem aan. Dat ging tot zesmaal toe goed en wel. Toen zij echter voor de zevende maal zoo in gelid voortslierden, liet de ondeugende Steven zich eensklaps midden op de gladde baan neervallen, zoodat al de overigen natuurlijk wel over hem heen tuimelen moesten. Daar lagen dan nu al de kleine jongens op een hoop. De een lag op den rug, de ander plat op zijn buik. De een zat, de tweede hurkte, de derde knielde. Geen van allen had zich echter zeer gedaan, en dus volgde er een algemeen gelach en gejubel.
‘Die ondeugende Steven,’ werd toen geroepen. ‘Maar dat zullen we hem wel betaald zetten, want hij heeft zich met opzet laten vallen, opdat wij allen over hem heen buitelen zouden.’
En wat deden de kleine jongens? Alsof iemand dat zoo gecommandeerd had, liepen zij heen en haalden sneeuw aan. En nu werd Steven van alle kanten zoo met sneeuwballen begooid, dat hij er op 't laatst zoo wit uitzag als een molenaar.
Daar werd Steven evenwel niet boos om. Neen, hij lachte, want hij wist wel, dat alles maar grap en gekheid was.




{==19==} {>>pagina-aanduiding<<}

De sneeuwman.

In den tuin stond een groote sneeuwman. Hij was bijna zoo groot als de reus Goliath. Een paar groote jongens hadden hem gebouwd. Zij hadden dat voor den kleinen Eduard gedaan, die zoo dolgraag een sneeuwman wou hebben.
De kleine Eduard was ontzettend blij met zijn grooten sneeuwman. Wel tienmaal op een dag ging hij in den tuin en bekeek den witten reus. Soms ook maakte Eduard wel sneeuwballen en gooide naar den sneeuwman. Dan danste hij van pleizier, als hij hem op zijn hoofd of soms wel op zijn neus geraakt had.
De sneeuwman bleef verscheiden weken in den tuin staan. Eindelijk liep de winter echter toch ten einde. Het werd warmer en de sneeuw begon te smelten.
Van nu af werd de sneeuwman van dag tot dag klei-
{==20==} {>>pagina-aanduiding<<}
ner. De armen werden dunner en de buik magerder. De groote dikke kop was spoedig nog maar zoo groot als een kegelbal.
Ook dit vond de kleine Eduard wel aardig. - De zon scheen nu iederen dag warmer. De sneeuw in den tuin was rondom verdwenen. Overal zag men reeds het jonge groene gras, alleen de sneeuwman stond nog in den tuin. Evenwel was hij nu weinig grooter meer dan de kleine Eduard zelf. Hij leek nu veel op een witten dwerg.
Toen de kleine Eduard weer eens op een morgen in den tuin kwam, was de sneeuwman geheel ingezakt. Men zag geen hoofd en geen armen meer. De geheele sneeuwman was enkel nog maar een hoopje sneeuw.
Maar ook dit hoopje sneeuw werd al kleiner en kleiner. En eindelijk was ook dit kleine hoopje geheel verdwenen.
Evenwel had de sneeuwman den kleinen Eduard een heel lief geschenk achtergelaten. Juist op de plaats, waar de sneeuwman gestaan had, bloeiden nu mooie witte sneeuwklokjes in overvloed.



{==t.o. 21==} {>>pagina-aanduiding<<}


{== afbeelding 
	
==} {>>afbeelding<<}
    



{==21==} {>>pagina-aanduiding<<}

Hans Fortuinig.

Eene berijmde vertelling.


‘Dus, je wilt terug naar moeder? 
Hans! je bent een brave zoon. 
Willig diendet jij me en eerlijk; 
Naar de dienst was, zij dan 't loon. 
Neem deez' klomp van klinkklaar goud; 
Zorg, dat je 't in eere houdt. 
Ben je met dat loon tevreden, 
Hans Fortuinig?’ 

{==22==} {>>pagina-aanduiding<<}

‘Ja, dat ben ik; en mijn moeder, 
Wat zich die verheugen zal! 
'k Wed, ze krijgt, ziet zij me komen, 
Puur uit vreugde een overval. 
Alles gaat mij voor den wind; 
'k Ben voorwaar een Zondagskind 
En wis tot geluk geboren, 
Hans Fortuinig!’ 
 
Zoo aanvaardt hij straks zijn reize, 
Vroolijk, blij en welgemoed; 
Doch de zon steekt, bij heur klimmen, 
Hem weldra met fellen gloed. 
En die goudklomp drukt hem zwaar, 
't Zweet gudst taplings uit zijn haar; - 
't Goud zal je nog doen bezwijken, 
Hans Fortuinig! 

{==23==} {>>pagina-aanduiding<<}

Daar komt hem een ruiter tegen. - 
‘Schimmeltje, ei, wat prachtig dier! 
Maar ik... slepen moet ik, 
Slepen dien verwenschten goudklomp hier. 
Zulk een ruiter heeft het goed, 
Daar ik, arme, zweeten moet; 
Zoo 'k dien schimmel had, ik ware, 
Hans Fortuinig.’ 
 
‘Lummel! zeg, wat drommel is het, 
Dat je op de schouders ligt?’ 
- ‘Simpel goud, hoogeedle ruiter! 
En 'k bezwijk haast onder 't 'wicht.’ 
- ‘Neem daarvoor mijn schimmel.’ - ‘Top! 
Ha, nu rijd ik, hop, hop, hop! 
Draaf, mijn schimmel, draaf, mijn paardje!’ 
Hans Fortuinig! 

{==24==} {>>pagina-aanduiding<<}

‘Hop, hop, hop! Die domme kerel 
Zweet nu onder mijnen last. 
Hop, hop! hop, hop! Zacht wat, beestje! 
Foei dan!’.... Plof! onze arme gast 
Ligt in 't zand daar door den ruk, 
Maar acht het nog groot geluk 
Dat zijn nek niet is gebroken, 
Hans Fortuinig! 
 
Kijk, daar komt een boer en geeselt 
Voor zich uit een maagre koe. 
‘Houd mijn paard op! Houd mijn paard op!’ 
Roept hem Hans Fortuinig toe. - 
‘Zóó! 't liep heel gelukkig af; 
Maar gevaarlijk is zoo'n draf, 
En ik wil niet weder rijden, 
Hans Fortuinig.’ 



{==t.o. 24==} {>>pagina-aanduiding<<}


{== afbeelding 
	
==} {>>afbeelding<<}
    


{==25==} {>>pagina-aanduiding<<}


‘Zoo een koe geeft melk en boter, 
En is voor haar baas wat waard.’ 
- ‘Wil je met de dieren ruilen? 
Neem mijn koe, dan neem 'k je paard.’ 
- ‘Met de beestjes ruilen? Top! 
Draaf maar, boertje, hop, hop, hop! 
'k Ben toch altijd in mijn handel 
Hans Fortuinig. 
 
‘Eerst van dienen, dan van dragen, 
Nu weer van het rijden vrij!.... 
Neen zoowaar, in heel de wereld 
Evenaart geen g'lukskind mij!’ 
Doch, daar 't zontje helder schijnt, 
Voelt hij zich door dorst gepijnd; 
Ei, je kunt je koetje melken, 
Hans Fortuinig! 

{==26==} {>>pagina-aanduiding<<}

Melken dus! En hij beproeft het, 
Maar staakt het ook even ras, 
Daar hij 't melken niet geleerd had 
En zijn koetje een osje was. 
Daarbij schokt en trapt het beest. 
‘Stil toch, stil!’ roept Hans bevreesd. 
Beest! wil je ongelukkig maken 
Hans Fortuinig! 
 
En den weg langs kwam een slager, 
Die een varken huiswaarts dreef. - 
‘Stoffel! laat dien os met vrede, 
Of 't is mis, zoo waar ik leef.’ 
- ‘Dezen os?’ - ‘Treed achteruit!’ 
‘'t Is een os dus? O, die guit! 
'k Merk 't gelukkig nogal tijdig, 
Hans Fortuinig! 

{==27==} {>>pagina-aanduiding<<}

‘Maar, o wee! de melk? de boter? 
Nu, 't zal dan tot slachten zijn. 
Schoon toch.... varkensvleesch smaakt beter. 
En ik hou het met een zwijn. 
Klapstuk, ribjes, hoofdkaas, spek, 
Ham voor 'd eersten lekkerbek, 
Worsten, pooten, zwoerd en lever! 
Hans Fortuinig!’ 
 
‘Ei, dat alles kan je krijgen, 
Geef je maar dat osje hier. 
Wil je ruilen?’ - ‘Ruilen, vriendlief? 
Ja, met bijster groot pleizier! 
Kom, lief zwijntje, wel te moe 
Drijf 'k je naar ons dorpje toe. 
Wat zal moeke er blij mee wezen, 
Hans Fortuinig!’ 

{==28==} {>>pagina-aanduiding<<}

Doch, een andre slimme rekel 
Had hem bij dien ruil beloerd 
En had gaarne op looze wijze 
Hem dat varken weer ontvoerd. 
Daarom komt hij met een gans, 
Ziet eerst 't zwijn aan en toen Hans: 
‘Heb je zelf dat beest gestolen, 
Hans Fortuinig?’ 
 
- ‘'t Beest gestolen?’ - ‘Ja, wat anders? 
Zeker is 't gestolen goed. 
Zorg maar, dat de schout van 't dorp 
Je niet daadlijk plakken doet 
Op zijne arme zondaarsbank 
In het rechthuis!’ - ‘Hartlijk dank! 
Dat verneem ik even tijdig, 
Hans Fortuinig!’ 



{==t.o. 29==} {>>pagina-aanduiding<<}


{== afbeelding 
	
==} {>>afbeelding<<}
    


{==29==} {>>pagina-aanduiding<<}

‘Nu, licht is nog raad te vinden 
En ontga je 't harde loon; 
Geef hier 't zwijn en neem den vogel; 
Ik ben thuis hier metterwoon; 
Al de paden ken 'k door 't woud; 
'k Ben niet bang voor bode of schout.’ 
‘Ha! alweer uit nood en zorgen, 
Hans Fortuinig! 
 
‘Wat een vreugd voor mijne moeder! 
Zulk een gans is heel geen hond, 
En naar vette ganzeboutjes 
Watert mij al lang de mond. 
En dan 't edel ganzevet! 
En de pluimen voor het bed! 
Ei, wat zal daar zacht op slapen 
Hans Fortuinig!’ 

{==30==} {>>pagina-aanduiding<<}

Kijk! een schaarslijp, droog van lever, 
Groot van mond en rap van tong, 
Kwam daar langs den weg gekroden, 
Wreef de handen eens en zong: 
‘Geld in 't zakje en nimmer nood! 
Mijne kunst geeft immer brood!’ 
‘Kende ik ook die kunst, dan waar ik 
Hans Fortuinig!’ 
 
- ‘Vent, waar heb je uw gans gekregen?’ 
- ‘'k Ruilde ze eerlijk voor mijn zwijn.’ 
- ‘En dat varken?’ - ‘Voor mijn osje.’ 
- ‘'t Osje?’ - ‘Voor den schimmel mijn.’ 
- ‘En dien schimmel?’ - ‘Voor mijn goud.’ 
- ‘Goud?!’ - ‘Ja van mijn baas in 't woud.’ 
- ‘Drommels! dan versta je 't ruilen, 
Hans Fortuinig?’ 

{==31==} {>>pagina-aanduiding<<}

‘Schoon, je dient toch te bedenken: 
Zulk een gans is gauw verteerd; 
Ook een ambacht moet je leeren, 
Dat je zeker brood bescheert.’ 
- ‘Meester, ja, ge hebt gelijk; 
Leer me uw ambacht, en 'k word rijk; 
Ben 'k eerst schaarslijp, ik zal wezen 
Hans Fortuinig.’ 
 
- ‘Maar is dan die gans de mijne?’ 
- ‘Ja, die koop berouwt mij niet.’ 
Daarop neemt de schalk twee steenen, 
Die hij voor zijn voeten ziet, 
Welgerond en glad en rein, 
Niet te groot en niet te klein. 
‘O, wat wordt je een scharenslijper, 
Hans Fortuinig! 

{==32==} {>>pagina-aanduiding<<}

‘Hier de gans en neem de steenen. 
Zóó; je wordt een baas, naar 'k wed. 
Op deez' klopt ge en op dien slijpt gij; 
Kijk, dat is heel 't A tot Z. 
- Geld in 't zakje en nimmer nood! 
Uwe kunst geeft altijd brood; 
Al het andre zal wel schikken, 
Hans Fortuinig!’ 
 
En hij slaat met gans en kruikar 
Daadlijk 't naaste zijpad in. 
Hans ook met zijn steenen wandelt 
Voort, verheugd en blij van zin. 
‘Alles gaat mij voor den wind; 
'k Ben voorwaar een Zondagskind 
En wis tot geluk geboren, 
Hans Fortuinig!’ 

{==t.o. 32==} {>>pagina-aanduiding<<}


{== afbeelding 
	
==} {>>afbeelding<<}
    


{==33==} {>>pagina-aanduiding<<}


Doch 't was thans reeds laat geworden 
En het dorp nog niet nabij. 
Hans, die nog niets heeft gegeten, 
Voelt wat dorst en honger zij, 
En die steenen wegen zwaar. 
‘Was ik die maar kwijt, voorwaar!’ 
Denkt hij zuchtend, ‘'k zou dan wezen 
Hans Fortuinig!’ 
 
Bij den put dáár wil hij drinken, 
Zet (was het niet boos gedaan?) 
Op den rand de steenen neder, 
Kijkt in 't rond en stoot daaraan. 
Plomp! daar vallen ze in den put! 
Hans lacht, dat zijn lever schudt. 
‘Ook dien wensch zie je verhooren, 
Hans Fortuinig!’ 

{==34==} {>>pagina-aanduiding<<}

‘Nu naar moeke!’ roept hij vroolijk. 
‘Nu naar moeke, licht te voet! 
Prijzen zal ze mij en loven; 
'k Breng geluk in overvloed! 
Alles gaat mij voor den wind; 
'k Ben voorwaar een Zondagskind 
En wis tot geluk geboren, 
Hans Fortuinig!’ 






{==t.o. 35==} {>>pagina-aanduiding<<}


{== afbeelding 
	
==} {>>afbeelding<<}
    



{==35==} {>>pagina-aanduiding<<}

Het schaapje.

I. Zijne eerste levensdagen.

Toen het lammetje op de wereld kwam en eens rondkeek, lag zijne moeder naast hem. De moeder likte haar kind, zóó lief had zij dat al. Zoenen kon zij het lieve lammetje niet, want daar had zij geen verstand van. Daarvoor likte zij het echter van het hoofd tot de voeten.
Dat lammetje was dan ook een allerliefst diertje.
't Was zoo wit als sneeuw. Zijne oogen keken de moeder helder aan. Zijne vier beentjes waren dun en sierlijk. De voetjes met de beide klompschoenen trippelden vroolijk op den grond. Zijn staartje slingerde maar al heen en weer, als de slinger van eene hangklok.
Pas echter was het lammetje op de wereld, of het kreeg al dorst. 't Wist evenwel ook al, waar het te drinken kon krijgen. Daarom ging het bij zijne moeder. En de moeder liet het drinken. Terwijl het schaapje dronk, likte de moeder het maar al gedurig.
Toen nu het lammetje genoeg had, keek het eens wat verder in de wereld rond. En toen zag het, dat het in een grooten, heel grooten schapenstal was. Op den grond

{==36==} {>>pagina-aanduiding<<}
lag droog stroo. Rondom langs de wanden stonden eene menigte kribben. In deze kribben lag hooi en haver voor de oude schapen; wie van deze schapen honger kreeg, ging heen en haalde een mondvol.
Oude schapen waren nog in menigte in den stal. Maar hoe wonderlijk! Bijna ieder van de oude schapen had ook een lammetje bij zich. De oude schapen moesten dus allemaal schapemoeders zijn.
Van de vele lammetjes leek het een precies op het ander. 't Een was even groot en even sneeuwwit als het ander ook. Geen evenwel ging ver van zijne moeder weg. Waar de schapemoeder heenging, ging het lammetje mee. Bleef zij ergens staan, dan bleef het lammetje ook staan.
En wat ook heel aardig was, de lammetjes praatten met hunne moeders. Ze riepen: ‘Mae! Mae!’ En dat klonk zoo fijn en pieperig, dat men duidelijk hoorde, dat het kinderstemmetjes waren. De moeders antwoordden natuurlijk daarop: ‘Mae! Mae!’ Hare stem klonk evenwel veel zwaarder en grover. Allen echter verstonden elkaar. De moeder wist, wat haar kind wilde, en een kind begreep, wat zijne moeder meende.
Toen de lammetjes eenige dagen oud waren, werden zij al wat moediger. Zij bleven nu niet altijd zoo dicht bij hunne moeders of liepen die altijd na. Neen, ze gingen nu overal in den grooten schapenstal rond en bezochten hunne broertjes en zusjes. En waar nu drie of vier bij elkaar waren, begonnen ze samen te spelen. Soms speelden ze zelfs wel krijgertje. Als nu de lammetjes zoo dartel en vroolijk rondhuppelden, kon men aan de schapemoeders duidelijk zien, hoe ze zich over 't geluk van hare kindertjes verheugden.

{==37==} {>>pagina-aanduiding<<}

Op zekeren dag maakte de herder de groote, breede deur van den schapenstal open. Daardoor werd het in den stal op eenmaal heel helder en licht. Dit was nu voor de lammetjes iets geheel nieuws. ‘Mae! Mae!’ riepen zij vol blijdschap en drongen allen naar de poort toe. Er uit konden zij evenwel nog niet, want er stond nog een hek voor.
Daar stonden dan nu de schaapjes, en kregen voor de eerste maal de lieve zon en het helder daglicht te zien. Zij zagen echter ook de groene velden en in de verte mooie groene heuvels en hoogten. ‘Mae! Mae!’ schreeuwde toen ieder om 't hardst. En dat moest zooveel zeggen, als: ‘Och, dat we toch maar naar buiten konden!’
De herder zei echter: ‘Ja, ja, mijn kleine volkje, ik begrijp heel goed, dat je nu gaarne eens naar buiten woudt. Dat mag ik je evenwel nog niet toestaan. 't Is voor je daarbuiten nog veel te koud en te guur. We hebben pas Maart. Ge zoudt allen verkouden worden en aan 't hoesten raken. Ge moet eerst nog een paar weken ouder worden, dan neem ik je mee op de wei.’
Hierop riepen de lammetjes: ‘Mae! Mae!’ En dit beduidde nu zooveel, als: ‘Nu ja, dan willen we nog een paar weken wachten. Maar dan!’


II. Het wedervinden.

Nu was de Maartmaand met haar mist en hare natte koele dagen voorbij. De velden en de hoogten werden gedurig groener, want het gras begon te groeien. Het was in 't midden van April.

{==38==} {>>pagina-aanduiding<<}

Toen dacht de herder: ‘Nu wou ik de oude schapemoeders toch wel weer op de weide brengen. Ze hebben lang genoeg in den donkeren stal moeten zuchten. 't Zal haar goeddoen, dat ze weer eens langs de hoogten grazen kunnen.’
De herder zette de breede poort van den stal open. De oude schapen wisten recht goed, wat dat beduiden moest. De herder behoefde hun niet eerst te zeggen, wat heden gebeuren zou. ‘Mae, mae, mae!’ klonk het van vele kanten. Met haast kwamen de schapemoeders toe en drongen naar de poort.
Maar ook al de lammetjes kwamen toespringen. Zij dachten, dat de deur ook voor hen werd opengezet. Nu echter zei de herder: ‘Halt, halt, dat kleine volk daar! Terug, terug! Gij moogt niet mee naar buiten. 't Is daar nog altijd veel te koel. Ge zoudt natte voetjes krijgen en dan verkouden worden. Ge moet nog wat geduld hebben tot de Meimaand komt.’
De lammetjes schenen niet bijzonder tevreden, dat zij moesten achterblijven. Allen schreeuwden hardop: ‘Mae! Mae!’ Sommigen schreeuwden uit boosheid, als wilden zij zeggen: ‘'t Is toch al te gek, dat ook wij niet mee buiten mogen.’ Anderen gaven een geluid, als wilden zij zeggen: ‘Nu, als gij 't zoo wilt, dan blijven wij hier, oude brompot van een herder. Wat kan 't ons ook schelen?’ Weer anderen schreeuwden heel klagend en jammerlijk, als wilden zij zeggen: ‘Och, hoe jammer dat wij thuis moeten blijven! Och, moeder, neem ons toch mee!’
Toen al de oude schapen buiten waren, maakte de herder de poort weer toe. Daar waren de lammetjes dan nu weer in den donker. Een poosje lang keken ze elkander aan. Alle vroolijkheid was weg. 't Leek wel, of

{==39==} {>>pagina-aanduiding<<}
allen lust hadden om op dien leelijken herder te schimpen en te schelden.
Aan huppelen en springen dacht geen een meer. 't Eene strompelde hierheen, het andere daarheen. 't Eene stond hier, het andere daar. 't Was, of ieder dacht: ‘Och, was mijne lieve moeder maar eerst weerom!’
Daar moesten zij echter nog lang op wachten. De herder had de schapemoeders een goed eind ver weggedreven. En dan moesten die zich ook behoorlijk zat eten aan het frissche groene gras.
Eerst na ruim drie uren keerde de herder met de oude schapen om en trok weer met hen naar den stal toe.
‘Maar halt!’ dacht de herder bij zich zelven; ‘de lammetjes moeten toch ook een klein pretje hebben. Ze zullen hare moeders een eindje ver te gemoet mogen komen.’
Toen nu de herder met zijne kudde nog ongeveer tweehonderd passen van den schapenstal verwijderd was, zeide hij tot zijnen knecht: ‘Loop nu gauw vooruit, zet den stal open en laat de lammeren naar buiten. Ik zal hier zoo lang met de oude schapen blijven staan.’
De knecht deed, wat de herder hem gezegd had. Nu had men echter de lammetjes eens moeten zien, hoe zij de poort van den stal kwamen uitstormen. Menig lammetje ging het veel te langzaam. Het sprong terstond over de anderen heen, om maar weg te komen. Toen nu daarbij de jonge schapen de schapemoeders hoorden blaten, renden zij wat zij maar rennen konden op de ouden toe. En toen de schapemoeders de stemmetjes van hare kinderen hoorden, liepen de schapemoeders ook hare kindertjes te gemoet. Dat was een jagen en rennen en mae-roepen, dat iemand er bijna bang van werd.
Eindelijk hadden de moeders de lammetjes en de

{==40==} {>>pagina-aanduiding<<}
lammetjes de moeders bereikt. Nu echter ging het er bont toe. Elk kind zocht zijne moeder en elke moeder zocht haar kind. Daar ontstond dan nu zulk eene geduchte verwarring uit, dat het met geen mogelijkheid kan beschreven worden. En dan dat blaten van wel honderd stemmen! Eene moeder riep natuurlijk naar haar kind en een kind riep naar zijne moeder. Ach, dat was een leven dat men zijne ooren haast toestoppen moest. Maar toch klonk het allerliefst. En wie dat alles zoo mee aanzag en aanhoorde, moest zich over de ouden en over de jongen in zijn hart verblijden.
Eindelijk had nu iedere moeder haar kind en elk kind zijne moeder gevonden. De meesten hadden elkaar aan de stem herkend. En nu wat een gejubel, wat eene blijdschap! Nu riep oud en jong van blijdschap: ‘Mae, mae, mae!’
Tot in den stal duurde de blijdschap nog voort, dat zij elkaar nu allen weerom hadden.
Het eerste was natuurlijk, dat iedere moeder haar kind drinken liet. De lammetjes hadden zeker behoorlijk dorst gekregen. Dat wisten de ouden wel.
Gelijk het nu heden gegaan was, zoo ging het alle dagen, tot de Aprilmaand uit was. De oude schapen werden naar de weide gebracht. Bij hare terugkomst kwamen de jonge schapen haar te gemoet. En iederen dag was het een dolle pret, als de moeders en de kinderen elkaar weerom zagen.

{==t.o. 41==} {>>pagina-aanduiding<<}


{== afbeelding 
	
==} {>>afbeelding<<}
    




{==41==} {>>pagina-aanduiding<<}

III. Het eerste uitvluchtje.

Eindelijk kwam zij, de schoone, de lieve, de heerlijke Meimaand. Op de weiden en op de hoogten stonden de grashalmen al zoo hoog en zoo dicht, dat het leek, alsof zij met groen fluweel overtrokken waren. En dan de boomen! Die hadden bijna allen weer hun mooi, groen lentekleed aangetrokken. Over dat nieuwe lentekleed echter hing een sluier van bloesems, sneeuwwit, rozerood of wit en rozerood.
‘Nu wordt het tijd, dat ik ook de lammeren mee uitlaat en mee op de weide neem,’ zei de herder op een dag. ‘Nu kan het hun geen kwaad meer doen, want de lieve zon heeft al kracht genoeg.’
En ziedaar, op een heerlijken Meimorgen zette de herder de deuren van den stal zoo wijd open, als hij maar kon. En toen nu ook de lammeren weer toedrongen, riep hij niet meer: ‘Terug, terug!’ maar hij zei: ‘Kom, kom, mijn kleine volkje, nu wil ik je voor de eerste maal meenemen!’
Toen riepen de lammetjes dat iemand er doof van werd: ‘Mae, mae, mae!’ En dat was enkel van blijdschap. Lieve tijd! Dat was een huppelen en dansen en springen, ofschoon zij nog niet eens goed wisten waar het eigenlijk naar toe ging. Aan de moeders kon men echter ook heel goed zien, hoe blij zij waren, dat zij nu hare kinderen aan hare zijde hadden. Deze en gene schapemoeder scheen er zelfs wel wat trotsch op, dat haar kleine al zoo frisch gegroeid en zoo rond en krachtig was.
Maar, maar, maar! De lammetjes moesten spoedig

{==42==} {>>pagina-aanduiding<<}
begrijpen, dat ze niet doen konden wat zij wilden. Zij dachten, dat ze maar zoo naar hartelust konden dansen en springen. Zoodra zij echter niet bij de groote kudde bleven, kwam de herdershond en blafte hun zoo barsch toe, dat zij schrikten. En als zij niet dadelijk gehoorzamen wilden, kneep hij hen zelfs met zijne scherpe tanden in de achterpootjes. Dit deed natuurlijk zeer en daarom schreeuwden zij telkens: ‘Mae! Mae!’ Zagen de lammetjes een korenveld met zijne fijne, groene halmen, dan meenden zij aanstonds, dat die daar voor hen gegroeid waren. Wilden zij er echter naar toe huppelen en toebijten, dan kwam dadelijk de herdershond en joeg hen weg.
De lammetjes begonnen op die wijze spoedig te begrijpen, dat de herdershond een zeer streng heer was. Zij merkten dat deze zich niet voor den gek liet houden en dat men voor hem ontzag moest hebben. En daar dit nu eens zoo was, volgden zij hem ook. Liefst waren zij dus maar, waar de hond van den herder niet was. Altijd bleven zij hem tien passen van het lijf.
Eindelijk kwam nu de geheele kudde op een groenen heuvel aan. Daar boven stonden geurige, sappige kruiden in overvloed. In den beginne keken de lammeren daar echter niet eens naar om. Zij keken naar alle kanten rond, en speelden en stoeiden met elkaar, waarbij er wel soms een over zijn kop buitelde. Eindelijk echter zagen zij toch, hoe de oude schapen van het malsche gras smulden. Toen proefden zij daar ook eens van. En kijk, spoedig merkten zij dat het gras en de kruiden toch allerkostelijkst smaakten. Daarom maakten zij dan nu ook aan alle gekheid een einde en begonnen dapper mee te smullen. Ei, wat dat smaakte!
Ze smulden en smulden, tot eindelijk hunne buikjes

{==t.o. 43==} {>>pagina-aanduiding<<}


{== afbeelding 
	
==} {>>afbeelding<<}
    


{==43==} {>>pagina-aanduiding<<}
zoo vol en zoo rond waren, dat ze niet meer lustten.
En wat deed de herder in dien tusschentijd? - Wel, die zat op een grooten veldsteen en breide aan eene kous, waarbij hij zijn pijpje tabak rookte. Ook hij was blij, toen hij zag hoe terdeeg de lammetjes smulden. ‘Ze zullen spoedig recht stevige schapen worden,’ dacht hij bij zich zelven. ‘Laat hen maar duchtig toehappen!’
Toen de zon begon te dalen en op weg was om achter de verre heuvels onder te gaan, leidde de herder zijne kudde naar huis. Op den terugweg ging het evenwel veel stiller en rustiger toe, dan dien morgen bij het uittrekken. De jonge schaapjes waren moe geworden. Bedaard en stil ging elk kind bij zijne moeder aan. Zoo had de hond op de terugreis dan ook weinig te doen.
Eindelijk kwam de kudde weer in den stal aan. Enkele malen hoorde men nog blaten. Spoedig echter werd het doodstil in den stal. Elk kind lag naast zijne moeder en sliep. Misschien droomde elk lammetje wel van den mooien Meidag en van de geurige kruiden daar op de hoogten.
Den volgenden morgen ging het weer naar de weide. En zoo ging het dag aan dag, den geheelen zomer door.


IV. De wassching.

De zomer, de herfst en ook de winter waren voorbij, en weer kwam de lente. Nu waren de lammetjes een jaar oud. Nu noemde ook niemand ze meer ‘lammeren,’ maar zij heetten ‘schapen’ gelijk de anderen. Waarom ook niet? Zij waren nu immers nagenoeg even groot als de anderen en hadden spoedig ook even dikke en lange wol op hun lichaam als de anderen.

{==44==} {>>pagina-aanduiding<<}

Nu kwam April in 't land. Toen dacht de herder bij zich zelven: ‘'t Wordt zoetjesaan tijd, dat wij de schapen hunne wolvachten scheren. Het wordt nu warm en dus hebben zij dat wollen pak niet meer noodig. Ik kan dat evenwel goed gebruiken. Ik verkoop de wol, en dan kunnen de menschen zich daarvan tegen den aanstaanden winter warme wollen kleeren laten maken.’
Den volgenden morgen zette de herder den stal weer open, zooals hij dat dagelijks deed. Natuurlijk dachten de schapen, dat de herder hen weer naar de weide zou brengen. Vroolijk kwamen zij uit den stal voor den dag en riepen: ‘Mae! Mae!’
Ditmaal echter ging het niet buiten naar de weide en naar de groene hoogten. Neen! Ditmaal dreef de herder de kudde een heel anderen weg uit. En de schapen wisten niet, wat zij daarvan denken moesten.
Toen zij ongeveer een kwartier ver waren, stonden zij op eens voor een grooten, breeden vijver of water-plas. Hier moesten zij halt houden. Midden in den breeden vijver zagen de schapen eene menigte mannen.
Toen zullen de jonge schapen zeker gedacht hebben: ‘Wat moet hier toch gebeuren? Waarom heeft de herder ons naar dezen vijver gebracht? En wat willen die mannen daar midden in het water? Willen die menschen visch vangen?’
De oude schapen dachten evenwel zoo niet. Zij wisten wel, wat dit alles te beduiden had. Ze waren immers ook al 't vorig jaar naar dezen vijver, die de schapenkom heette, gebracht geworden. Ze wisten, dat zij nu allen door dezen vijver zouden moeten zwemmen. Daar waren zij echter niet bijzonder op gesteld; integendeel trokken zij heel verdrietige, zure gezichten. Enkelen

{==45==} {>>pagina-aanduiding<<}
zouden zelfs gaarne zijn weggeloopen, was die sterke herdershond er maar niet bijgeweest.
De herder scheen wel te merken, dat zij bang voor het water waren, en daarom zeide hij tot de schapen: ‘Daar is niets tegen te doen; ge moet het water in. Ge moet gebaad en gewasschen worden. Bekijkt je zelven maar eens, hoe je er uitziet. Je vacht is bijna zwart van al het vuil en de morsigheid. Neen, neen. Eerst moet je duchtig gewasschen worden. Ge moet zoo wit wezen als sneeuw. Anders kan ik je wol met geen mogelijkheid gebruiken. Vooruit dus maar! Gauw wat, het water in!’
Met deze woorden nam de herder het eerste het beste schaap en schoof dat het water in. Tegenspartelen hielp niet. Het schaap plompte natuurlijk diep onder water. Spoedig echter kwam het weer boven en zwom weg.
Nu nam de herder een tweede schaap en duwde het in de waterkom; toen een derde, een vierde, en zoo ging het voort. Elk schaap moest natuurlijk den breeden vijver overzwemmen. Onderweg echter werden zij door de mannen, die in het water stonden, terdeeg gewreven en afgeboend, opdat al het vuil uit de wol zou gaan.
Aan de overzij van den vijver lag een groot weiland. Daar kwamen de schapen, die overgezwommen waren, weer bij elkaar. Eerst, als zij uit het water stapten, dropen zij natuurlijk van nattigheid. Het stroomde maar zoo bij hen neer. Het was precies, alsof men eene groote natte spons uitdrukte.
Eenige malen schudden de schapen zich goed, zoodat het water uit hunne vacht overal heenspatte. Daar echter huppelden zij in den warmen zonneschijn, om zich te verwarmen en opdat hunne vacht schielijk droog zou worden.

{==46==} {>>pagina-aanduiding<<}

Toen alle schapen er door waren geweest en de geheele kudde op het weiland verzameld was, kwam voort de herder weer bij hen en leidde hen regelrecht naar hunne weideplaatsen. En ziedaar, 't smaakte allen kostelijk na dat koude bad.
Na twee dagen waren de schapen weer door en door droog. De herder schudde evenwel het hoofd en zei: ‘Weet je wat? Ge zijt wel lang zoo vuil en morsig niet meer als eerst, maar toch zijt ge nog niet naar mijn zin. Ge zijt nog lang niet zoo wit als sneeuw. En dus zit er niets anders op: ge moet nog eens door het water. Ge moet nog eens afgeboend worden. En dat terstond maar.’
De kudde werd hierop voor de tweede maal naar den vijver gedreven. Dit kostte den herder ditmaal echter vrijwat moeite. Had de hond niet eindelijk duchtig toegeknepen, dan waren al de schapen op den loop gegaan. Vooral hadden de jonge schapen volstrekt geen lust, om nog eens nat te worden. Maar dat hielp geen zier: ze moesten. En juist omdat ze nu zagen, dat er niets anders voor hen op zat, waren er enkelen die van zelf in het water sprongen.
‘Neemt hen nog eens duchtig onderhanden,’ riep de herder aan de mannen, die in het water stonden, toe. ‘De schapen moeten vandaag wit worden als sneeuw.’
En de mannen lieten zich dat niet tweemaal zeggen. Ze waschten en schuurden er met beide handen dapper op los.
Na twee dagen waren de schapen andermaal geheel droog. En nu zagen zij er dan ook door en door net en proper uit en waren zoo wit als sneeuw. ‘Braaf,’ zei de herder, ‘nu is 't goed. Nu kunt ge mij uwe wol geven. Nu kan men daar witte kousen, witte doeken en witte moffen van laten maken.’



{==47==} {>>pagina-aanduiding<<}

V. De schering.

Den volgenden morgen, heel vroeg al, bracht de herder zijne kudde op een stuk land, dat niet ver van den schapenstal lag. Midden op dat land stond een ding, dat heel veel van eene galg had. Daaraan was eene zeer groote weegschaal vastgemaakt. Bezijden die schaal stonden eene menigte zware ijzeren gewichten.
Zouden misschien de schapen gewogen en dan verkocht en geslacht worden?
Neen, o neen.
Maar er was ook nog wat anders op het land te zien, dat de schapen de ooren deed opsteken en bang worden. Op het land zaten namelijk wel bij de twintig vrouwen. Die allen zaten in een grooten halven kring. Iedere vrouw nu had eene groote schaar en verscheiden breede, roode linten in de hand.
‘Wat moet hier gebeuren? Wat zal men hier nu weer met ons doen?’ moesten de schapen zeker denken.
Het duurde intusschen niet lang, of zij vernamen wat hier gebeuren moest. Iedere van de twintig vrouwen kreeg namelijk een schaap. Zij nam dat schaap en wond het met de breede, roode linten de voorpooten en de achterpooten vast. Hierop legde zij het schaap - dat nu natuurlijk niet wegloopen kon - op haren schoot.
Een schaap spartelde wel tegen en wou niet zoo met zich laten omspringen; maar wat hielp dat? De pooten waren hem immers vastgebonden, wat zou hij dus aanvangen?
Nu nam elke vrouw hare groote schaar in de hand en begon den schapen de wol af te snijden. Met den

{==48==} {>>pagina-aanduiding<<}
kop begon zij. Dan kwamen de hals, dan de rug, dan de buik en ten laatste de pooten aan de beurt.
Sommige schapen hielden zich doodstil en lieten zich alles rustig welgevallen. Andere daarentegen verkozen dat niet. Ze spartelden tegen, trappelden en schoven gedurig heen en weer. En zoo kwam het dan, dat zij soms eene kleine snee in het vleesch kregen, zoodat zij op verschillende plaatsen bloedden. Dat konden de vrouwen echter wezenlijk niet helpen. De koppige schapen hadden daar zelf schuld aan.
Was nu een schaap glad geschoren, dat wil zeggen, was hem de wol glad afgesneden, dan bond de vrouw hem de breede, roode linten van de pooten los en liet het loopen, waarheen het wou. Terstond echter kwam de herder en haalde de wol. Die wol nu lag niet in kleine stukjes of vlokjes in 't rond, maar al de wol van een schaap hing aaneen als een pels. En zoo leek het wel, alsof het schaap zijne pelsjas had uitgetrokken.
Deze pelsjas droeg de herder nu naar zijne weegschaal en de vrouw nam een ander schaap op haar schoot. Dat bond zij weer de pooten vast en schoor zij, als het eerste.
Als nu de herder tien of vijftien van die wollen vachten bij elkaar had, dan pakte hij ze tot een bundel, wond daar een stuk zeilgaren om en woog dan den bundel.
Zoo werd voor en na de geheele kudde geschoren. En de wol, die afgeschoren was, lag in eene menigte bundels bij de schaal. Deze bundels werden vervolgens op een wagen gepakt en naar de naaste stad gebracht. In deze stad was het nu juist wolmarkt. Daar waren dus vele kooplieden verzameld, die schapenwol noodig hadden, om daar wollen garens uit te laten spinnen en van de verschillende wollen garens kleedingstoffen te maken.

{==t.o. 49==} {>>pagina-aanduiding<<}


{== afbeelding 
	
==} {>>afbeelding<<}
    


{==49==} {>>pagina-aanduiding<<}

Spoedig had de herder zijne wol verkocht en keerde met een leegen wagen vroolijk naar huis, want hij had de zakken nu vol geld.
Zijne schapen zagen er nu vrijwat anders uit dan kort te voren. Toen zij de dikke wol nog op het lijf droegen, vertoonden zij zich dik en rond. Nu echter, daar zij geschoren waren, geleken zij schraal en mager. Het duurde intusschen niet lang, of de wol begon weer te groeien, en spoedig werden de schapen weer kogelrond.


VI. Schaapjes uiteinde.

Weer was de winter voorbijgegaan. De lente was gekomen en met haar het lieve Paaschfeest.
Daar kwam op een dag een slager bij den herder en zei: ‘Paschen staat voor de deur. Op die feestdagen hebben veel menschen gaarne gebraden schapevleesch op tafel. Daarom kom ik u een schaap afkoopen. Maar 't moet terdeeg vet zijn.’
Hierop zei de herder. ‘Nu, dan willen we samen in dien stal gaan. Zoek daar het schaap uit, dat je 't best bevalt.’
De herder en de slager gingen hierop in den stal. En de slager keek onder de vele schapen rond.
De schapen waren nu wel benieuwd, wat de vreemde man in den stal kwam doen, maar geen van hen begreep nog, dat de man van plan was, een uit hun midden te koopen en te slachten. Daarom lieten zij zich dan ook rustig bekijken en betasten.
Eindelijk had de slager een schaap gevonden, dat hem beviel, omdat het bijzonder vet scheen te zijn. ‘Dat wil ik meenemen,’ zeide de slager, ‘wat kost het?’

{==50==} {>>pagina-aanduiding<<}

De herder dacht een ommezien na, bekeek toen zelf het schaap nog eens en noemde den prijs.
‘Goed,’ zei de slager, ‘dat geef ik.’ Meteen tastte hij in zijn zak, telde den herder het geld voor en nam het vette schaap mee.
Het schaap blaatte heel klagend: ‘Mae, mae!’, maar dat hielp niet, het moest mee.
Toen de slager er mee thuis was gekomen, haalde hij een zwaren hamer en sloeg het schaap daarmee op den kop. Reeds na den eersten slag viel het schaap neer en wist nu niet wat verder met hem voorviel. Hierop stak de slager het met een lang mes in de borst, opdat het bloed zou uitloopen. Het schaap echter voelde van dien steek niets meer. Het had geen pijn, want het was immers al dood.
Het eerste was nu dat de slager het schaap het vel met de dikke wol aftrok. Dat vel verkocht hij aan den looier. En de looier maakte daar een pels van. Dezen pels verkocht de looier weer aan den bontwerker. En de bontwerker nam dien pels en naaide hem tot warme voering in de huisjas van een rijken koopman.
Het vleesch van het schaap verkocht de slager aan de menschen, die op Paschen gaarne een malsch schapeboutje eten.
Het vet van het schaap zond de slager naar den zeepzieder, die het in zijne zeep gebruikte.
De darmen verkocht hij aan een man, die daarvan vioolsnaren wist te maken.
De beenderen van het schaap kocht een man, die lijm maakte. Zoo bleef van het schaap haast geen stukje meer over; alles kon de slager verkoopen, want alles van het geslachte schaap had zijn nut.




{==t.o. 51==} {>>pagina-aanduiding<<}


{== afbeelding 
	
==} {>>afbeelding<<}
    



{==51==} {>>pagina-aanduiding<<}

De papegaal.


Heel uit Oostinje had neef Jan 
Een bonten papegaai gezonden, 
Dien, zooals men wel denken kan, 
De kindren allerprachtigst vonden. 
Hij zat in een vergulde kooi, 
En praten kon hij, o zoo mooi! 
‘Nou, 
Baas, vrouw! 
Koppetje krauw - 
Gauw!’ 
 
Dat was me een pret in de eerste week! 
En wat kon Lor mooi dienaars maken, 
En wat het allerkluchtigst leek, 
Als hij een nootje zat te kraken 
Of, met een klontje in zijn poot, 
Riep tot vermaak van klein en groot: 
‘Nou, 
Baas, vrouw! 
Koppetje krauw - 
Gauw!’ 

{==52==} {>>pagina-aanduiding<<}

Maar toen nu Lorre een week of wat 
In huis daar in zijn kooi gewoond had, 
En honderdmaal zijn heelen schat 
Van kunstjes aan elkeen vertoond had, 
Werd men zijn dom gesnater moe 
En luisterde geen mensch meer toe 
Of keek naar hem, 
Al riep hij met zijn schelste stem: 
‘Nou, 
Baas, vrouw! 
Koppetje krauw - 
Gauw! 
 
Zoo zat daar Lor geheel verlaten; 
Want bonte kleeren en mooi praten 
Bevallen licht in 't eerst half uur, 
Maar ze vervelen op den duur. 






{==t.o. 53==} {>>pagina-aanduiding<<}


{== afbeelding 
	
==} {>>afbeelding<<}
    



{==53==} {>>pagina-aanduiding<<}

Wat Anna op haar jaardag kreeg.

Op een marktdag kwam bij Anna's moeder een boerenknecht aan de deur, die vogels te koop had - een haan en eene hen. De man knoopte den doek, dien hij over zijn korf had, los en maakte Anna, die er toevallig bij stond, met al de deugden en fraaiigheden van zijne hoenders bekend.
‘Kijk eens, juffertje,’ zei hij, ‘wat mooi hennetje ik hier heb. Is 't niet een lust om te zien? En dat ze alle dagen steevast een sneeuwwit ei legt! Zonder den haan kan ik mijn hennetje evenwel niet verkoopen; want die beiden behooren bij mekaar en zijn zooveel als man en vrouw. Maar deze haan ook - mooier schepsel loopt er op twee beenen niet. Kijk eens, wat prachtige veeren, die blinken als goud en fluweel; en dan zijn staart - 'k wed, dat onze Koning Willem geen kostelijker pluimen

{==54==} {>>pagina-aanduiding<<}
op zijn hoed draagt. En zijn kam! Heb je ooit van je leven sierlijker hanekam gezien? Heelemaal vuurrood en oranje. En kraaien dat het dier doet! - Kukeleku! Als hij daarmee begint, kunt ge 't uren ver hooren. - - Hoe is 't, wil mevrouw of 't juffertje het paar van mij koopen? Weinig geld; weinig geld.’
Anna's oogen tintelden van verlangen. Zij had met open mond geluisterd, geen woord van de lofspraak op de dieren was haar ontgaan, en zij had geen grooter wensch, dan zulk een schat te bezitten. Ongelukkig scheen echter haar moeder volstrekt geen lust tot koopen te hebben. Zij beloofde Anna, haar wel eens op eene andere wijze pleizier te zullen doen; maar die schreeuwerige kippen moest ze maar vooreerst uit haar hoofd zetten. Anna ging stil in huis. Ze was wel wat bedroefd, maar liet dat toch niet merken. Inmiddels werd tusschen de moeder en den kippenman nog in stilte het een en ander bepraat, waarop de laaste met het hoofd knikte, zijn korf opnam en heenging.

Acht dagen later was Anna jarig. Zij werd op dien morgen bijzonder vroeg wakker, en toen zij 't hoofdje buiten haar ledikantje stak en luisterde, hoorde zij in huis nog volstrekt

{==55==} {>>pagina-aanduiding<<}
geen gerucht. ‘Zouden ze niet haast opstaan!’ zuchtte zij en begon na te rekenen, wat ze dien dag mogelijk wel voor presenten zou krijgen. Nog altijd dacht zij aan dien mooien haan en dat allerbeeldigste hennetje, die ze zoo dolgraag gehad zou hebben.
‘Och, kreeg ik die op mijn jaardag; wat zou ik blij wezen!’ zuchtte zij weer. Maar daar had zij geen hoop meer op. Ze kneep hare oogen weer toe en zou weer zijn ingeslapen, toen....
‘Ku-ke-le-ku!’ kraaide daar een haan uit den tuin vlak voor de ramen, en dat zoo luid en schel, dat ook haar broertje en zusje, die in de bedjes bij haar sliepen, er op eens wakker door werden. 't Was net, of die haan Anna met haar jaardag feliciteeren wou en terstond eens toonen, wat stem hij had meegebracht. Het vreemde gekraai bracht onder de kinderen natuurlijk groote verbazing teweeg, en Anna hoopte in stilte, dat het dezelfde haan mocht wezen, dien zij de vorige week zoo had bewonderd en gewenscht. De heele kinderkamer kwam nu in rep en roer, daar allen uit hunne bedjes opwipten, als jonge vogels uit het nest. Stina, de meid, kon niet haast genoeg maken met aankleeden. Anna, de jarige, was 't allereerst klaar en vloog dadelijk naar den tuin. En wat zag zij daar? 't Was wis en wezenlijk de mooie haan van den boer,

{==56==} {>>pagina-aanduiding<<}
die met zijn vrouwtje, de bonte hen, daar deftig heen en weer stapte en haar met vroolijk kraaien ontving.
Wat zij blij was en wat zij hare lieve ouders dankte! Zij kreeg dien dag nog veel meer kleine presenten van broer en zus, van ooms en tantes, maar die haan en die hen waren in haar oog het kostelijkste van alles.
Anna werd grooter, maar hare hoenders hield zij altijd lief. En vooral als de hen kuikens had, en die kreeg zij bijna alle voorjaar, ging er geen morgen voorbij, of Anna kwam met haar mandje en strooide de klokhen en de kleinen rijkelijk voeder voor.




{==t.o. 57==} {>>pagina-aanduiding<<}


{== afbeelding 
	
==} {>>afbeelding<<}
    



{==57==} {>>pagina-aanduiding<<}

De vogels in den winter.


Als de winter is gekomen 
En op 't veld, op dak en boomen 
't Blinkend witte sneeuwdek ligt - 
Kijk, dat is een mooi gezicht. 
En de kinderen verblijen 
Zich, dat ze braaf kunnen glijen, 
Ballen gooien, sleetjerijen 
En eens vallen tusschenbeiën; 
Maar de vogels - ja, zoo waar, 
Voor die is de winter naar. 
 
Mag de kou hen al niet deren, 
Zitten ze in hun dichte veeren 
Warm, als wij in onze kleeren, 
Toch - die hongerige maag 
Is voor hen een erge plaag, 
En zien zij den schoorsteen rooken, 
Als de meid het vuur gaat stoken, 
Om den middagpot te koken, 
De arme stumperds treuzlen niet, 

{==58==} {>>pagina-aanduiding<<}

Maar ze komen daadlijk kijken, 
Of niet bij de goede rijken 
Ook voor hen en hunsgelijken 
Een klein kruimeltje overschiet. 
 
En lang niet hebben zij gewacht, 
Of daar komt buiten deur lief Antje, 
Die al zoo vaak hun eten bracht, 
Met broertje en zus; en uit haar mandje 
Strooit zij op den bevrozen grond 
Met haar kleine handje 
Broodkruimels en wat boekweit rond. 
 
O, o, wat nu de vogels blij zijn! 
Wat allen met een wip er bij zijn! 
Ze wroeten en pikken, 
Ze happen en slikken, 
En danken voor het gul onthaal 
De lieve kindren duizendmaal. 






{==59==} {>>pagina-aanduiding<<}

De vlijtige meisjes.

Mina en Betsy Veere zijn een paar lieve kleine meisjes en iedereen houdt veel van haar. Zelfs de oude knorrige heer, die tegenover haar woont en anders in 't geheel niet met kinderen opheeft, mompelt, als hij de beide meisjes loopen ziet: ‘Als al dat kleine volk zóó was als die twee, dan was er nog wat aan.’ Voor haar heeft hij altijd een goed woord en soms wel wat lekkers uit zijn trommeltje of een nieuw prentenboekje over
Aan speelkameraadjes ontbreekt het haar nooit, en in de groote stad, waar zij wonen, hebben ze overal goede kennisjes. Touwtje springen, krijgertje spelen, kaatsen en bikkelen kunnen ze dan ook tegen de beste, en ze zijn heele bazen, als er vertelseltjes moeten verteld of raadseltjes opgegeven worden. Ze houden,

{==60==} {>>pagina-aanduiding<<}
net als alle meisjes, dolveel van pleizier en pret maken; maar ze kunnen toch ook heel goed stil zitten, als meester in de school of moeder in huis haar wat leert.
Nu is 't een mooie zomermiddag. Mina en haar zusje zijn om vier uren uit school gekomen. Toen, na den eten, hebben ze een uurtje gespeeld, en nu zitten ze met mama in de tuinkamer en zijn vlijtig aan 't naaien.
Ik heb wel eens een meisje hooren zeggen: ‘Ik wou dat die handwerken nooit waren uitgevonden, en vooral dat naaien niet. Wat is dat een naar en vervelend ding!’ Ik denk, dat dat juffertje nooit eens beproefd had, iets goed te doen. Ze zou anders zoo niet gepraat hebben. Want werken is niet naar en vervelend, en goed zijn werk te doen is de beste manier, om gelukkig en tevreden te worden. En wie zou nu ook altijd kunnen spelen en springen?
Mina en Betsy vinden handwerken dan ook volstrekt niet onpleizierig, en zij mogen zelfs graag zoo bij mama met de naald in de hand zitten.
't Is heel stil en rustig daar in de tuinkamer. Broer Jan, die anders leven genoeg in huis kan maken, is naar de teekenles, die eerst om zeven uren gedaan is, en papa is op zijn kantoor. Betsy zit op een klein voetenbankje bij mama zakdoeken te zoomen. Als zij er

{==61==} {>>pagina-aanduiding<<}
een afgewerkt heeft, dan krijgt Mina dien, om er een merk op te zetten. Zij heeft het wat moeielijker dan Betsy, die ook jonger is, en staat nu bij mama, die haar een handje helpt. Als die zakdoeken af zijn, dan, heeft mama beloofd, zullen ze nieuwe kleeren maken voor de pop, en dat zal nog veel prettiger wezen.
Neen, waarlijk, zulk naaien is geen naar en vervelend ding. Onze Mina en Betsy althans vinden het wel heel pleizierig en worden er bij den dag vlugger en handiger in.



{==62==} {>>pagina-aanduiding<<}

De honig.

‘Hoezee, 't is vandaag Groene Donderdag,’ riepen Paul, Egbert en Gus. ‘Nu krijgen we honig te proeven. Dat heeft moeder ons beloofd.’
En jawel. Toen de drie jongens aan de ontbijttafel kwamen, lag daar voor ieder een beschuit met honig klaar. De moeder had den honig niet gespaard. De beschuiten waren er dik mee besmeerd. Dat vonden de jongens kostelijk lekker.
‘O moeder,’ zei de kleine Egbert, ‘kon ik maar alledag honig krijgen! 's Morgens honig, 's middags honig. O, wat zou dat heerlijk wezen! Ik zou dan niets anders eten.’
‘Nu, als ge denkt, dat de honig je altijd zoo goed smaken zal als nu, dan willen we dat toch eens beproeven,’ zeide de moeder. ‘Ik heb een grooten pot vol

{==63==} {>>pagina-aanduiding<<}
honig gekocht en heb dus voorraad. Voortaan zult gij daar iederen dag van op uw boterham krijgen.’
‘O, dat is kostelijk!’ riep kleine Egbert uiterst vergenoegd. ‘Alledag honig! Wat zal ik dan smullen!’
Van dezen dag af kreeg Egbert niets dan honig op zijne boterhammen. Den eersten dag vond hij dat, o, zoo lekker. Den tweeden dag smaakte de honig hem ook nog goed. Op den derden dag vond Egbert de honig niet zoo heel zoet meer. Hij had zijn boterham liefst maar half opgegeten. Op den vijfden dag zeide hij tot zijne moeder: ‘Och moeder, die honig smaakt mij toch niet meer. Ik wil er maar liever niet meer van hebben. Ik wil weer eten, wat de anderen ook eten.’
‘Dat heb ik dadelijk wel gedacht, beste jongen,’ zeide de moeder. ‘Nu zal een stuk droog brood met zout je even goed smaken, als op Groenen Donderdag de eerste beschuit met honig.’



{==64==} {>>pagina-aanduiding<<}

Egel en haasje.

Er was eens een egel, die zijne woning aan den boschkant had. Daar lagen verscheiden steenen op elkaar gestapeld. Onder deze steenen had de egel zijn hol.
De egel had het daar goed en wel. Hij vond alledag genoeg te eten. Was hij moe, dan legde hij zich aan den boschkant neer, sliep en liet zich aardig door de lieve zon beschijnen.
Op een dag huppelde een haasje den egel voorbij. Het huppelde naar een koolveld en ging daar aan het smullen.
‘Och,’ zei toen de egel bij zich zelven, ‘wat is toch maar een haasje! Een haasje heeft het veel beter dan ik. Het heeft zulke mooie lange beenen en de mijne zijn zoo kort. Mijne beenen ziet men nauwelijks. Daarom kan het ook groote sprongen doen. Ik echter kan maar zoowat

{==t.o. 64==} {>>pagina-aanduiding<<}


{== afbeelding 
	
==} {>>afbeelding<<}
    


{==65==} {>>pagina-aanduiding<<}
trippelen en moet altijd kleine stappen doen. En wat heeft het haasje mooie lange ooren! De mijne zijn zoo klein als muizenooren. Het haasje heeft een allerliefst staartje. Aan mij is geen staart te zien. Het haasje vindt overal wat te eten. Als ik honger heb, moet ik eerst de muizen naloopen en vangen. Och, dat ik toch maar eer haasje was!’
Wat de egel daar zoo bij zich zelven zei, dat had het boschmannetje gehoord. Dat boschmannetje was een dwerg en kon tooveren.
Toen de egel niets meer zei en daar treurig neerzat, trad het boschmannetje voor den dag en zei: ‘Zooals ik hoor, zoudt ge graag een haasje zijn. Is 't niet zoo?’
‘Och ja, boschmannetje,’ zei de egel. ‘Ik zou recht gelukkig wezen als ik een haasje was.’
‘Is je dat wezenlijk ernst?’ vroeg het boschmannetje.
‘Ja heusch,’ antwoordde de egel; ‘ik zou dolgraag een haasje zijn.’
‘Nu, dien wensch wil ik dan vervullen,’ zei hierop het boschmannetje. ‘Als gij morgen vroeg wakker wordt, zult ge geen egel meer zijn, maar een haasje.’
Dien avond ging de egel zeer vroolijk naar zijn nachtleger. Hij kon van ongeduld bijna niet in slaap komen.

{==66==} {>>pagina-aanduiding<<}
En jawel! Den volgenden morgen was hij geen egel meer, maar een haasje.
Nu was dan zijn eerste werk, dat hij naar het veld huppelde, waar groene vette kool stond. Hier buitelde hij van blijdschap over den kop en knabbelde aan de malsche bladen.
Terwijl hij daar echter zoo zat en een heerlijk maal hield, kwam een jager aansluipen. Zoodra de jager het haasje zag, legde hij zijn geweer aan de wang, mikte en poef! - daar lag de haas en was dood.
Als de egel maar egel was gebleven, zou geen jager hem hebben doodgeschoten.



{==67==} {>>pagina-aanduiding<<}

De bokkenwagen.


In een eigen koets te rijden, 
Ei, dat lijkt een groot pleizier; 
Zie dat maar eens aan die beiden 
Op ons lieve prentje hier. 
 
Als een prins en een prinsesje 
Zitten ze daar zij aan zij 
In hun kostelijk kalesje 
Met nog wel een knechtje er bij. 
 
Ja, ja, wie dat kleine paartje 
Zoo ziet toeren door de stad, 
Wou haast, dat hij 't volgend jaartje 
Ook zoo'n equipage had. - 

{==68==} {>>pagina-aanduiding<<}

Maar toch, honderdduizend kindren 
Gaan maar simpeltjes te voet, 
En zou hun dat wel wat hindren, 
Of bekomt hun 't minder goed? 
 
Neen, zoo waar. 't Mag aardig lijken, 
Dat men zich zoo trekken laat, 
Maar ik, heusch, gun aan de rijken 
Graag die glorie en dien staat. 
 
De eigen voeten flink te roeren, 
Is een vrijwat beter ding; 
Tienmaal liever dan zulk toeren 
Is me een fiksche wandeling. 
 
Heer en juffertje, die rijdt daar, 
Waarlijk, ik benijd je niet, 
Zoo je mij ook niet benijdt maar, 
Als je mij vlug loopen ziet. 





{==t.o. 69==} {>>pagina-aanduiding<<}


{== afbeelding 
	
==} {>>afbeelding<<}
    



{==69==} {>>pagina-aanduiding<<}

De reis naar het bosch.

Eens of tweemaal in den zomer kregen Sophie en kleine Line van hare moeder een namiddag vrij, om met Freerk, den tuinmansjongen, naar het bosch te gaan en daar braambessen te plukken. Hierover werd dan natuurlijk al dagen te voren druk gepraat.
De dag was nu eindelijk weer bepaald, en daar het weder zoo mooi en zonnig was als men met mogelijkheid maar kon wenschen, stapten de kinderen dadelijk na den eten met hare kleine mandjes aan den arm vroolijk de deur uit. Freerk, als wegwijzer, ging voorop. Het pad ging eerst over groene weilanden, waar ze nu en dan over een hek moesten klimmen, wat dol pleizierig was. Daar graasden overal paarden en koeien; maar de meisjes

{==70==} {>>pagina-aanduiding<<}
waren daar niet bang voor. Ze wisten wel, dat die goede dieren geen mensch kwaad doen, die hen niet moedwillig tergt en plaagt. Op één land zagen ze tusschen de koeien een ooievaar deftig op en neer stappen. Ook die was zoo mak, dat hij niet eens opvloog, toen kleine Line in hare beide handjes klapte en hem met haar schel stemmetje toeriep:

‘Ooievaar, lepelaar, 
Is het een goed bramenjaar? 
Als je 't weet, dan zeg je 't ons maar!’ 


Hij schudde maar eenvoudig met den kop, alsof hij wou zeggen: Bramen? Dat weet ik niet; daar kijk ik niet naar. Ik bemoei mij liever met wormen en kikkers.
Na een half uurtje kwamen zij eindelijk aan den rand van het bosch, en hier vonden zij al de braamstruiken met de zoete, zwarte vrucht zoo vol beladen, dat zij naar hartelust plukken en eten konden. En dat deden zij dan ook. Tusschenbeiden gingen zij ook wel eens onder een boom zitten, om wat uit te rusten en naar de lieve vogeltjes te luisteren, die in de takken lustig zongen en kwinkeleerden.
De mandjes waren na een uur of wat boordevol geplukt, en de namiddag was den kinderen als in een ommezien voor-
{==71==} {>>pagina-aanduiding<<}
bijgevlogen. Gaarne waren zij nog tot den avond in het bosch gebleven, om er de maan door de takken te zien schijnen; maar tuinmans Freerk was een verstandige jongen en begreep, dat het tijd werd om weer op te stappen. Dus namen dan allen de gevulde korfjes op en gingen. Ze waren overgelukkig, en praatten en lachten. Dat ze van de bramen vrijwat blauwe en roode plekken aan handen, gezicht en zelfs op hare zomerjurkjes hadden, wat kon dat schelen? Dat leek wel mooi, en ieder kon er uit zien, dat ze naar het bosch waren geweest. Toen ze zoowat halfweg waren, wilde Sophie, de oudste, ook Lines korfje dragen; maar daar wou deze volstrekt niet van hooren. Ze was nog niemendal moe, zei ze, en om dat te toonen, maakte zij een sprong en - bons, daar lag ze! Daarbij liet ze ook haar mandje vallen, en al hare kostelijke braambessen rolden in het zand. Hoe bitter de kleine meid schreide, en hoe naar en vlekkerig na 't afvegen der tranen haar lief gezichtje er uitzag, is licht te begrijpen. Gelukkig was in de buurt eene sloot met helder water. Daarin wiesch Sophie haar nu gezicht en handen af; ook werd van den voorraad van de anderen haar korfje weer goed gevuld, en zoo was de ramp nogal zoo heel groot niet. Toen ze weer over dat land met de koeien kwamen, stond de ooievaar daar niet meer, maar was

{==72==} {>>pagina-aanduiding<<}
zeker lang naar zijn nest gevlogen. Anders had kleine Line hem willen toeroepen:

‘Ooievaar, lepelaar! 
't Is een kostlijk bramenjaar; 
Zie hier onze mandjes maar.’ 


Dat had ze onderweg al in haar kleine hoofdje overlegd, en 't speet haar geducht, dat ze het nu niet doen kon.
Vroolijk en vergenoegd kwamen beide meisjes nog vóór den donker met hare schatten bij moeder thuis. Freerk werd wel vriendelijk bedankt, dat hij zoo goed op haar gepast had, en kreeg eene dikke boterham met een glas bier. Tot zij naar bed gingen, praatten zij nog druk over den prettigen dag, dien zij gehad hadden. Of Fenna, de meid, wel zoo heel vriendelijk keek, toen zij den volgenden dag de bevlekte japonnetjes en broekjes kreeg te wasschen - dat weet Oom Jan niet.




{==t.o. 73==} {>>pagina-aanduiding<<}


{== afbeelding 
	
==} {>>afbeelding<<}
    



{==73==} {>>pagina-aanduiding<<}

De snoepster.

De kleine Rika was eene echte snoepster. Als zij in de keuken kwam en iets zag staan, dat men eten kon, moest zij daar altijd iets van proeven. Nu eens doopte Rika haar vinger in een schotel met appelmoes, dan weer betrapte men haar hoe zij aan de korst van het verschgebakken brood knabbelde of een klontje suiker uit moeders suikerpot stal.
Eens had de keukenmeid een haas gebraden. De haas stond in eene pan op de keukentafel en was o zoo lekker.
Terwijl de meid nu de tafel dekte en dus niet in de keuken was, sloop Rika naar de braadpan. En schielijk nam zij eene vork, pikte een stukje haas op, dat los in den schotel lag, en stak het in den mond.

{==74==} {>>pagina-aanduiding<<}

Tot kauwen gunde Rika zich geen tijd. Zij wilde het stukje gebraad maar gauw doorslikken, voordat de keukenmeid terugkwam. In dat stukje haas zat nu echter een klein beentje. En toen Rika nu zoo slikte, bleef dat beentje haar in de keel zitten.
Rika begon te schreien. Dat beentje in haar keel deed haar geducht zeer. Zij slikte en slikte, maar het beentje zat vast. Het wou niet vooruit en niet achteruit.
Op haar schreeuwen kwamen de keukenmeid en ook de moeder toe. Die zagen terstond, wat er gebeurd was. Helpen konden zij echter niet. Het arme meisje kon al bijna geen adem meer krijgen. Haar gezichtje werd rood en gloeide als vuur.
De keukenmeid liep terstond naar een dokter. Eer dat die echter kwam, lag Rika op den schoot van hare moeder en was dood. Dat hazebeentje had haar doen stikken.




{==t.o. 75==} {>>pagina-aanduiding<<}


{== afbeelding 
	
==} {>>afbeelding<<}
    



{==75==} {>>pagina-aanduiding<<}

De drijftol.

De kleine Bram mocht dolgraag met een tol spelen. Zoodra hij 's morgens gewasschen en aangekleed was, nam hij zijn tol en zijn klein zweepje, en ging daarmee op de plaats of in den tuin. En daar begon dan de pret. Soms wel moest de mooiste bonte tol uren lang dansen. Het gebeurde wel eens, dat een steen in den weg lag. Daar moest hij dan over heen huppelen. Zoodra de tol moe begon te worden, kreeg hij slagen met de zweep, totdat hij weer lustig ronddraaide.
Soms had de vader wel eens gekheid met den kleinen Bram en zeide: ‘Jongen, geef mij dien tol toch. Ik wil er je een stokpaardje, een windmolen of wat je maar wilt voor koopen.’
Bram zei dan echter altijd: ‘Och neen, ik wil liever mijn tol houden. De tol is mij veel liever.’

{==76==} {>>pagina-aanduiding<<}

Eens speelde Bram weer met zijn tol op straat. O, wat gonsde en bromde het bonte dwergmannetje over de straatsteenen heen! Hoe lustig wipte het van den eenen steen op den anderen!
Links en rechts van de straat waren echter diepe gaten in den grond, waar het regenwater door wegloopen moest. Daar juist zweepte de kleine Bram zijn tol met alle geweld, om hem terdeeg te doen springen. De tol deed dan ook geweldige sprongen. Daarbij kwam hij aan den rand van zulk een gat en - plomp! viel de tol daarin. Weg was hij.
Daar stond nu de kleine en keek bedroefd in het gat neer. Toen hij begreep, dat hij den tol er met geen mogelijkheid uit kon krijgen, begon hij bitter te schreien. Huilend en snikkend ging hij eindelijk naar huis.
‘Wat scheelt er aan, Bram?’ vroeg hem zijn vader.
‘Och,’ zei Bram, ‘mijn tol is in een riool gevallen. En dat is heel diep. En nu is mijn tol weg.’
‘Nu, als 't anders niet is,’ zeide de vader, ‘schrei dan maar niet meer. Ik zal je morgen vroeg geld geven, en dan kunt ge uit den winkel een anderen tol halen.’
Toen Bram dat hoorde, wischte hij zijne tranen uit de oogen en lachte hij terstond weer.
Bram kon den volgenden morgen moeielijk den tijd

{==77==} {>>pagina-aanduiding<<}
afwachten, dat zijn vader hem het beloofde geld zou geven. Eindelijk tastte de vader in den zak, haalde zijne portemonnaie er uit en gaf hem het geld.
Juichend liep Bram de deur uit en naar den koopman toe.
De koopman woonde niet ver; Bram had dus al spoedig terug kunnen zijn. Evenwel bleef hij lang weg. Eerst na een uur kwam hij langzaam de stoep opstappen. Zonder een woord te zeggen ging hij in de woonkamer in een hoekje zitten.
‘Zeg, Bram,’ zeide de vader, ‘waar is dan nu de nieuwe tol?’
De kleine zag voor zich neer en gaf geen antwoord.
‘A ha!’ zeide de vader; ‘ik merk 't al. Ge hebt zeker het geld onderweg verloren?’
‘Neen, vader,’ zei hierop Bram, ‘verloren heb ik het geld niet, maar ik heb er wat anders mee gedaan.’
‘Ei zoo, Bram; dan hebt ge het geld versnoept?’ vroeg de vader.
‘Neen, versnoept heb ik het ook niet,’ zeide Bram. ‘Ik zal u zeggen, wat ik er mee gedaan heb. Maar u moet dan ook niet op mij knorren.’
‘Nu, zeg het dan,’ zeide de vader. ‘Maar vooral niet jokken!’
‘Zie, vader,’ begon Bram hierop, ‘toen ik op straat

{==78==} {>>pagina-aanduiding<<}
kwam, stond daar een klein, arm meisje. Het schreide bitter. En toen ik haar vroeg, wat er aan scheelde, zei ze mij, dat ze voor haar vader een half pond tabak had moeten halen, maar het geld verloren had. Als ze nu thuis kwam, zou zij zeker duchtig slaag krijgen, want haar vader was hard en streng. - Het arme kind wist van angst geen raad. En toen kreeg ik medelijden met haar en heb haar mijn geld gegeven. Al heb ik nu geen tol, zoo krijgt het meisje toch ook geen slaag.’
Toen zeide de vader: ‘Ge hebt goedgedaan, mijn beste Bram. Ge zijt een brave jongen. En daarvoor zult ge nu twee tollen hebben. Hier hebt ge twee kwartjes. Loop en haal ze terstond maar.’




{==t.o. 79==} {>>pagina-aanduiding<<}


{== afbeelding 
	
==} {>>afbeelding<<}
    



{==79==} {>>pagina-aanduiding<<}

Het jonge katje.

Mina en Betsy zitten nog altijd druk te zoomen en te letteren. Eindelijk heeft de pendule zeven geslagen, en daar, na een poosje, komt Jan aanstormen uit de teekenles. Hij groet mama en zijne zusjes, vertelt wat van zijne kameraden en zegt op 't laatst:
‘Zusjes, ga je mee spelen?’
‘Wacht nog even,’ zegt Betsy; ‘ik heb dit zoompje op een paar steken na klaar.’
‘En ik wil deze V nog graag afmaken,’ zegt Mina. ‘Ma, morgen krijgen we de zes zakdoeken zeker wel af. Zullen we dan met de poppenkleeren beginnen?’
‘Ja, kind, dat zullen we,’ antwoordt de moeder.
‘Wat zal die pop er dan prachtig uitzien! Wat zal ze verbaasd wezen over haar eigen mooiigheid!’ roept Betsy weer.

{==80==} {>>pagina-aanduiding<<}

‘Natuurlijk,’ zegt mama; ‘'k wed, dat ze van pleizier nog rooder wangetjes krijgt, dan ze nu al heeft.’
Daarover begonnen de meisjes hartelijk te lachen; maar Jan bromt: ‘Och, wat gezeur over die pop! Ga je nu mee?’
‘Nog een ommezientje geduld,’ zegt mama; maar Jan is de deur al uit.
Het duurt evenwel niet lang, of daar komt hij weer binnenstuiven. ‘Meisjes, gauw, gauw! Komt nu eens zien! De jonge Muizenschrik heeft de oogen open en loopt met de oude rond.’
Nu weten Mina en Betsy heel goed, wat Jan bedoelt; maar de kinderen, die dit boekje lezen, weten nog niets van Muizenschrik, en dus moet ik er hun vooraf wel wat van vertellen. In 't groote huis van mijnheer Veere waren vroeger nogal vrijwat muizen. Nu is een muis eigenlijk wel een heel aardig diertje; maar de menschen hebben er gewoonlijk toch niet mee op, omdat die kleine knabbelaarsters zoo erg vrijpostig zijn en overal maar op aanvallen. Daarom heeft mijnheer Veere verleden jaar eene kat laten koopen, en die heeft de muisjes gauw aan 't verstand gebracht, dat de menschen op hun bezoek volstrekt niet gesteld zijn. In een heelen tijd hebben de muizen zich dan ook niet durven vertoonen, en de poes,

{==81==} {>>pagina-aanduiding<<}
die ze zoo dapper verjaagde, is door de kinderen Muizenschrik gedoopt. Toen heeft voor een dag of tien de oude poes jongen gekregen - vier of vijf wel. De kinderen zouden die wel graag allen gehouden hebben; maar dat ging niet aan. Alleen het mooiste jonge poesje mochten ze behouden, terwijl Hein, de knecht, de anderen heeft meegenomen. Tot nu toe heeft de kleine nog haast niet anders gedaan, dan met de oogen toe bij de moeder in 't nest gelegen; en daar Jan nu bericht komt brengen, dat dit anders geworden is, bergen de meisjes gauw haar werk op en huppelen door de gang naar de keuken, waar de lieve dieren zijn. Jawel, daar loopt de jongejuffrouw Muizenschrik op hare vier kleine pootjes, kruipt bij de oude op en maakt allerlei kluchtige buitelingen en sprongen.
‘Stil,’ zegt Mina, ‘we zullen de meid om wat melk vragen en 't lieve ding dan naar binnen meenemen.’ Dat gebeurt. De kleine poes wordt door Mina op schoot genomen, en Betsy houdt het diertje een schoteltje met melk voor, waaruit het al zijn best slobbert, terwijl Jan er bij staat te kijken, en moeder Muizenschrik met opgeheven staart rondloopt en de meisjes aankijkt, alsof ze zeggen wou: Wees me toch vooral goed voorzichtig met de kleine!

{==82==} {>>pagina-aanduiding<<}

De jonge poes krijgt een blauw lintje om den hals. Ze wordt ‘Mimi’ gedoopt, en de kinderen spelen met haar, totdat mama hen roept, om hunne boterhammen te komen eten.
Ik durf wedden, dat Mina en Betsy dien nacht van haar nieuwe poesje gedroomd hebben, en - mogelijk ook wel van de pop, voor wie ze een japonnetje willen maken, dat ze roode wangetjes krijgt van pleizier over haar eigen mooiigheid.




{==t.o. 83==} {>>pagina-aanduiding<<}


{== afbeelding 
	
==} {>>afbeelding<<}
    



{==83==} {>>pagina-aanduiding<<}

Wat de dingen, die in de kamer zijn, vertellen.

De tafel.

De kleine Hanno had zijn voet verstuikt, en daarom moest hij den geheelen dag op de canapé liggen. Dit maakte natuurlijk, dat de tijd hem lang viel. Nu keek hij de tafel, dan de stoelen, nu den spiegel, dan de kachel eens aan.
Eindelijk scheen hij ongeduldig te worden en riep: ‘Nu, hoe staat ge allen daar zoo stom om mij heen? Vertelt mij liever wat, zoodat de tijd mij niet zoo lang valt.’
Toen begon de tafel, trappelde een oogenblikje met hare pooten en zei: ‘Als ge wilt, zal ik u heel gaarne iets van mij zelve vertellen. Ik ben een recht goed vriend van u en van alle kinderen. Als ge vroeg opstaat, heb ik al een beschuit en een kroes warme melk, een boter-
{==84==} {>>pagina-aanduiding<<}
ham of een broodje voor u klaar staan. Gij behoeft maar bij mij te gaan zitten, en kunt dan eten en drinken.
Tegen den middag leg ik een spierwit laken over mij heen. Op dat laken zet ik schotels, borden en het zoutvaatje neer. Daar leg ik dan messen, vorken en lepels bij. Ook zorg ik voor eene karaf met frisch, helder water in het midden. Dan maak ik, dat er vleesch, aardappels, groenten en grutten komen. En nu komt gij, gaat aan mij zitten, neemt mes en vork, en houdt een maaltijd als een prins.
Als 't avond wordt, zorg ik weer dat gij mij niet ledig vindt.
In voorjaar en voorzomer breng ik radijs, waterkers, aardbeien, kersen, bessen en frambozen. Is die tijd voorbij, dan komen de nieuwe aardappels, peulen, erwten, boonen en ik weet niet wat al meer.
In den herfst heb ik weer wat anders voor u. Dan onthaal ik u op appels, pruimen, noten en druiven. Nu en in den winter vindt gij op mij soms ingelegde groenten en vruchten staan. Ook breng ik u pannekoeken, podding, rijst, gierst, gort, eend, gans, haas, visch, rookvleesch, worst en nog wel twintig andere dingen.
En wat geeft gij mij voor al die kostelijkheden? Niets, volstrekt niets. Ik verlang dan ook niets van u. Gij hebt verder niets te doen, dan aan te zitten en toe te tasten. En hoe beter 't u smaakt, des te liever zie ik dat.
Om één ding zou ik u nu echter wel verzoeken willen.

{==85==} {>>pagina-aanduiding<<}
Zoo vaak gij bij mij aanschuift, en voordat gij naar lepel en vork tast, vouw eerbiedig de handen en dank den goeden God voor al de kostelijke gaven, die voor u op tafel staan. Dat alles is toch een geschenk van Hem. Zult gij dat nimmer vergeten, lieve jongen?’


De stoel.

Toen de tafel met spreken gedaan had, schoof ook de stoel wat nader bij de canapé en sprak: ‘Ik ben ook een goed vriend van u. Ik draag u als gij aan tafel zit en speelt of eet. Op mij klimt gij, als gij eens het venster uit wilt kijken.
Toen gij nog klein waart, kroopt gij op handen en voeten in de kamer rond. Ge kondt nog niet loopen en ook nog niet staan. Eindelijk was 't, of ge merktet, dat uwe beenen meer kracht hadden gekregen. Ge kwaamt naar mij toe, greept u aan mij vast en zocht zoo overeind te komen. En opeens stondt ge zoo op uw eigen voeten. Wat was uwe mama blij, toen zij u bij mij zag staan!
Later echter was zij ook wel eens boos, als gij namelijk bij mij op waart geklauterd en nu met de voeten op mij stondt. Hoe licht hadt gij zoo een leelijken val kunnen doen! Ook ben ik niet gemaakt, om met voeten getrapt te worden. Neen, ik ben alleen om op te zitten.

{==86==} {>>pagina-aanduiding<<}

Wanneer nu iemand op mij zitten gaat, verlang ik ook, dat hij goed recht op mij zit en niet achterover leunt. Dat toch staat leelijk en is daarbij ook niet fatsoenlijk.
Ook kan ik volstrekt niet velen, dat een kind, dat op mij zit, met de voeten heen en weer slingert. Fatsoenlijke kinderen zullen dat nimmer doen. Bekijk mij eens goed, lieve jongen! Ik ben een doodeenvoudige stoel. Ik heb vier pooten, eene zitting en eene leuning. Maar ik heb nog verscheidene broers, die anders gebouwd zijn dan ik.
Zoo heb ik dan een broeder, die zorgstoel heet. Deze is zacht bekleed en heeft ook aan de zijde twee leuningen. Daar legt men de armen op, om recht op zijn gemak te zitten. In zulk een stoel zitten grootpa en grootma graag en houden er hun middagdutje in.
Dan heb ik een broer, die heet schommelstoel. Deze heeft beneden ronde stutten, zoodat men zich daarop wiegen en schommelen kan.
Nog een broer van mij heet ziekenstoel. Die stoel loopt op drie wielen. Het is een treurige stoel. Men brengt er de zieken in buiten, die niet goed loopen kunnen en toch gaarne de frissche, vrije lucht willen genieten.
Dat is alles, wat ik te vertellen heb, lieve Hanno.’

{==t.o. 86==} {>>pagina-aanduiding<<}


{== afbeelding 
	
==} {>>afbeelding<<}
    




{==87==} {>>pagina-aanduiding<<}

De kachel.

‘En hoe is 't, klein kacheltje daar in den hoek, weet gij mij ook iets te vertellen?’ zoo sprak Hanno nu de kachel aan.
‘Wel niet heel veel, maar toch altijd wel wat,’ antwoordde de kachel. ‘Ik ben een goed vriend van u. Zoodra 't in den herfst koud begint te worden, verwarm ik hier de kamer. En dat doe ik den geheelen langen winter door, dag uit dag in. Ik houd daar zelfs in 't voorjaar eerst mee op, als de lucht weer behoorlijk warm wordt.
En nu bedenk eens, lieve Hanno, hoe heerlijk het is, dat men rustig en wel in eene warme kamer kan zitten, als 't buiten hagelt, sneeuwt en stormt! Bedenk, hoe prettig het is, als men recht koud en verkleumd naar huis komt en daar eene warme kamer vindt.
En weet ge nog wel, Hanno, hoe vaak ik u de laarzen en de kleeren gedroogd heb, als de regen die doornat had gemaakt? Weet ge nog, hoe dikwijls ik appels voor u heb moeten braden? En weet ge nog, hoe ik, toen ge nog klein waart, altijd uw hemdje moest warmen, voordat ge dat aantrokt?
Ge ziet dus, dat ik een heel goed vriend voor u ben en gaarne alles voor u doen wil.’



{==88==} {>>pagina-aanduiding<<}

De lamp.

‘Ik wil u toch ook iets vertellen, beste Hanno,’ zeide hierop de lamp, die op een hoektafeltje stond.
‘Ja, ja, doe dat!’ antwoordde Hanno. ‘Ik luister al.’
Hierop begon de lamp: ‘Ook ik ben een zeer nuttig ding. Ge weet wel, als de lieve zon ondergaat, dan komt de schemering en eindelijk wordt het geheel donker. Zoodra het echter donker wordt, moet ik gehaald en aangestoken worden, en dan wordt de kamer opeens weer helder.
Was ik er niet, dan zoudt gij, zoodra de zon ondergaat, in het donker moeten zitten. Ach, en dan zou u de tijd verschrikkelijk lang vallen. Nu evenwel ben ik eene kleine zon. Evenals de groote hemelzon de geheele wereld verlicht, zoo verlicht ik de kamer. En nu kunnen de menschen daar lezen, schrijven, breien, naaien en allerhande werk doen, bijna even goed, als bij klaarlichten dag.
Evenwel moet ik u één ding zeggen, beste Hanno. Als ik brand, moogt ge niet al te lang in mijne vlam kijken. Mijn helder licht doet anders kwaad aan uwe oogen.
Bij mijn licht moogt ge ook niet al te lang prenten kijken, teekenen of fijn schrift lezen. Ook dàt is voor de oogen niet goed.
Nog wat! Als ik op tafel sta, zorg dan vooral, dat gij niet tegen de tafel aanstoot. Ik kan anders omvallen, en dan zou een groot ongeluk ontstaan.

{==89==} {>>pagina-aanduiding<<}

De olie namelijk, die gij in mijn glazen buik ziet, is aardolie. De menschen noemen die petroleum. Deze olie nu is eene uiterst gevaarlijke vloeistof. Als deze olie warm wordt en men komt er met een vlammetje bij, dan begint zij dadelijk te branden.
Als ik dus eens omviel, zou mijne olie uitloopen, zou beginnen te branden, en dan kon daar een geducht ongeluk uit volgen.
Bedenk maar eens, als die brandende olie aan uwe kleeren kwam, dan kondt gij bij levenden lijve verbranden. Dat is al met heel veel menschen, vooral met kinderen, gebeurd. Wees dus vooral voorzichtig. Ik ben een nuttig ding, maar ook een gevaarlijk ding.’


De spiegel.

‘Nu, spiegeltje, spiegeltje aan den wand,’ vroeg kleine Hanno na een poosje; ‘wat hebt gij mij te vertellen?’
Daarop antwoordde de spiegel: ‘O, nogal vrijwat. Vooreerst wil ik zeggen, dat ik eigenlijk de vlugste schilder van de geheele wereld ben. Zoodra ge voor mij gaat staan, heb ik u ook al afgeschilderd. Zoo vaak ge maar in mij kijkt, ziet ge ook uw eigen portret.
Ik schilder echter niet alleen menschen, maar ook dieren, ja alle dingen, die men maar eventjes voor mij neerzet.

{==90==} {>>pagina-aanduiding<<}
Houdt gij eene kat voor mij, terstond heb ik haar afgeteekend zooals ze gaat en staat. En zelfs als ge mij een ouden keukenbezem voorhoudt, maak ik daar aanstonds eene teekening van.
En wat ik schilder is goed en heel nauwkeurig. Geen ander schilder zal mij dat zóó nadoen. Kinderen, die met een vuil gezicht voor mij komen, schilder ik met hun vuil gezicht, opdat zij zien zouden, hoe leelijk een morsig gezicht staat. Komt een kind met een donker, knorrig gezicht voor mij, terstond schilder ik het met dat gezicht, om het te laten zien, hoe leelijk zwartkijken staat. Staat een jongen voor mij, die zijne haren over het voorhoofd neer laat hangen, dan schilder ik hem ook zoo, zoodat hij zien kan, hoe dom een gezicht lijkt, als men 't haar in de oogen laat hangen.
Omdat ik nu zoo'n vlug en zoo'n goed schilder ben, kunnen de menschen mij zeer goed gebruiken. En daarom hangt in bijna iedere kamer een spiegel.
Let maar eens op, lieve Hanno. Als uwe mama zich 's morgens aankleedt, komt zij wel een paar maal voor mij staan. En dan laat ik haar zien, of hare haren goed gescheiden zijn; of haar mutsje recht op het hoofd zit; of de strik aan haar hals in orde is; of ze haar kraagje goed heeft omgebonden, en zoo al meer.
Hetzelfde doe ik ook, als uwe groote zuster zich eens aankleedt, om te wandelen of op visite te gaan.

{==91==} {>>pagina-aanduiding<<}

Ik doe dat alles heel graag, omdat ik verlang dat alle menschen er net, knap en fatsoenlijk uitzien. Maar over iets kan ik mij toch wel boos maken. Er zijn namelijk meisjes, die wel tien-, twintigmaal op een dag voor den spiegel komen en zich bekijken. Ja, sommige staan er wel eens een half uur voor en zijn er niet van weg te slaan. Zulke meisjes noemt men ijdel. En ik noem zulke meisjes spiegelaapjes.


De hangklok.

En nu viel Hanno's oog op de hangklok. Deze sloeg juist een vol uur. Toen zij had uitgeslagen, zeide zij: ‘Gij ziet mij zoo aan, Hanno. Gij denkt, dat ik zeker wel wat te vertellen zal hebben. O ja, lieve jongen. Maar ik ben een zeer ernstig ding. Wat ik u te zeggen heb, is ook zeer ernstig, en gij moogt er dus wel goed op letten.
Ge ziet, ik heb een wit blad en twee wijzers. De eene is wat langer dan de andere. Op het witte blad staan twaalf cijfers. Die beginnen met de I en houden bij de XII op. De beide wijzers bewegen zich voortdurend verder. Geen staat heelemaal stil. De lange wijzer begint bij de XII en gaat in den kring rond. Als hij weer op de XII staat, is een uur verstreken. Terwijl nu echter de lange wijzer ééns om het geheele cijferblad rondgaat, ver-
{==92==} {>>pagina-aanduiding<<}
schuift de kleine wijzer slechts van het eene cijfer tot het andere.
De lange wijzer heeft dus maar een uur noodig, om van de XII weer op de XII te komen. De kleine wijzer daarentegen heeft twaalf uren noodig, voordat hij eenmaal rond komt.
Op deze wijze wijs ik den tijd aan. Als de groote menschen naar mij kijken, weten zij dadelijk, hoe laat het is: of het 's morgens zeven, of negen, of elf uren is, en of het 's namiddags twee, vier of zes uren is.
Als een uur verstreken is, laat ik een klok slaan. Dat doe ik, opdat de menschen hooren zouden, dat weer een uur voorbij is.
Let nu echter goed op, mijn beste Hanno. Een uur is zeer spoedig voorbij. Gij staat 's morgens te zeven uren op. Niet lang duurt het en 't is tijd tot ontbijten. Dan komt etenstijd. Daarna loopt gij in den tuin of gaat wandelen, of blijft bij uw speelgoed. Dan duurt het niet lang en de zon gaat onder. Het wordt donker, het wordt laat, gij gaat naar bed. Nu hebt gij een dag beleefd. Als gij den volgenden morgen wakker wordt, zijt gij weer een dag ouder.
Zijn zeven dagen voorbij, dan is eene week om. Als vier weken om zijn, dan is eene maand voorbij. Zijn twaalf maanden voorbij, dan is een jaar ten einde.
Zoo wordt elk kind met elk uur en met elken dag ouder. En dat gaat al heel gauw.

{==t.o. 93==} {>>pagina-aanduiding<<}


{== afbeelding 
	
==} {>>afbeelding<<}
    


{==93==} {>>pagina-aanduiding<<}

't Zal niet lang duren, en ge zijt een groote jongen en gaat naar school. 't Zal niet lang duren, en de schooltijd is voorbij en gij wordt een jongeling. Dan wordt gij een man. Eindelijk wordt gij een oud man, een grijsaard met witte haren. Oude menschen echter zeggen altijd: “Och, wat is mijn levenstijd toch schielijk voorbijgegaan!”
Bedenk dat nu al, mijn lieve Hanno! Bedenk, zoo vaak gij mijn klokje hoort slaan, dat gij weer een uur ouder zijt geworden. Nu zijt gij nog een kind en hebt het zeer goed. 't Zal evenwel niet lang duren, dan zijt gij geen kind meer en dan wordt alles anders.’


De papierkorf.

‘Nu, heer papierkorf,’ vroeg Hanno al spoedig weer, ‘hoe staat gij daar zoo stom in den hoek? Wilt gij den mond niet ook eens opendoen om mij wat te vertellen? Of weet ge niets bijzonders?
‘Ja, ik weet wel wat, lieve Hanno,’ zei de papierkorf. ‘Wilt gij het hooren?’
‘Wel zeker wil ik het hooren,’ riep de knaap. ‘Ik ben er zelfs dol nieuwsgierig naar.’
Hierop begon de papierkorf: ‘Van mij kunt gij twee dingen leeren, en die zijn: orde en spaarzaamheid.

{==94==} {>>pagina-aanduiding<<}

Ge weet toch wel, Hanno, dat ge dikwijls met papier speelt. Vaak knipt ge soldaten, dieren of bloemen van eene prent uit. Vaak knipt ge sterren of kleine poppetjes en mannetjes uit wit papier. Daarbij vallen altijd eene menigte papiersnippertjes op den vloer. Hoe zou het er nu uitzien, als al die stukjes en snippertjes in de kamer bleven liggen?
Maar neen, daar zorg ik voor. Breng ze mij maar, zeg ik. En dan worden al de snippers opgeraapt en in mijn buik gegooid.
Knipt uwe moeder een borduurpatroon, dan verzamel ik de afgevallen strooken en reepjes. Krijgt uw vader een brief, dan brengt hij mij het gescheurde couvert en ik bewaar dat, om het niet te laten slingeren.
Zoo verzamel ik elk stukje papier, al is 't ook nog zoo klein, opdat het er in de kamer altijd proper en netjes uit zou zien.
Wat doe ik nu echter met al die snippertjes papier? Als ik eens tot den rand toe vol ben, schudt men het papier ergens in een hoek op zolder uit. Is nu het daar opgezamelde papier een groote hoop geworden, dan wordt het aan den voddenkooper verkocht. Het geld, dat uwe goede moeder daarvoor krijgt, geeft zij aan de armen.
Dit geld zou zij niet gekregen hebben, was ik er niet geweest en had elk snippertje papier zorgvuldig opgezameld.
Gij kunt dus van mij leeren, kleine Hanno, dat men

{==95==} {>>pagina-aanduiding<<}
ook met de kleinste dingen spaarzaam zijn moet. Men mag geen stukje papier, geen lapje linnen, geen kruimeltje brood laten verloren gaan.’


De laarzenknecht.

Daarop kwam een laarzenknecht uit een hoek voor den dag hippen en zei: ‘Ik wou u ook wel iets vertellen, lieve Hanno. Mag ik?’
‘Ei, waarom niet?’ zei Hanno. ‘Maar dat zal zeker niet van veel belang wezen.’
‘Ik weet wel, dat ik een veracht ding ben,’ antwoordde de laarzenknecht. ‘Den geheelen dag ziet geen mensch mij aan. Alleen als ik eens helpen moet, word ik uit mijn hoek gehaald. Zoodra ik mijn dienst gedaan heb, stopt men mij weer weg.
De menschen zijn wezenlijk recht ondankbaar tegen mij. Wat zou uw papa moeten tobben, als hij zijne laarzen met de handen uittrekken moest! Nu steekt hij zijn voet maar eventjes in mijn vorm, trekt, en wip! daar is de laars uit.
Daar moet ik u toch eens een geval van vertellen. Uw papa kwam eens 's avonds laat van een reisje terug. Toen hij in de kamer kwam, wou hij terstond zijne laarzen uittrekken, die van den regen door en door nat waren.

{==96==} {>>pagina-aanduiding<<}
Hij zocht daarom naar mij, maar vond mij niet, want de meid had mij dien dag glad gewreven. Dus stond ik niet op mijne gewone plaats, maar nog buiten in de keuken.
Daar uw papa mij nu niet vond, riep hij den koetsier, dat die hem de laarzen moest helpen uittrekken.
Nu ging uw papa op een stoel zitten en de koetsier begon met al zijn best te trekken. Jawel, of hij al trok en weer trok, de laars wou maar niet van den voet los.
Eindelijk werd de koetsier ongeduldig. Hij trok met zooveel geweld, dat al zijn bloed hem naar het gezicht steeg. En op eens liet de laars los en de arme koetsier tuimelde met haar op den grond, zoo lang als hij was. Daarbij kreeg echter de goede man zulk een geweldigen bons tegen zijn hoofd aan, dat hij wel drie dagen hoofdpijn had en haast niet uit zijne oogen zien kon.
Had ik uw papa de laarzen helpen uittrekken, dan zou dat ongeluk niet zijn gebeurd.’


De wieg.

‘Wilt gij ook van mij wat hooren, Hanno?’ zoo vroeg de wieg, die niet heel ver van de canapé stond.
‘Heel graag,’ zei Hanno. ‘Ik ben zelfs heel benieuwd, wat dat wezen zal.’
‘Nu, luister dan,’ zei hierop de wieg. ‘Toen gij nog

{==t.o. 96==} {>>pagina-aanduiding<<}


{== afbeelding 
	
==} {>>afbeelding<<}
    


{==97==} {>>pagina-aanduiding<<}
een heel klein kindje waart, laagt gij alledag in mijn schoot. Uwe goede moeder zat bij u en schommelde u zachtjes. Daarbij zong zij dan ook wel dikwijls het liedje van het witte en het zwarte schaap voor. Zoodra gij maar wat begont te schreien, ging zij en bracht u warme melk, of zij weekte een beschuit en gaf u die te eten.
Als uwe moeder 's avonds slapen ging, nam zij mij, de wieg, en zette die naast haar bed. Och, hoe dikwijls hebt gij toen uwe goede moeder 's nachts in haar slaap gestoord! Zoodra gij maar een geluid liet hooren, was zij ook dadelijk het bed uit. Dat heeft haar echter nooit verdrietig gemaakt. Zij deed dat gaarne, omdat zij u zoo liefhad.’
‘Maar, lieve wieg,’ vroeg nu Hanno, ‘vertel mij, wat ik eigenlijk den heelen dag deed, toen ik wat grooter was geworden?’
‘Gij hebt toen nog niet veel uitgevoerd,’ zeide de wieg. ‘Als iemand bij u kwam, keekt gij hem met uwe groote, heldere oogen aan. Als uw vader of uwe moeder bij uwe wieg kwamen, begont ge vriendelijk te lachen. Dat maakte uwe ouders dan altijd recht gelukkig. Dan mocht ge ook dolgraag met het leege melkfleschje spelen, of ge trokt uwe moeder bij de linten van hare muts, of ge traptet met uwe korte beentjes het dekentje weg.
Soms liet ge ook al enkele geluiden hooren, alsof ge praten woudt. Als dan uwe moeder dat hoorde, kwam

{==98==} {>>pagina-aanduiding<<}
zij dadelijk toe en deed, alsof ze u heel goed verstond. ‘Ja, ja, mijn schatje,’ zei ze dan. ‘Ja, natuurlijk, mijn kleine Hanno. Ja, moeder verstaat je heel goed, mijn engel.’
‘Nu wou ik nog wel één ding weten, lieve wieg,’ zei de kleine Hanno. ‘Kunt ge mij ook zeggen, wat ik wel eigenlijk bij mij zelven dacht, toen ik nog in je lag?’
‘Beste Hanno,’ antwoordde de wieg, ‘toen dacht ge eigenlijk nog heelemaal niets. Hadt ge al kunnen denken, dan zoudt ge zeker dikwijls gedacht hebben: Och, wat heeft mijn goed moedertje mij toch lief!
Uwe goede ouders dachten echter des te meer. Ze dachten gedurig bij zich zelven en zeiden het dan ook: Dat onze kleine Hanno toch maar gezond blijft! Laat onzen lieven kostelijken jongen maar in het leven blijven! En dat onze kleine lieveling hier eens een recht goed, braaf mensen worde!’




{==99==} {>>pagina-aanduiding<<}

De jonge zeeman.


'k Ben zeeman; - van echt Hollandsch bloed, 
Heb ik mijn lust in 't varen; 
Vindt gij aan wal het leven zoet, 
Ik zwalp liefst op de baren, 
En, ben ik jong, vaak is de orkaan 
Me toch al over 't hoofd gegaan: 
Hoezee! 
 
'k Ben zeeman; - hier op 't nuchter strand 
Wil 't mij niet lang behagen; 
Veel liever hoor ik door het want 
De winden buldrend jagen. 
Ha, wat een pret, als 't roezig spookt, 
De golfslag rolt, de pekel kookt! 
Hoezee! 

{==100==} {>>pagina-aanduiding<<}

'k Ben zeeman; - onder 't felst geblaas, 
Als we over 't water vliegen, 
Klim ik getroost in mast en ra's 
En laat me er lustig wiegen; 
En blies de wind ook feller nog, 
Ik hoorde er 't bootsmansfluitje toch: 
Hoezee! 
 
'k Ben zeeman; - komt maar weer de bries 
De slappe zeilen stijven, 
'k Zeg allen dan getroost adies, 
Die op het droge blijven; 
'k Zeg: Ouders, treurt toch niet om mij, 
Ik heb een leven vrij en blij: 
Hoezee! 
 
Ha! eerstdaags gaat het weer in zee; 
't Land schijnt dan weg te zinken, 
En spoedig zie ik van de ree 
Slechts 't hoogste duin nog blinken. 
'k Roep dan: Adies, mijn vaderland! 
Wij zeilen naar 't Javaansche strand: 
Hoezee! 





{==t.o. 101==} {>>pagina-aanduiding<<}


{== afbeelding 
	
==} {>>afbeelding<<}
    



{==101==} {>>pagina-aanduiding<<}

Sint-Nicolaasavond.

Het was Sint-Nicolaas. Alle kinderen, groot en klein, waren benieuwd wat die hun brengen zou.
Ook de kleine Jan en zijn zusje Hanna vroegen gedurig weer: ‘Wat zou Sint-Nicolaas ons toch wel brengen?’
‘Maar eerst moet zijn knecht er geweest zijn,’ zei Jan; ‘want voordat die er geweest is, komt Sint-Nicolaas niet. Dat heeft grootmoeder mij verteld.’
‘Ach ja, en ik ben wel wat bang voor dien zwarten knecht,’ zeide Hanna.
Nu sloeg de oude hangklok zes uren. ‘Kindertjes,’ zeide de grootmoeder, ‘gaat daar nu stilletjes zitten. De knecht van Sint-Nicolaas zal zoo dadelijk komen. Ik heb hem al aan het raam hooren tikken.’
Jan en Hanna gingen hierop naast elkaar op de bank zitten, die dicht bij den haard stond. Ze waren zoo stil als muisjes. Geen van beiden zei een enkel woord.

{==102==} {>>pagina-aanduiding<<}

Toen zij misschien een kwartier zoo gezeten hadden, werd op de deur geklopt. Er werd geklopt tot driemaal toe.
‘Zijn hier ook kinderen in huis?’ bromde eindelijk eene stem buiten.
‘Wel zeker,’ antwoordde de grootmoeder. ‘Kom maar binnen, man.’
Nu begonnen de kleinen toch wezenlijk bang te worden. Zij schoven dichter bij elkander en hielden elkaar bij de handen vast. Hanna zou wel gaarne onder grootmoeders boezelaar zijn weggekropen. Jan keek angstig naar de deur.
Heel langzaam ging nu de deur open. Even langzaam trad eene lange gedaante binnen. Die had eene witte schapevacht over de schouders hangen en een grooten zwarten hoed op het hoofd. Deze hoed bedekte het geheele voorhoofd en 't halve gezicht, waarvan dus maar weinig te zien was. Op den rug hing een groote, grauwe zak, waarin het voortdurend rammelde. In de rechterhand hield de gedaante een ontzettend groote roe.
De zwarte gedaante kwam langzaam op de beide kinderen toe en bleef voor hen staan. Deze begonnen nu bijna van angst te huilen.
Hierop deed de zwarte gedaante den mond open en zei met holle stem: ‘Ik ben de knecht van Sint-Nicolaas. Goede kinderen behoeven niet bang voor mij te zijn,

{==103==} {>>pagina-aanduiding<<}
maar wel stoute kinderen. Voor deze heb ik deze roe hier. En nu zegt mij, hoe uw naam is, kinderen.’
‘Ik heet Jan,’ antwoordde daarop de kleine jongen, ‘en mijn zusje heet Hanna.’
‘Goed!’ zei nu de knecht van Sint-Nicolaas. ‘Zijt ge altijd vader en moeder goed gehoorzaam geweest?’
‘Ja, ja,’ zeiden Jan en Hanna te gelijk.
‘En hebt ge ook goed vrede met elkaar gehouden?’ vroeg de knecht verder. ‘Hebt ge elkaar terdeeg liefgehad?’
‘O ja,’ zei Jan; ‘ik heb Hanna recht lief.’
‘Dat is braaf, daar ben ik blij om,’ zeide de knecht. ‘En wilt ge ook verder goede, brave kinderen blijven?’
‘Ja, dat willen we,’ antwoordden beiden te gelijk.
‘Nu, dan ga ik maar weer opstappen, kindertjes,’ zeide de knecht. ‘Omdat ik echter tevreden over je ben, zult ge ook iets van mij hebben. Hier is een heele zak vol appels en noten. Deelt die met elkander.’
Met deze woorden schudde de knecht zijn zak uit en eene menigte appels en noten rolden over den vloer. Jan en Hanna wipten nu vroolijk van hun bankje en gingen aan het oprapen. Terwijl zij daar druk mee bezig waren, verdween de knecht.




{==104==} {>>pagina-aanduiding<<}

De reizende prentenkoopman.


Koopt... prenten koopt! - Koopt... kaarten koopt! 
Komt kijken, jongens! - Meisjes, loopt! - 
Ik kom zoo pas uit Amsterdam, 
Waar ik van alles medenam; 
Komt kijken maar; dat kost geen cent; 
't Gezicht geef ik vandaag present. 
 
Hier heb je een stad voor weinig geld, 
Die, 'k weet niet hoeveel, zielen telt, 
Wel honderdduizend met malkaar; 
Geloof je 't niet, dan tel ze maar, 
En komt, wat ik je zei, niet uit, 
Dan geef je voor mijn prent geen duit. - 
Dan hier: een kostlijk boerenhuis, 
Met stal en schuur en 't al incluis; - 



{==t.o. 105==} {>>pagina-aanduiding<<}


{== afbeelding 
	
==} {>>afbeelding<<}
    


{==105==} {>>pagina-aanduiding<<}


Wie daar als heer-boer leven kan, 
'k Verzeker je, is een heele man 
En ruilt met menig stadsheer niet..... 
Wie, die er mij tien cents voor biedt? - 
Of, heb je liever een kasteel? 
Hier is er een.... 't kost evenveel, 
En die het koopt, die krijgt van mij 
Den titel van baron daarbij. - 
Dees ruiter op zijn dartel paard 
Is onder broers een stuiver waard; 
Hier is een zwarte steendrukprent, 
Waarop je dapper kleuren kent. - 
Nu, lijkt het wat? Komaan, geeft acht, 
Je kijkt je blind aan al mijn pracht: 
Soldaten hier in lange rij, 
Met tamboer en kaptein er bij; 
Maar allen zijn ze suikerzoet, 
Niet één, die 't minste kwaad je doet; 
Sluit vrij ze in koffer, kist of kast, 
Ze doen volstrekt geen overlast, 
En knip je ze uit, en plak je ze op, 
Dan drijven ze in een notedop; 
Maar levendigen, kinders, poe! 
Die laten lang zulk spel niet toe; 

{==106==} {>>pagina-aanduiding<<}

Waar die zich plakken aan den disch, 
Is 't: ‘Schaf op vleesch en spek en visch!’ 
En wordt ge zoo iets mooglijk moe, 
Dan krijgt ge in 't end nog slagen toe. 
 
Nu, meiskes, kijkt zoo zwart maar niet, 
Want ook om jou dacht koopman Piet; 
Hier wordt een kindje in slaap gesust, 
Daar wordt er een door pa gekust; 
Hier wordt genaaid, gestikt, gehaakt, 
Ginds wordt het eten klaar gemaakt; 
Daar wordt gezoomd en hier geboord, 
Geschrobd, gewasschen en zoo voort; 
Hier zit men om den koffiedisch, 
Daar drinkt men thee tot lafenis; 
Hier bakt men taart en daar een vlâ: 
Et cetera - et cetera. 
 
Nu, wordt ge 't kijken haast niet moe? - 
We zijn thans aan de kaarten toe. 
Ik heb er van de nieuwste soort, 
Gekleurd, geplakt, zooals 't behoort, 
Van Oomkens, Scholtens, Jaeger, Puls, 
Van Van de Weijer, Arnz en Schulz, 

{==107==} {>>pagina-aanduiding<<}

En zeg dus, als je 't zeggen kent, 
Dat ik geen goeie kaarten vent! 
 
Hier heb je freule Europia, 
Die, of de wereld half verga, 
Nog altijd op haar oude plek 
Geplaagd zit met een stijven nek. - 
Een stijven nek? - Ja waarlijk, man! 
Wie of zijn hals verdraaien kan 
Met zulk een Pyreneeënband? - 
Ach, had m' in Isabella's land 
De helft maar van haar halsbandgoud, 
Dan was de boel er niet zoo fout! - 
Waar is de pols? - Ha, Nederland: 
Een kalme pols - een kalm verstand! 
Het hart is Duitschland; uit de grap 
Noemt men dat land wel bedellap, - 
En, is het hoofd soms leeg en hol, 
Het hart blijft even berstensvol. 
 
Hier ziet ge 't lieve, heilge land, 
Waar Christus eens door 's Heeren hand 
Geplaatst werd en in needrigheid 
Zijn heilig leven heeft geleid. 

{==108==} {>>pagina-aanduiding<<}

Ginds boven ligt Jeruzalem 
En hier het stille Bethlehem; 
Daar stuwt in een verlaten oord 
De Doode Zee haar water voort. 
Hier troont de Mogol en men zeit, 
Dat hij een kostlijk leven leidt; 
Hij was voorheen, u wel bekend, 
Een dwingland, een schatrijke vent, 
Maar sinds hem England heeft getroefd, 
Is hij zoo mak, als 't maar behoeft. - 
Zijn neefjes, onder ons gezeid, 
Zijn op heel 't wereldrond verspreid; 
Ook in ons land vindt men ze wel, 
Die Mogols met hun booze vel, 
Maar 't mogoleeren helpt hun niet: 
Ze sturen met den kop in 't riet. 
 
Dit hoekje om kom je in Afrika: 
Woestijnen zonder wederga! 
Hier zijn (onthou 't je leven lank!) 
De menschen zwart, de duivels blank. 
Ook menig Beduïnenschaar 
Vliegt hier te paard, met fladdrend haar; 
't Kameel, het schip der zandwoestijn, 

{==109==} {>>pagina-aanduiding<<}

Toont, dat ook bochels nuttig zijn. 
Aan 't landverhuizen wou je? Ha! 
Welaan! Daar ligt Amerika! 
We gaan te zamen recht door zee; 
Maar weet, twee dingen moeten mee: 
Een boel koerage en.... menig cent; 
Zoo niet.... blijf liever, waar je bent. 
Goed gaat het d' een en velen slecht; 
Wie weinig heeft is daar eerst recht 
Des rijken slaaf; geloof me vrij, 
't Is 't land van weelde en beedlarij. - - 
Steekt fiks de handen uit den mouw! 
‘Blijft 't land van uwe vaadren trouw!’ 
Zóó spreekt de Bijbel, en voorwaar, 
Die kent de dingen op een haar. 
 
En nu, mijn kindren groot en klein, 
Maakt, dat ik ook tevreên kan zijn; 
Komt, krijgt uw beursje en koopt een prent, 
'k Hoop, dat je niet schraapzuchtig bent; 
Want weet, mijn kindren, koopman Piet 
Leeft van het prent uitleggen niet. 





{==110==} {>>pagina-aanduiding<<}

De gierige hamster.

Eene fabel.

Op een korenveld - ergens in Polen of Siberië, waar deze knagende zoogdieren vooral thuis zijn - zaten twee hamsters, vader en zoon. De eerste stopte zich de wangtasschen terdeeg vol graankorrels en leerde den tweede, hoe hij die inzamelen moest. Juist maakten ze zich klaar, om naar hun hol terug te keeren en 't geroofde weg te bergen, toen daar toevallig een boer met een knuppel voorbijkwam en onze dieven betrapte. De jonge hamster zorgde gauw, dat hij weg kwam, en bereikte gelukkig het hol, doch de oude stelde zich tegen den boer te weer, beet hem in de hand en bracht hem daar met zijne scherpe tanden eene diepe wonde in toe. De boer daarentegen maakte gebruik van zijn knuppel

{==t.o. 110==} {>>pagina-aanduiding<<}


{== afbeelding 
	
==} {>>afbeelding<<}
    


{==111==} {>>pagina-aanduiding<<}
en takelde daarmee den dief dusdanig toe, dat deze eindelijk los liet en als dood op den grond lag. ‘Ziezoo,’ riep de boer, bij 't weggaan, ‘nu kunt gij hier mijn veld niet meer plunderen.’ Na eenige minuten kwam de hamster echter weer bij, sleepte zich met moeite naar zijn hol voort en vond daar zijn zoon. Deze schrikte toen hij den oude zoo gehavend zag, maar de oude hamster sprak: ‘Klaag niet, mijn zoon, dat ik sterven moet; ik heb voor u gezorgd. Zie, in ons hol liggen vele honderd korenaren, die u nu dezen herfst voeden kunnen. Zoo lang de winter duurt, slaapt gij en hebt geen voedsel noodig; maar wordt het zomer, zamel dan weer in, om niet van honger te sterven.’ Zoo sprak de oude en stierf.
De jonge hamster ontzag nu zijn voorraad niet, en 't voorjaar was nog niet ten einde, of alles was opgeteerd. Toen moest hij aan wortels knagen en zien, of hij bij zijne diefachtige makkers niet wat stelen kon. Dit gaf dan vaak aanleiding tot bloedige vechtpartijen, zoodat de hamster soms deerlijk gehavend naar huis kwam. Dat begon hem nu te vervelen, en hij dacht bij zich zelven: ‘'k Moet zorgen, dat dit anders wordt.’ Toen dus nu weer de zomer kwam, zamelde hij groote hoopen korenhalmen in, zoodat hij genoeg had voor zich en zijne jongen en zelfs nog overhield. Den daaropvolgenden zomer

{==112==} {>>pagina-aanduiding<<}
gaarde hij nog meer op en verheugde zich over zijn grooten voorraad, waarmee hij twee volle jaren dacht toe te komen. Daar overviel hem nu echter een zware angst voor verhongeren, wijl hij vreesde, later geen kracht meer te zullen hebben, om te gaan inzamelen. ‘Ik wil nog opgaren, zoo lang ik kracht heb,’ dacht hij, ‘om op mijn ouden dag geen gebrek te lijden.’ Hij groef zich dus nieuwe holen, want de oude waren vol; hij gebruikte niet van zijn overvloed, maar kaapte liever wat bij andere hamsters weg; hij vrat zich in den herfst niet meer zat en behielp zich met het slechtste koren, om het goede te sparen voor zijnen ouderdom. Kwam een zieke of behoeftige onder zijne broeders en smeekte hem om een weinigje van zijn overvloed, dan nam hij een klaaglijken toon aan, alsof hij zelf ziek en hongerig was, en riep zuchtend: ‘Hoe kunt ge mij vragen? Ik heb immers zelf niet te eten.’
Zoo sukkelde de gierigaard eenige jaren voort. Hij werd gedurig magerder en zwakker, en teerde ten laatste tot een geraamte uit. Niemand vertrouwde hij, met niemand wilde hij omgaan. Na zekeren winter zag men hem niet weer uit zijn hol te voorschijn komen; een jonge hamster waagde zich daarin en vond den ouden vrek dood op zijn voorraad liggen. Toen zeiden de andere hamsters:

{==113==} {>>pagina-aanduiding<<}
‘Komt eens kijken! Hij is te midden van zijn rijkdom van honger gestorven, die arme dwaas!’
Zij maakten zich hierop meester van zijne nalatenschap, smulden daar heerlijk van en de gierigaard werd nog na zijn dood door hen uitgelachen.




