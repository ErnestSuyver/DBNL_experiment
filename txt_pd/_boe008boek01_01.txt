
    
        
            
                Het boek der psalmen
                nevens de gezangen bij de Hervormde Kerk van Nederland in gebruik
               
            
                GEBRUIKT EXEMPLAAR
                eigen exemplaar Roel Bosch
                
                ALGEMENE OPMERKINGEN
                Dit bestand biedt, behoudens een aantal hierna te noemen ingrepen, een
                    diplomatische weergave van Het boek der psalmen, nevens de gezangen bij de Hervormde Kerk van Nederland in gebruik in een herdruk uit 1774. De eerste druk is uit 1773. Deze editie is tot stand gekomen in het kader van het Bijbeldigitaliseringsproject, een vrijwilligersproject onder leiding van Nicoline van der Sijs.
                
            
            
                
                    2010 dbnl
                    
                
                _boe008boek01_01
            
            
                DSOLmetadata:yes
            
            
                Het boek der psalmen, nevens de gezangen bij de Hervormde Kerk van Nederland in gebruik. Johannes Enschede en Zoonen, Haerlem 1774 
                
            
        
        
            DBNL-TEI 1
        
        
            
                2010-05-04
                
                    CB
                
                colofon toegevoegd
            
        
    
    
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Het boek der psalmen, nevens de gezangen bij de Hervormde Kerk van Nederland in gebruik. Johannes Enschede en Zoonen, Haerlem 1774 
 
Zie: https://www.dbnl.org/tekst/_boe008boek01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 
 
           
            
                 
                    
                
Verantwoording van de digitale uitgave van vier kerkboeken:

Dathenus 1566, Van Haecht 1583, Marnix 1591 en Het Boek der Psalmen 1773

                door Nicoline van der Sijs

Bronnen

De uitgave betreft de digitale versie van vier kerkboeken waarvan de titelpagina's luiden:

1.
DE PSALMEN DAVIDS, ENDE ANDER LOFSANGHEN, WT DEN FRANCOYSCHEN DICHTE IN NEderlandschen ouerghesett, DOER PETRVM DATHENVM. Metgaeders den Christelicken Catechismo, Ceremonien ende Ghebeden. [...] HEYDELBERGH. M.D. LXVI. = Dathenus 1566

2.
De Psalmen Dauids, in Neder-duytschen dichte ghestelt: Midtsgaders de Compositien opde Psalmen, ende de Christelijke Lidekens. Soo de Christelijke Gemeynten binnen Antwerpen ende Brussel (der Confessien van Ausborch toe-ghedaen sijnde) sijn ghebruykende. T' HANTWERPEN, By Aernout s'Coninx. Anno 1583. Met Priuiligie. = Van Haecht 1583 [NB. In deze editie wordt de auteursnaam niet vermeld]

3.
HET BOECK DER PSALMEN. Wt der Hebreïsscher sprake in nederduytschen dichte, op de ghewoonlicke oude wijsen van singen, ouergeset. Mitsgaders de heylige schriftuerlicke lofsangen, uyt den ouden ende nieuwen Testamente by een getogen, ende oock in nederlantschen dichte, na der Hebreisscher ende Grieckscher waerheyt, Mit elck sijnen text van woirde te woirde daer tegen ouer, int duytsche gestelt, Doir Philips van Marnix, genaemt, van Sint Aldegonde. MIDDELBVRGH, By Richard Schilders, Drucker der Staten s'Landts van Zeelandt. 1591. Met toelatinge der voorsz Heeren. = Marnix 1591

4.
HET BOEK DER PSALMEN, NEVENS DE GEZANGEN BIJ DE HERVORMDE KERK VAN NEDERLAND IN GEBRUIK; Door last van de Hoog Mogende Heeren Staaten Generaal der Vereenigde Nederlanden, Uit drie berijmingen, in den jaare 1773, gekooren, Met de noodige daar in gemaakte veranderingen. MITSGADERS DE Christelijke Catechismus, Formulieren en Gebeden der Gereformeerde Kerken. TE HAERLEM, Gedrukt by JOHANNES ENSCHEDE EN ZOONEN. 1774 = Het Boek der Psalmen 1773


Als ‘leggers’ van deze digitale edities zijn gebruikt:

1.
Het exemplaar van De Psalmen Davids door Petrus Dathenus uit 1566 dat berust in de bibliotheek van de Universiteit Utrecht (AB: D. oct. 1297 rariora) en dat voor zover bekend het enig bewaard gebleven exemplaar is van de eerste druk van dit werk; er is gebruik gemaakt van de facsimile-editie die in 1992 bij Den Hertog B.V. te Houten is verschenen, met inleidingen door J.N. IJkel en W. van 't Spijker. Uit ditzelfde jaar 1566 zijn volgens de STCN zes andere drukken bekend, die bij andere uitgevers zijn verschenen.

2.
Een exemplaar uit de bibliotheek van de Universiteit van Amsterdam met signatuur: OK 69-91; er is gebruik gemaakt van een kopie/microfilm van De Psalmen Dauids van Van Haecht uit 1583 (derde druk), aanwezig op het Meertens Instituut (signatuur: 3978 14 Haecht Ps1583). Als referentie bij moeilijk leesbare passages is het exemplaar geraadpleegd dat berust in de KB Brussel onder signatuur: II 17.641 A LP; een fotokopie hiervan is aanwezig op het Meertens Instituut met de signatuur: 3978 14 Haecht Ps1579. De STCN noemt alleen deze exemplaren van de editie.

3.
Een exemplaar van Het Boeck der Psalmen van Marnix uit 1591 uit de bibliotheek van het Nederlands Bijbelgenootschap te Haarlem, signatuur: 392.61“1591”-Marn / 558. De STCN vermeldt nog 12 andere exemplaren die aanwezig zijn in openbaar boekenbezit.

4.
Een exemplaar van Het Boek der Psalmen, gedrukt bij Johannes Enschede en Zoonen, Haerlem, 1774, beschikbaar gesteld door Roel Bosch. Van dit boek zijn bij diverse uitgevers in principe identieke edities verschenen in 1773 en latere jaren.




 Achtergrond van het Bijbeldigitaliseringsproject

In juni 2007 heeft Nicoline van der Sijs in verschillende media een oproep gedaan voor hulp van vrijwilligers bij het digitaliseren van de Statenvertaling 1637. Vanwege de grote respons is het zogenaamde Bijbeldigitaliseringsproject vervolgens uitgebreid met andere laatmiddeleeuwse en vroegmoderne bijbelvertalingen waarvan het NBG de afbeeldingen op internet heeft geplaatst. Inmiddels zijn er transcripties gepubliceerd van de Statenvertaling uit 1637, de Delftse bijbel uit 1477, de Leuvense bijbel uit 1548, de Lutherse bijbelvertaling van 1648 en de Deux-Aesbijbel uit 1562. Er wordt gewerkt aan een digitale versie van de Liesveltbijbel (editie 1542), van de Biestkensbijbel (1560), van de Vorstermanbijbel (1528/1531) en van de tweede druk van de Statenvertaling uit 1657. Niet-bijbelse deelprojecten zijn Het Groot VVoordenboeck: Gestelt in 't Neder-duytsch, ende in 't Engelsch door Hendrick Hexham (1648); de spreekwoordenverzameling Nievwe Wyn in Oude Le'er-Zacken van Johan de Brune de Oude (1636); en de spreekwoordenverzamelingen van J.P. Sprenger van Eyk, Handleiding tot de kennis van onze Vaderlandsche Spreekwoorden en Spreekwoordelijke zegswijzen, bijzonder aan de Scheepvaart en het Scheepsleven, het Dierenrijk en het Landleven ontleend uit 1844, en Het Spreekwoordelijk gebruik van Bijbeltaal in de Burgerlijke zamenleving (z.j., ca. 1840).
Een apart project vormt de Friese bijbelvertaling van dr. G.A. Wumkes uit 1943, waarvan de gedigitaliseerde versie te vinden is op de website van de Digitale Historische Bibliotheek Friesland (www.wumkes.nl). De digitalisering van de Friese bijbelvertaling wordt tevens gesteund door de Fryske Akademy. Aan de digitalisering van de Nije Fryske bibeloersetting wordt momenteel gewerkt.
Begin 2009 zijn de werkzaamheden van de vrijwilligers die meewerken aan het digitaliseren, ondergebracht in een stichting, de Stichting Vrijwilligersnetwerk Nederlandse Taal (SVNT). Het Bijbeldigitaliseringsproject wordt gesteund door de Digitale Bibliotheek voor de Nederlandse Letteren (dbnl), het Instituut voor Nederlandse Lexicologie (INL), het Nederlands Bijbelgenootschap (NBG) en de Nederlandse Taalunie. De digitale tekstuitgaven van de vier kerkboeken worden gepubliceerd op de website van de dbnl.
Voor het Bijbeldigitaliseringsproject is een besloten e-maildiscussiegroep opgericht waarin de vrijwilligers informatie met elkaar uitwisselen. Het INL heeft, met Dick Wortel als webbeheerder, voor vrijwilligers en geïnteresseerden een apart onderdeel van zijn website ingericht.


 Medewerkers aan de digitale uitgave van de vier kerkboeken

Aan het overtikken en tot tweemaal toe corrigeren van de tekst van de vier kerkboeken hebben 44 mensen een bijdrage geleverd. De medewerkers hebben een of meer porties van de tekst overgetikt. Een aantal van de medewerkers heeft zich, vaak naast de overtikwerkzaamheden, beziggehouden met de correctie van door anderen overgetikte porties; in onderstaande lijst is dit achter de desbetreffende namen toegevoegd.

Coördinatie


dr. Nicoline van der Sijs, Leiden (NL)




Medewerkers


drs. M.P. Angenent MPA, Utrecht (NL)

drs. Sybe Bakker, Groningen (NL) (corrector)

drs. Jan van den Berg, Goirle (NL) (corrector)

dr. Ingrid Biesheuvel, Rijswijk (NL) (corrector)

mr. Geertje Bikker, Oudewater (NL)

mr. drs. Jan Blok, Bergen (NL)

Kees Blom, Epe (NL)

drs. ing. DickJan Braggaar, Assen (NL)

drs. Dirkje Ebbers, Culemborg (NL)

ir. J.F. (Jan) Entrop, Tiel (NL)

drs. A.J. (Bram) Ettema, Wassenaar (NL)

Jakobus Folkersma, Mariënberg (NL)

Jan Fraanje, Krimpen aan den IJssel (NL)

drs. Herman de Graef, Bazel (B)

drs. Annalies van Haaften, Maastricht (NL)

M.N. den Harder, Soest (NL)

Ruud Hendrickx, Brussel (B) (corrector)

mr. Frits Houtman, Berg en Dal (NL)

dr. J.J. (Jantien) Kettenes-van den Bosch, Putten (NL) (tevens corrector)

René Kurpershoek, Amsterdam (NL)

Tineke van der Laan, Rome (I) (tevens corrector)

Brenda Mudde, Amsterdam (NL)

Huib Neven, Krimpen aan den IJssel (NL)

Elly Pijpers, Rotterdam (NL)

Henk van de Rest, Alphen N.B. (NL)

dr. Willem Rump, Nieuwegein (NL)

dr. ir. Frits Schutte, Goor (NL) (tevens corrector)

drs. Carri Sijssens, Maarn (NL)

drs. Saramarie Snoeij, Katwijk (NL)

Ton van der Steenhoven MA, Ouderkerk aan den IJssel (NL) (tevens corrector)

drs. Dagmar Stiebral, Den Haag (NL)

drs. Poul Stolp, Oss (NL)

dr. Pieter van Thiel, Bennebroek (NL)

drs. Ingrid Vedder, Bunnik (NL) (tevens corrector)

Louis Vermeulen, Kalmthout-Heide (B)

Wim Visser, Castricum (NL)

drs. J.M.A. (Koos) van der Werff, Rotterdam (NL)

drs. Conny Wesdijk, Breda (NL)

drs. Frans Wetzels, Breda (NL)

drs. Joke van der Wey, Amsterdam (NL)

Jan Dirk Wiegman, Alphen a.d. Rijn (NL)

Herman Wiltink, Krimpen aan den IJssel (NL) (corrector)drs. Dirk van Wolferen, Goor (NL)


Een aantal personen verdient bijzondere vermelding vanwege hun meer dan gemiddelde bijdrage. Rien den Harder en Tineke van der Laan hebben een uitzonderlijk groot aantal porties getranscribeerd. Jan van den Berg, Ruud Hendrickx, Jantien Kettenes, Frits Schutte en Herman Wiltink hebben alle porties voor de tweede maal gecorrigeerd en tot complete boeken samengesmeed, waarbij zij tevens allerlei extra technische controles hebben uitgevoerd. Zo heeft Frits Schutte inconsequenties in de gedrukte registers van de vier kerkboeken opgespoord. Sybe Bakker heeft de rol gespeeld van geduldige en betrouwbare vraagbaak, en heeft, net als Hans Beelen, veel nuttige adviezen voor deze verantwoording gegeven. Jantien Kettenes heeft uit de teksten van Dathenus en Marnix gegevens verzameld en deze, geholpen door Sybe Bakker en Hans Beelen, omgezet naar genormaliseerde spelling ten behoeve van Het Sweelinck Monument: II de Psalmen Davids, dat verschijnt op initiatief van Harry van der Kamp. De teksten van Dathenus en Marnix zijn opgenomen in de delen II A t/m II D van Het Sweelinck Monument.



 Achtergrondinformatie over de vier kerkboeken

In 367 n.Chr. bepaalde de kerkvergadering van Laodicea dat niemand in de kerk mocht zingen dan alleen de kanonieke zangers, de geestelijken dus - en dan nog in het Latijn. De protestanten voerden echter het gebruik in om de kerkgemeente actief te laten deelnemen aan de eredienst door het zingen van psalmen, liederen en gebeden, en wel in de landstaal. Voor katholieken werd pas sinds het Tweede Vaticaanse Concilie (1962-1965) in de liturgie ook de landstaal toegestaan.
De psalmen vormen een apart bijbelboek en ze werden dus met de rest van de bijbel vertaald. Maar die onberijmde vertaling kon men niet gemakkelijk zingen. Daarvoor moest de vertaling aan bepaalde eisen van metrum, ritme en rijm voldoen. Omstreeks 1524 maakte Luther van enkele psalmen een berijmde vertaling. Calvijn werkte er als eerste naartoe om van alle psalmen een berijmde vertaling (in het Frans) te maken. Vanaf omstreeks 1540 vervaardigden Clément Marot en Théodore de Bèze (ook wel, in gelatiniseerde vorm, Beza genoemd) een zeer succesvolle Franse psalmberijming. De berijming werd in 1562 gepubliceerd. Deze zogenoemde Geneefse psalmen werden al spoedig gebruikt als voorbeeld voor Nederlandse vertalingen, met behoud van de Franse melodieën, als eerste door Petrus Dathenus, die op deze manier de band met de Franse zusterkerken wilde versterken.
Achter de berijmde psalmen werden binnen de calvinistische traditie in het kerkboek voor de gelovigen ook enkele gezangen opgenomen: bij Calvijn waren dit er slechts twee, bij Datheen werden het er zeven, in latere kerkboeken werd dit aantal nog uitgebreid. Datheen plaatste achter de psalmen en gezangen nog zijn vertaling van de Heidelbergse catechismus (zie hieronder), en verder allerlei liturgische geschriften: formulieren (bij Dathenus ‘forme’) en gebeden (zie verder de inhoudsopgave). Deze verzameling geschriften werd tussen 1586 (synode van 's Gravenhage) en 1618/1619 (synode van Dordrecht) nog aangevuld met vijf formulieren en drie gebeden. Ook werden enkele teksten door boekdrukkers toegevoegd die nooit door een synode officieel werden aangenomen: de Ziekentroost en een verzameling Spreuken voor zieken en stervenden om te bidden. Wel oordeelde een synode dat er ook iets uit Datheen moest verdwijnen, namelijk het Ghebedt by de Begrauinge der Dooden, maar de boekdrukkers hebben zich daar lang weinig van aangetrokken.
De Heidelbergse catechismus was opgesteld door de Duitsers Caspar Olevian(us) en Zacharias Ursinus (geboren Baer), en wel op initiatief van de keurvorst Frederik III van de Paltz, die in zijn gebied de gereformeerde godsdienst beschermde en verdedigde tegen de zin van keizer Maximiliaan, die de keurvorst wilde uitsluiten van de Godsdienstvrede en met de Rijksban dreigde. Het leerboek bevat in de vorm van 129 vragen en antwoorden de voornaamste punten van het gereformeerde geloof. De tekst ervan werd door de predikanten in de Paltz officieel aangenomen in 1563. In latere drukken werden de vragen en antwoorden verdeeld over 52 zondagen, zodat men met een wekelijkse leerdienst (op zondagmiddag) de hele stof in een jaar kon behandelen. Dathenus verzorgde van deze catechismus een Nederlandse vertaling, die werd gepubliceerd in Emden. De tweede druk van zijn vertaling werd afgedrukt in zijn kerkboek uit 1566. Door het convent van Wezel in 1568 en de eerste officiële gereformeerde synode te Emden in 1571 werd deze catechismus als leerboek aanbevolen, een bewijs van Dathenus' gezag. De tekst van deze catechismus, werd, samen met die van de Nederlandse geloofsbelijdenis van Guy de Brès (1561) en de pas opgestelde Dordtse Leerregels door de Dordtse synode in 1618/1619 geauthoriseerd en later beschouwd als ‘Formulieren van Enigheid’. Eeuwenlang is de Heidelbergse catechismus zowel in Nederland als in Duitsland hét leerboek van de gereformeerden geweest; hij was tussen 1619 en 1801 - toen de eerste Nederlandse schoolwet werd aangenomen - verplichte leerstof op de lagere scholen.
Meer achtergrondinformatie is te vinden in het digitale artikel van Sybe Bakker waarnaar een link is toegevoegd bij deze digitale verantwoording.

1. Over het kerkboek van Petrus Dathenus uit 1566

Petrus Dathenus of Datheen (Kassel, Frans-Vlaanderen ca. 1531 - Elbing, Oost-Pruisen 1588) was calvinistisch predikant, onder andere bij de Nederlandse vluchtelingengemeenten te Frankfurt am Main en Frankenthal. Hij was enige tijd raadsman van Willem van Oranje op het gebied van de kerkelijke zaken in de Nederlanden, maar zijn felle optreden leidde ertoe dat de Staten hem enige tijd gevangenzetten. Na de beeldenstorm in 1566 keerde Dathenus korte tijd terug naar Vlaanderen. Zijn populariteit als volksprediker was enorm: met zijn hagenpreken trok hij duizenden mensen, en hij kreeg al spoedig de naam ‘principaalste Minister der Calvinisten’ (belangrijkste predikant van de calvinisten). In 1563 vertaalde hij als gezegd de Heidelbergse catechismus, in 1566 gevolgd door de hier gedigitaliseerde vertaling van de Franse psalmberijmingen van Marot en De Bèze, met als tweede deel de zeven gezangen, de Heidelbergse catechismus, de formulieren en gebeden etc. (zie de inhoudsopgave hieronder).
De psalmberijming van Dathenus werd vrijwel onmiddellijk ingevoerd in de Gereformeerde Kerk, mét de melodieën van de Franse psalmvertaling, en verdrong een vertaling van Utenhove, die in hetzelfde jaar, maar een paar maanden later dan de berijming van Dathenus, postuum verscheen - in 1551 had Utenhove al een bundel met 25 psalmen uitgegeven, gevolgd door een uitgave met honderd psalmen in 1561. Utenhove's berijming was gedeeltelijk naar Duitse en gedeeltelijk naar Franse voorbeelden gemaakt. In de invoering van zijn berijming heeft Dathenus zelf sterk de hand gehad: het Convent van Wezel in 1568 (een belangrijke vergadering van vluchtelingengemeenten) besloot - onder zijn voorzitterschap - tot aanbeveling. Ook de Provinciale Synode van Dordrecht en de Nationale Synode van Dordrecht schreven, in 1574 respectievelijk in 1578, Datheens psalmberijming voor; ook die laatste synode werd door Dathenus voorgezeten.
Het kerkboek van Dathenus is het oudste Nederlandse kerkboek en het is eeuwenlang, tot 1773, het enige officiële kerkboek geweest. Op diverse synoden, zoals Emden 1571 en Dordrecht 1618/19, werd de inhoud ervan uitgebreid, onder andere met de Nederlandse geloofsbelijdenis en de Dordtse Leerregels.
Dathenus' berijming bleef dus lang in gebruik en is dus uitermate invloedrijk geweest. Dit ondanks het feit dat er zeer veel kritiek op is geweest. Die kritiek betrof vooral de woordkeuze en het feit dat te weinig rekening was gehouden met de melodische accenten en de vers- en zinsstructuur. De vertaling was vooral een slaafse navolging van het Franse origineel. Een van de critici van Dathenus was de schrijver en advocaat Johan de Brune (Middelburg 1588-1658), ook wel De Brune de Oude genoemd ter onderscheiding van zijn naamgenoot en jongere neef De Brune de Jonge. In 1644 vervaardigde Johan de Brune dan ook een nieuwe, niet rijmende, bewerking van de psalmberijming van Dathenus, De CL Davids Psalmen (De 150 psalmen van David), gedrukt in Middelburg en in 1650 herdrukt. In zijn woord tot de lezer die hieraan voorafging schreef hij (in hertaalde vorm):
Wie van gezonde zinnen bemerkt niet de ellendige gebrekkigheid van dat werk? Om niet te spreken van het on-Nederlandse taalgebruik, van het armzalige dichtwerk, van de onnutte stopwoorden als fijn, bloot [duidelijk], eenpaar [steeds], koen, gaar [geschikt, geheel], klaar [duidelijk], rein [waar, zeer], zaan [spoedig], dit termijn, &c., die overal rondgestrooid zijn.
De psalmvertaling De CL Davids Psalmen van Johan de Brune is gedigitaliseerd en te vinden op http://www.let.leidenuniv.nl/Dutch/Renaissance/JohandeBruneBibliografie.html. De Brune vertaalde de psalmen rechtstreeks uit het Hebreeuws, met behoud van het Hebreeuwse metrum. Bovendien probeerde hij in zijn vertaling de Statenvertaling uit 1637 zo nauwkeurig mogelijk te volgen. Het resultaat was een stroeve vertaling die vrij letterlijk de Hebreeuwse tekst volgde.
Ook de dichter Jacob Westerbaen bekritiseerde de berijming van Dathenus in de voorrede van een door hemzelf vervaardigde nieuwe psalmberijming uit 1655, getiteld Davids Psalmen in Nederduytsche rijmen gestelt:
Terwijl het in de Gereformeerde Kerken gebruikelijk is dat de gemeente voor en na de prediking iets zingt uit de psalmen van de koninklijke profeet David, beklagen velen zich erover dat de Nederlandse Kerk tijdens de Reformatie voor het dichten van haar psalmen een zo slechte dichter heeft gehad aan Petr. Dathenus - dit te meer omdat wat eenmaal in zwang geraakt is, heel moeilijk weer afgeschaft of veranderd kan worden, vooral als het met godsdienst te maken heeft, omdat alle nieuwigheid of het geringste verlangen om daaraan iets te willen veranderen, verdacht is. En dus zal de Kerk de psalmen van genoemde Datheen wel aanhouden, hoe slecht ze ook zijn gemaakt, hoewel sommigen wel wensen dat ze Dat heen en de Kerk uit verdreven waren. Velen hebben ze een erbarmelijk slecht werk gevonden, zeggende dat ze bij het lezen en zingen niet vloeiend zijn en ongemakkelijk, zoals een paard dat zich tegen zijn rijder verzet, en dat ze doorgaans tegen het metrum ingaan, en verder vol stoplappen en stopwoordjes zitten, zoals rein [waar, zeer], certein [waarlijk], eenpaar [steeds], fijn, bloot [duidelijk] en soortgelijke hulpmiddeltjes om een rijmwoord te vinden.
Tegenwoordig wordt de psalmberijming van Dathenus nog in zo'n 30 kerkelijke gemeenten gezongen, met name in Oud-Gereformeerde Gemeenten in Zeeland.


2. Over het kerkboek van Willem van Haecht uit 1583

De Zuid-Nederlandse dichter en rederijker Willem van Haecht of Van Haagt is ca. 1530 geboren, waarschijnlijk te Antwerpen, en tussen 1585 en 1612 overleden in Noord-Nederland. In 1579 verscheen van zijn hand De CL Psalmen Davids, vervaardigd voor de Lutherse gemeente in Antwerpen. De bundel bestond uit 150 berijmde psalmen (met andere melodieën dan de sinds Dathenus in gebruik zijnde wijzen van het Geneefse psalter, dus ook met andere strofebouw), gevolgd door een tweede deel met ‘Psalmen, lofsangen, hymnen ende gheestelijke lidekens’. In 1582 en 1583 verschenen in Antwerpen herdrukken. De editie van 1583 is de laatste die verscheen tijdens het leven van Van Haecht; die tekst is de bron van deze digitale uitgave.  In de derde druk uit 1583 wordt Willem van Haecht niet vermeld als auteur, anders dan in de uitgaven uit 1579 en 1582. De eerste druk is voorzien van een privilege van de Aartshertog Matthias en de tweede en derde van een van de Hertog van Parma, beide roomsgezinde vorsten.
Volgens P.G. Witsen Geysbeek (deel drie van zijn Biographisch anthologisch en critisch woordenboek der Nederduitsche dichters uit 1822) geldt de derde druk als de beste en is hij buitengewoon zeldzaam. ‘De Psalmen hebben daarin nog het Roomsche bijhangsel Gloria Patris, &c. op zevenderlei wijzen in het Nederduitsch vertaald. Natuurlijk is deze berijming vrij lam en gebrekkelijk, maar toch in lang zoo walglijk niet als de bespottelijke wartaal van dathenus, waaraan de Hervormden twee eeuwen lang de voorkeur gaven boven zoo vele vrij betere berijmingen, die van tijd tot tijd in het licht verschenen.’
De psalmberijming bleef tot 1688 bij de Luthersen in gebruik. In 1671 publiceerde de Amsterdamse Lutherse drukker en uitgever Christoffel Cunradus een editie die was uitgebreid tot een compleet kerkboek, met onder andere gezangen, gebeden, geloofsbelijdenissen en De Kleyne Catechismus van D. Martinus Lutherus. In 1688 publiceerde Jan van Duisburg een bewerking van de psalmen en gezangen van Van Haecht, een jaar later voegde hij hieraan negen bijlagen toe met onder andere geloofsbelijdenissen en De Kleyne Catechismus. Dit kerkboek van Jan van Duisburg bleef tot 1779 in gebruik. In 1779 verscheen een nieuw Luthers liedboek, dat tot 1826 in gebruik bleef. Het Lutherse liedboek uit deze tijd bevatte 150 psalmen en 165 gezangen (waaronder 117 gereviseerde gezangen uit de bundel Van Haecht-Van Duisberg). In 1826 en opnieuw in 1850 verschenen synodale bundels, die braken met de inmiddels gegroeide traditie om de gezangen te laten voorafgaan door een volledig psalter. De bundel-1826 bevat alleen 376 gezangen.


3. Over het kerkboek van Marnix uit 1591

Marnix van St.-Aldegonde (Brussel 1540 - Leiden 1598) begon zijn carrière als staatsman en streed aan de kant van de Oranjes tegen de Spanjaarden. In 1583 werd hij buitenburgemeester van Antwerpen en moest hij de stad verdedigen en onderhandelen met de hertog van Parma. Dit werd een jammerlijke mislukking: de stad viel in 1585 in Spaanse handen. Vanaf dat moment wijdde Marnix zich volledig aan zijn letterkundige werk.
Marnix zette zich als eerste aan een complete psalmberijming ter vervanging van die van Dathenus. Daarbij vertaalde hij rechtstreeks uit het Hebreeuws; voor wat betreft de melodie hield hij vast aan de inmiddels ingeburgerde Franse melodieën van Marot en De Bèze. Het Boeck der Psalmen Davids verscheen in 1580 te Antwerpen. De digitale tekst hiervan is te vinden op de website van de dbnl.
Marnix was echter niet tevreden over deze vertaling. Daarom herzag hij haar in het daaropvolgende decennium. In 1591 publiceerde hij de nieuwe vertaling onder de titel Het Boeck der Psalmen. Achter de psalmen nam hij een groot aantal lofzangen en gebeden op (veel meer dan in de eerste druk), gevolgd door de Heidelbergse Catechismus en de gebruikelijke formulieren voor doop e.d. en gebeden, die we - behoudens enkele aanvullingen en varianten - al kennen uit Dathenus, en die weggelaten zijn in deze digitale uitgave. De tekst van de psalmen en de oudtestamentische lofzangen waren opnieuw direct vertaald uit het Hebreeuws, terwijl de nieuwtestamentische lofzangen direct op het Grieks teruggingen. Dit was bijzonder omdat het in die periode in de Nederlanden nog gebruikelijk was om de bijbel te vertalen uit de Latijnse Vulgaat of uit de Duitse Lutherbijbel. De titelpagina van de tweede druk meldt dan ook dat de liederen gemaakt zijn ‘na der Hebreisscher ende Grieckscher waerheyt’. In dit opzicht was Marnix het grote voorbeeld voor de Statenvertalers.
Naast de berijmde vertaling heeft Marnix in de kantlijn een complete prozavertaling van de psalmen en de lofzangen gemaakt, die ook is opgenomen in de digitale editie. Hoewel de berijming van Marnix al door tijdgenoten hogelijk werd gewaardeerd, niet alleen omdat hij het Hebreeuwse en Griekse origineel raadpleegde, maar ook vanwege de literaire kwaliteiten ervan, is het niet gelukt hem in te voeren in de plaats van de berijming van Dathenus uit 1566, die inmiddels algemeen was geaccepteerd. Daarbij speelde ook een rol het feit dat Marnix zeer bewust koos voor de ouderwetse voornaamwoorden du en dijn, en voor sick, in plaats van de toentertijd al gebruikelijke vormen  gij, uw en zich.
De editie van Marnix uit 1580 verschilt zeer van die uit 1591. Als voorbeeld de teksten van de eerste strofe van psalm 1 in beide versies.

	1580
Wie niet en treed't inder god'loosen raet, 
Oft op den wech der sondaers niet en staet 
Noch op den stoel der spotters is geseten, 
Maer heeft zijn lust in s' Heeren Wet te weten, 
End' ouerleght de selue dach end' nacht, 
Die mach terecht voor salich zijn gheacht. 



	1591
WEL salig is de man, die inden raet 
Van tgodloos volck om niemantds wil en gaet, 
Noch op den wech der sondaers staet vermeten: 
Noch op den stoel der spotters is geseten. 
Maer zijnen lust heeft in des Heeren wet, 
End nacht end dach wel neerstich daer op let. 




4. Over Het Boek der Psalmen uit 1773

Het Boek der Psalmen is de opvolger van het kerkboek van Petrus Dathenus uit 1566 en heeft als ondertitel ‘Door last van de Hoog Mogende Heeren Staaten Generaal der Vereenigde Nederlanden, Uit drie berijmingen, in den jaare 1773, gekooren, Met de noodige daar in gemaakte veranderingen’. Deze tekst verwijst naar het ontstaan ervan. Het kerkboek van Dathenus voldeed al enige tijd niet meer en er verschenen concurrenten. In 1686 stelde Hendrik Ghysen een bundel samen uit zeventien berijmingen, Den hooning-raat der psalm-dichten. In 1759 richtte een groep dichters het genootschap Laus Deo, Salus Populo (Lof voor God, Heil voor het Volk) op met als doel de psalmen opnieuw te berijmen. In diezelfde periode gaf Johannes Eusebius Voet een nieuwe psalmberijming uit. Het gevolg was dat in de kerk verschillende psalmen gezongen werden - dat was mogelijk doordat de melodieën en het aantal verzen gelijk bleven. Deze situatie was ongewenst en daarom kregen negen predikanten de opdracht een nieuw psalm- en gezangenboek samen te stellen. Zij kozen de geschiktste psalmen uit de bundels van Ghysen, Laus Deo en Voet, die zij bewerkten.
In 1773 werd Het Boek der Psalmen als officieel kerkboek ingesteld. De distributie leverde echter veel ongekende problemen op: de omvang van de klus was zo groot dat de markt overspannen raakte, er was niet voldoende papier, er waren te weinig drukkersgezellen en de binders konden het werk niet aan. Veel eerste drukken kennen door de haast veel fouten. Al met al bleek het onmogelijk om de tekst overal tegelijkertijd in te voeren: de invoering wisselde per plaats en vond gemiddeld plaats in de herfst van 1774. Ook de bron van de digitale editie dateert uit 1774, en is gedrukt in Haarlem.
De Staten-Generaal bepaalden dat er achter de psalmen allerlei teksten opgenomen dienden te worden, zoals de drie Formulieren van Enigheid van de Gereformeerde Kerk en de
Formulieren voor de Eredienst (zie de inhoudsopgave hieronder). Elke uitgave van het kerkboek, elk exemplaar, moest gezien en getekend zijn door een door de overheid aangewezen controlerend predikant, ter bewaring van de ‘enigheid’ [= eenheid] van het ware geloof. Het was een tijdrovende formaliteit. Hierdoor is het mogelijk om te traceren welke uitgaven authentiek waren - deze zijn gesigneerd door de corrector-dominee. De onderhavige digitale editie is ondertekend door Ioh. Trellont. In de marge is naast de psalmberijming de tekst van de Statenvertaling opgenomen, om te bewijzen dat de berijmers zich aan de brontekst hielden. In de digitale editie is deze tekst niet opgenomen, omdat de officiële tekst van de Statenvertaling 1657 als aparte digitale uitgave verschijnt.
De tekst van Het Boek der Psalmen uit 1774 is gezet in gothisch schrift. Dat is interessant, want na 1760 nam gotisch zetsel dramatisch af in wereldse teksten. Voor kerkelijke geschriften verkoos men echter wél het gotische schrift: het gaf ze een geur van heiligheid en orthodoxie.
De nieuwe bundel bleef van 1773 tot 1968 in gebruik. Toen gaf de Interkerkelijke Stichting voor de Psalmberijming een nieuwe berijming uit onder de titel Psalmen. In 1973 werd deze berijming, samen met 491 gezangen, opgenomen in het Liedboek voor de Kerken, dat werd aanvaard door de Doopsgezinde, Lutherse, (synodaal) Gereformeerde, Hervormde en Remonstrantse kerken. Vanaf dat moment heette Het Boek der Psalmen in de volksmond ‘de oude berijming’. Deze wordt nog steeds in sommige orthodoxe kringen gebruikt. Momenteel wordt er gewerkt aan een nieuw liedboek, dat in 2012 zal verschijnen, en waarin de psalmberijming uit 1968/1973 weer integraal wordt opgenomen.


Gebruikte literatuur

Meer informatie over ontstaan en achtergrond van de kerkboeken is te vinden in:

-
Sybe Bakker, ‘Psalmberijmingen van Datheen en Marnix’, in: Het Sweelinck Monument: IIA Eerste Boek der Psalmen Davids, Glossa, Spain, 2009, 58-72.

-
H.H. Barger, Ons Kerkboek, Groningen, 1900.

-
Hans Beelen, ‘Deftigh zingen. De receptie van de Geneefse psalmen in Nederland gedurende de zestiende tot en met de achttiende eeuw’, in: Neerlandici aan het woord. Handelingen van de bijeenkomst van universitaire docenten Nederlands in het Duitse taalgebied (Zürich, 17-19 maart 2006), red. Jelle Stegeman, Münster, 2007, 136-152.

-
Dr. Roel A. Bosch, En nooit meer oude Psalmen zingen (Zingend geloven in een nieuwe tijd, 1760-1810), Zoetermeer, 1996.

-
J. de Bruyn & W. Heijting (eindred.), Psalmzingen in de Nederlanden van de zestiende eeuw tot heden, Kampen, 1991.

-
Nicoline van der Sijs, Taal als mensenwerk: het ontstaan van het ABN, Den Haag, 2004.




Andere (digitale) uitgaven


-
Voor achtergrondinformatie over de Heidelbergse catechismus en moderne digitale uitgaven zie de website van prof. dr. W. Verboom: http://www.heidelbergsecatechismus.nl/. Een versie van de Heidelbergse catechismus daterend van 1619/1611, is te vinden op: http://www.heidelbergsecatechismus.nl/volteksten/p890.pdf. Deze oude tekst is echter stilzwijgend in spelling aangepast; zo is het gebruik van u en v genormaliseerd.

-
Een herspelde digitale uitgave van de psalmen van Dathenus is te vinden op: http://www.hervormdegemeente-delft.nl/, Liederen.

-
Een gemoderniseerde digitale editie van Het Boek der Psalmen is te vinden op: http://www.hervormdegemeente-delft.nl/, Liederen, en op: http://www.theologienet.nl/westerbeke/bijbel-psalmberijming_1773.rtf

-
Van de onberijmde tekst van Marnix uit 1591 is een transcriptie met spellingsaanpassingen te vinden in het 19de-eeuwse standaardwerk van J.J. van Toorenenbergen (ed.), Philips van Marnix van St. Aldegonde, Godsdienstige en Kerkelijke Geschriften II, 's Gravenhage 1873, p. 541-699. Van de berijmde tekst (alleen van de psalmen) bestaat verder een (bijna) diplomatische uitgave uit 1928 - hier zijn de breviaturen stilzwijgend opgelost.





 Inhoudsopgaven van de kerkboeken


Inhoudsopgave van Dathenus 1566


-
De Psalmen Davids, etc. [titelpagina]

-
Voorrede P. Datheni

-
Register aller Psalmen

-
Errata, die ouersien sien in't drucken, ende met de penne lichtelick konnen verbetert werden

-
Een ander Voorrede, aen alle Christenen ende liefhebbers des Woorts Godes (van Calvijn)

-
Psalmen Davids, In Nederlandschen dichte ouergesett

-
Die tien gheboden des Heeren

-
Den Lofsangh Zachariae

-
Een Lofsangh der Ionckfrauvven Mariae

-
De Lofsangh van Simeon

-
Symbolvm Apostolorvm. Dat is, Een korte bekentenisse des vvaeren Christlicken gheloofs

-
Dat Ghebedt onses Heeren Iesu Christi

-
Een kort Ghebedt voor de Predicatie

-
Catechismus, Ofte Ondervvysinghe in de Christelicke leere

-
Forme om den heyligen Doop wt te rechten

-
Volght een korte Ondersoeckinge des Geloofs, voor de ghene die sick tot de Ghemeynte begeuen vvillen

-
Forme om dat heylige Avendtmael te hovden

-
Forme om de Hovvvelicken voor de Gemeinte Christi te beuestigen

-
Christelicke Ghebeden, die men in de Vergaederinge der geloouigen ende elders ghebruycken kan

 Ghebedt des Sondaghs voor de Predicatie

 Een algemeyne belydinghe der sonden, ende Gebedt voor alle noot der Christenheit

 Een Ghebedt voor die leere des Catechismi

 Ghebedt na die leere des Catechismi

 Een opentlicke bekenteniß der sonden, ende Gebedt voor de Predicatie

 Een korte forme des Ghebedts nae de Predicatie

 Dat Morgen Gebedt

 Dat Auendt Gebedt

 Gebedt voor eten

 Gebedt nae eten

 Ghebedt voor krancke, ende aengevochten menschen

 Ghebedt by de Begrauinge der Dooden



-
Register


Het eerste deel van Dathenus is in het origineel ongepagineerd; de Catechismus en de daaropvolgende stukken zijn gepagineerd van pagina 1 t/m 190.


Inhoudsopgave Van Haecht


-
De Psalmen Dauids, etc. [titelpagina]

-
Inhout der Priuilegien

-
Register

-
De Psalmen Dauids, in Nederduytschen dichte ghestelt

-
Een cort Register, om te vinden de Psalmen, die de Christelijke Kercke, oft eenich persoon in sonderheyt voor hem seluen, na'de geleghentheyt der saken sal willen ghebruyken

-
Het Tweede deel, In-houdende de Psalmen, Lofsangen, Hymnen ende gheestelijke Lidekens, etc. [titelpagina]

-
De Compositien op de Psalmen, Ouerghesedt wt den Hoochduytschen dichte Psalm ii; xij; xiij; xiiij; xv; xxiij; xxv; xxxi; xlvi; li; li (2); liij; lxvij; lxxix; c; ciij; cxiiij; cxv; cxix; cxxiiij; cxxiij; cxxv; cxxx; cxxxvij

-
De Lofsanghen, Hymnen ende Gheestelijke Lidekens

 De x. Gheboden Godts. D.M.L.

 Het Christelijc Ghelooue. D.M.L.

 Het Ghebet Christi: Math vi D.M.L.

 Vanden H. Doope. D.M.L.

 Van het H. Auontmael. S.H.

 By het H. Auontmael te singhen

 Het Liet van I Hus by het H. Auontmael te singhen. D.M.L.

 Agnus Dei

 Dancsegghinghe na het H. Auontmael

 Den Lofsanc Zacharie. Luc. j. I.E.

 Lofsanc Marie. Luc. i. S.P.

 Den Lofsanc Simeonis Luc. ij. D.M.L.

 Vande Menschwerdinghe Christi. Hymnus, Veni Redemtorgentium

 Van de gheboorte Christi. Hymnus, A solis ortus cardine

 Vande Gheborte Christi. D.M.L. (Gheloeft zijt ghy Heer')

 Vande Gheboorte Christi Dies est Lititie

 Vande Gheboorte Christi (Een kindeken soo louelijc)

 Vanden Gheboorte Christi (Van bouen quam d'Enghelsche schaer)

 Vande gheboorte Christi. D.M.L. (Vanden Hemel coem ic tot v)

 Dancsegghinghe voor de verlossinghe des menschelijken gheslachts

 Van de Verrysenisse Christi (Christus is verresen)

 Vande verrijsenisse Christi. D.M.L. (Iesus Christus onse Heylant)

 Van de Hemeluaert Christi. C.S. (Christus voer ten Hemel)

 Van de Hemeluaert Christi (Ten Hemel voer Christus ghewis)

 Eenen schoonen Lofsanc. D.M.L.

 Vanden Heylighen Gheest. Veni creator Spiritus

 Vande Heylighe Gheest. D.M.L.

 Vande H. Dryvuldicheyt. D.M.L.

 Hoe de Sondaer tot ghenade comt. M. L.

 Vande sonde ende het lijden Christi

 Ter tijt der Orloghen, ende voornemelijc teghen den Turcken

 Een Christelijc Liedt

 Vande Wet ende het Euangelium, midtsgaders hoe wy voor Godt salich worden. P. S.

 Vanden val, ende verlossinghe der menschen

 Voor alderhande noot der Christenheyt

 Een ghemeyne bekentenisse der sonden

 Eenen Lofsanc tot Christum. E. C.

 Een Ghebedt om Ghelooue Liefde ende Hope

 Teghen de dry Eerts-vianden der Silen

 Vande cracht des Godlijken Woorts

 Der Enghelen Lofsanck. Gloria in excelsis Deo

 Een Christelijc Liedt, waerinne om Vrede ghebeden wordt. W. C.

 Vande woorden Christi, Mat. ij. Comt all' tot my, etc.

 D.M.L. (Behout ons Heere by v woort,)

 Da Pacem Domine, etc.

 Byde begraeffenisse. D.M.L. (Midden zijn in t'leuen wy)

 Bijde begraeffenisse. I.W. (Laet ons t'Lichaem begrauen saen)

 Auond Ghebedt. D.M.L.

 Morghen-liedt

 Des Auonts

 Segheninghe voor den Eten

 Dancsegghinghe na den Eten



-
Besluyt der Psalmen, Oft Gloria


Er zijn liederen met dezelfde titel - daarachter is door ons ter identificatie tussen haakjes de eerste regel opgenomen. Achter de titels van sommige liederen staat een afkorting vermeld. Het betreft de namen van Duitse kerklieddichters wier tekst Van Haecht als voorbeeld heeft gebruikt. Het gaat om de volgende afkortingen:

D.M.L = Doctor Marten Luther

C.S. = Christophorus Solius of Christoph Söll

E.C. = Elisabeth Creussiger

I.E. = Johann Englisch

I.W. = Michael Weisse [waarom Van Haecht als voorletter I. geeft, is niet helemaal duidelijk]

P.S. = Paulus Speratus

S.H. = Sebald Heyden

S.P. = Symphorianus Pollio, oorspronkelijke naam: Altbiesser

W.C. = Wolfgang Capito


In de tien geboden wordt vele malen herhaald: H.o.v.o., wat staat voor: Heer' ontfermt v ons'.
De twee delen zijn in het origineel apart gepagineerd: het eerste deel tot en met de psalmen loopt van pagina 1 t/m 391, het tweede deel, de Lofsanghen, Hymnen ende Gheestelijke Lidekens, loopt van pagina 1 t/m 128.


Inhoudsopgave Marnix 1591


-
Het Boeck der Psalmen, et cetera [titelpagina]

-
Extract van t'privilegie

-
Leser, wilt veranderen [errata]

-
Aende Hoog-ende welgheborene, Edele, Eerentfeste, Eerbare, Wyse, ende voirsienige Heeren, Mijn Heeren, Representerende de generale Staten der gevnieerde Landen ende Prouincien van herwaerts ouer, Ende aen hare gemeenten doende professie vande Euangelische Religie

-
Voirrede ende waerschouwinge aenden Christelijcken goetwillighen Leser

-
Register der Psalmen Dauids op de orden des ABC. Ghestelt

-
Tafel der Psalmen diemen singt op eenderley wijse

-
Tafel der Psalmen, daer de wijsen der Lofsanghen op accorderen

-
Psalmen Dauids in Nederlantschen dichte

-
Register om te vinden die Psalmen die de Christelijcke Kercke, ofte een yegelijck bysondere persone, na haere bequaemheyt ofte gelegentheyt der saecken, sal willen ghebruycken

-
Het Boeck Der heylige schriftuerlijcke Lofsangen, etc. [titelpagina]

-
Register der Lofsangen alhier in dichte gestelt

-
Voirrede

-
Het eerste Lofsanck Mosis

-
Het Lofsanck Marie des Susters Aarons

-
Het tweede Lofsang Mosis

-
Het Lofsanck van Debora

-
Het Lofsang van Anna Samuelis moeder

-
Het Lofsanck Davids

-
Het Lofsang Salomonis

-
Het eerste Lofsang des Propheten Iesaie

-
Het tweede Lofsang Iesaie

-
Dat derde Lofsang des Propheten Isaie

-
Het Lofsang des Conincks Ezechie

-
De Prophecije van het lijden Christi

-
Het gebet Danielis des Propheten

-
Het Lofsang des Propheten Ionas

-
Het Lofsang des Propheten Abacuc

-
Het Lofsang Marie

-
Het Lofsang Zacharie, des Vaders Ioannis des Doopers

-
Het Lofsanck der schare der Engelen die den Schaep herderen by nachte verschenen

-
Het Lofsang Simeonis

-
De thien geboden des Heeren, nae der Hebreïssche waerheyt ten allernaesten uytgelegt

-
Het heylig Gebet dat ons de Heere Iesus selve geleert heeft

-
De twaelf Artijckelen des Christelijcken geloofs, welck is een cort begrijp der Apostolisscher leere, uyt haere schriften getogen

-
Fauten [errata]


Hierna volgen nog Catechismus, formulieren, gebeden, ziektentroost e.d., die ook zijn opgenomen in Dathenus (in deze digitale editie zijn deze teksten bij Marnix daarom weggelaten), met nog als aanvulling vier formulieren: Forme des Bans of afsnijdinge, Forme van wederopneminge des afghesneden inde ghemeente Christi, Forme om te beuestigen de Dienaers des Woordts, die noyt te voren ghedient hebben, Forme van beuestinghe der Ouderlinghen ende Diaconen, en voorts enkele gebeden, bijvoorbeeld Een Christelyck Wacht-ghebedt in Crijchsnoot te ghebruycken.
De tekst van Marnix is in het origineel ongepagineerd.


Inhoudsopgave Het Boek der Psalmen 1773


-
Het Boek der Psalmen, nevens de gezangen bij de Hervormde Kerk van Nederland in gebruik, etc. [titelpagina]

-
Acte van Consent

-
Aanwijzing van eenige Psalmen, die bij bijzondere gelegenheden, en bij het verklaaren van de Christelijke leere konnen gezongen worden

-
Het Boek der Psalmen

-
Eenige Gezangen

 De Tien Geboden des Heeren

 De Lofzang van Maria

 De Lofzang van Zacharias

 De Lofzang van Simeon

 Het Gebed des Heeren

 De eerste Berijming van de XII. Artikelen des Geloofs

 De tweede Berijming van de XII. Artikelen des Geloofs

 Bedezang voor de Predikatie

 Morgenzang

 Bedezang voor het Eeten

 Dankzang na het Eeten

 Avondzang



-
Lijst van alle Psalmen, naar den rang van 't A.B.C.

-
Catechismus, ofte Onderwijsinge in de Christelicke Leere, die in de Nederlantsche Gereformeerde Kercken ende Scholen geleert wert (= Heidelbergse Catechismus)

-
Belijdenisse des Geloofs der Gereformeerde Kercken in Nederlant. Overgesien in de Synode Nationael, laetst gehouden tot Dordrecht, in de jaren 1618 ende 1619

-
Kort Begrijp der Christelicke Religie, voor die haer willen begeven tot des Heeren heyligh Avontmaal

-
De Liturgie der Gereformeerde Kercken in Nederlant: Ofte De Formulieren by deselve in den uyterlicken Dienst gebruyckelick

Christelicke Gebeden, Die in de Vergaderinge der geloovigen ende elders gebruyckt worden

 Gebedt des Sondaegs voor de Predicatie

 Gebedt voor allen noot der Christenheyt. Des Sondaegs na de Predicatie

 Gebedt voor de Leere des Catechismi

 Een Gebedt na de Leere des Catechismi

 Een kort Gebedt voor de Predicatie in de Weke

 Een kort Gebedt na de Predicatie in de Weke

 Het Morgengebedt

 Het Avontgebedt

 Een Gebedt voor de Handelinge des Kerckenraets

 Een Gebedt na de Handelinge des Kerckenraets

 Een Gebedt voor de vergaderinge der Diakenen

 Het Gebedt voor den Eten

 Het Gebedt na den Eten

 Gebedt voor de krancke ende aengevochte menschen



Formulier om den heyligen Doop te bedienen aan de kleyne kinderen der geloovige

Formulier om den heyligen Doop te bedienen aan bejaerde Persoonen

Formulier om het heylige Avontmael te houden

Formulier des Bans, ofte der Afsnijdinge van de Gemeynte Christi

Formulier van Weder-opneminge des Afgesnedenen in de Gemeynte Christi

Formulier om te bevestigen de Dienaren des Goddelicken Woorts

Formulier van Bevestinge der Ouderlingen ende Diakenen, daer men deselve te gelijcke bevestigt

Formulier om den Houwelicken staet voor de Gemeynte Christi te bevestigen



-
De Sieckentroost: Welcke is een Onderwijsinge in den Geloove, ende den Wegh der Saligheyt, om williglick te sterven

 Sommige troostelicke Spreucken der heylige Schrift, om in dootsnooden te bidden

 Nogh sommige Spreucken, den krancken dienende in sijn uyterste



-
Belijdenisse des Geloofs, gestelt in 't Concilium van Niceen, in den jare na Christi geboorte 325

-
Geloofsforme ende Bekentenisse van Athanasius, Bisschop van Alexandrien, Geschreven in 't Jaer na Christi geboorte 333

-
Register


De onberijmde psalmvertaling van de Statenvertaling die in de marge is gedrukt, is in de digitale editie niet opgenomen. Het voorwerk is gepagineerd met romeinse cijfers en de psalmen zijn gepagineerd door middel van folionummers op de rechterpagina's: fol. 1 t/m fol. 89; de catechismus en de daaropvolgende stukken zijn gepagineerd van pagina 1 t/m 47.



 Gevolgde werkwijze bij het digitaliseren

Eerder is voor de Statenvertaling 1637 onderzocht in hoeverre het mogelijk is de tekst te scannen en met behulp van software te ‘lezen’, en vervolgens de scan met de hand te corrigeren. Het aantal scanfouten bleek voor deze werkwijze echter veel te groot. Dat komt vooral doordat de tekst voor het grootste gedeelte gezet is in lastig leesbaar gotisch schrift. Daarom is ervoor gekozen de teksten in hun geheel over te tikken. Daarbij werden alle tekstelementen (boektitels, boekinleidingen, tussenregels etc.) direct voorzien van coderingen teneinde de tekst gemakkelijker op internet te kunnen plaatsen.
Elke overgetikte portie tekst werd integraal met het origineel vergeleken en gecorrigeerd. Daarna werden alle porties samengevoegd tot complete boeken en vond een tweede controle plaats. Die tweede controle betrof enerzijds technische aspecten, zoals de plaats van de folio- of paginanummers, de compleetheid van de tekst, het gebruik van de juiste coderingen. Anderzijds werd opnieuw gekeken naar de legger, met name door gericht te zoeken naar veelgebruikte lettercombinaties waarin gemakkelijk tikfouten kunnen optreden, zoals aa (is meestal ae), ui (meestal uy), -ik/-ok (meestal -ick/-ock), etc. Tot slot is de vormgeving van de verschillende onderdelen van de kerkboeken onderling vergeleken en in overeenstemming gebracht, zodat het eenvoudig wordt bepaalde psalmteksten of lofzangen in de verschillende boeken met elkaar te vergelijken.

Leesproblemen

Wanneer de legger leesproblemen opleverde doordat bijvoorbeeld letters zijn afgesleten, door inktvlekken, vliegenpoepjes, gaatjes of vouwen in het papier en dergelijke, is de bewuste passage nagekeken in een ander exemplaar van dezelfde editie of, waar dat niet mogelijk was, in een latere editie of in een moderne tekstuitgave - in dat laatste geval kon de spelling van de woorden natuurlijk niet vertrouwd worden. Aangezien er slechts één ‘origineel’ van de uitgave uit 1583 van Van Haecht beschikbaar was, namelijk een fotokopie van het Meertens Instituut die op sommige punten zeer slecht leesbaar was, is de tekst van dit werk bij leesproblemen vergeleken met die van de eerste druk uit 1579, hoewel er tussen de editie 1579 en 1583 kleine verschillen in spelling bestaan en de tekst opnieuw is opgemaakt.
Als bij vergelijking met een ander exemplaar van het boek bleek dat er sprake was van een individueel-mechanische afwijking van de legger (bijvoorbeeld een vlekje of ‘gerezen wit’), dan werd deze afwijking in de uitgave genegeerd. Bij onoplosbare leesproblemen is altijd gekozen voor de klaarblijkelijk bedoelde vorm.



 Diplomatische uitgave

De gedigitaliseerde versie is een diplomatische weergave van de tekst, dat wil zeggen dat het origineel zo exact mogelijk is gevolgd, inclusief inconsequente spellingen. Ook het hoofdlettergebruik en de interpunctie van het origineel en de leestekens zijn exact overgenomen. Druk- of zetfouten uit geraadpleegde exemplaren zijn niet gecorrigeerd, behalve als zij in de werken zelf opgenomen waren in een erratalijst.
Wel is het spatiegebruik rond leestekens in de digitale versie genormaliseerd. Dat houdt in dat er na (en niet vóór) leestekens consequent een spatie is gezet, onafhankelijk van het feit of er in het origineel een hele, halve of geen spatie staat. In deze periode lieten de zetters regelmatig spaties weg, of ze plaatsten slechts een halve spatie, als dat beter uitkwam om de regel uit te vullen. Omdat het hier gaat om een betekenisloos typografisch verschil, is dit in de digitale editie genegeerd. Ook het gebruik van spaties in afkortingen van bijbelboeken is rechtgetrokken; zie de paragraaf over ‘Noten met verwijzingen naar bijbelplaatsen’ hieronder.
Eveneens genormaliseerd is de manier waarop in Het Boek der Psalmen uit 1773 citaten zijn aangeduid: in het origineel beginnen citaten met twee komma's onderaan de regel, die op alle volgende regels herhaald worden, en eindigen citaten met twee hoge komma's. In de digitale uitgave is dit genormaliseerd: alle citaten beginnen en eindigen met gewone dubbele aanhalingstekens, die niet worden herhaald voor een nieuwe regel.
Niet altijd is eenduidig uit te maken of er tussen woorden sprake is van een hele, halve of geen spatie in het origineel. Bij het digitaliseren van de tekst hebben wij in de gevallen dat het niet duidelijk is of er sprake is van een (kleine) spatie, veelal gekeken naar de context: staan de bewuste woorden daar meestal aaneengeschreven of juist niet? Een zekere mate van subjectiviteit was soms onvermijdelijk. De regel, die wij consequenter hebben doorgevoerd dan in het origineel van Dathenus, Van Haecht en Marnix, is: geen spatie als de apostrof binnen een woord of woordgroep staat (s'herten, blad'ren, s'doots G'nade, t'saem, t'lant, d'ouertreders), in andere gevallen wel een spatie (Heer' ende'. Nu coem' de, End' blijf', wat sond' ende onrecht' is). In Het Boek der Psalmen uit 1773 is het zetsel veel moderner en zijn de spaties bovendien veel duidelijker; hier hebben wij dan ook het origineel nauwgezet gevolgd.

Fractuur en romein

De tekst van de kerkboeken is grotendeels gezet in gotische letters, fractuurschrift genoemd. Binnen dit schrift kent men geen verschil tussen de hoofdletter I en de hoofdletter J; deze letter is altijd overgenomen als I, bijvoorbeeld in Iacob, Ierusalem, Ioden. In het gotische zetsel van Dathenus en Van Haecht wordt evenmin een verschil gemaakt tussen de hoofdletter V en U: beide zijn als V gezet. Van Haecht gebruikt wel twee verschillende letters V, afhankelijk van waar dit teken in de tekst voorkomt: een grote sierletter V als eerste letter van een nieuwe strofe, een gewone hoofdletter V aan begin van de overige regels van een strofe. In de digitale uitgave zijn beide letters als een hoofdletter V overgenomen. Het zetsel van Marnix en Het Boek der Psalmen 1773 kent wél een verschil tussen de hoofdletter U (met een ronding naar links) en de hoofdletter V (met een ronding naar rechts). Ook de grote sierletters waarmee iedere strofe bij Marnix begint, kennen een vormverschil tussen de sierletter U (een hoefijzervormige halve boog) en de sierletter V (met een haaltje rechtsonder).
Soms zijn er er stukjes tekst, meestal titels of ondertitels, romein gezet (onze moderne drukletter). Het romeinse schrift maakt wel een onderscheid tussen de hoofdletter I en J en tussen de hoofdletter U en V. Romein gezette tekst is in de digitale versie cursief weergegeven, waarbij de leestekens (komma en punt) binnen de cursief getikte stukken meegecursiveerd zijn, maar leestekens na de cursieve tekst romein zijn gezet. Losse Arabische cijfers (1, 5, 10 etc.) binnen gotische tekst zijn in de digitale editie niet gecursiveerd omdat de keuze voor deze letter niet is ingegeven door de behoefte om de tekst te onderscheiden van de omringende tekst, maar door het gegeven dat het fractuurschrift geen tekens voor cijfers kent. En evenmin zijn romeinse sierkapitalen in een verder in het fractuurschrift gezet woord gecursiveerd; wel is in die gevallen een verschil gemaakt tussen de hoofdletter I en J: zo begint in Het Boek der Psalmen uit 1773 psalm 9 met Ik en psalm 47 met Juicht (en niet Iuicht).
Vormverschillen tussen gotische letters zijn buiten beschouwing gelaten, omdat het gaat om betekenisloze typografische verschillen. Voorbeelden daarvan zijn de twee vormen van de r (de gewone en de zogenoemde ronde r die volgt op een ronde letter, zoals een o) en de twee verschillende letters s (de korte en de lange s, die wat op een f lijkt). In Dathenus is zelfs sprake van drie verschillende letters s: naast de korte en de lange s een s die lijkt op een f met een bolletje rechts in het midden. Deze drie letters hebben een eigen distributie: de lange s is meestal gebruikt voor een medeklinker (list, voorspoedt), tussen klinkers (afgrysen) en aan begin van een woord (sullen); de gewone s staat aan het einde van een woord, vooral na een medeklinker (Godes, Godts, als, myns, Daghelicks, Grootelicks, ons); en de s met bolletje komt vaak na een klinker aan het eind van woord of lettergreep (boosheit, huys, pryst, ghedachtnis, ghewis, kruys, Dies).
Marnix kent een kleine letter u (met rechts beneden een pootje dat iets naar rechts afbuigt) en twee soorten v's, eentje met linksboven een pootje en eentje met een dwarsstreepje halverwege de linkse verticale lijn van het boogje. De v met het haaltje staat aan het begin van het woord, in andere posities wordt meestal de v zonder haaltje gebruikt. Omdat het dus gaat om positionele varianten zijn beide v's als v getranscribeerd.
Kleinkapitaal gezette woorden of tekstgedeelten zijn als hoofdletters overgenomen: het verschil tussen kapitaal en kleinkapitaal is typografisch; het gotische schrift kent geen kleinkapitaal. Maar kleinkapitale letters midden in een verder klein gezet woord zijn genegeerd: dit komt uitsluitend voor in het zetsel van Dathenus en het gaat daarbij met name om de kleinkapitale letters y, k, t en d. In de variatie tussen kleinkapitale en kleine letters hebben wij geen regelmaat kunnen ontdekken, zodat de keuze van de kleinkapitale letter wellicht eenvoudigweg bepaald is doordat er in de zetbak niet genoeg kleine letters zaten.
Er is in de digitale uitgave geen onderscheid gemaakt tussen de Duitse komma (/, schuine streep, gebruikt in de gotische tekst) en de gewone komma (gebruikt in romeinse tekst): beide zijn als gewone komma overgenomen. Overigens is het bijzonder dat in de tekst van Dathenus in het gotische zetsel een gewone komma is gebruikt; in de andere boeken, ook in Het Boek der Psalmen uit 1773, komt in het gotische zetsel uitsluitend de / voor.
Soms staat in Van Haecht binnen een regel het teken //. Met dit teken // werd een vorm van rijm aangeduid (binnenrijm, middenrijm en dubbelrijm). Dit is exact overgenomen uit het origineel, bijvoorbeeld de volgende regels uit psalm 7:

Als Leewen fel // Mijn Sile snel 
Heer', met der daet // Eenichsins quaet, 
Te haten my: // Ic laet-se vry: 


Tot slot komt in de tekst van Dathenus een speciale e voor die hij schreef als ę; onder de e zit dus een gespiegelde komma. Deze letter, die wij in de digitale editie hebben overgenomen, wordt vrijwel uitsluitend gebruikt in de combinatie -ęer- en iets minder vaak -ęr-; het teken wordt dus gevolgd door -(e)r-, maar komt niet voor aan het woordeinde. Zo spelt Dathenus bijvoorbeeld: ęerdsche, ęerdtryck, nęerstighlick, rechtuęrdigh, beghęert, węeren. Het speciale teken ę is door de Gentse drukker Joas Lambrecht geïntroduceerd in zijn Nederlandsche Spellijnghe uit 1550. Lambrecht schrijft dat hij dit teken gebruikt voor de zware e in peerd, steert, wereld, bleten (‘blaten’). Deze spellingconventie werd overgenomen door Lambrechts stadgenoot en vriend Jan Utenhove, die in 1556 een vertaling van het Nieuwe Testament en vanaf 1551 gedeeltelijke psalmberijmingen publiceerde. Het is interessant om te zien dat Dathenus dit speciale teken overnam uit de concurrerende psalmberijming van Utenhove. In latere edities van Dathenus verdween dit speciale teken. Nog een voorbeeld van invloed van Utenhove op Dathenus is het gebruik van sick in plaats van sich, dat eveneens in latere edities van Dathenus verdwijnt.


Ligaturen, breviaturen en afkortingen

Ligaturen in met name Latijnse woorden zijn in de digitale versie uitgeschreven. Zo is de ligatuur æ in Lucæ overgenomen als ae (Lucae), en de ligatuur van c en t (ct met een rondje boven de c) is weergegeven met ct (Actorum). Een ringel-s is overgenomen als ß.
Breviaturen zijn, zoals gebruikelijk in diplomatische uitgaven, opgelost, en de toegevoegde letters zijn gecursiveerd, zodat lezers kunnen zien dat het hier gaat om een editorische ingreep. De meest voorkomende breviaturen zijn:

-
eñ, opgelost als ende;

-
een klinker met een liggend streepje erboven, opgelost als n (getogen, heeten) of m (hem, Euangelium, comt);

-
een haaltje door of op de v is opgelost als er: verlost; indien gevolgd door een cijfer is het opgelost als vers;

-
z of een kleine 2 na een medeklinker is opgelost als heyt: barmherticheyt, goetheyt; dz is opgelost als dat; nz als niet;

-
&c. is opgelost als etc. Daarentegen is het losstaande teken & niet opgelost maar exact overgenomen.


Overigens komen in Het Boek der Psalmen uit 1773 geen breviaturen meer voor.
‘Gewone’ afkortingen in de tekst, met name afkortingen van bijbelboeken in de noten in de Heidelbergse catechismus e.d., zijn ongewijzigd overgenomen.


Notenbalken en muzikale aanduidingen

De notenbalken die in de oorspronkelijke tekst zijn opgenomen, zijn in de digitale editie weggelaten. Tekstuele informatie voor het zingen zijn wel uit het origineel overgenomen, zoals tussenzinnen zoals ‘Die naevolghende veerßkens werden also ghesonghen’ en de rustpunten die aangegeven zijn door het woord ‘Pauze’ of door drie, zes of negen asterisken (in de digitale editie altijd overgenomen als drie asterisken: ***). In Dathenus komen zowel PAVSE als tweemaal drie sterretjes voor; dit was overgenomen uit de Geneefse psalmen, waar het te maken had met het psalmrooster dat voor de Franse diensten werd gebruikt. In Het Boek der Psalmen uit 1773 is deze pauze-indeling in principe ongewijzigd overgenomen uit Dathenus, maar er werd geen verschil meer gemaakt tussen PAUZE en asterisken: beide gevallen werden aangeduid als PAUZE. Bij Marnix worden rustpunten aangegeven door asterisk-reeksen, die soms genummerd zijn met een romeins of Arabisch cijfer tussen haakjes, of door een reeks kruisen in plaats van asterisken, in de digitale editie overgenomen als +++.
Van Haecht gebruikt geen asterisken of het woord pauze. Wel heeft hij bij sommige psalmen rechtsgelijnd het woord Sela opgenomen (bijvoorbeeld psalm 7: En cunnen sy niet segghen. Sela.). Dit is een Hebreeuws woord waarvan de betekenis niet zeker is maar dat wordt beschouwd als markering van een rustpunt voor de zang, bijvoorbeeld aan het einde van een strofe.
In het tweede gedeelte van Van Haecht eindigen de gezongen psalmen met op de laatste regel rechtsgezet een genummerde Gloria, bijvoorbeeld op p. 35: 6. Gloria, dat is de seste (variant van een) Gloria. Luther kende vanouds twaalf verschillende Gloria's, in Van Haecht komen er zes voor, en die staan voluit helemaal achter in deel twee op pagina 127-128. De bedoeling is dat de genoemde gloria's door de gemeente gezongen werden aan het einde van de bewuste psalm.


Regelindeling en paginering

De vormgeving van de oorspronkelijke tekst is in de digitale uitgave losgelaten, voor zover het niet gaat om rijmende tekst. De regeleinden komen in die gevalllen in de digitale uitgave dus niet overeen met die in de oorspronkelijke tekst. In rijmende psalmen en gezangen zijn de regeleinden uit het origineel in de digitale uitgave wél gehandhaafd, omdat anders de zin van de berijming wegvalt. Soms beslaat een versregel in het origineel meer dan één regel; dan loopt de tekst door naar een tweede, diep ingesprongen regel of is een woord of een half woord dat niet meer op de regel past, aan het einde van de regel er direct boven of onder geplaatst, al dan niet voorafgegaan door een haakje open. In deze gevallen is de versregel in de digitale editie achter elkaar op één regel gezet, conform de bedoeling van de vertaler/drukker.
Strofen waarbij in het origineel notenbalken zijn geschreven (voor Het Boek der Psalmen 1773 geldt dat voor de complete psalmen en gezangen), hebben in het origineel een regellengte die afhangt van de muzieknotatie; wel is telkens door middel van interpunctie en hoofdletters aangegeven waar een nieuwe regel begint. In de digitale editie zijn als gezegd de notenbalken weggelaten en zijn de versregels telkens op een aparte regel geplaatst, in overeenstemming met de strofen zonder muziekbalken. Zo luidt het begin van psalm 1 uit Dathenus in het origineel:

DIE niet en gaet in der godloo- 
se raet, Die op den wegh der sondaeren niet 
staet, ... 


In de digitale editie is dit overgenomen als:

DIE niet en gaet in der godloose raet, 
Die op den wegh der sondaeren niet staet, 


In Van Haecht hebben sommige psalmen in de eerste strofe een herhaling van een stukje melodie; in dit geval staan er twee regels onder de notenbalk direct onder elkaar. Ook in die gevallen is in de digitale uitgave de bedoelde tekstvolgorde aangehouden. Het origineel luidt in psalm 2 bijvoorbeeld:

[notenbalk] 
VVaeromme de Heydenen boos Dus 
Soo te vergheefs spreken altoos? De 
[notenbalk] 
rasen, ende de liden 
Coninghen doen ghebiden, Ia, raet= 
[notenbalk] 
slaghen tegen den Heer': 


In de digitale editie is dit overgenomen als:

VVaeromme de Heydenen boos 
Dus rasen, ende de liden 
Soo te vergheefs spreken altoos? 
De Coninghen doen ghebiden, 
Ia, raetslaghen tegen den Heer': 


De afbreekstreepjes (in Dathenus in het origineel weergegeven als een klein liggend streepje, in Van Haecht, Marnix en Het Boek der Psalmen als een =-teken), zijn in de digitale uitgave genegeerd. In Dathenus zijn sommige woorden ook afgebroken zonder afbreekstreepje; ook in die gevallen zijn de woorden in de digitale uitgave weergegeven als één woord.
Wanneer een regel is ingesprongen, is dat in de digitale uitgave in principe overgenomen; uitgesprongen regels (bijvoorbeeld in het formulier voor het huwelijk in Dathenus) zijn echter niet als zodanig overgenomen.
Er is altijd aangegeven waar een nieuwe pagina in het origineel begint (in Marnix alleen in de berijmde tekst, niet in de onberijmde margetekst). Wanneer het origineel een paginanummering bevat, is in de digitale uitgave aan het begin van iedere nieuwe pagina het paginanummer opgenomen tussen vierkante haken en voorafgegaan door pag., bijvoorbeeld:.

{==20==} {>>pagina-aanduiding<<}

Als op een enkele pagina binnen een gepagineerd gedeelte het paginanummer in het origineel ontbreekt, zoals op de titelpagina's, dan is het ontbrekende paginanummer door ons gereconstrueerd en stilzwijgend toegevoegd. Wanneer een complete afdeling in het origineel geen paginanummers bevat, zijn deze in de digitale uitgaven automatisch door de computer toegevoegd, en om te laten zien dat ze niet voorkomen in het origineel wordt het paginanummer voorafgegaan door een *, dus.

{==*20==} {>>pagina-aanduiding<<}

Dit is gedaan in het psalmgedeelte van Dathenus en in het complete werk van Marnix. In Het Boek der Psalmen uit 1773 zijn de psalmen gepagineerd door middel van folionummers op de (rechter) recto-pagina's, bijvoorbeeld;

{==12r==} {>>pagina-aanduiding<<}

de (linker) verso-pagina's zijn ongenummerd. In de digitale versie zijn ook folionummers toegevoegd voor de verso-pagina's, bijvoorbeeld.

{==12v==} {>>pagina-aanduiding<<}

Custodes onder aan de pagina's, katernnummeringen voor de drukker en binder of kopteksten boven aan de pagina zijn in de digitale uitgave genegeerd.


Noten met verwijzingen naar bijbelplaatsen

In Dathenus en Het Boek der Psalmen uit 1773 bevatten de Heidelbergse catechismus en enkele andere teksten noten in de marge met verwijzingen naar bijbelboeken. In Dathenus wordt hiernaar in de tekst verwezen door afwisselend een kruisteken (†; in de digitale editie weergegeven als +) en een asterisk (*). In Het Boek der Psalmen uit 1773 wordt met letters (a, b, c etc.) of cijfers naar de noten verwezen. Soms wordt er met één verwijsteken verwezen naar verschillende bijbelboeken die dan onder elkaar zijn gezet in de marge - in de digitale editie zijn deze noten achter elkaar gezet. Het komt weleens voor dat het symbool in de broodtekst ontbreekt, bijvoorbeeld aan het begin van een nieuw formulier (pagina 72 van Dathenus), waar de verwijzing kennelijk bij het motto hoort.
De spaties in de bijbelboeken zijn in de digitale uitgave genormaliseerd. Dathenus plaatst bij meerdelige Bijbelboeken een punt na het deelnummer: 1.Sam., 2.Cor. Die punt is overgenomen en er is in de digitale uitgave nooit een spatie geplaatst tussen de punt en de naam van het boek; in het origineel staat hier soms wel en soms geen spatie. Ná de naam van het bijbelboek is altijd een spatie gezet, gevolgd door het hoofdstuknummer, een komma en dan onmiddellijk daarna het versnummer, dus: Luc. 24,47. 1.Cor. 6,11. Tit. 3,3. Het teken & in de noten, dat staat voor ende, is als & overgenomen met een spatie ervoor en erachter, bijvoorbeeld: Prou 19,5 & 9.& 22,28., Prou.12,22. & 13,5. 1.Cor. 13,6.
Ook in Het Boek der Psalmen uit 1773 is het spatiegebruik genormaliseerd. In dit boek is de volgende notatiewijze gehanteerd: tussen de afgekorte naam van het bijbelboek en het hoofdstuknummer staat altijd een spatie, en hoofdstuknummers en verzen zijn in het origineel van elkaar gescheiden door een dubbele punt, soms wel en soms niet gevolgd door een spatie - in de digitale uitgave is hier nooit een spatie gezet, dus: 1 Cor. 1:9. Wanneer er meerdere verzen worden genoemd van hetzelfde hoofdstuk, worden de verzen van elkaar gescheiden door middel van een schuine streep; deze is in de digitale uitgave overgenomen als een komma gevolgd door een spatie, dus: Joh. 5:28, 29.



 Strofen en verzen

In moderne liedboeken zijn de strofen van de psalmen, liederen en gezangen genummerd. In de hier gedigitaliseerde kerkboeken, met uitzondering van Het Boek der Psalmen uit 1773, staan geen strofenummers. Wel is de tekst verdeeld in verzen, waarvan telkens de eerste regel is ingesprongen. Om de vergelijking tussen de verschillende berijmingen, inclusief moderne, te vergemakkelijken zijn in de digitale editie strofenummers toegevoegd. De strofe-indeling in Dathenus, Marnix en Het Boek der Psalmen uit 1773 komen met elkaar overeen, omdat ze alledrie van hetzelfde melodieëncorpus uitgaan. Al deze werken konden dus bij het toevoegen van de strofenummers als hulpmiddel dienen. De strofenbouw in de Lutherse psalmen van Van Haecht berust echter op een geheel andere traditie, ook de melodieën zijn anders. In concreto is de volgende werkwijze gevolgd.
In het kerkboek van Dathenus staat in het origineel aan het begin van iedere strofe van een psalm of gezang een ingesprongen paragraafteken, behalve bij de eerste strofe, die is voorzien van een notenbalk. Een strofe bestaat voorts uit meerdere verzen, waarvan telkens de eerste regel is ingesprongen zónder paragraafteken. In de digitale editie is het inspringen van de verschillende verzen uit het origineel overgenomen. Daarnaast heeft de eerste strofe het nummer 1 gekregen en is in de volgende strofen het ingesprongen paragraafteken vervangen door opeenvolgende strofenummers. Bij onzekerheid over de strofenummering is de gemoderniseerde editie op http://www.hervormdegemeente-delft.nl/ geraadpleegd.
In het kerkboek van Van Haecht zijn evenmin strofenummers opgenomen, maar in plaats daarvan is de tekst verdeeld in ingesprongen verzen. Dat inspringen is in de digitale editie overgenomen; sommige regels zijn dieper ingesprongen dan de overige en ook dat is exact overgenomen. Voorts zijn door ons strofenummers toegevoegd. Als gezegd komt de strofe-indeling in de Lutherse psalmen niet overeen met die van de andere kerkboeken. Latere edities van Van Haecht zijn echter wél voorzien van strofenummers. Op basis van een editie uit 1671 heeft vrijwilliger Sybe Bakker een overzicht gemaakt van de strofe-indeling bij Van Haecht, die in de digitale editie is verwerkt.
In het kerkboek van Marnix is de situatie het ingewikkeldst. Marnix plaatste boven elke psalm een inleiding (argument), terwijl in de marge zijn prozavertaling van de desbetreffende psalm werd afgedrukt. De nummers die Marnix in de kantlijn geeft, zijn dus geen strofenummers, maar corresponderen met de versnummering van de bijbelvertaling in de marge. Na de titel van de gezangen gaf hij aan uit welk bijbelgedeelte het gezang afkomstig was. Marnix heeft steeds het versnummer van zijn prozavertaling overgenomen op de corresponderende plaats in zijn berijming. Daarmee wilde hij laten zien dat hij in zijn berijming zo getrouw mogelijk de bijbelse tekst volgde - de versnummering komt meestal overeen met die in de latere Statenvertaling. Soms staat voor het opschrift boven de berijmde psalm al een 1, wat dus betekent dat in de onberijmde tekst het opschrift het eerste vers is. In de digitale editie zijn de versnummers overgenomen uit het origineel; een enkele maal staat het versnummer midden in het eerste woord, na de beginkapitaal - in de digitale editie is het nummer dan vooraan de tekst opgenomen.
Behalve deze versnummers zijn in de digitale editie tussen vierkante haken strofenummers toegevoegd, die ontbreken in het origineel. Dat gebeurde op basis van de indeling in de andere kerkboeken, maar daarnaast bevat het kerkboek van Marnix zelf ook een typografische aanwijzing: de beginkapitalen van strofen zijn namelijk iets groter en dikker gezet, en vertegenwoordigen (binnen de fractuurfamilie) duidelijk een ander lettertype dan de overige kapitalen, juist om aan te geven dat er een nieuwe strofe begint. In de originele tekst worden de regels bij Marnix voorts op enigszins onregelmatige manier ingesprongen en soms ook uitgesprongen. Dit is in de digitale editie niet overgenomen.
In Het Boek der Psalmen uit 1773 tot slot zijn in het origineel strofenummers opgenomen, behalve bij de eerste strofe; wij hebben de strofenummers uit het origineel in de digitale editie overgenomen en bij de eerste strofe het strofenummer 1 toegevoegd. Alleen in psalm 18 komt eerst een zogenaamde ‘voorzang’, die bestaat uit vier regels, gevolgd door strofe 1. Die voorzang is in de digitale editie als strofe 0 opgenomen - de strofen van psalm 18 in Dathenus en Marnix hebben deze zelfde nummering gekregen.


 Zetfouten

Zetfouten zijn, als gezegd, niet gecorrigeerd. Omgekeerde letters zijn overgenomen zoals zij in het origineel staan: dus wanneer in de tekst is gezet teu of eeu (waarbij de u een n is die de zetter per ongeluk op zijn kop heeft gezet), dan is dit overgenomen als teu en eeu, niet als het bedoelde ten en een. Omgekeerd gezette letters die geen andere interpretatie toelaten, zijn wel als een normale letter overgenomen, bijvoorbeeld een omgekeerd geplaatste i.
Zetfouten in cijfers in de registers, strofenummers of paginanummers zijn in de tekst niet gecorrigeerd. Dat is evenmin gebeurd in de registers, hoewel de beginregels die daarin worden genoemd, regelmatig afwijken van de regels in de lopende tekst waarnaar verwezen wordt, bijvoorbeeld door de spelling y in plaats van ij of tt in plaats van t. De belangrijkste afwijking in Dathenus is in psalm 126, waar staat Als Godt Zions gheuanghen al, waar in het register (terecht) gheuanghnen staat. Al deze inconsequenties zijn in de digitale uitgave precies overgenomen zoals ze staan in het origineel. Ook verwijzingsfouten zijn letterlijk overgenomen, maar deze zijn in de achterliggende xml wél gecorrigeerd, zodat de link verwijst naar de bedoelde psalm, het bedoelde gezang of de bedoelde pagina. Het gaat om de volgende gevallen:

Dathenus 1566

In het Register aller Psalmen:

-
Die dwaes die spreeckt in sijn herte. 41 - lees: 14

-
O Godt op wien myn hope staet. 20 - lees: 70




Van Haecht 1583

In het Register:

-
Alleen Godt in t'hoochste. fol. 116 - lees: 111

-
Heer', neycht v Ooren, end; my. psal. xxxvi (36) - lees: lxxxvi (86)

-
Heer', wy dancken v voor Goet. ol. 120 - lees: fol. 126


Er ontbreken in het Register (niet door ons aangevuld):

-
Recht my o God psalm. xliij.

-
Ten Hemel voer Christus gewis. fol. 76

-
Christe Lof ick oorconde fol. 124.

-
O Vader, Soon, heylige Gheest. fol. 127. (= i. gloria)

-
Den Vader end' Soon' Eer' bewijst. fol. 127. (= ij. gloria)

-
Godt Vader sy Lof, Eer' end' Prijs. fol. 127. (= iij. gloria)

-
Godt den Vader van Hemel-rijc. fol. 127. (= iiij. gloria)

-
O Vader, Soon, Heylige Gheest. fol. 128. (= v. gloria)

-
Lof, Eer' end' Prijs met soeten Thoon. fol. 128. (= vij. gloria) [lees: vi. gloria]


In de paginering komen diverse fouten voor die in de digitale editie in de onderliggende xml gecorrigeerd zijn:

-
pag. 31 wordt ten onrechte 51 genoemd

-
pag. 32 komt tweemaal achter elkaar voor, tussen 31 en 33 (de tweede keer heeft het onderliggende nummer 32a gekregen)

-
pag 72 komt tweemaal na elkaar voor; de eerste keer moet 71 zijn

-
pag. 157 wordt ten onrechte 751 genoemd

-
pag. 249 wordt ten onrechte 245 genoemd

-
pag. 255 wordt ten onrechte 254 genoemd

-
pag. 341 komt tweemaal achter elkaar voor; de tweede keer is 342 bedoeld




Marnix 1591

In het Register der Psalmen Dauids:

-
De Heer heerscht breedt end wijt. 79. - lees: 97.


Verder zijn enkele opmerkelijke zetfouten gemaakt in de beginregels, die echter niet door ons zijn gecorrigeerd. Vergelijk de registertekst (links) met de psalmtekst (rechts):

-
Ps. 12: Verloss' ons Heer, want het getal der vromen. - Verloss' ons, Heer, want sie tgetal der vromen.

-
Ps. 78: Komt voort mijn volck, komt mijne stem aenhooren. - Komt voirts mijn volck, komt mijne leer aenhooren.

-
Ps. 104: Loif ende danck loif ende danck den Heer. - Loif O mijn ziel, loif ende danck den Heer.

-
Ps. 125: Die hun betrouwen op God stellen. - Die hun vertrouwen op God stellen.

-
Ps. 138: Ick wil dy bieden lof end eer. - Ick wil dy bieden lof end danck.


Ook in de nummers van de verwijzingen naar de bijbelverzen zijn enkele fouten gemaakt die in de achterliggende xml zijn opgelost, namelijk:

-
psalm 33, bijbelvers 10 (tweede vermelding) moet 11 zijn

-
psalm 35, bijbelvers 4 (tweede vermelding) moet 5 zijn

-
psalm 43, bijbelvers 9 moet 5 zijn

-
psalm 49, bijbelvers 3 ontbreekt

-
psalm 50, bijbelvers 16 ontbreekt, 18 (tweede vermelding) moet 19 zijn

-
psalm 139, bijbelvers 19 moet 10 zijn


In enkele gevallen is er een fout in de vermelding van het bijbelvers gemaakt in de berijmde tekst, maar staat deze in de marge wel correct of andersom. Om technische redenen is in deze gevallen in de transcriptie gekozen voor het cijfer of teken dat evident bedoeld is, bijvoorbeeld bij psalm 19, vers 11, waar in de marge correct 10 staat; of bij psalm 109, vers 12 in plaats van 14.
Niet gecorrigeerd maar exact overgenomen uit het origineel zijn: psalm 51 begint met vers 2 (zowel in berijmde als onberijmde tekst); psalm 73 bevat tweemaal voor twee onder elkaar staande regels het versnummer 1; psalm 108, 111: versnummer 1 ontbreekt; in psalm 112 staat versnummer 1 tweemaal vermeld, eenmaal bij de voorregel, eenmaal bij de melodie van strofe 1; psalm 138 bevat tweemaal strofe 2; psalm 139: versnummer 1 ontbreekt of is onderdeel van de ondertitel.



 Editorische ingrepen


Dathenus 1566

De titel ‘Voorrede P. Datheni’ is in de digitale editie als boektitel toegevoegd; weliswaar staat dit niet aan het begin van de tekst, maar als zodanig is het wel op alle volgende pagina's als koptekst vermeld.
De Errata hebben geen aparte boektitel in het origineel, maar voor het gemakkelijk opzoeken hebben ze die status wel gekregen in de digitale uitgave. De correcties uit de errata zijn ingevoerd in de digitale uitgave, conform de intentie van de schrijver. Daarbij zijn in de erratalijst echter opnieuw fouten geslopen: zo staat de correctie in Ps. 5. vers 7. l. 2. niet in regel twee maar in regel 4, en de correctie in Ps. 37. vers 10. l. 4. staat niet in vers 10 maar in vers 9. Niet uitgevoerd is de correctie: Ps. 84. vers 5. l. 7. (den) isser te vele. (Hiermee zal de corrector bedoeld hebben dat het woord den in de broodtekst: ‘Dan't is in den palaeysen soet’ gezongen werd als ‘Dan (he)t is in palaeysen soet’. Dit is echter ook in latere edities niet overgenomen.)


Van Haecht 1583

Op de titelpagina is ter identificatie tussen vierkante haken de auteursnaam Willem van Haecht toegevoegd, die wel vermeld staat in de drukken uit 1579 en 1582.


Marnix 1591

De twee lijsten met errata hebben geen aparte boektitel in het origineel, maar voor het gemakkelijk opzoeken hebben ze die status wel gekregen in de digitale uitgave. De correcties uit de errata zijn ingevoerd in de digitale uitgave, conform de intentie van de schrijver. Daarbij zijn in de erratalijst echter opnieuw fouten geslopen: zo moet de correctie: ‘Psalm 106. v. 7. li. 2. nae, Egipti stelt’ gelezen worden als: ‘li. 2, nae Egypti, stelt’ (= zet op regel 2 een komma na Egypti). Vijf errata hebben betrekking op de muzieknotatie in het origineel, waarbij steeds van een enkele noot de hoogte of de lengte is gecorrigeerd. Het betreft de melodie van psalm 31, psalm 89, Het eerste Lofsanck Mosis, Het Lofsanck van Debora en De Prophecije van het lijden Christi. Deze errata zijn in de digitale editie weggelaten, omdat bij de liederen in de transcriptie de notenbalken ook niet zijn weergegeven.
In psalm 148 ontbreken de cijfers van de eerste drie prozaverzen en het cijfer 3 voor het berijmde vers 3 - al deze cijfers zijn stilzwijgend toegevoegd. In psalm 47 is vers 2 onberijmd tweemaal afgedrukt - de tweede maal is in de digitale editie weggelaten. In Psalm 59:10 ontbreekt in het onberijmde deel het haakje openen voor [slaet]; dit is toegevoegd.
In het tweede deel is in Het gebet Danielis des Propheten, vers 9, regel 5, de gezette tekst wederspannich met de hand gewijzigd in wederspoorich, wat beter rijmt op het volgende ongehoorich. Uit onderzoek van Sybe Bakker in verschillende exemplaren van de tekst van Marnix is gebleken dat deze wijziging overal is doorgevoerd, kennelijk in overeenstemming met de intentie van de drukker of de auteur; daarom is deze ook in de digitale editie overgenomen.


            
 

{==I==} {>>pagina-aanduiding<<}

HET BOEK DER PSALMEN, NEVENS DE GEZANGEN BIJ DE HERVORMDE KERK VAN NEDERLAND IN GEBRUIK;

Door last van de Hoog Mogende Heeren Staaten Generaal der Vereenigde Nederlanden,

Uit drie berijmingen, in den jaare 1773, gekooren,

Met de noodige daar in gemaakte veranderingen.

MITSGADERS DE Christelijke Catechismus, Formulieren en Gebeden der Gereformeerde Kerken.

[afbeelding]

TE HAERLEM,

Gedrukt by JOHANNES ENSCHEDE EN ZOONEN. 1774.


{==II==} {>>pagina-aanduiding<<}

Acte van Consent.

BURGEMEESTEREN EN REGEERDERS DER STAD HAERLEM, hebben (achtervolgens de last en ordre begrepen in de Publicatie van haar Ed. Groot Mog. de Heeren Staaten van Holland en Westvriesland, den eersten October 1773 geemaneerd) geconsenteerd en toegestaan, zo als haar Ed. Groot Achtb. consenteeren en toestaan by deezen aan JOHANNES ENSCHEDE EN ZOONEN, Boekdrukkers en Lettergieters binnen deeze Stad, om de Psalm-Boeken met de nieuwe Berijming te mogen drukken, verkoopen en uitgeeven in zulk Formaat, als zy des oirbaar zullen vinden; En hebben haar Ed. Groot Achtb. wijders goedgevonden en verstaan, ingevolge voorsz. Publicatie, Dns. JOHANNES TRELLONT of Dns. HENRICUS SPYKERS, te qualificeeren en te auctoriseeren, zo als gequalificeerd en geauctoriseerd worden by deezen, om de laatste Proeven van deeze Psalm-Boeken op te neemen, en na het Authenticq Exemplaar naauwkeurig te collationeeren, en bevonden zijnde daar mede na behooren te accordeeren, alvoorens die worden uitgegeeven, onder het Wapen deezer Stad te onderteekenen.
Actum ter Kamere, den 21 October 1773.
Accordeerd met het Memoriaal.
O. VAN SCHUYLENBURCH.
[afbeelding (wapen van Haarlem)]
[handtekening] Ioh: Trellont.

            
 
{==III==} {>>pagina-aanduiding<<}


AANWIJZING VAN EENIGE PSALMEN,

Die bij bijzondere gelegenheden, en bij het verklaaren van de Christelijke leere konnen gezongen worden.

VOOR LAND EN KERK.
In vruchtbaare tijden	Psalm 65. 67.
- tijden van schaarsheid	- 33. 107. 145. 146.
- tijden van onweder	- 29.
- de Lente	- 104.
- den Zomer	- 65.
- den Oogst	- 65. 67.
- den Winter	- 147.
- verdrukkingen der kerke	- 46. 79. 80.
- Vrede	- 85. 147.
- Oorlog	- 3. 27. 83.
- pest en besmettelijke ziekte	- 91. 121.
- tijden van vervolging	- 10. 12. 13. 14. 44. 94. 123.
- verlossing der kerke	- 124. 126.
- tijden van overwinning	- 46. 74. 108. 124.

VOOR BIJZONDERE PERSOONEN.
Boetpsalmen	Psalm 6. 25. 32. 38. 51. 130. 143.
Van 't geloofs vertrouwen	- 56. 57. 62. 121. 125. 138.
In tijden van twijfelmoedigheid	- 77. 88.
- bestrijding over der godloozen voorspoed	- 37. 49. 73 . 92. 94.
- gebrek van toegang tot den openbaaren Godsdienst	- 42. 63. 84.
- verdrukking van vijanden	- 4. 7. 17. 26. 31. 64.
Wanneer men met laster bezwaard is	- 7. 120.
Gebeden om heiligheid des levens	- 25. 86. 119. 143.
In krankheden	- 6. 38. 39. 41.
Dankzegging voor geneezing	- 30.
Op het huwelijk	- 127. 128.
In Ouderdom	- 71. 92 de Pauze.

BIJ PLEGTIGE GELEGENHEDEN.
Op de kerstdagen	Psalm 89 't begin. 98. 132 de Pauze. de Lofzangen
- den eersten dag van het jaar	- 39. 90. 144.
- 's Heilands lijden	- 16. 22. 40. 41. 55 de Pauze. 69. 109 't begin.
- de paaschdagen	- 16. 22, 3 Pauze. 40 de Pauze. 69, 3 Pauze. 118, 3 Pauze.
- den hemelvaartsdag	- 8. 47. 68, 2 Pauz. 110.
- de pinksterdagen	- 45 de Pauze. 68, 2 Pauze. 72 de Pauze. 87. 133
Voor de belijdenis Predikatien	- 19. 86 de Pauze. 119. de 12 Art. des geloofs.
Bij de Voorbereiding tot het Heilig Avondmaal	- 15. 24. 25. 26. 27. 32. 139 de Pauze.
Op het Heilig Avondmaal	- 23. 42. 43. 63. 65. 84. 130.
- de dankzegging na het Heilig Avondmaal	- 66 de Pauze. 103. 106 'tbeg. 116. 118.
- bededagen	- 60. 79. 80. 85. 144.
- dankdagen	- 66. 81. 107. 136. 147.
Bij het aanvaarden van ampten	- 75. 101.
Bij de bevestiging of intrede van Opzienders	- 115 de Pauze. 122. 132 de Pauze. 133. 134. 138.


{==IV==} {>>pagina-aanduiding<<}

BY HET VERKLAAREN VAN DEN HEIDELBERGSCHEN CATECHISMUS.
1	Zondag van den eenigen troost	Psalm 73, 2 Pauze.
2	- -de kennis der ellende uit de wet	- 19 de Pauze.
3	- -den oorsprong der ellende	- 51 aan 't begin.
4	- -de straf der zonde	- 5 't begin. 11.
5	- -de voldoening	- 49 't begin.
6	- -den Middelaar	25. 36. 130.
7	- -het geloove	- 2 de Pauze.
8	- -God	- 139 't begin. 145 't begin.
	 - de H. Drieëenheid	- 33 't begin.
9	- -de Schepping	- 115 de Pauze. 136 't begin. 146.
10	- -de Voorzienigheid	- 33. 104. 147.
11	- -den naam Jesus	De Lofzang van Maria.
12	- -den naam Christus	Psalm 2 't begin. 89.
	 - den naam Christenen	- 45 de Pauze. 72 de Pauze.
13	- -Gods eeniggebooren Zoon, onzen Heere	- 2 de Pauze. 45 de Pauze. 72 de Pauze.
14	- -'s Heilands ontvangenis, en geboorte	De Lofzang van Maria.
15	- -'s Heilands lijden	Psalm 22.
16	- -'s Heilands dood, begraaving, en nederdaaling ter helle.	- 22.
17	- -'s Heilands opstanding	- 16. 118, 3 Pauze.
18	- -'s Heilands hemelvaart	- 47. 68, 3 Pauze.
19	- -'s Heilands zitting aan Gods rechtehand	- 110.
	 - 's Heilands wederkomst ten oordeel	- 96 de Pauze.
20	- -den H. Geest	- 119, 3 Pauze. 143.
21	- -de Kerk	-48.
	 - de gemeenschap der heiligen	- 133.
	 - de vergeeving der zonden	- 32.
22	- -de opstanding des vleesch	- 49 de Pauze.
	 - het eeuwig leven	- 73, 2 Pauze. 84 de Pauze.
23	Zondag van de rechtvaardiging	Psalm 32. 103. 130.
24	- -de ongenoemzaamheid onzer goede werken voor God	- 19 de Pauze. 143.
25	- -de sacramenten	- 111.
26	- -den H. Doop	- 51.
27	- -den kinderdoop	- 71, 2 Pauze. 87.
28	- -het H. Avondmaal	- 23.
29	- -de wederlegging der transsubstantiatie	- 119, 4 Pauze.
30	- -de paapsche mis	- 115.
	 - de vereischtens der avondmaalgangers	- 25 de Pauze. 26 de Pauze.
31	- -de sleutelen des hemelrijks	- 15. 24. 65.
32	- -de noodzaakelijkheid der goede werken	- 119 't begin.
33	- -de bekeering	- 119,9 en 22 Pauze.
34	- -Gods wet	- 1.
	 - het eerste gebod	- 81, 1 Pauze.
35	- -het tweede gebod	- 115.
36	- -het derde gebod	- 145 de Pauze.
37	- -den eed	- 24.
38	- -het vierde gebod	- 63. 84. 92.
39	- -het vijfde gebod	- 34, 1 Pauze. 78 't begin.
40	- -het zesde gebod	- 5.
41	- -het zevende gebod	- 50 de Pauze. 51 de Pauze. 119,5 Pause.
42	- -het achtste gebod	- 62 de Pauze.
43	- -het negende gebod	- 120.
44	- -het tiende gebod	- 131.
	 - de noodzaakelijkheid der wetprediking	- 19 de Pauze.
45	- -de noodzaakelijkheid en vereischtens des gebeds	- 65, 145 de Pauze.
46	- -de aanspraak des gebeds	- 103 de Pauze.
47	- -de eerste bede	- 89 't begin.
48	- -de tweede bede	- 72 't begin.
49	- -de derde bede	- 119.
50	- -de vierde bede	- 145 de Pauze.
51	- -de vijfde bede	- 51.
52	- -de zesde bede	- 141 't begin.
	 - het besluit des gebeds	- 5 't begin.

Alle de Psalmen zyn op de C Sleutel gesteld volgens C. DE LEEUW.

MUZIJKS-ONDERWIJS.
B. Mol.
Ut re mi fa sol la ci ut: Ut ci la sol fa mi re ut.
B. Duur.
Sol la ci ut re mi fa sol: Sol fa mi re ut ci la sol.



{==1r==} {>>pagina-aanduiding<<}


Het boek der psalmen.


De eerste Psalm.


   
§1


Welzalig hij, die in der boozen raad 
Niet wandelt; noch op 't pad der zondaars staat; 
Noch nederzit, daar zulken samenrotten, 
Die roekeloos met God en Godsdienst spotten; 
Maar 's HEEREN wet blijmoedig dag en nacht 
Herdenkt, bepeinst, en ijverig betracht: 




§2


Want hij zal zijn gelijk een frissche boom, 
In vetten grond geplant bij eenen stroom, 
Die op zijn' tijd met vruchten is belaaden, 
En sierlijk pronkt met onverwelkte bladen: 
Hij groeit zelfs op in ramp en tegenspoed; 
Het gaat hem wel; 't gelukt hem wat hij doet. 




§3


Gansch anders is 't met hem, die 't kwaad bemint, 
Hij is als kaf, dat wegstuift voor den wind; 
Geen zondaar zal 't gewis verderf ontkomen, 
Als in 't gericht door God wordt wraak genoomen: 
Hij, die van deugd en godvrucht is ontaart, 
Zal niet bestaan, daar 't vroome volk vergaêrt. 




§4


De HEER toch slaat der menschen wegen gaê, 
En wendt alom het oog van zijn genaê 
Op zulken, die, oprecht en rein van zeden, 
Met vasten gang het pad der deugd betreeden; 
God kent hunn' weg, die eeuwig zal bestaan, 
Maar 't heilloos spoor der boozen zal vergaan. 




De 2. Psalm.


   
§1


Wat drift beheerscht het woedend heidendom, 
En heeft het hart der volken ingenoomen? 
De koningen verheffen zich alom; 
De vorsten zijn vermetel saamgekomen, 
Om God, den HEER, zelfs naar de kroon te steeken, 
En tegen zijn' Gezalfden op te staan. 
Zij spreeken saam: “Laat ons hun banden breeken, 
En van hun juk en touwen ons ontslaan!” 




§2


Maar d'Opperheer, die zijn' geduchten stoel 
Op starren sticht, en grondvest op de wolken, 
Zal lachen met dat vruchteloos gewoel, 
En spotten met den waan der dwaaze volken. 
God zal zijn wraak ontdekken voor hun oogen; 
Straks gloeit de lucht door 

{==1v==} {>>pagina-aanduiding<<}

't vlammend bliksemlicht: 
't Is God, die spreekt; Hij dondert uit den hoogen, 
En jaagt den schrik zijn' haatren in 't gezicht. 




§3


“Durft gij bestaan te twisten met mijn kracht? 
Zal nietig stof mij 't hoog gezag ontwringen, 
Of weêrstand biên aan mijn geduchte magt? 
Ontziet mijn' toorn, verdoolde stervelingen! 
Gij zult vergeefs mijn rijksbestel weêrstreeven: 
Mijn Koning is gezalfd door mijn beleid: 
Hij, door mijn hand op Sions troon verheven, 
Heerscht op den berg van mijne heiligheid.” 
PAUZE. 




§4


En ik, die Vorst, met zoo veel magt bedeeld, 
Zal Gods besluit aan 't weereldrond doen hooren. 
Hij sprak tot mij: “'k Heb heden U geteeld: 
Gij zijt mijn Zoon; Gij zijt mijn eengebooren. 
Zeg vrij uw eisch; ik zal uw magt verhoogen, 
Op dat uw naam alom ontzaglijk zij; 
Het heidendom ligg' voor uw' stoel geboogen, 
En 't eind der aard erkenn' uw heerschappij! 




§5


Uw ijzren staf, die al hun magt verplet, 
Maak' hen eerlang eerbiedig' onderzaaten, 
En noodzaak' hen te buigen voor uw wet, 
Of slaa z' aan gruis, als pottebakkers vaten!” 
O Vorsten! wilt de wet der wijsheid hooren, 
Eer gij God zelv' en zijn' Gezalfden hoont: 
O Rechters, tot den stoel der eer gekooren! 
Verdraagt zijn tucht, die u zijn liefde toont. 




§6


Vreest 's HEEREN magt, en dient zijn majesteit; 
Iuicht, beevend op 't gezicht van zijn vermogen, 
En kust den Zoon, van ouds u toegezeid, 
Eer u zijn toorn verdelg' voor aller oogen; 
U op uw' weg tot stof doe wederkeeren, 
Wanneer zijn wraak, getergd door uw gedrag, 
U, onverhoeds, zou door haar' gloed verteeren, 
Tot staaving van zijn lang gehoond gezag. 




§7


Welzalig zij, die, naar zijn reine leer, 
In Hem hun heil, hun hoogst geluk beschouwen; 
Die Sions Vorst erkennen voor hunn' HEER! 
Welzalig zij, die vast op Hem betrouwen! 




De 3. Psalm.

   
§1


Hoe vreeslijk groeit, o God! 
Het saamgezwooren rot 
Der genen, die mij drukken; 
Zij maaken niet alleen 
Den opstand algemeen, 
Om mij mijn kroon t'ontrukken; 
Maar, veelen doen van mij, 
Hoe bitter ik ook lij', 
Nog deze smaadtaal hooren: 
“God zal hem nu niet meer 
Verlossen, als weleer; 
Hem is geen heil beschooren.” 




§2


Maar, trouwe God, Gij zijt 
Het schild, dat mij bevrijdt, 
Mijn eer, mijn vast betrouwen. 
Op U vest ik het oog: 
Gij heft 

{==2r==} {>>pagina-aanduiding<<}

mijn hoofd om hoog, 
En doet m'uw gunst aanschouwen. 
'k Riep God niet vruchtloos aan; 
Hij wil mij niet versmaên, 
In al mijn tegenheden; 
Hij zag van Sion neêr, 
De woonplaats van zijn eer, 
En hoorde mijn gebeden. 




§3


Ik lag en sliep gerust, 
Van 's HEEREN trouw bewust, 
Tot ik verfrischt ontwaakte: 
Want God was aan mijn zij; 
Hij ondersteunde mij 
In 't leed, dat mij genaakte. 
Ik zal, vol heldenmoed, 
Daar mij zijn hand behoedt, 
Tienduizenden niet vreezen; 
Schoon ik, van alle kant, 
Geweldig aangerand 
En fel geprangd moog' weezen. 




§4


Sta op, verlos mij, HEER! 
Gij hebt, o God! wel eer 
Getoond voor mij te waaken, 
Mijn haaters onderdrukt, 
En mij 't gevaar ontrukt; 
Gij sloegt hen op de kaaken, 
Verbreekend onverwacht 
Hun tanden door uw' magt: 
'k Heb d'overhand verkreegen! 
Gij, HEER, alleen, Gij zijt 
Verwinnaar in den strijd, 
En geeft uw volk den zegen. 




De 4. Psalm.

   
§1


Wil mij, wanneer ik roep, verhooren, 
O God, die mijne rechtzaak redt! 
Gij hebt in angst mij hulp beschooren, 
En mij doen gaan in ruime spooren: 
Betoon genaê; hoor mijn gebed. 
Wat moogt gij, mannen, toch beginnen? 
Zal steeds tot schande zijn mijn eer? 
Zult gij dan d'ijdelheid beminnen, 
En, t'eenemaal beroofd van zinnen, 
De leugen zoeken, keer op keer? 




§2


Herinnert u, gij roekeloozen, 
Dat zich de HEER een' Gunstgenoot 
Heeft afgezonderd en verkoozen. 
Hij doet mij nooit van schaamte bloozen, 
Die, als ik riep, mij bijstand bood. 
Zijt gij beroerd, ontsteld, verlegen, 
Zoo zondigt niet; verzaakt uw' wil; 
Spreekt in uw hart; herdenkt uw wegen, 
Op 't eenzaam bedde neêrgezeegen; 
En weest in all' ontmoeting stil. 




§3


Dan zult gij recht naar 't outer treeden, 
En offren God' een rein gemoed, 
Het offer der gerechtigheden, 
En 't zuivre reukwerk der gebeden: 
Betrouwt op Hem, want Hij is goed. 
Daar veelen twijfelmoedig vraagen: 
“Wie zal ons 't goede toch doen zien?” 
Doe Gij, o HEER! na 't angstig klaagen, 
Ons 't lieflijk licht uws aanschijns daagen, 
En wil uw rijke gunst ons biên. 




§4


Gij hebt m' in 't hart meer vreugd gegeeven, 
Dan andren smaaken, in een' tijd 
Als zij, door aardsch geluk verheven, 
Bij koorn en most wellustig leeven, 
In hunnen overvloed verblijd. 
Ik zal gerust in vrede slaapen, 
En liggen ongestoord ter neêr; 
Want Gij alleen, mijn schild en wapen, 
Schoon 't onheil schijnt voor mij geschapen, 
Zult mij doen zeker woonen, HEER. 





{==2v==} {>>pagina-aanduiding<<}

De 5. Psalm.

   
§1


Neem, HEER, mijn bange klagt ter ooren; 
Zie, als 't aan woorden mij ontbreekt, 
Wat d'overdenking in mij spreekt; 
Gewaardig U, uit 's hemels chooren, 
Mijn stem te hooren! 




§2


Sla ieder zucht, mijn hart ontgleeden, 
Opmerkend gaê; schenk mij 't genot 
Uws heils, mijn Koning en mijn God! 
Ik zal tot U, met mijn gebeden, 
Eerbiedig treeden. 




§3


Ik zal, door ijvervuur aan 't blaaken, 
O HEER! bij 't scheemrend morgenlicht, 
Mij stellen voor uw aangezicht; 
Oprechte boezemzuchten slaaken, 
En biddend waaken. 




§4


Gij, die geducht zijt in vermogen, 
Verdraagt de goddeloosheid niet: 
Gij zult, O God, die 't al doorziet! 
Den boozen, voor uw heilig' oogen, 
Geenzins gedoogen. 




§5


Wie zinloos, zonder t'overweegen 
Wat hem betaamt, tot U durft gaan, 
Zal voor Uw aanschijn niet bestaan: 
Gij haat, en staat hun billijk tegen, 
Die onrecht pleegen. 
PAUZE. 




§6


Gij, HEER, verdelgt den logenspreeker. 
Hij, die zijn hand met bloed bevlekt, 
En grouwlen met bedrog bedekt, 
Tergt, als de snoodste wetverbreeker, 
Den hoogsten Wreeker. 




§7


Maar mij ontmoet uw mededoogen: 
Ik zal, uw wooning ingeleid, 
En, naar 't paleis der heiligheid 
In waare godvrees neêrgeboogen, 
Uw gunst verhoogen. 




§8


Leid mij in uw gerechtigheden, 
Om mijn' verspiedren wil, en richt 
Uw wegen voor mijn aangezicht: 
Dan zal ik veilig voorwaards treeden, 
Met vaste schreden. 




§9


Al 't recht is van hunn' mond geweeken; 
Zij leggen 't op verderven toe; 
Hun keel is nooit verslindens moê; 
Hun tong tracht, vleiend, ons door treken 
Naar 't hart te steeken. 




§10


Draagt Gij, o God! hen nog geduldig? 
Verwoest hunn' raadslag; drijf hen heen, 
Daar z'uwe wet zoo stout vertreên. 
Zij tergen U te menigvuldig: 
Verklaar hen schuldig. 




§11


Maar geef uw' dierbren gunstelingen, 
Wier geest in U zijn sterkte vindt, 
Wier hart uw' naam oprecht bemint, 
In U volvrolijk op te springen, 
En blij te zingen. 




§12


't Rechtvaardig volk zult Gij beloonen, 
Terwijl Gij, HEER, hen overdekt, 
Hun tot een veilig schild verstrekt. 
Gij zult goedgunstig hen bekroonen, 
Ia bij hen woonen. 




De 6. Psalm.

   
§1


O HEER! Gij zijt weldaadig; 
Straf mij niet ongenadig, 
In uwen toornegloed. 
Ai! maatig uw kastijden; 
Sla mij met

{==3r==} {>>pagina-aanduiding<<}

medelijden, 
Gelijk een vader doet. 




§2


Vergeef mij al mijn zonden, 
Die uwe hoogheid schonden: 
Ik ben verzwakt, o HEER! 
Genees mij, red mijn leven: 
Gij ziet mijn beendren beeven; 
Zoo slaat uw hand mij neêr. 




§3


Mijn ziel, gansch neergeboogen, 
Schrikt voor uw heilig' oogen, 
In dezen jammerstaat: 
Hoe lang zal ik nog klaagen? 
Hoe lang uw gramschap draagen? 
O HEER, mijn toeverlaat! 




§4


Keer eindlijk, HEER, toch weder; 
Mijn ziel buigt zich ter neder: 
Ai! red haar van 't verderf; 
Sla mijn ellende gade, 
Tot roem van uw genade, 
En help mij, eer ik sterf. 




§5


Want wie kan, na 't verscheiden, 
Op aarde meer verbreiden 
Uw grootheid en uw' lof? 
Wie zal uw gunstbewijzen, 
In 't zwijgend graf, ooit prijzen; 
U zingen in het stof? 




§6


Uw strenge geesselroede 
Maakt mij van 't zuchten moede, 
Verteert geheel mijn kracht; 
Ik voel uw slagen klemmen, 
En doe mijn bedde zwemmen 
In traanen, al den nacht. 




§7


Mijn oog is rood gekreeten, 
Van traanen uitgebeeten, 
Verouderd en doorknaagd; 
Daar ik, in mijn ellenden, 
Door al mijns vijands benden 
Verdrukt word en gejaagd. 




§8


Mijn ziel grijpt moed! wijkt, boozen! 
Vlugt van mij weg, godloozen! 
De HEER heeft mijne klagt, 
Met toegeneegen ooren, 
Genadig willen hooren, 
En al mijn smert verzacht. 




§9


De HEER wild' op mijn kermen, 
Zich over mij ontfermen; 
Hij heeft mijn stem verhoord: 
De HEER zal, op mijn smeeken, 
Geen hulp mij doen ontbreeken; 
Hij houdt getrouw zijn woord. 




§10


Hij zal mijn haaters weeren, 
Hen straks te rug doen keeren, 
Beschaamd, en vol van schrik: 
Zijn grimmigheid, aan 't blaaken, 
Zal hen te schande maaken, 
Zelfs in een oogenblik. 




De 7. Psalm.

   
§1


O HEER, mijn God, volzalig Wezen! 
'k Betrouw op U, wien zou ik vreezen? 
Red mij hulpvaardig uit den nood, 
Eer mij mijn vijand breng ter dood: 
Geef mij ten roof niet in zijn handen, 
Die mij, met felle leeuwentanden, 
Verscheuren zou door wond op wond, 
Wanneer ik geen verlosser vond. 




§2


Mijn God! zoo 'k immer hebb' bedreeven 
Het booze stuk, mij aangewreeven, 
't Onkreukbaar recht ooit hebb' gefnuikt, 
En een oneven schaal gebruikt, 
Of

{==3v==} {>>pagina-aanduiding<<}

kwaad voor goed hebb' toegewoogen, 
En mijnen vreêgenoot bedroogen; 
(Hem heb ik zelfs 't gevaar ontrukt, 
Die mij ten onrecht had verdrukt:) 




§3


Zoo moet' mijn vijand op de hielen 
Mij volgen, ja geheel vernielen; 
Hij roov' mijn leven en mijn eer, 
En werp' mijn kroon ter aarde neêr. 
Sta op, o HEER! wil mij behoeden; 
Uw gramschap straff', mijns vijands woeden; 
Ontwaak voor mij, en keer 't geweld: 
't Gericht hebt Gij zelf ingesteld. 




§4


Zoo zullen zich geheele schaaren 
Van volkren om U heen vergaêren; 
Beklim dan, boven dit gewoel, 
Uw' hemeltroon, uw' rechterstoel, 
De HEER zal al de volken richten, 
En 't onrecht voor het recht doen zwichten: 
Geef dan, o HEER! dat voor elks oog 
Mijn recht en vroomheid blijken moog'. 
PAUZE. 




§5


Laat toch het kwaad der goddeloozen 
Een einde neemen, straf de boozen; 
Maar sterk uw volk, dat hulp behoeft, 
Gij, die elks hart en nieren proeft. 
Laat vrij voor U mijn vijand vreezen, 
Voor U, rechtvaardig Opperwezen: 
Bij U, mijn Bondgod, is mijn schild, 
Die 't vroom gemoed behouden wilt. 




§6


God, die op 't recht zijn troon wil stichten, 
God is rechtvaardig in zijn richten, 
En toont zijn gramschap dag aan dag: 
Bestrijdt de mensch zijn hoog gezag; 
Blijft hij zich tegen Hem verzetten; 
God zal zijn glinstrend wraakzwaard wetten; 
Hij kromt en spant alreê zijn boog, 
En dreigt met pijlen van om hoog. 




§7


God heeft de waapnen aangegreepen, 
Tot 's vijands wissen dood gesleepen: 
Hij legt de pijlen op hem aan; 
Wie hittig woedt, zal niet bestaan: 
De booze wringt en kromt de leden, 
ln arbeid van onzinnigheden; 
Hij gaat van dwaaze moeite zwaar; 
Verwacht dan, dat hij leugen baar'. 




§8


Hij heeft een' diepen kuil doen delven, 
Maar 't was, bij d'uitkomst, voor zich zelven, 
Schoon hij, met zooveel loos beleid, 
Dien had tot mijn verderf bereid: 
De moeite, die hij dorst verwekken, 
Zal zijnen kop eerlang bedekken, 
En zijnen schedel al 't geweld, 
Waarmeê hij andren had gekweld. 




§9


Ik zal het eeuwig Wezen prijzen, 
Zijn recht de schuldig' eer bewijzen, 
En zingen 's Allerhoogsten lof, 
Met psalmen, tot in 't hemelhof. 




De 8. Psalm.

   
§1


HEER, onze Heer, grootmagtig Opperwezen! 
Hoe wordt uw naam op aard alom gepreezen! 
Gij, die den

{==4r==} {>>pagina-aanduiding<<}

glans van uwe majesteit 
Hebt boven lucht en heemlen uitgebreid. 




§2


Uw moogendheid heeft sterkte willen gronden 
Uit kindren, ja, uit zuigelingen monden; 
Zoo breekt uw hand des vijands boos geweld, 
Daar Gij zijn haat en wraakzucht paalen stelt. 




§3


Sla ik naar 't ruim der heldre hemelboogen, 
Dat heerlijk werk van uwe vingren, d'oogen; 
Zie ik bedaard den glans der zilvren maan, 
En 't starrenheir, door U geschapen, aan: 




§4


Mijn God, wat is de mensch dan op deez' aarde! 
De brooze mensch! hoe klimt hij tot die waarde, 
Dat Gij aan hem in zooveel gunst gedenkt, 
En 's menschen zoon uw teêrste liefde schenkt! 
PAUZE. 




§5


Gij deedt hem wel, een weinig tijds, beneden 
Het englenheir een rang en plaats bekleeden; 
Maar hebt hem ook uw rijkste gunst betoond, 
En hem met eer en heerlijkheid gekroond. 




§6


Gij geeft hem, wijd en zijd in alle landen, 
De heerschappij der werken uwer handen, 
Ia zet en aard en zee voor 's menschen zoon, 
Door uw gezag, ter voetbank van zijn' troon. 




§7


Waar schaapen zijn, of ossen in de weiden; 
Waar eenig vee op bergen zij of heiden; 
Waar 't wild gediert ook zwerv' in woud en veld: 
Gij hebt het al in zijne magt gesteld. 




§8


Wat vooglen door den ruimen luchtkring zweeven; 
Wat visschen 'er in stroom en beeken leeven; 
En wat de paên doorwandelt van de zee: 
Zijn hoog bevel deelt hij aan allen meê. 




§9


HEER, onze Heer, grootmagtig Opperweezen! 
Hoe billijk wordt uw groote naam gepreezen! 
Hoe heerlijk rolt, uit aller vroomen mond, 
Die groote naam door 't gansche weereldrond! 




De 9. Psalm.

   
§1


Ik zal met al mijn hart den HEER, 
Blijmoedig, geeven lof en eer; 
Mijn tong zal mijn gemoed verzellen, 
En al uw wonderen vertellen. 




§2


Ik zal in U, mijn God, van vreugd 
Opspringen, in den geest verheugd: 
Uw naam zal door mijn psalmgezangen, 
O Allerhoogste! lof ontvangen. 




§3


Om dat mijn vijand, hoe geducht, 
Te rug gekeerd is en gevlugt; 
Hij is, schoon stout te veld getoogen, 
Vergaan, gevallen voor uw oogen. 




§4


Want, naar uw allerheiligst recht, 
Hebt Gij mijn twistgeding beslecht; 
En, op uw' hoogen troon gezeten, 
Deedt

{==4v==} {>>pagina-aanduiding<<}

Gij, o Rechter! 't vonnis weeten. 




§5


Gij scholdt de heidnen keer op keer, 
En wierpt de goddeloozen neêr; 
Hunn' naam, hunn' roem hebt Gij vertreeden, 
En uitgedelgd in eeuwigheden. 
1. PAUZE. 




§6


O vijand! hebt gij door uw magt 
't Verwoesten voor altoos volbragt? 
Hebt gij de steden gansch bedorven? 
Is haar gedachtenis verstorven? 




§7


Neen, dwaas, uw hoop zal ras vergaan, 
Maar 's HEEREN troon zal eeuwig staan; 
Dien wilde Hij onwrikbaar stichten, 
Om naar het heilig recht te richten. 




§8


Hij zelf zal aan het weereldrond 
Het recht doen hooren uit zijn' mond; 
De volken voor zijn vierschaar stellen, 
En daar 't rechtmaatig vonnis vellen. 




§9


De HEER zal zijn een hoog vertrek 
Voor die getrapt wordt op den nek; 
Een hoog vertrek in drukkend lijden; 
Een toevlugt in benaauwde tijden. 




§10


Hij, die uw' naam in waarheid kent, 
Zal, HEER, op U in zijn ellend', 
Vertrouwen, wijl Gij nooit liet zuchten 
Hen, die geloovig tot U vlugten. 
2. PAUZE. 




§11


Zingt, zingt den HEER', die eeuwig leeft, 
Die Sion tot zijn wooning heeft; 
En laat voor aller volkren ooren, 
Met psalmgezang, zijn daaden hooren. 




§12


Hij zoekt en Hij gedenkt het bloed, 
Gestort in wreevlen euvelmoed: 
Hij toont der armen nood te weeten, 
En zal hun kermen niet vergeeten. 




§13


Bewijs, o HEER! uw' knecht genaê; 
Sla mij in mijn ellende gaê; 
Zie, hoe mijn haaters mij verdrukken, 
Gij, die mij wilt den dood ontrukken. 




§14


Opdat ik, HEER, U, blij te moê, 
In Sions poorten hulde doe, 
En in uw heil, ten allen tijde, 
Met Sions dochter mij verblijde. 




§15


De heidnen zijn, door waan misleid, 
Gestort in kuilen, mij bereid; 
Hun voet verwart zich in de netten, 
Die z' in 't verborgen voor mij zetten. 
3. PAUZE. 




§16


Thans is de HEER bekend alom, 
Door recht te doen bij 't heidendom: 
De goddelooze raakt in banden, 
Verstrikt in 't werk van zijne handen. 




§17


De stoute zondaars zullen snel 
Te rugge keeren naar de hel, 
Met al de godvergeeten benden 
Der heidnen, die zijn wetten schenden. 




§18


Nooddruftigen vergeet God niet, 
Noch laat hen eindloos in 't verdriet: 
't Ellendig volk mag op Hem wachten; 
Hij zal hun hoop niet steeds verachten. 





{==5r==} {>>pagina-aanduiding<<}

§19


Sta op, o HEER! en laat den mensch 
Zich niet versterken naar zijn' wensch; 
Maar oordeel Gij, in 't wraakgerichte, 
De heidnen voor uw aangezichte. 




§20


O HEER! jaag hun vervaardheid aan, 
En doe de heidenen verstaan, 
Dat zij, die Sions rampen wenschen, 
Geen goden zijn, maar brooze menschen. 




De 10. Psalm.

   
§1


Waarom, o HEER! blijft Gij van verre staan? 
Waarom verbergt Gij U; daar wij gehaat, 
Beangst, verschrikt, schier door den druk vergaan? 
De trotsaart, die godloos de deugd versmaadt, 
Vervolgt uw volk in zijnen jammerstaat. 
Dat hen 't besluit, tot ons verderf genoomen, 
In 't warnet breng', en schielijk om doe komen! 




§2


Want op zijn' wensch beroemt zich 't godloos rot; 
Hij zegent vast den gierigaart, en spreekt 
Tot laster van den allerhoogsten God; 
Terwijl 't verwaand den neuz' om hooge steekt, 
En in zijn hart geen onderzoeking kweekt; 
Maar koestert deez' onzinnige gedachten: 
“Daar is geen God; geen loon noch straf te wachten.” 




§3


Zijn handelwijs baart altijd smart op smart; 
Terwijl zijn oog naar straf noch oordeel ziet; 
En, daar hij stout uw hoog gerichte tart, 
Blaast hij met smaad op al wie weêrstand biedt, 
En zegt in zijn gemoed: “ik wankel niet, 
Terwijl ik van geslachte tot geslachte, 
Op mijnen weg, geen tegenspoeden wachte.” 




§4


Zijn mond is vol van vloek, bedrog en list; 
Zijn tong bedekt de moeit' en 't zielverdriet; 
Zijn boosheid is met valschen schijn vernist: 
In hinderlaag, daar niemands oog hem ziet, 
Verbergt hij zich, valt ijlings uit, vergiet 
Onschuldig bloed; hij weet van geen erbarmen, 
Maar sluit zijn oog voor 't bitter leed der armen. 
PAUZE. 




§5


Hij loert, en houdt zich in het donker schuil, 
Gelijk een leeuw, die in zijn hol zich zet; 
d'Ellendigen verrast hij uit zijn' kuil; 
Hij heeft zijn' klaauw en tanden scherp gewet, 
En trekt zijn prooi in 't dichtbelommerd net; 
Hij buigt zich, duikt, en ijlings toegeschooten, 
Valt d'arme hoop hem in de sterke pooten. 




§6


Hij vleit zich, dat de Godheid dit vergeet', 
Het aangezicht verberg', niet gade slaa, 
Noch immer zie der armen nood en leed. 
Bewijs, o HEER! d'ellendigen genaê; 
Betoon, dat U hun smert ter harte gaa: 
Sta op; verhef uw

{==5v==} {>>pagina-aanduiding<<}

hand, om hem te straffen, 
En raad en hulp den armen te verschaffen. 




§7


Waarom ontrooft de lasteraar Gods eer? 
Wat vleit hij zich, dat God het niet aanschouw'? 
Gij ziet het toch, waar heen hij zich ook keer': 
Want Gij merkt op de moeite, smert en rouw, 
Op dat men 't U in handen geeven zou. 
Op U verlaat zich d'arme; zou hij vreezen? 
Gij immers zijt een trouwe hulp der weezen. 




§8


Fnuik Gij, o Heer! der goddeloozen kracht; 
Verbreek hunn' arm; dat U de booze ducht'! 
Zie neêr in toorn op dit ontaart geslacht, 
Opdat het nooit uw streng gericht ontvlugt'; 
Maar eete van zijn werk de bittre vrucht. 
De HEER zal toch als koning eeuwig leeven: 
Het heidendom is uit zijn land verdreeven. 




§9


O HEER! Gij wilt, door goedheid aangespoord, 
Den wensch van uw zachtmoedig volk voldoen; 
Gij zult hun hart versterken naar uw woord, 
Verdrukten door uw godlijk recht behoên, 
En U, ter hulp van arme weezen, spoên; 
Opdat een mensch, uit nietig stof gebooren, 
Niet voortgaa door geweld de rust te stooren. 




De 11. Psalm.

   
§1


Op God alleen betrouw ik in mijn nooden; 
Hoe zegt gij trotsch tot mij in mijn verdriet: 
“Nu ijlings heen! nu naar 't gebergt gevlooden, 
Gelijk vol angst een schuwe vogel vliedt!” 
Men ziet den boog door goddeloozen stellen; 
Men spant de pees, men schikt den pijl, en schiet, 
Om onverwacht d'oprechten neêr te vellen. 




§2


Dus wordt gewis, in 't veilig samenleven, 
De grondslag van 't vertrouwen omgerukt. 
Wat heeft het volk, 't rechtvaardig volk, misdreeven? 
Maar d'Opperheer, voor wien al 't schepsel bukt, 
Ziet van zijn' troon oplettend naar beneden: 
Hij, die nooit duldt, dat d'onschuld wordt verdrukt, 
Proeft elks gedrag, zelfs met zijn oogenleden. 




§3


D'alwijze God beproeft wel eens d'oprechten, 
En tuchtigt hen; maar elk, die 't kwaad bemint, 
Die met geweld zijn' naasten durft bevechten, 
Blijft steeds gehaat, tot hem de wraak verslind'. 
God heeft alreeds der boozen straf gezwooren: 
Straks daalen vuur en strikken, wervelwind 
En zwavel neêr: die kelk is hun beschooren. 




§4


Rechtvaardig is de HEER in al zijn' handel: 
Hij, die in 't recht zijn welbehagen vindt, 
Slaat gunstig 't oog op aller vroomen wandel. 





{==6r==} {>>pagina-aanduiding<<}

De 12. Psalm.

   
§1


Behoud, o HEER! wil ons te hulpe komen, 
Daar 't volk ontbreekt, dat liefd' en vreê betracht, 
De trouw bezwijkt, en 't klein getal der vroomen 
Nog kleiner wordt in 't menschelijk geslacht. 




§2


't Is al bedrog en valsheid, wat zij spreeken: 
De vleierij, een bron van bittre smart, 
Glijdt van de tong als vloeiend' oliebeeken; 
Zij spreeken niet dan met een dobbel hart. 




§3


De HEER, die 't waar' van 't valsch' kan onderscheien, 
En 's menschen hart, hoe listig ook, doorziet; 
Snij' spoedig af de lippen, die ons vleien, 
De trotsche tong, wier grootspraak elk verdriet. 




§4


Die zeggen: “wij, wij zullen zegepraalen 
Met onze tong, zij staat in ons geweld; 
Wat oppermagt zet onze lippen paalen? 
Wie is de heer, die ons de wetten stelt?” 




§5


“Omdat mijn volk verwoest wordt en verdreeven; 
Omdat het kermt, nooddruftig treurt, en zucht, 
Zal ik, zegt God, mij nu ter hulp begeeven, 
En drijven die hen aanblaast, op de vlugt.” 




§6


Des HEEREN woord is rein, en al zijn spreeken 
Is zuiver, als het allerfijnst metaal; 
Nooit is het schuim van 't zilver zoo geweeken, 
Schoon in den kroes gelouterd zevenmaal. 




§7


Gij zult uw volk, in bange tegenspoeden, 
Hoe 't gaa, o HEER! bewaaren door uw kracht: 
Uw arm zal hen in eeuwigheid behoeden 
Voor dit verdraaid en wrevelig geslacht. 




§8


De booze keurt zich vrij van alle banden, 
En draaft rondom, terwijl hij 't land beroert: 
Daar 't snoodste volk de teugels krijgt in handen, 
En tot den top van eer wordt opgevoerd. 




De 13. Psalm.

   
§1


Hoe lang, o HEER, mijn toeverlaat! 
Vergeet Gij mijnen jammerstaat? 
Hoe lang zult Gij, in mijn ellenden, 
Van mij uw vriendlijk aanschijn wenden, 
Daar al mijn moed en kracht vergaat? 




§2


Hoe lang zal ik, door tegenheên, 
In 't hart vergeefs ontwerpen smeên, 
En vruchtloos schreien gansche dagen? 
Hoe lang zal mij mijn vijand plaagen, 
En mij verachtelijk vertreên? 




§3


Aanschouw mijn ramp, verhoor mij, HEER; 
Ai! zie op al mijn lijden neêr; 
Verlicht, mijn God, verlicht mijn oogen, 
En laat uw goedheid niet gedoogen, 
Dat mij de slaap des doods verteer'. 





{==6v==} {>>pagina-aanduiding<<}

§4


Opdat de vijand, die mij haat, 
Niet juich' in mijn' bedrukten staat, 
Mij nooit van God verlaaten noeme, 
Noch in mijn wanklen zich beroeme, 
Dat mij hun overmagt verslaat. 




§5


Maar, in dit smertelijk verdriet, 
Mistrouwt mijn hart uw goedheid niet: 
Neen, 't zal zich in uw heil verblijden. 
Ik zal den HEER' mijn' lofzang wijden, 
Die mij genadig bijstand biedt. 



  
De 14. Psalm.


§1


De trotsche dwaas zegt in zijn boos gemoed: 
“Daar is geen God.” zij dooven 't licht der reden, 
En maaken zich, door grouwelijke zeden, 
Afschuwelijk; daar is geen mensch, die goed 
Op aarde doet. 




§2


De groote God, die 't recht verdedigt, sloeg 
Van 's hemels troon zijn oogen naar beneden 
Op Adams kroost, doorzocht hun hart en zeden; 
Hij zag, of zich geen mensch verstandig droeg, 
En naar Hem vroeg. 




§3


Hij zocht alom, maar ach! Hij vond er geen; 
Want alle vleesch is trouwloos afgeweeken; 
Het land is vol van stinkende gebreken; 
Geen sterveling wil 't pad der deugd betreên; 
Ia, zelfs niet één. 




§4


Heeft dan dit volk, dat groeit in euveldaên, 
Geen kennis? neen! thans durven die ontzinden 
Met gulzigheid mijn volk als brood verslinden; 
Zij roepen, op hun godvergeeten paên, 
Den HEER niet aan. 




§5


Daar valt de vrees hen aan, en breekt hun kracht, 
En pijnigt hen met doodelijke neepen; 
Zij worden door vervaardheid aangegreepen: 
Want God is bij 't rechtvaardige geslacht, 
Dat op Hem wacht. 




§6


Gij spot vergeefs, beschimpende den raad 
Van 't arme volk, dat, midden in d'ellenden, 
Naar 's hemels troon gewoon is 't oog te wenden, 
En zich, in zijn' bedrukten jammerstaat, 
Op God verlaat. 




§7


Och daalde 't heil uit Sion spoedig neêr 
Voor Israël! als God zijn volk uit lijden 
En banden redt, zal Iakob zich verblijden, 
En Israël al juichend geeven d'eer 
Aan zijnen HEER. 



  
De 15. Psalm.


§1


Wie zal verkeeren, groote God, 
In uwe tent? wien zult Gij kroonen 
Met zulk een onwaardeerbaar lot, 
Dat hij, bij 't heuglijkst gunstgenot, 
Uw heilig Sion moog' bewoonen? 




§2


Die in zijn' wandel zich oprecht 
En wars betoont van valsche streeken; 

{==7r==} {>>pagina-aanduiding<<}

Zijn aandacht aan uw wetten hecht; 
Zich op de deugd met ijver legt, 
En waarheid met zijn hart blijft spreeken. 




§3


Die met zijn tong niet achterklapt; 
Geen kwaad doet aan zijn medgezellen; 
Niet in het spoor van laster stapt; 
Maar, zoo men iemands eer vertrapt, 
Dien smaad wil hooren noch vertellen. 




§4


Wiens oog verworpenen veracht, 
Maar hen eerbiedigt, die God vreezen; 
Die zich voor roekloos zweeren wacht, 
Doch 't geen hij zweert getrouw betracht, 
Al zou 't hem ook tot schade weezen. 




§5


Die nooit zijn geld op woeker geeft; 
Die, d'onschuld en het recht geneegen, 
Het oog op geen geschenken heeft: 
Wie dus oprecht en deugdzaam leeft, 
Zal nimmer wanklen op zijn wegen. 



  
De 16. Psalm.


§1


Bewaar mij toch, o alvermoogend God! 
'k Betrouw op U; schenk hulp, verhoor mijn smeeken. 
O mijne ziel! gij hebt vrijmoedig tot 
Uw' God en HEER, uw' Bondgod, durven spreeken: 
Gij zijt de HEER; ik zal U nooit verzaaken, 
Ofschoon tot U mijn goedheid niet kan raaken. 




§2


Maar 't heilig volk, dat op deez' aarde leeft, 
Dat heerlijk volk, mijn lust, ontvangt al 't voordeel. 
De snoode schaar, die rijke giften geeft 
Aan andre goôn, verzwaart de smert in 't oordeel: 
'k Zal op 't altaar hun offerbloed niet plengen, 
Noch ooit hunn' naam op mijne lippen brengen. 




§3


Getrouwe HEER, Gij wilt mijn goed, mijn God, 
Mijn erfenis en 't deel mijns bekers weezen; 
Gij onderhoudt gestaâg het heuglijk lot, 
Dat Gij, zoo mild, voor mij hebt uitgeleezen. 
De schoonste plaats mat Gij met ruime snoeren: 
O heerlijk erf! gij kunt mijn ziel vervoeren. 
PAUZE. 




§4


Ik zal den HEER, die mij getrouwen raad 
Gegeeven heeft, met psalmgezangen prijzen, 
Daar 't godlijk licht mij toestraalt vroeg en laat, 
Mijn nieren zelfs bij nacht mij onderwijzen. 
Ik stel dien HEER geduurig mij voor oogen; 
Zijn rechtehand zal nooit mijn' val gedoogen. 




§5


Daarom heeft zich mijn kwijnend hart verblijd; 
Mijn tong, mijn eer, zingt godgewijde toonen; 
Ook zal mijn vleesch, thans afgesloofd, ten spijt 

{==7v==} {>>pagina-aanduiding<<}

Des vijands, in den grafkuil zeker woonen. 
Gij zult mijn ziel niet in de hel vergeeten; 
Uw Heilge zal van geen verderving weeten. 




§6


Gij maakt eerlang mij 't levenspad bekend, 
Waarvan, in druk, 't vooruitzicht mij verheugde; 
Uw aangezicht, in gunst tot mij gewend, 
Schenkt mij in 't kort verzadiging van vreugde; 
De lieflijkheên van 't zalig hemelleven 
Zal eeuwiglijk uw rechtehand mij geeven. 



  
De 17. Psalm.


§1


't behaag' U, HEER, naar mijn gebed, 
Geschrei en goede zaak te hooren: 
'k Vermoei met geen bedrog uw ooren, 
Dat heeft mijn lippen niet besmet. 
Vergun mij dan mijn klagt t'ontvouwen: 
Laat, voor uw heilig aangezicht, 
Mijn recht gesteld zijn in het licht; 
Uw oog de billijkheid aanschouwen. 




§2


Gij toetstet mij bij dag en nacht; 
Gij vondt mij trouw, in vreugd of smarte; 
De mond sprak steeds de taal van 't harte; 
Door beiden is hun pligt betracht. 
Wat ook de zondaar aan moog' vangen, 
Ik heb voor zijn afschuwlijk pad 
Een' haat, een' afkeer opgevat; 
Ik gruw van zijn verkeerde gangen. 




§3


Ik zet mijn treden in uw spoor, 
Opdat mijn voet niet uit zou glijden; 
Wil mij voor struikelen bevrijden, 
En ga mij met uw heillicht voor. 
Ik roep U aan, 'k blijf op U wachten, 
Omdat G', o God! mij altoos redt: 
Ai! luister dan naar mijn gebed, 
En neig uw ooren tot mijn klagten. 
PAUZE. 




§4


Maak uwe weldaên wonderbaar, 
Gij, die uw kindren wilt behoeden 
Voor 's vijands magt en vreeslijk woeden, 
En hen beschermt in 't grootst gevaar. 
Wil mij uw' bijstand niet onttrekken; 
Uw zorg bewaak' mij van omhoog; 
Bewaar m'als d'appel van het oog; 
Wil mij met uwe vleuglen dekken. 




§5


Zoo zoeken mij vergeefs, o God! 
De boozen, die mij fier omringen, 
Mijn haaters, die mij stout bespringen, 
En juichen om mijn naadrend lot. 
Zij zijn met vet als overtoogen; 
Hun mond is vol van hovaardij; 
Hun list en magt omsinglen mij; 
Zij duiken, loerend met hun oogen. 




§6


Geen leeuw is heeter op de jagt; 
Geen jonge leeuw kan, in zijn kuilen, 
Met meerder list het oog ontschuilen, 
Dan hij, die mij ter prooi verwacht. 

{==8r==} {>>pagina-aanduiding<<}

Beschaam het aangezicht dier boozen; 
Uw grimmigheid vell' hen ter neer: 
Bevrijd mij met uw zwaard, o HEER! 
Van 't snood geweld der goddeloozen. 




§7


Red mij van hun, die 't ruim genot 
Der weereld voor hun heilgoed achten; 
Geen deel, dan in dit leven, wachten, 
En maaken van den buik hunn' God; 
Van hun, die weelde, schatten, staaten, 
Hoe rijk, hoe uitgebreid, hoe groot, 
Verliezen moeten met den dood, 
En hunnen kindren overlaaten. 




§8


Maar (blij vooruitzicht dat mij streelt!) 
Ik zal, ontwaakt, uw' lof ontvouwen, 
U in gerechtigheid aanschouwen, 
Verzadigd met uw godlijk beeld. 




De 18. Psalm.


§0


Nu zal mijn ziel, nu zullen al mijn zinnen, 
O God, mijn sterkt'! U hartelijk beminnen. 
Mijn steenrots, burg en helper is de HEER, 
Mijn God, mijn rots, mijn zaligheid, mijn eer. 




   
§1


'k Betrouw op God; Hij is mijn schild in't strijden, 
De hoorn mijns heils, mijn hoog vertrek in lijden: 
'k Aanriep den HEER, wiens lof mijn harp vermeldt, 
En werd verlost van 's vijands boos geweld. 
De dood bragt mij, geboeid, in naare streeken, 
Bij Belials verschrikkelijke beeken; 
Een helsche band was om mijn heup gehecht, 
En door den dood mij strik op strik gelegd. 




§2


'k Riep tot den HEER, in 't midden dier ellenden, 
Tot mijnen God, opdat Hij hulp zou zenden: 
Mijn klaagstem drong tot in zijn troonzaal door; 
Aan mijn geroep gaf Hij in gunst gehoor. 
Toen beefde d'aard, al golvend als de baaren; 
Het hoog gebergt werd op zijn grondpilaaren 
Beroerd, geschokt, gerukt uit zijn gewricht, 
Door 't vreeslijk vuur van Gods ontvlamd gezicht. 




§3


Een dikke rook ging op, waar Hij zich keerde, 
Uit zijnen neuz'; het vuur zijns monds verteerde, 
Stak koolen aan, en wat Hem tegenstond; 
Hij boog het zwerk, en daalde neêr; de grond, 
Waar op hij trad, was, in het oog der volken, 
Gansch zwart, door dicht opeengepakte wolken; 
Zijn wagen was een Cherub; ja gezwind 
Voer Hij en vloog op vleuglen van den wind. 
1. PAUZE. 




§4


In zijne tent, rondom Hem zoo vol luister, 
Hield Hij zich schuil, verborg zich in het duister 
Door wolk op wolk, met kracht te saam geprest, 
En opge-
{==8v==} {>>pagina-aanduiding<<}
hoopt in 't bruine luchtgewest. 
Zijn gloed ontbond der wolken vaste banden; 
Toen daalde vuur en hagel op de landen; 
De donder klonk door gansch den hemel heen; 
God gaf zijn stem, en 't vuur viel naar beneên. 




§5


Hij deed vol kracht hen voor zijn pijlen zwichten; 
Verschrikte hen door bliksemschicht op schichten. 
De diepste kolk droogd' op een oogenblik, 
En 't hart der aard ontblootte zich van schrik, 
Wanneer Gij scholdt; uw adem, fel ontstooken, 
Deed dus, o HEER! en land en water rooken. 
Hij zond mij hulp; Hij nam mij, op mijn beê, 
En trok mij uit een groote jammerzee. 




§6


Ik werd verlost van 's vijands legerschaaren, 
En 's haaters hand, wijl zij te magtig waren. 
Men viel mij aan ten dage van mijn smart; 
Maar toen was God het steunsel van mijn hart: 
Hij trok mij uit, en bragt m'in ruimer wegen; 
Want Hij had lust aan mij, zijn' knecht, gekreegen: 
De HEER vergold mijn onschuld naar het recht, 
En schonk mij 't loon, den reinen toegezegd. 




§7


Want 's HEEREN weg heb ik getrouw bewandeld, 
En niet godloos met mijnen God gehandeld: 
Ik hield gestaâg zijn rechten in het oog, 
Terwijl zijn wet mijn ziel tot deugd bewoog. 
Ik werd oprecht en vroom bij Hem bevonden; 
Ik wachtte mij zorgvuldig van mijn zonden; 
Dies liet mij God ook naar mijn recht geschiên, 
En heeft in gunst mijn onschuld aangezien. 
2. PAUZE. 




§8


Hun zijt Gij goed, die goedertieren handlen; 
Oprecht bij hen, die in oprechtheid wandlen; 
Gij houdt U rein bij hen, die rein zijn; maar 
Verkeerden toont Gij U een' worstelaar: 
Want Gij verlost het volk, door druk geboogen; 
Maar werpt ter neêr die groot zijn in hun oogen. 
Door U, o HEER! geeft mijne lamp haar licht; 
Mijn God verdrijft den nacht uit mijn gezicht. 




§9


Ik kan met U door sterke benden dringen, 
Met mijnen God zelfs over muuren springen. 
Des HEEREN weg is gansch volmaakt en recht; 
Doorlouterd, rein en trouw al wat Hij zegt. 
Hij is een schild en schutsheer voor den vroomen; 
Voor die tot Hem de toevlugt heeft genoomen. 
Wie is een God als Hij in tegenheên? 
Wie is een rots dan onze God alleen? 





{==9r==} {>>pagina-aanduiding<<}

§10


't Is God, die mij met sterkte wil omgorden; 
Hij doet mijn' weg volkomen effen worden, 
Maakt, dat mijn voet als die der hinden snelt, 
Terwijl Hij mij op mijne hoogten stelt. 
Hij leert mijn hand heldhaftig ooreloogen; 
Mijn strijdbaar' arm verbreekt zelfs staalen boogen. 
Mij gaaft G'uw schild; uw hand heeft mij gesterkt; 
Uw goedheid heeft mijn grootheid uitgewerkt. 




§11


Mijn' voet hebt Gij doen in de ruimte treeden; 
Mijn gang werd vast, ik ben niet uitgegleeden: 
De vijand week; ik volgd', en trof hem aan, 
En keerde niet, tot ik hem had verdaan: 
Mijn spies doorstak al wie mij tegenstonden, 
Zoo dat zij zich niet weêr herstellen konden: 
Dus zag ik door uw' bijstand hen verplet, 
En mijnen voet hun op den nek gezet. 
3. PAUZE. 




§12


Gij hebt mij, Heer, met kracht omgord tot strijden; 
Mijn vijand moest, vernederd, straffen lijden; 
Hij vlood vol schriks, wijl hij geen kracht behield; 
Mijn haater werd door mijne hand vernield. 
Zij riepen wel, maar zonder hulp te krijgen, 
Zelfs tot den HEER, maar Hij vond goed te zwijgen: 
Toen heb ik hen als stof vergruisd, verjaagd, 
En als het slijk der straaten weggevaagd. 




§13


Gij hebt mij uit den twist des volks verheven, 
En tot een hoofd den heidenen gegeeven: 
Ik stelde 't volk, mij onbekend, de wet; 
Zoo ras ik sprak, werd op mijn' wil gelet; 
De vreemde zelfs zag mij vol schrik naar d'oogen; 
Lag voor mijn' troon geveinsdlijk neêrgeboogen: 
Zij vielen neêr; zij sidderden van schrik 
In burg en slot, op ieder oogenblik. 




§14


Zoo leeft de HEER; mijn rotssteen zij gepreezen; 
De God mijns heils moet' steeds verheerlijkt weezen; 
Die God, die mij volkomen wraak verschaft, 
En volk op volk mij onderwerpt en straft; 
Die mij verlost uit mijns vervolgers handen; 
Die mij verhoogt; mijn' vijand slaat in banden: 
Ia, Gij verhoogt mij boven al 't geweld, 
Daar G'op den troon van roem en eer mij stelt. 




§15


Daarom, o HEER! zal ik U eer bewijzen; 
Bij 't heidendom uw' naam eerbiedig prijzen 
Met psalmgezang, daar 't hart door wordt geraakt. 
Hij heeft het heil zijns Konings groot gemaakt; 
Hij wil zijn gunst aan zijn' Gezalfden schenken; 
Aan David en zijn nakroost eeuwig denken. 



  

{==9v==} {>>pagina-aanduiding<<}

De 19. Psalm.


§1


Het ruime hemelrond 
Vertelt, met blijden mond, 
Gods eer en heerlijkheid: 
De heldre lucht en 't zwerk 
Verkondigen zijn werk, 
En prijzen zijn beleid. 
Dus kan ons dag bij dag, 
Tot roem van Gods gezag, 
Zijn wonderen verhaalen: 
Dus weet ons nacht bij nacht 
Zijn onbegrensde magt 
En wijsheid af te maalen. 




§2


Hoe goddelijk en schoon 
Luidt deze hemeltoon! 
Daar is geen spraak, of oord; 
Daar is geen volk bekend, 
Dat, zelfs tot 's weerelds end, 
Der heemlen stem niet hoort. 
Hun evenredigheid 
Heeft zich zoo wijd verspreid, 
Hun rede klinkt zoo krachtig, 
Dat z'al, wat d'aard bewoont, 
Het merk eens Scheppers toont, 
Zoo gunstrijk als almagtig. 




§3


God heeft voor 't groote licht, 
De zon, een tent gesticht, 
Van waar z', in 't blinkend kleed, 
En met een blij gelaat, 
Gelijk een bruigom, gaat, 
Die uit zijn slaapzaal treedt. 
Z'is vrolijk, als een held, 
Die in 't bestemde veld 
Zijn vuur en vaart doet blijken: 
Zij heeft haar' zwaai en spoor 
Den ganschen hemel door: 
Niets kan haar' gloed ontwijken. 
PAUZE. 




§4


Des HEEREN wet nochtans 
Verspreidt volmaakter glans, 
Dewijl zij 't hart bekeert: 
't Is Gods getuigenis, 
Dat eeuwig zeker is, 
En slechten wijsheid leert. 
Wat Gods bevel ons zegt, 
Vertoont ons 't heiligst recht, 
En kan geen kwaad gedoogen: 
Zijn wil, die 't hart verheugt, 
Eischt zuiverheid en deugd; 
Verlicht de duister' oogen. 




§5


Des HEEREN vrees is rein; 
Zij opent een fontein 
Van heil, dat nooit vergaat. 
Zijn dierbre leer verspreidt 
Een' straal van billijkheid, 
Daar z'all' onwaarheid haat. 
Z'is 't menschdom meerder waard, 
Dan 't fijnste goud op aard; 
Niets kan haar' glans verdooven: 
Zij streeft in heilzaam zoet, 
Tot streeling van 't gemoed, 
Den honig ver te boven. 




§6


Dus krijg ik van mijn' pligt, 
O God! een klaar bericht. 
Wat is 't vooruitzicht schoon! 
Hij, die op U vertrouwt, 
Uw wetten onderhoudt, 
Vindt daar in grooten loon. 
Maar, Heer, wie is de man, 
Die, op 't naauwkeurigst, kan 
Zijn dwaalingen doorgronden? 
O Bron van 't hoogste goed! 
Wasch, reinig mijn gemoed 
Van mijn verborgen zonden. 




§7


Weêrhoud, o Heer! uw' knecht, 
Dat hij zijn hart niet hecht' 
Aan dwaaze

{==10r==} {>>pagina-aanduiding<<}

hovaardij: 
Heerscht die in mij niet meer, 
Dan leef ik tot uw eer, 
Van groote zonden vrij. 
Laat U mijn tong en mond, 
En 's harten diepsten grond 
Toch welbehaaglijk weezen, 
O HEER, die mij verblijdt, 
Mijn rots en losser zijt! 
Dan heb ik niets te vreezen. 



  
De 20. Psalm.


§1


Dat op uw klagt de hemel scheure! 
Dat zich de HEER ontdekk'! 
De God van vader Iakob beure 
U in een hoog vertrek! 
Hij doe in gunstrijk welbehagen, 
Uit Sions tempelzaalen, 
Om U te helpen en te schraagen, 
Zijn' zegen nederdaalen! 




§2


Hij will' uw offerspijz' gedenken! 
De hemelvlam verteer', 
Wat g'op het brandaltaar zult schenken, 
Tot 's Allerhoogsten eer! 
Hij geev' u, naar uw' wensch, t'ontvangen 
Geluk in al uw daaden! 
Zijn gunst bestier', naar uw verlangen, 
Al wat gij moogt beraaden! 




§3


Dan zal 't gejuich ten hemel dringen; 
Dan zullen wij Gods eer, 
Bij opgestooken vaandels, zingen: 
Uw' wensch vervull' de HEER! 
'k Weet nu, dat Gods gezalfden Koning 
Geen heilgoed zal ontbreeken; 
Want God zal, uit zijn hemelwooning, 
Hem sterken op zijn smeeken. 




§4


Op wagens, paarden, en op helden, 
Zij onze vijand stout; 
Wij zullen d'eer en grootheid melden 
Van God, die ons behoudt: 
Zij zijn gekromd, ter neêr gestooten, 
Van moed beroofd en krachten; 
Maar wij, wij hebben 't heil genooten, 
Waarop ons God deed wachten. 




§5


Behoud, o HEER! wil bijstand zenden, 
Verlos, bewaar, verschoon: 
Die Koning hoor', als w'in ellenden 
Aanbidden voor zijn' troon. 



  
De 21. Psalm.


§1


O HEER! de Koning is verheugd 
Om uw geducht vermogen; 
Uw heil zweeft hem voor d'oogen: 
En met wat blijde zielevreugd 
Zal hij, door al uw daên 
Verrukt, ten reie gaan! 




§2


Wat hij U smeekt' uit 's harten grond, 
En al zijn rein verlangen 
Hebt Gij hem doen ontvangen; 
Ook hebt Gij d'uitspraak van zijn' mond, 
Al wat hij heeft begeerd, 
Geweigerd, noch geweerd. 




§3


Gij, die hem gunstig hebt gered, 
Zijt hem, met volle stroomen 
Van zegen, voorgekomen; 
Ook hebt Gij hem op 't hoofd gezet, 
Hem, die op U betrouwt, 
Een kroon van 't fijnste goud. 




§4


Hij heeft, O God! van U begeerd 

{==10v==} {>>pagina-aanduiding<<}

Het onverganglijk leven; 
Gij hebt het hem gegeeven: 
Zoo zijn de dagen hem vermeêrd; 
Zoo leeft de Vorst altoos; 
Zoo leeft hij eindeloos! 




§5


Hoe groot en schittrend is zijn eer, 
Door 't heil aan hem beweezen! 
Hoe is zijn roem gereezen, 
O alvermoogend' Opperheer! 
Wat glans, wat majesteit 
Hebt Gij dien Vorst bereid! 




§6


Gewis! Gij zult, all' eeuwen door, 
Hem met uw gunst verzellen, 
En tot een' zegen stellen: 
Ia, Gij geleidt hem op het spoor 
Der vreugde, bij het licht 
Van 't godlijk aangezicht. 




§7


De Koning rust op uwe trouw, 
O eeuwig Opperwezen! 
Uw goedheid, nooit volpreezen, 
Duldt niet, dat hij ooit wanklen zou: 
Neen, d'Allerhoogste zal 
Hem hoeden voor den val. 
PAUZE. 




§8


Uw sterke hand zal onverwacht 
Al uwe haaters vinden; 
Uw wraak zal hen verslinden; 
Uw rechtehand zal eens, met kracht, 
Vernielen en verslaan 
Hen, die uw rijk weêrstaan. 




§9


Dan doet uw toornig aangezicht 
Hen, als een oven, rooken, 
Door 't heetste vuur ontstooken; 
Dan wordt, in 's HEEREN strafgericht, 
De gloed, die hen verteert, 
Met vlam op vlam vermeêrd. 




§10


De vruchten van hun huwlijksbed 
Zult Gij van d'aard verderven, 
En doen door rampen sterven; 
Totdat men, waar men zoek' of lett', 
Geen nakroost meer bespeurt, 
Dat hunnen dood betreurt. 




§11


Want tegen U heeft dit geslacht 
Een godloos kwaad beslooten; 
En, met zijn bondgenooten, 
Een schandelijke daad bedacht; 
Doch al dat listig woên 
Zal leed noch hinder doen. 




§12


Want uw alziend en toornig oog 
Zal hen ten doelwit zetten; 
Gij zult uw pijlen wetten, 
En doen ze, van uw' staalen boog, 
Tot hun verderf gericht, 
Hun vliegen in 't gezicht. 




§13


Verhoog, o HEER! uw' naam en kracht; 
Zoo zal ons vrolijk zingen 
Door lucht en wolken dringen: 
Zoo wordt uw heerschappij en magt 
Door ons, nog eeuwen lang 
Geloofd met psalmgezang. 



  
De 22. Psalm.


§1


Mijn God! mijn God! waarom verlaat Ge mij, 
En redt mij niet, terwijl ik zwoeg en strij', 
En brullend klaag in d'angsten, die ik lij', 
Dus fel geslagen? 
't Zij ik, mijn God! bij dag moog' bitter klaagen, 
Gij antwoordt niet; 
't Zij ik

{==11r==} {>>pagina-aanduiding<<}

des nachts moog' kermen, 
Ik heb geen rust, ook vind ik geen ontfermen 
In mijn verdriet. 




§2


'k Erken nochtans, Gij, Gij zijt heilig, Heer, 
En hebt uw huis, den zetel uwer eer, 
Bij Isrel, daar uw lof klinkt keer op keer, 
In gunst doen bouwen: 
Op U stond vast der vaderen betrouwen: 
Gij zaagt hen aan; 
Gij hebt, wanneer z'in nooden 
Tot U om hulp, vertrouwend, zijn gevlooden, 
Hen bijgestaan. 




§3


U smeekten zij, van menschenhulp ontbloot, 
En zijn gered; zij hebben in hunn' nood 
Op U vertrouwd; van schaamte nimmer rood, 
Na hun gebeden. 
Maar ik, ik ben een worm, van elk vertreeden; 
Een worm, geen man; 
Een spot en smaad van menschen, 
Wien 't booze volk, naar zijn baldaadig wenschen, 
Beschimpen kan. 
1. PAUZE. 




§4


Al wie mij ziet bespot mij boos te moê: 
Men schudt den kop, men steekt de lip mij toe. 
Daar ik 't gebed tot God vertrouwend doe, 
Moet ik nog hooren: 
“Dat God, op wien hij steunt, hem gunstig' ooren 
Verleen', hem redd'; 
Dat die nu hulp doe komen, 
En hem, in wien Hij heeft zijn' lust genoomen, 
In ruimte zett'.” 




§5


Gij immers, Heer, Gij zijt het, door wiens magt 
Ik uit den buik weleer ben voortgebragt; 
Aan 's moeders borst vertrouwd' ik op uw kracht 
Van ganscher harte. 
Zij wierp mij reeds op U, in baarens smarte 
Gansch onbevreesd: 
'k Mogt naauwlijks 't licht aanschouwen, 
Of Gij, Gij zijt, o grond van mijn vertrouwen! 
Mijn God geweest. 




§6


Wees dan mijn hulp; houd U niet ver van mij: 
Mij prangt de nood, benaauwdheid is nabij; 
'k Heb buiten U, daar ik zoo bitter lij', 
Geen hulp te wachten. 
Een stierenheir uit Bazan, sterk van krachten, 
En fel verwoed, 
Omringt m'aan alle zijden: 
Mijn God, hoe zwaar, hoe smertlijk valt dit lijden 
Voor mijn gemoed! 




§7


Zij rukken aan, met opgesperden mond, 
Gelijk een leeuw, al brullend in het rond: 
Ik vloei daar heen als waatren op den grond, 
Die zich verspreiden. 
Mijn beendren zijn in mij van een gescheiden. 
O doodlijk uur! 
Wat hitte doet mij branden! 
Mijn hart is week, en smelt in d'ingewanden, 
Als wasch voor 't vuur. 
2. PAUZE. 




§8


Mijn kracht is, als een scherf, van sap

{==11v==} {>>pagina-aanduiding<<}

beroofd; 
Mijn tong kleeft in mijn' mond, door dorst gekloofd; 
Gij zult eerlang mij, door den dood, het hoofd 
In 't stof doen bukken: 
Want van rondom zie 'k honden samenrukken. 
Een muitgespan 
Heeft mij ter prooi verkooren, 
Mijn handen en mijn voeten doen doorbooren, 
Zo fel het kan. 




§9


Mijn beendren kan ik tellen een voor een: 
Hun boos gezicht beschouwt dit, wel te vreên: 
Z'ontzien zich niet, om met mijn tegenheên 
Hunn' geest te streelen, 
En onder zich mijn kleedren te verdeelen. 
Verhard in 't kwaad, 
Kan hun geen spel verdrieten; 
Zij werpen 't lot, wat ieder zal genieten 
Van mijn gewaad. 




§10


Maar Gij, o HEER! tot wien mijn ziel zich keert; 
Sta niet van ver, mijn God, die 't al regeert; 
Ai! haast U toch ter hulp; ik word verteerd 
Door al d'ellenden: 
Red mijne ziel van 't zwaard dier booze benden, 
Die schriklijk woên; 
Ai! red haar uit hun handen, 
Daar z'eenzaam ducht 't geweld des honds, wiens tanden 
Haar siddren doen. 




§11


Verlos mij van den leeuw, die woedt en tiert; 
Verhoor mij, Heer, en red mij van 't gediert, 
Dat, sterk van hoorn, rondom mij henen zwiert; 
Mij staat naar 't leven: 
Dan wordt uw naam door mij met roem verheven; 
'k Zal uwen lof 
Mijn' broederen vertellen; 
'k Heb, in uw huis bij al mijn medgezellen, 
Dan prijzens stof. 
3. PAUZE. 




§12


Gij, die God vreest, gij allen prijst den HEER; 
Dat Iakobs zaad zijn' grooten naam vereer': 
Ontzie Hem toch, o Israël! en leer 
Vertrouwend wachten. 
Wie mij veracht', God wou mij niet verachten, 
Noch oor noch oog 
Van mijn verdrukking wenden; 
Maar heeft verhoord, wanneer ik uit d'ellenden 
Riep naar omhoog. 




§13


Ik loof eerlang U in een groote schaar, 
En, wat ik U beloofd' in 't heetst gevaar, 
Betaal ik, op het heilig dankaltaar, 
Bij die U vreezen: 
't Zachtmoedig volk zal rijk verzadigd weezen, 
Ten disch geleid. 
Wie God zoekt, zal Hem prijzen. 
Zoo leev' uw hart, door 's hemels gunstbewijzen, 
In eeuwigheid! 




§14


Eerlang gedenkt hieraan het weereldrond; 
Haast wendt het zich tot God met hart en mond; 
En, waar men ooit de wildste volken vond, 
Zal God ontvangen 
Aanbidding, eer en dankbre lofgezangen: 
Want Hij regeert, 
En zal zijn almagt toonen; 
Hij heerscht, zoo ver de blindste heidnen woonen, 
Tot Hem bekeerd. 





{==12r==} {>>pagina-aanduiding<<}

§15


Wie vet is eet, en knielt voor Isrels Heer; 
Wie 't stof bewoont, bukt mede voor hem neêr; 
En wie zijn ziel bij 't leven nu niet meer 
Heeft kunnen houden. 
Het vroome zaad van die op God betrouwden 
Zal, door zijn kracht, 
Hem dienen; voor hem leeven; 
Het zal den Heer eens worden aangeschreeven, 
ln 't nageslacht. 




§16


Zij komen aan, door godlijk licht geleid, 
Om 't nakroost, dat den Heer wordt toebereid, 
Te melden 't heil van zijn gerechtigheid 
En groote daaden. 



  
De 23. Psalm.


§1


De God des heils wil mij ten herder weezen: 
'k Heb geen gebrek, 'k heb geen gevaar te vreezen. 
Hij zal mij zacht, in lieffelijke weiden, 
Aan d'oevers van zeer stille waatren, leiden. 
Hij sterkt mijn ziel, richt, om zijn' naam, mijn treden 
In 't effen spoor van zijn gerechtigheden. 




§2


Ik vrees niet, neen; schoon ik door duistre daalen, 
In doodsgevaar, bekommerd om moest dwaalen; 
Gij blijft mij bij in alle tegenspoeden: 
Uw stok en staf zal mij altoos behoeden: 
Gij troost mijn ziel, en richt, in mededoogen, 
De tafel aan, voor mijner haatren oogen. 




§3


Gij zalft mijn hoofd; Gij doet mijn blijdschap groeien, 
En van uw heil mijn' beker overvloeien. 
Het zalig goed, mij door uw gunst gegeeven, 
Verlaat mij niet, maar volgt mij al mijn leven; 
Zoo dat ik in het heilig huis des HEEREN, 
Een lange reeks van dagen, blijv' verkeeren. 



  
De 24. Psalm.


§1


Al d'aard en alles wat zij geeft, 
Met al wat zich beweegt en leeft, 
Zijn 't wettig eigendom des HEEREN. 
Hij heeft z', in haaren ochtendstond, 
Op ongemeeten zeen gegrond, 
Doorsneeden met rivier en meiren. 




§2


Wie klimt den berg des HEEREN op? 
Wie zal dien godgewijden top, 
Voor 't oog van Sions God, betreeden? 
De man, die, rein van hart en hand, 
Zich niet aan ijdelheid verpandt, 
En geen bedrog pleegt in zijn eeden. 




§3


Die zal, door 's HEEREN gunst geleid, 
En zegen en gerechtigheid 
Van God, den God zijns heils ontvangen. 
Dit's Iakob, dit is 't vroom geslacht, 
Dat naar God vraagt, zijn wet betracht, 
En zoekt zijn aanschijn met verlangen. 




§4


Verhoogt, o poorten! nu den boog; 
Rijst, eeuwge deuren! rijst omhoog; 
Opdat de Koning in moog' rijden. 
Wie is die Vorst, zoo groot in eer? 
't Is God, d'al-
{==12v==} {>>pagina-aanduiding<<}
magtig' Opperheer; 
't Is God, geweldig in het strijden. 




§5


Verhoogt, o poorten! nu den boog; 
Rijst, eeuwge deuren! rijst omhoog; 
Opdat g'uw' Koning moogt ontvangen. 
Wie is die Vorst, zo groot in kracht? 
't Is 't Hoofd van 's hemels legermagt; 
Hem eeren wij met lofgezangen. 



  
De 25. Psalm.


§1


'k Hef mijn ziel, o God der goden! 
Tot U op; Gij zijt mijn God; 
'k Heb op U vertrouwd in nooden; 
Weer van mij toch schaamt' en spot. 
Dat mijn vijand nooit van vreugd 
Om mij opspring': die U wachten 
Dekt nooit schaamt', maar die de deugd, 
Zonder oorzaak, stout verachten. 




§2


HEER, ai! maak mij uwe wegen, 
Door uw woord en Geest, bekend; 
Leer mij, hoe die zijn gelegen, 
En waar heen G'uw treden wendt: 
Leid mij in uw waarheid; leer 
Yvrig mij uw wet betrachten; 
Want Gij zijt mijn heil, o Heer! 
'k Blijf U al den dag verwachten. 




§3


Denk aan 't vaderlijk meêdoogen, 
HEER, waarop ik biddend pleit: 
Milde handen, vriendlijk' oogen 
Zijn bij U van eeuwigheid. 
Sla de zonden nimmer gaê, 
Die mijn jongheid heeft bedreeven; 
Denk aan mij toch in genaê, 
Om uw goedheid eer te geeven. 




§4


's HEEREN goedheid kent geen paalen; 
God is recht, dus zal Hij door 
Onderwijzing hen, die dwaalen, 
Brengen in het rechte spoor: 
Hij zal leiden 't zacht gemoed 
In het effen recht des Heeren: 
Wie Hem needrig valt te voet 
Zal van Hem zijn wegen leeren. 
PAUZE. 




§5


Loutre goedheid, liefdekoorden, 
Waarheid, zijn des HEEREN paên 
Hun, die zijn verbond en woorden, 
Als hun schatten, gadeslaan. 
Wil mij, uwen naam ter eer, 
Al mijn euveldaên vergeeven; 
Ik heb tegen U, o HEER! 
Zwaar en menigmaal misdreeven. 




§6


Wie heeft lust den HEER te vreezen, 
't Allerhoogst en eeuwig goed? 
God zal zelf zijn leidsman weezen; 
Leeren, hoe hij wandlen moet: 
't Goed, dat nimmermeer vergaat, 
Zal hij ongestoord verwerven, 
En zijn godgeheiligd zaad 
Zal 't gezegend aardrijk erven. 




§7


Gods verborgen' omgang vinden 
Zielen, daar zijn vrees in woont; 
't Heilgeheim wordt aan zijn vrinden, 
Naar zijn vreêverbond, getoond. 
D'oogen houdt

{==13r==} {>>pagina-aanduiding<<}

mijn stil gemoed 
Opwaards, om op God te letten; 
Hij, die trouw is, zal mijn' voet 
Voeren uit der boozen netten. 




§8


Zie op mij in gunst van boven; 
Wees mij toch genadig, Heer: 
Eenzaam ben ik en verschooven, 
Ia d'ellende drukt mij neêr. 
'k Roep U aan in angst en smart; 
Duizend zorgen, duizend dooden 
Kwellen mijn angstvallig hart: 
Voer mij uit mijn' angst en nooden. 




§9


Sla op mijn ellenden d'oogen; 
Zie mijn moeite, mijn verdriet; 
Neem mijn zonden, uit meêdoogen, 
Gunstig weg, gedenk die niet. 
Zie mijn haaters, daar 't getal 
Vast vermeêrt van die mij vloeken; 
En die rusteloos mijn' val, 
Heet en wrevelmoedig, zoeken. 




§10


Hoed mijn ziel, en red z'uit nooden; 
Maak mij niet beschaamd, o Heer! 
Want ik kom tot U gevlooden: 
Laat d'oprechtheid meer en meer, 
Met de vroomheid, mij behoên; 
'k Wacht op U in mijn ellenden. 
Laat uw hand in tegenspoên 
Israël verlossing zenden. 



  
De 26. Psalm.


§1


O HEER! doe Gij mij recht; 
Ik wandel als uw knecht, 
En vind mijn' lust in uw gebod. 
Ik blijf op U betrouwen; 
Op U, mijn rotssteen, bouwen: 
Ik zal niet wanklen, groote God. 




§2


Beproef vrij, van omhoog, 
Mijn hart, dat voor uw oog, 
Alweetende, steeds open lag. 
Doorzoek mij; toets mijn gangen; 
Doorgrond al mijn verlangen, 
En stel mijn oogmerk in den dag. 




§3


Uw goedertierenheid, 
Die zich alom verspreidt, 
Is t'allen tijd' voor mijn gezicht. 
Ik hou, oprecht van handel, 
Daar 'k in uw waarheid wandel, 
Mijn schreden naar uw wet gericht. 




§4


Hij, die, vol ijdelheid, 
Een spoorloos leven leidt, 
Wordt met mijn vriendschap niet vereerd, 
En huichlaars, die hun vlekken 
Schijnheiliglijk bedekken, 
Zijn van mijn' omgang ver geweerd. 




§5


Mijn hart verfoeit en haat 
De werkers van het kwaad, 
Bij wien ik mijnen voet niet zet. 
Ik zit bij geen godloozen; 
'k Ontwijk de plaats der boozen. 
Zoo word ik niet door hen besmet. 
PAUZE. 




§6


Ik wasch, aan U verpand, 
In onschuld mijne hand. 
Mijn hart springt in mij op, o HEER! 
Wanneer ik, met uw schaaren, 
Verschijn voor uw altaaren, 
En U met offergaaven eer. 




§7


Daar wordt uw lof verbreid, 
O Op-
{==13v==} {>>pagina-aanduiding<<}
permajesteit! 
Door mij, die U bemin en acht; 
Daar zal mijn stem U prijzen, 
Voor al de gunstbewijzen, 
Voor al de wondren uwer magt. 




§8


Wat blijdschap smaakt mijn ziel, 
Wanneer ik voor U kniel 
In 't huis, dat Gij U hebt gesticht! 
Hoe lief heb ik uw wooning, 
De tent, o Hemelkoning! 
Die G', U ter eer, hebt opgericht! 




§9


Wanneer G' uw' arm verheft; 
Den snooden zondaar treft, 
Wees Gij dan, Heer, mijn toeverlaat; 
Doe mij met hem niet sneeven; 
O neen! behoed mijn leven, 
Als Gij den man des bloeds verslaat. 




§10


Doe mij niet meê vergaan 
Met hun, die U weêrstaan, 
Wier hart steeds schandlijk misdrijf kweekt; 
Die trouw en pligt verachten, 
En 't recht om goud verkrachten, 
Als d'onschuld om bescherming smeekt. 




§11


Maar ik, ik ben oprecht: 
Verlos dan uwen knecht 
Van 't ongeval, dat hem genaakt; 
Wil mij in gunst gedenken; 
Mij uw genade schenken; 
Zoo wordt door U mijn heil volmaakt. 




§12


Nu stap ik rustig aan: 
'k Betreed een effen baan. 
Mijn God verhoort nu mijn gebed. 
'k Zal Hem met blijde klanken, 
In zijn vergaadring, danken, 
Wanneer zijn gunst mij heeft gered. 



  
De 27. Psalm.


§1


God is mijn licht, mijn heil, wien zou ik vreezen? 
Hij is de HEER, die hulp verschaft in nood; 
Mijn levenskracht; 'k heb niet vervaard te weezen: 
Hij is 't, die mij beveiligt voor den dood. 
Wanneer de magt der boozen sloeg aan 't woên, 
En aanrukt', om zich met mijn vleesch te voên, 
Stiet zelf dit rot, dat mij benaauwt en haat, 
Den voet, en viel; omdat het God verlaat. 




§2


Al zie ik zelfs een leger mij omringen, 
Nog vrees ik niet; 'k verlaat mij op den Heer: 
Al wil men mij door eenen oorlog dwingen, 
'k Leg mij gerust, hier op vertrouwend, neêr. 
Deez' eene zaak heb ik begeerd van God, 
Daar zoek ik naar; dit zij mijn zalig lot! 
Dat ik, zoo lang mij 't levenslicht bescheen, 
In 's HEEREN huis mogt woonen hier beneên. 




§3


Och! mogt ik, in die heilige gebouwen, 
De vrije gunst, die eeuwig Hem bewoog, 
Zijn lieflijkheid en schoonen dienst aanschouwen! 
Hier weidt mijn ziel met een verwondrend oog! 
Want God zal mij, opdat Hij mij beschutt', 
In ramp en nood versteeken in zijn hut; 
Mij bergen in 't verborgen van zijn tent, 
En op een rots

{==14r==} {>>pagina-aanduiding<<}

verhoogen uit d'ellend'. 
PAUZE. 




§4


God zal mijn hoofd nu boven 's vijands benden 
Verhoogen, dies wil ik, met blij geschal, 
In zijne tent het offer opwaards zenden, 
Daar psalm en lied zijn' lof vermelden zal. 
Verhoor, o HEER! toon mij een gunstig oog; 
Ik zal mijn stem verheffen naar omhoog: 
Verhoor mij toch, bewijs mij uw genaê, 
En antwoord mij, die voor uw aanzicht sta. 




§5


Mijn hart zegt mij, o HEER! van Uwentwegen: 
“Zoek door gebeên met ernst mijn aangezicht:” 
Dat wil, dat zal ik doen; ik zoek den zegen 
Alleen bij U, o Bron van troost en licht! 
Verberg toch niet uw oog van mij, o Heer! 
Ik ben uw knecht, zie niet in toorne neêr; 
Gij waart mijn hulp in al mijn zielverdriet: 
O God mijns heils! begeef, verlaat mij niet. 




§6


Want, schoon ik zelfs van vader en van moeder 
Verlaaten ben: de HEER is goed en groot; 
Hij is en blijft mijn vader en behoeder: 
Leer mij, o God! uw' weg in allen nood. 
Bestuur, om mijns verspieders wil, mijn' voet 
Op 't effen pad; dat 's vijands euvelmoed 
Mij nimmer treff'! vervoerd door list en dwang 
Getuigt men valsch tot mijnen ondergang. 




§7


Zoo ik niet had geloofd, dat in dit leven 
Mijn ziel Gods gunst en hulp genieten zou, 
Mijn God! waar was mijn hoop, mijn moed, gebleeven? 
Ik was vergaan in al mijn smert en rouw. 
Wacht op den HEER, godvruchte schaar, houd moed; 
Hij is getrouw, de bron van alle goed; 
Zoo daalt zijn kracht op u in zwakheid neêr; 
Wacht dan, ja wacht; verlaat u op den HEER. 



  
De 28. Psalm.


§1


Ik roep tot U, o eeuwig Wezen! 
Mijn rotssteen, nooit naar eisch volpreezen; 
Wend niet, als doof, van mij uw ooren; 
Zwijg niet; laat mij uw antwoord hooren, 
Opdat ik niet gerekend word' 
Met die in 't graf zijn neêrgestort. 




§2


Hoor naar mijn stem en kermend smeeken, 
Als ik mijn handen op zal steeken 
Naar d'aanspraakplaats, uw heilge wooning: 
Trek mij niet weg, o Opperkoning! 
Met hun, wier argelistigheid, 
In schijn van vrede, kwaad bereidt. 




§3


Doe 't kwaade, bij hen ondernoomen, 
Op hen, naar hun verdiensten, komen; 
Geef hun, opdat z'uw hoogheid merken, 
Naar hun verkeerd' en booze werken; 
Dat uw gestrenge geesselroê 
Hun, naar het

{==14v==} {>>pagina-aanduiding<<}

recht, vergelding doe. 




§4


Omdat zij nooit naar 't werk des HEEREN 
Oplettend hart of oogen keeren; 
Maar onbedacht en stout versmaaden 
Het oogwit zijner groote daaden; 
Zal Hij hen doen te gronde gaan, 
Ontbloot van hulp om op te staan. 




§5


Geloofd zij God, wiens open ooren 
Mijn smeekstem gunstig wilden hooren: 
Hij is mijn sterkt' en schild in 't strijden; 
'k Vertrouwd' op Hem, Hij hielp m' uit lijden; 
Dies springt mijn hart van juichensstof, 
En zingt des Allerhoogsten lof. 




§6


God geeft zijn gunstvolk moed en krachten; 
Hij zal, in weerwil aller magten, 
Zijn' Rijksgezalfden staâg behoeden. 
Red, Heer, uw Isrel uit al 't woeden: 
Geef zegen aan uw erv', en weid 
Uw volk; verhef z' in eeuwigheid. 



  
De 29. Psalm.


§1


Aardsche Magten, looft den HEER; 
Geeft den HEERE sterkt' en eer: 
Dat de lof van 's Hoogsten naam 
Aller Grooten roem beschaam: 
Vorsten, 't voegt u Hem, in 't midden 
Van zijn heiligdom, t'aanbidden: 
't Voegt u, met de Godgetrouwen, 
's HEEREN heerlijkheid t'ontvouwen. 




§2


's HEEREN stem, op 't hoogst geducht, 
Rolt en klatert door de lucht; 
Berst, met vreesselijk geluid, 
Op de groote waatren uit; 
Klinkt, met nadruk en vermogen, 
Heerlijk uit de hemelboogen: 
't Schepsel beeft en staat verwonderd, 
Als de God der eere dondert. 




§3


's HEEREN wonderstem verbreekt, 
Als zijn grimmigheid ontsteekt, 
't Ceedrenbosch van Libanon; 
Schudt den hoogen Sirion: 
Ceedren, uit den grond gewrongen, 
Hupplen als der rundren jongen; 
Bergen voelen sidderingen, 
Daar z' als wilde stieren springen. 




§4


's HEEREN stem verbaast natuur; 
Houwt uit bergen vlammend vuur; 
Schiet van 't zwerk den bliksem neêr. 
Kades beeft voor 't buldrend weêr: 
Woestenijen slaan aan 't zuchten: 
Hinden krijgen, onder 't vlugten, 
Baarenswee; door vreez' gedrongen, 
Werpen z', in dien nood, haar jongen. 




§5


's HEEREN stem ontbloot het woud: 
Maar hij, die op God vertrouwt, 
Buigt zich veilig, Hem ter eer, 
Iuichend in zijn' tempel neêr. 
't Is de HEER, wiens wenk de stroomen 
In hun woede kon betoomen; 
Die, in magt nooit af te meeten, 
Eeuwig is ten troon gezeten. 




§6


Looft den HEER, die wondren werkt; 
Israël, zijn volk, versterkt; 
Hem, die

{==15r==} {>>pagina-aanduiding<<}

Iakobs heilig kroost 
Zeegnen zal met vreed' en troost. 



  
De 30. Psalm.


§1


Ik zal met hart en mond, o HEER! 
Uw' naam verhoogen en uw eer, 
Dewijl Gij mij uw' bijstand boodt, 
Mij optrokt uit den diepsten nood; 
Zoo dat de vijand, in mijn lijden, 
Zich over mij niet mogt verblijden. 




§2


Mijn God, Gij hebt mij, op mijn klagt, 
Geneezen, en mijn smert verzacht; 
Gij hebt mijn ziel, door angst beroerd, 
Als uit het graf weêr opgevoerd; 
Gij hebt het leven mij geschonken, 
Ik ben niet in den kuil gezonken. 




§3


Psalmzingt, Gods gunstgenooten, geeft, 
Geeft lof den HEER, die eeuwig leeft; 
Zijn vlekkelooze heiligheid 
Zij ter gedachtenis verbreid: 
Een oogenblik moog' ons doen beeven; 
Zijn gunst verduurt een eeuwig leven. 




§4


Perst eens de bittre tegenspoed, 
Des avonds, het benaauwd gemoed 
Tot naar gejammer en geklag: 
Naauw rijst des morgens vroeg de dag, 
Of God verleent, in plaats van lijden, 
Weêr stof tot juichen en verblijden. 
PAUZE. 




§5


Ik sprak, door mijn geluk misleid: 
“Ik wankel niet in eeuwigheid:” 
Want Gij hadt mijnen berg, o HEER! 
Door uwe gunst, uw' naam ter eer, 
Zoo vast gezet, als of gevaaren 
En rampen nu verdweenen waren. 




§6


Maar, toen G' U slechts een oogenblik 
Verbergdet, trof mij vrees en schrik; 
Dies riep ik om uw heilgenot; 
Ik smeekt' en zei: “o groote God! 
Wat winst is uit mijn bloed te haalen? 
Waartoe zou ik ten grave daalen? 




§7


Zou in den kuil 't ontzielde stof 
Den mond ontsluiten tot uw' lof, 
En van uw redding zingen? zou 
Het daar verkondigen uw trouw? 
Hoor mij, o HEER! help mij genadig; 
Bekroon mij met uw gunst gestadig.” 




§8


Gij hebt mijn weeklagt en geschrei 
Veranderd in een' blijden rei; 
Mijn' zak ontbonden, en mij weêr 
Met vreugd omgord, opdat mijn eer 
Niet zwijg': zoo klimt uw lof naar boven; 
Mijn God, U zal ik eeuwig looven. 




  
De 31. Psalm.


§1


Op U betrouw ik, Heer der heeren; 
Op U, gelijk 't betaamt: 
Ai! laat mij nooit, beschaamd, 
Van uwen troon te rugge keeren: 
Help mij, op mijn gebe-
{==15v==} {>>pagina-aanduiding<<}
den, 
Door uw gerechtigheden. 




§2


Och! neig tot mij uw gunstig' ooren; 
Schiet haastig toe; dat mij 
Uw naam een rotssteen zij; 
Een huis, een welgesterkte toren, 
Die, op een klip verheven, 
Mij veiligheid kan geeven. 




§3


Gij zijt alleen, (wat zou ik vreezen?) 
Mijn rots, mijn burg, o Heer! 
Ia, uwen naam ter eer, 
Zult Gij mij tot een' herder weezen. 
Mijn Helper, scheur de netten, 
Die z' in 't verborgen zetten. 




§4


'k Beveel mijn' geest in uwe handen; 
Gij, God der waarheid, Gij, 
O HEER! verlostet mij. 
Ik haat hen, die het reukwerk branden 
Ter eer van valsche goden: 
Op U steun ik in nooden. 
1. PAUZE. 




§5


'k Zal in uw goedheid mij verblijden; 
Gij hebt mij aangezien, 
En hulpe willen biên 
In mijn verdrukking en mijn lijden; 
Toen, in mijn ziels ellende, 
Uw aangezicht mij kende. 




§6


Ook hebt Ge mij niet weggestooten, 
Noch mij, van allen kant, 
Benaauwd door 's vijands hand; 
Neen! 'k heb uw trouwe hulp genooten: 
Gij deedt met vaste schreden 
Mij in de ruimte treeden. 




§7


Bewijs, o HEER! uw mededoogen; 
Verhoed mijn' ondergang; 
Ik ben beklemd en bang; 
Het zwaar verdriet doorknaagt mijn oogen; 
Het doet mijn ziel bezwijken, 
En 's lichaams krachten wijken. 




§8


De bittre smert verteert mijn leven; 
Mijn tijd wordt dag aan dag 
Versleeten in geklag; 
Ik voel mijn krachten mij begeeven 
Door zonden, die met plaagen 
Mijn beendren fel doorknaagen. 
2. PAUZE. 




§9


Mijn weêrpartijders, zeer te duchten, 
Verwekken mij elks haat 
En mijner buuren smaad; 
'k Ben tot een' schrik: mijn vrienden vlugten, 
Daar z', om mijn blaam en lijden, 
Mij op de straaten mijden. 




§10


Ik ben, als dood, in 't hart vergeeten, 
En word niet meer geschat, 
Dan een bedorven vat; 
'k Hoor hoe veel kwaads mij wordt verweeten: 
Waar zou ik veilig weezen? 
'k Heb van rondom te vreezen. 




§11


Terwijl zij samen zich verbinden, 
Besluiten zij mijn' dood; 
Maar, HEER, 'k vertrouw in nood 
Op U; dit doet mij sterkte vinden; 
'k Mag, met geloovig roemen, 
U mijn' Verbondsgod noemen. 




§12


In uwe hand zijn mijne tijden; 
'k Verlaat mij in mijn leed 
Op U alleen, die weet 
De maat en 't einde van mijn lij-
{==16r==} {>>pagina-aanduiding<<}
den: 
Red mij, van die verbolgen 
Ter dood toe mij vervolgen. 




§13


Laat over mij uw aanschijn lichten; 
Zie op uw' dienstknecht neêr; 
Verlos mij toch, o HEER! 
Doe mij nooit voor mijn haatren zwichten; 
Beschaam niet, laat niet zuchten, 
Dien Gij tot U ziet vlugten. 
3. PAUZE. 




§14


Beschaam, verschrik de goddeloozen; 
Verstom hen in den dood. 
Och of uw almagt sloot 
De valsche lippen van die boozen, 
Die, stout en trotsch, verachten 
Hen, die uw wet betrachten! 




§15


Hoe groot is 't goed, dat Gij zult geeven 
Hem, wiens oprechte geest 
Op U betrouwt, U vreest! 
Hoe groot is 't heil, dat G'in dit leven, 
Ver boven beed' en wenschen, 
Reeds wrocht voor 't oog der menschen! 




§16


Gij zult uw volk een schuilplaats weezen; 
Gij bergt hen in het licht 
Van 't godlijk aangezicht, 
Daar zij geen leed van trotschen vreezen; 
Een hut, waarin zij 't woelen, 
Den twist der tong niet voelen. 




§17


Geloofd zij God, die zijn genade 
Aan mij heeft groot gemaakt; 
Die voor mijn' welstand waakt: 
Zijn oog slaat mij in liefde gade; 
Hij wil mij heil bereiden; 
Mij in een vesting leiden. 




§18


Ik heb, te moedloos neêrgebogen, 
En door de vreez' gejaagd, 
Weleer te ras geklaagd: 
“'k Ben afgesneên van voor uw oogen:” 
Dan, nog woudt G' U ontfermen, 
Toen Gij mij hoordet kermen. 




§19


Bemint den HEER, Gods gunstgenooten; 
Den HEER, die vroomen hoedt, 
En straft het trotsch gemoed: 
Zijt sterk; Hij zal u niet verstooten; 
Hun geeft Hij moed en krachten, 
Die hoopend op Hem wachten. 




  
De 32. Psalm.


§1


Welzalig hij, wiens zonden zijn vergeeven; 
Die van de straf voor eeuwig is ontheven; 
Wiens wanbedrijf, waardoor hij was bevlekt, 
Voor 't heilig oog des HEEREN is bedekt. 
Welzalig is de mensch, wien 't mag gebeuren, 
Dat God naar recht hem niet wil schuldig keuren, 
En die, in 't vroom en ongeveinsd gemoed, 
Geen snood bedrog, maar blank' oprechtheid voedt. 




§2


Toen 'k zweeg, en U mijn ongerechtigheden, 
Weêrhouden door de vreez', niet heb beleeden, 
Verouderden mijn beendren door geklag, 
In mijn gebrul en angst den ganschen dag: 
Want, Heer, uw hand, die mij bezocht met plaagen, 
Deed dag en nacht mij zwaare smerten draagen; 
Mijn levenssap droogd' uit van uur tot uur, 
Gelijk het land door zomerzonnevuur. 





{==16v==} {>>pagina-aanduiding<<}

§3


'k Bekend', o HEER! aan U oprecht mijn zonden; 
'k Verborg geen kwaad, dat in mij werd gevonden; 
Maar ik beleed, na ernstig overleg, 
Mijn booze daên; Gij naamt die gunstig weg: 
Dies zal tot U een ieder van de vroomen, 
In vindenstijd, met ootmoed smeekend, komen; 
Een zee van ramp moog' met haar golven slaan, 
Hoe hoog zij gaa, zij raakt hem zelfs niet aan. 
PAUZE. 




§4


Gij zijt mij, Heer, ter schuilplaats in gevaaren; 
Gij zult mij voor benaauwdheid trouw bewaaren; 
G' omringt me, daar Ge mij in ruimte stelt, 
Met blij gezang, dat mijn verlossing meldt. 
Mijn leer zal u, o mensch! naar 't recht doen handlen, 
En wijzen u den weg, dien gij zult wandlen; 
Ik zal u trouw verzellen met mijn' raad; 
Terwijl mijn oog op u gevestigd staat. 




§5


Wil toch niet stug, gelijk een paard, weêrstreeven, 
Of als een muil, door domheid voortgedreeven; 
Gebit en toom, door 's menschen hand bestierd, 
Beteuglen 't woest en redenloos gediert: 
Laat zulk een' dwang voor u niet noodig weezen. 
Wie God verlaat heeft smert op smert te vreezen; 
Maar wie op Hem vertrouwt, op Hem alleen, 
Ziet zich omringd met zijn weldadigheên. 




§6


Rechtvaardig volk, verheft uw blijde klanken, 
Verheugd in God, naar waarde nooit te danken. 
Zingt vrolijk; roemt zijn deugden t' aller tijd, 
Gij, die oprecht van hart en wandel zijt. 




  
De 33. Psalm.


§1


Zingt vrolijk, heft de stem naar boven; 
Rechtvaardigen, verheft den HEER: 
Het past oprechten God te looven; 
Zingt zijnen grooten naam ter eer; 
Prijst Hem in uw psalmen, 
Met de schoonste galmen; 
Roept zijn weldaên uit; 
Laat de keel zich paaren 
Met den klank der snaaren; 
Looft Hem met de luit. 




§2


Roemt nu met nieuwe lofgezangen, 
De nieuwe blijken van zijn gunst; 
Het speeltuig moet' dien toon vervangen; 
Heft vrolijk aan, wijdt Hem uw kunst. 
Alles moet Hem eeren: 
Want het woord des HEEREN, 
't Richtsnoer zijner daên, 
Is volmaakt rechtvaardig, 
Al onz' achting waardig; 
Eeuwig zal 't bestaan. 




§3


Hij schept in 't heilig recht behagen; 
Zijn wijsheid is alom verspreid; 
Men hoort al 't weereldrond gewaagen 
Van zijne goedertierenheid. 
's HEEREN alvermogen 
Bragt de hemelboogen 
Door zijn Woord in 't licht, 

{==17r==} {>>pagina-aanduiding<<}

Heeft de flonkervuuren, 
Die den tijd verduuren, 
Door zijn' Geest gesticht. 
1. PAUZE. 




§4


Hij doet de groote waatren zwellen, 
Te saam vergaadren tot een' hoop, 
En naar den diepen afgrond snellen, 
Daar zij beperkt zijn in hunn' loop. 
Laat al d'aard Hem vreezen, 
Die, als 't Opperwezen, 
't Al heeft voortgebragt: 
Laat de weereld schrikken; 
Laat z', all' oogenblikken, 
Siddren voor zijn magt. 




§5


Geen ding geschiedt er ooit gewisser, 
Dan 't hoog bevel van 's HEEREN mond: 
Zijn godlijk' almagt spreekt, en 't is er: 
Zijn wil gebiedt, en 't wordt terstond. 
Schoon de heidnen samen 
List op list beraamen, 
God verbreekt hunn' raad: 
Schoon de Moogendheden 
Snood' ontwerpen smeeden, 
Hij belacht haar' haat. 




§6


Maar d'altooswijze raad des HEEREN 
Houdt eeuwig stand, heeft altoos kracht; 
Niets kan zijn hoog besluit ooit keeren; 
't Blijft van geslachte tot geslacht. 
Zalig moet men noemen 
Die hunn' Maaker roemen 
Als hunn' HEER en God, 
't Volk, door Hem te vooren 
Gunstig uitverkooren 
Tot zijn erv' en lot. 
2. PAUZE. 




§7


De groote Schepper aller dingen 
Ziet, uit het ongenaakbaar licht, 
Het gansch gedrag der stervelingen; 
Niets is bedekt voor zijn gezicht. 
Uit zijn vaste wooning, 
Daar Hij heerscht als Koning, 
Daar zijn lof, zijn eer, 
Klinkt door al de boogen, 
Zien zijn godlijk' oogen 
Op al 't menschdom neêr. 




§8


't Is God, aan tijd noch plaats verbonden, 
Wiens toezicht over alles gaat; 
Die 't harte vormt, en kan doorgronden; 
Die aller werken gadeslaat. 
Schilden, boogen, dolken, 
Dapper' oorlogsvolken, 
Wijsheid, moed noch kracht, 
Kunnen ooit in 't strijden 
Eenig vorst bevrijden, 
Zonder 's Heeren magt. 




§9


Het briesschend paard moet eindlijk sneeven, 
Hoe snel het draav' in 't oorlogsveld; 
't Kan niemand d'overwinning geeven; 
Zijn groote sterkte baat geen' held. 
Neen; de Heer der heeren 
Doet ons triomfeeren; 
Hij, geducht in magt, 
Slaat elk gunstig gade, 
Die op zijn genade 
In benaauwdheid wacht. 
3. PAUZE. 




§10


Zijn magtig' arm beschermt de vroomen, 
En redt hun zielen van den dood; 
Hij zal hen nimmer om doen komen, 
In duuren tijd en hongersnood. 
In de groot-
{==17v==} {>>pagina-aanduiding<<}
ste smarten, 
Blijven onze harten 
In den HEER gerust: 
'k Zal Hem nooit vergeeten; 
Hem mijn' Helper heeten, 
Al mijn hoop en lust. 




§11


Laat ons alom zijn' lof ontvouwen: 
In Hem verblijdt zich ons gemoed, 
Omdat wij op zijn' naam vertrouwen, 
Dien naam zoo heilig, groot en goed. 
Goedertieren Vader, 
Milde Zegenader, 
Stel uw vriendlijk hart, 
Op wiens gunst wij hoopen, 
Eeuwig voor ons open; 
Weer steeds alle smart. 




  
De 34. Psalm.


§1


Ik loof den HEER, mijn' God; 
Mijn zang klimm' op naar 't hemelhof; 
Mijn mond zing' eeuwig tot zijn' lof, 
Om mijn gelukkig lot: 
Mijn ziel, loof d'Opperheer; 
't Zachtmoedig volk zal 't straks verstaan, 
Door vreugd met u zijn aangedaan, 
En juichen tot zijn eer. 




§2


Komt, maakt God met mij groot; 
Verbreidt, verhoogt met hart en stem 
Den nooit volpreezen naam van Hem, 
Die ons behoedt in nood. 
Ik zocht in mijn gebed 
Den HEER, ootmoedig met geween; 
Hij heeft mij in angstvalligheên 
Geantwoord, mij gered. 




§3


Zij sloegen 't oog op God; 
Zij liepen als een stroom Hem aan; 
Hij liet hen nimmer schaamrood staan; 
Hij wendde straks hun lot. 
Hij, die door smart op smart 
Gedrukt werd, zond tot God zijn beê; 
Terstond verdween t'ondraagbaar wee 
Uit zijn beneepen hart. 
1. PAUZE. 




§4


Des HEEREN Engel schaart 
Een onverwinbre hemelwacht 
Rondom hem, die Gods wil betracht: 
Dus is hij wel bewaard. 
Komt, smaakt nu en beschouwt 
De goedheid van d'Alzegenaar: 
Welzalig hij, die, in gevaar, 
Alleen op Hem betrouwt! 




§5


Vreest, vreest Hem t' allen tijd', 
Gij, heiligen, daar g' ondervindt, 
Dat hij, die God vreest en bemint, 
Gebrek noch schade lijdt. 
In honger komt noch moed 
Noch kracht den jongen leeuw te baat; 
Maar die den HEER zoekt vroeg en laat, 
Mist nimmer 't noodig goed. 




§6


Komt, kindren, hoort naar mij; 
Neemt mijn' getrouwen raad in acht; 
Ik leer, opdat g' uw' pligt betracht, 
Wat 's HEEREN vreeze zij. 
Hebt gij in 't leven lust, 
In dagen, daar men 't goed' in ziet, 
Waarin men vrij is van verdriet, 
Daar niets ons heil ontrust? 




§7


Houdt dan uw tong in toom; 
Dat

{==18r==} {>>pagina-aanduiding<<}

zij nooit schandlijk spreek' of smaal'; 
Dat nooit bedrog of logentaal 
Op uwe lippen koom': 
Betreedt het rechte spoor; 
Veracht het kwaad; jaagt naar den vreê; 
God ziet de vroomen, en hun beê 
Geeft Hij altoos gehoor. 
2. PAUZE. 




§8


God slaat een gram gezicht 
Op boozen, die Hem tegenstaan; 
Hij doet hunn' naam met hun vergaan 
Door 't hoogste strafgericht. 
Maar Hij ziet gunstig neêr 
Op hem, die naar zijn wetten leeft; 
God is het, die hem uitkomst geeft, 
Zijn' grooten naam ter eer. 




§9


God is 't verbrooken hart, 
't Verbrijzeld en bedrukt gemoed, 
Ten allen tijd', nabij en goed, 
In tegenheid en smart. 
Veel wederwaardigheên, 
Veel rampen zijn des vroomen lot; 
Maar uit die alle redt hem God; 
Hij is zijn heil alleen. 




§10


God zorgt, als 't leed genaakt, 
Dat hij niet gansch ter neder stort'; 
Dat hem geen been gebrooken word': 
't Is God, die hem bewaakt. 
De snoode boosheid baart 
Den goddeloozen vloek en dood, 
Daar hij, die d'onschuld stout verstoot, 
Zelf schuldig wordt verklaard. 




§11


De HEER verlost en spaart 
Zijn volk, dat op zijn hulp vertrouwt: 
Het zal, door Hem in gunst beschouwd, 
Niet schuldig zijn verklaard. 




  
De 35. Psalm.


§1


Twist met mijn twisters, Hemelheer; 
Ga mijn' bestrijdren toch te keer; 
Wil spies, rondas en schild gebruiken, 
Om hun gevreesd geweld te fnuiken; 
Belet hun d'optogt; treed vooruit, 
Zoo wordenz' in hunn' loop gestuit; 
Vertroost mijn ziel in haar geween, 
En zeg haar: “'k Ben uw heil alleen.” 




§2


Beschaam z' in hunnen trotschen waan, 
Die mij zoo wreed naar 't leven staan; 
Zoo worden z' achterwaards gedreeven 
En rood van schaamte; doe hen beeven, 
Die kwaad verzinnen tegen mij; 
Dat al hun list verijdeld zij; 
Verstrooi hen, als de wind het kaf; 
Gods Engel drijv' hen van mij af. 




§3


Doe hen altoos onzeker gaan, 
In duisternis, op gladde paên; 
En, daar Gij zijt op hen verbolgen, 
Moet', HEER, uw Engel hen vervolgen. 
Zij hebben, in hun listigheid, 
Een' kuil, een net voor mij bereid; 
En, schoon ik nimmer hun misdeed, 
Steeds laagen voor mijn ziel gesmeed. 




§4


Mijn vijand word', eer hij 't ver-
{==18v==} {>>pagina-aanduiding<<}
wacht, 
Door ramp op ramp te niet gebragt; 
Hij moog', in eigen net gevangen, 
Het loon van zijn bedrijf erlangen; 
Zoo vall' hij in den kuil, weleer 
Door mij geschikt, verslagen neêr; 
Dan zal mijn ziel, verheugd in God, 
Steeds juichen in haar heilrijk lot. 
1. PAUZE. 




§5


Mijn beendren spreeken tot uw eer: 
Wie, wie is U gelijk, o HEER? 
U, die van d'overmagt der sterken 
De zwakken redt door wondre werken? 
Die, voor der roovren woed' en zwaard, 
't Nooddruftig volk getrouw bewaart? 
Gij weet, hoe valsch men mij belaagt, 
En onverdiend ter vierschaar daagt. 




§6


Mijn vijand, dorstig naar mijn bloed, 
Vergeldt mij wreevlig kwaad voor goed: 
Maar ik, hem ziend' in krankheid zuchten, 
Nam deel in al zijn ongenugten. 
Ik vastte, met een' zak omgord; 
'k Had mijn gebeden uitgestort; 
Ik ging in 't zwart, met rouwmisbaar, 
Als of 't mijn vriend, mijn broeder waar'. 




§7


'k Had om mijn haaters 't kleed gescheurd, 
Als een, die om zijn moeder treurt: 
Maar als ik moest met rampen strijden, 
Verheugden zij zich in mijn lijden. 
Zij kwamen schielijk op mij af, 
Eer iets mij zulks te kennen gaf. 
Elk spotte met mijn zielverdriet: 
Hun valsche tong bedwong zich niet. 




§8


Bij dertle brassers aan den disch, 
Wien 't huichlend spotten eigen is, 
Wier lastertaal mij snood onteerde, 
Was vreugd om 't onheil, dat mij deerde. 
Hoe lang zult Gij zulks zien, o God! 
Vergun mijn ziel een beter lot; 
Verlos haar, door uw sterke hand, 
Uit dezer leeuwen klaauw en tand. 
2. PAUZE. 




§9


Ik zal, in tegenwoordigheid 
Van 't groote volk, uw Majesteit 
D'erkentnis van mijn hart bewijzen: 
'k Zal U voor aller oogen prijzen. 
Dat zij dan, die mij zonder reên 
Vervolgen, om mijn tegenheên 
Niet juichen, noch, in hunnen waan, 
Op mij hun schimpend' oogen slaan. 




§10


Zij spreeken nooit van vrede; neen! 
Maar zij bedenken listigheên, 
Ten val van hun, die, stil van zinnen, 
Den vrede, 't dierbaarst pand, beminnen. 
Zij bassen m' aan met open mond; 
Hun schimptaal, die mijn ziel doorwondt, 
Bespot mijn leed: zij zijn verheugd 
Op 't zien van al mijn ongeneugt. 




§11


O HEER! Gij ziet het: zwijg niet stil; 

{==19r==} {>>pagina-aanduiding<<}

Uw recht beslisse mijn geschil. 
Ontwaak; treed toe tot mijn bescherming; 
Mijn God, betoon mij uw ontferming; 
Doe mij, o hoogste Majesteit! 
Eens recht naar uw gerechtigheid, 
En laat die wreeden, dag aan dag, 
Niet juichen om mijn droef geklag. 




§12


Laat hen niet zeggen in het hart: 
“Geluk, mijn ziel! hij is benard!” 
Men hoore nimmer uit hun monden: 
“Wij hebben hem in 't eind verslonden!” 
Wil hen veeleer met schand' belaên, 
Om al den smaad, mij aangedaan; 
Opdat mijn trotsche weêrpartij 
Zich niet verheffe tegen mij. 




§13


Laat vroomen, juichend t'allen tijd', 
Om mijn gerechtigheid verblijd, 
Dien lust, dien ijver nooit bedwingen; 
Maar zeggen, onder 't vrolijk zingen: 
“Verheerlijkt zij de hoogste God; 
Hij schenkt zijn' knecht een vreedzaam lot.” 
Dan meldt mijn tong, met diep ontzag, 
Uw recht, uw' lof den ganschen dag. 




  
De 36. Psalm.


§1


Het trotsch gedrag des boozen doet 
Mij spreeken in 't beklemd gemoed: 
“Gods vrees is uit zijn oogen:” 
Wijl hij zoo lang zich zelven vleit, 
Tot God zijn ongerechtigheid 
Niet langer kan gedoogen. 
Bedrog en onrecht spreekt zijn mond; 
't Verstand laat na, den waaren grond 
Van 't weldoen op te merken: 
Des nachts is 't kwaad zijn overleg; 
Hij stelt zich op een' boozen weg, 
En schuwt geen snoode werken. 




§2


Uw goedheid, HEER, is hemelhoog; 
Uw waarheid tot den wolkenboog; 
Uw recht is als Gods bergen: 
Uw oordeel grondloos: Gij behoedt, 
En zegent mensch en beest, en doet 
Uw hulp nooit vruchtloos vergen. 
Hoe groot is uw goedgunstigheid! 
Hoe zijn uw vleuglen uitgebreid! 
Hier wordt de rust geschonken; 
Hier 't vette van uw huis gesmaakt; 
Een volle beek van wellust maakt 
Hier elk in liefde dronken. 




§3


Bij U, Heer, is de levensbron; 
Uw licht doet klaarder, dan de zon, 
Ons 't heuglijk licht aanschouwen. 
Wees die U kennen mild en goed, 
En toon d'oprechten van gemoed 
Uw recht, waar z' op vertrouwen. 
Dat mij nooit trotsche voet vertrapp', 
Noch booze hand in ballingschap 
Ellendig om doe zwerven! 
Daar zijn de werkers van het kwaad 
Gevallen in een' jammerstaat, 
Waarin zij hulploos sterven. 




  

{==19v==} {>>pagina-aanduiding<<}

De 37. Psalm.


§1


Wees over 't heil der boozen niet ontstooken; 
Benijd hun niet. Wat onrecht, wat geweld 
De trouw verdrukk', zij blijft niet ongewrooken. 
De trotsche ziet zijn weeld' een perk gesteld; 
Valt af, als 't kruid, ter naauwer nood ontlooken; 
Verdort, als 't gras, door 's maaijers seis geveld. 




§2


Stel op den HEER in alles uw betrouwen; 
Betracht uw' pligt; bewoon het aardrijk; leer 
Uw welvaart op Gods trouw volstandig bouwen; 
Verlustig uw met blijdschap in den HEER: 
Dan zal hij u in liefd' en gunst aanschouwen, 
U schenken, wat uw hart van Hem begeer'. 




§3


Geen ijdle zorg doe u van 't heilspoor dwaalen; 
Houd in uw' weg het oog op God gericht; 
Vertrouw op Hem, en d'uitkomst zal niet faalen. 
Hij zal welhaast uw recht, voor elks gezicht, 
Doen daagen, als de morgenzonnestraalen, 
En blinken, als het helder middaglicht. 




§4


Zwijg Gode; wacht op 't eind van 's HEEREN wegen, 
Wanneer gij hier der snooden voorspoed ziet; 
En, hebben zij door list hunn' wensch verkreegen, 
't Ontsteek' uw drift, noch baar' u zielverdriet: 
Misgun hun dan geen' ingebeelden zegen; 
Laat af van toorn, en zoek de wraake niet. 




§5


God roeit hen uit, die 's vroomen rust verstooren; 
Maar die den HEER verwachten met geduld, 
Zien 't aardrijk zich ten erfbezit beschooren. 
Verbeid den stond, die beider lot vervult, 
En tracht dan 't zaad der boozen op te spooren, 
Waarvan gij plaats noch voetstap vinden zult. 
1. PAUZE. 




§6


't Zachtmoedig volk zal eens den vollen vrede 
Genieten, in de zoetste rust verblijd, 
En erven d aard. Hoe ook de booz' en wreede 
Op d'onschuld loer', de tanden knerss' van spijt; 
Hoe listig hij op haar zijn' aanslag smeede, 
De HEER belacht het wrokken van dien nijd. 




§7


Hij ziet zijn' dag, den dag zijns oordeels, komen. 
Men trekt het zwaard; men spant den boog, en mikt 
Op 't zuchtend hart der onderdrukte vroomen; 
Daar 's boozen raad hen wreed ter slagting schikt, 
In 't stout bestaan, in 't woeden niet te toomen, 
Voor dat hem God verbijstert en verschrikt. 




§8


Gods wraak ontwaakt, en trekt de trotschen tegen. 
Hun eigen zwaard ver-
{==20r==} {>>pagina-aanduiding<<}
giet hun ziedend bloed; 
Dan breekt hun boog, dan vallen z' op hun wegen; 
Dan blijkt op 't klaarst, dat hier het weinig goed 
Van 's Heeren volk, rechtvaardiglijk verkreegen, 
Veel beter is, dan 's boozen overvloed. 




§9


Gods magt verbreekt den arm der goddeloozen, 
Terwijl zijn hand rechtvaardigen geleid; 
Al treeden z' op geen' weg, bezaaid met roozen, 
Zij wachten 't heil, door God hun toegezeid: 
Hij kent hunn' tijd; zij zien, in spijt der boozen, 
Hun erfenis bewaard in eeuwigheid. 




§10


Geen druk beschaamt hun hoop in bange tijden; 
Geen hongersnood doet hen verlegen staan; 
Gods goedheid zal hen voeden en verblijden; 
Maar 's HEEREN toorn de boozen nederslaan. 
Als 't mestlam, dat men zag ten offer wijden, 
Zal, met den rook, het heilloos rot vergaan. 
2. PAUZE. 




§11


De booze neemt, door hebzucht aangedreeven, 
Met list ter leen, en legt de schuld niet af. 
D'oprechte, vol ontferming, mild in't geeven, 
Bezit deez' aard, als 't erf, dat God hem gaf. 
Dees smaakt in rust den zegen en het leven: 
De vloek vervolgt den andren tot in 't graf. 




§12


't Alwijs bestier bevestigt 's vroomen gangen: 
De hooge God keurt zijne wegen goed; 
Hij zorgt voor hem, en waakt voor zijn belangen; 
Hij wordt geenszins, om 't glibbren van zijn' voet, 
Of om zijn' val verworpen, maar vervangen, 
En ondersteund door God, die hem behoedt. 




§13


'k Ben jong geweest, en draag' nu grijze hairen; 
Maar zag nog nooit rechtvaardigen door nood 
Zoo zwaar gedrukt, als of hen God liet vaaren, 
Noch ook hun zaad, al bedelde 't om brood. 
Hun mildheid schijnt te groeien met hun jaaren; 
De zegen vloeit hun nakroost in den schoot. 




§14


Wijk af van 't kwaad, en sta, met al uw krachten, 
Het goede voor, in weldoen onvermoeid: 
Woon eeuwig hier in laate nageslachten; 
Want God, die 't recht, waardoor zijn Heilrijk bloeit, 
Op 't hoogst bemint, bewaart hen, die 't betrachten; 
Maar 't godloos zaad wordt door hem uitgeroeid. 
3. PAUZE. 




§15


Het aardrijk zij rechtvaardigen en vroomen 
In erfbezit ter woon, eeuw in, eeuw uit. 
D' oprechte doet een' vloed van wijsheid stroomen, 
Daar hij den mond tot 's Hoogsten lof ontsluit: 
Wat men-
{==20v==} {>>pagina-aanduiding<<}
schenvrees zou ooit zijn tong betoomen? 
Zij spreekt naar 't hart, daar enkel recht uit spruit. 




§16


De wet zijns Gods is in zijn hart geschreeven, 
Waardoor zijn gang van glibbren wordt bevrijd. 
De booswicht loert, door haat en spijt gedreeven; 
Spant strik op strik, of wapent zich ten strijd, 
En staat, ontzind, rechtvaardigen naar 't leven, 
Naardien hij, trotsch, hun 's Heeren gunst benijdt. 




§17


God laat hen nooit in 's haaters wreed vermogen. 
Wie hen verdoem', de HEER verdoemt hen niet. 
Wacht op den HEER, en houd zijn' weg voor oogen; 
Hij zal gewis, in 't wettig erfgebied 
Van 't aardrijk, u op 't zegenrijkst verhoogen, 
Terwijl gij 't eind der goddeloozen ziet. 




§18


Ik heb het lot eens dwinglands waargenoomen; 
Hij breidde zich verbaazend uit in 't rond, 
Gelijk een boom, die, tot zijn kracht gekomen, 
Op 't weeligst groent, geplant in eigen grond; 
Maar 'k zocht welhaast vergeefs die plaag der vroomen: 
Hij was niet meer, hoe vast hij eertijds stond. 




§19


Let toch, en zie op vroomen en oprechten; 
Want, wat men denk' van d'uitkomst hunner paên, 
God kroont met vreê het einde zijner knechten; 
Maar, durft men stout des Heeren wet versmaên, 
Dan zal Gods wraak den berg van hoogmoed slechten, 
En 't boos geslacht, ten grond toe, doen vergaan. 




§20


Het heillot, dat rechtvaardigen verkreegen, 
Vloeit af van God, hun sterkt', als d'angst hen knelt. 
Hij laat, in tijd van nood, hen niet verlegen. 
Des HEEREN hulp bevrijdt hen voor 't geweld 
Van 't godloos rot: Hij komt hem gunstig tegen, 
Die op zijn magt een vast vertrouwen stelt. 




  
De 38. Psalm.


§1


Groot en eeuwig Opperwezen, 
Zeer te vreezen, 
Straf mij in uw gramschap niet: 
Toon mij toch, dat uw kastijden, 
In mijn lijden, 
Uit geen grimmigheid geschiedt. 




§2


Want uw pijlen doen mij draagen 
Bittre plaagen; 
Zij doorgrieven vleesch en been. 
'k Voel uw hand in d'ongelukken, 
Die mij drukken, 
Neêrgedaald op al mijn leên. 




§3


Door uw gramschap, fel ontstooken, 
Is verbrooken 
Al mijn vleesch en lichaams kracht: 
Rust, noch vrede

{==21r==} {>>pagina-aanduiding<<}

wordt gevonden, 
Om mijn zonden, 
In mijn beendren, dag of nacht. 




§4


Want mijn hoofd is als bedolven 
In de golven 
Van mijn ongerechtigheên; 
Zulk een last van zond' en plaagen, 
Niet te draagen, 
Drukt mijn schouders naar beneên. 




§5


'k Voel door stinkend' etterzweeren 
Mij verteeren; 
Walglijk zijn zij voor het oog: 
Mijne dwaasheid deed die builen 
Dus vervuilen, 
Daar ze mij tot kwaad bewoog. 
1. PAUZE. 




§6


'k Ben, door uwe wet te schenden, 
Krom van lenden, 
Vol van druk, benaauwd van hart; 
Zeer geboogen en verslagen, 
Moê van klaagen, 
Ga ik al den dag in 't zwart. 




§7


Mijn ontstooken ingewanden 
Doen mij branden, 
En voor elk verachtlijk zijn; 
'k Voel mij van de smert doorsneeden; 
In mijn leden 
ls niets heel, of vrij van pijn. 




§8


Uitgeteerd door al mijn klagten 
Zijn mijn krachten, 
Zeer verbrijzeld en vergaan: 
'k Brul van bittre zielesmarte, 
Want mijn harte 
Is verzwakt, door al uw slaan. 




§9


Maar wat klaag ik, Heer der heeren? 
Mijn begeeren 
Is voor U, in al mijn leed, 
Met mijn zuchten en mijn zorgen, 
Niet verborgen; 
Daar Gij alles ziet en weet. 




§10


't Hart schokt in mij heen en weder, 
Op en neder; 
't Lichaam valt mij krachtloos neêr; 
D'oogen, bijna blind gekreeten, 
Uitgebeeten, 
Zien het daglicht naauwlijks meer. 




§11


Die voorheen mij teêr beminden, 
En mijn vrinden, 
Wijken, angstig voor mijn plaag. 
Nabestaanden gaan ter zijden, 
Wegens 't lijden, 
En d'ellenden, die ik draag. 
2. PAUZE. 




§12


Zij, die mijnen dood bejaagen, 
Leggen laagen; 
Dreigen mij den laatsten slag; 
Spreeken, hoe mij best te krenken; 
En bedenken 
Mijn verderf, den ganschen dag. 




§13


Maar ik ben, in d'ongelukken, 
Die mij drukken, 
Als een doove, die niet hoort; 
En uit wiens verstomde lippen 
Niet kan glippen 
't Flaauwst geluid van eenig woord. 




§14


Ia, ik ben als een, wiens ooren 
Niet meer hooren, 
Wat men zegge, kwaad, of goed; 
Wien de tegenreên

{==21v==} {>>pagina-aanduiding<<}

ontbreeken, 
Om te spreeken, 
En die daarom zwijgen moet. 




§15


Want, o trouw en eeuwig Wezen! 
In mijn vreezen 
Staat mijn hoop op U alleen: 
Gij, mijn God, zult in ellenden 
Bijstand zenden, 
En verhooren mijn gebeên. 




§16


'k Zei: laat nooit mijn bitter lijden 
Hen verblijden 
In hunn' trotschen euvelmoed; 
Wijl die boozen juichen zouden, 
Als z' aanschouwden 
't Wanklen van mijn' zwakken voet. 
3. PAUZE. 




§17


Want, o HEER! ik ben aan 't zinken, 
En tot hinken 
Ieder oogenblik gereed. 
'k Heb mijn smert en onvermogen 
Steeds voor oogen, 
Bij 't vooruitzicht van mijn leed. 




§18


'k Wil mijn misdaên, die U tergen, 
Niet verbergen; 
Ik bedek voor U die niet. 
'k Ben van wegen al mijn zonden, 
Die mij wonden, 
Vol van kommer en verdriet. 




§19


Maar mijn' vijand zie ik leeven, 
Hoog verheven, 
Magtig, vrij van smert en nood; 
Die, om valsche reên verbolgen, 
Mij vervolgen, 
Neemen toe en worden groot. 




§20


Zij, die kwaad voor goed vergelden, 
Lastren, schelden, 
En vervolgen mij gestaâg: 
Ia, ze zijn op mij gebeeten; 
Want zij weeten, 
Dat ik naar het goede jaag. 




§21


Zie mij, HEER, wien elk moet duchten, 
Tot U vlugten; 
O mijn God! verlaat mij niet; 
Blijf niet, wegens mijn gebreken, 
Ver geweeken; 
Toon, dat Gij mijn rampen ziet. 




§22


Heer, ik voel mijn krachten wijken 
En bezwijken; 
Haast U tot mijn hulp, en red, 
Red mij, Schutsheer, God der goden, 
Troost in nooden, 
Groote Hoorder van 't gebed. 




  
De 39. Psalm.


§1


Ik zei: nu zal ik letten op mijn paên, 
Om met mijn tong niet t'overtreên; 
Ik zal geen woord uit mijnen mond doen gaan, 
Maar breidlen dien in tegenheên; 
Terwijl hij, die mij booslijk tegenstreeft, 
Nog daaglijks mij voor oogen zweeft. 




§2


Ik was verstomd, ik sprak van 't goede niet; 
Maar dit verzwaarde mijne smart, 
Mijn geest werd heet in 't binnenst door verdriet: 
Een vuur ontstak mijn peinzend hart, 
Dat, ondanks mijn besluiten, in mijn leed, 
Mijn

{==22r==} {>>pagina-aanduiding<<}

tong op 't laatst dus spreeken deed: 




§3


“O HEER! ontdek mijn levenseind aan mij; 
Mijn dagen zijn bij U geteld; 
Ai! leer mij, hoe vergangelijk ik zij; 
Een handbreed is mijn tijd gesteld; 
Ia, die is niets; want, schoon de mens zich vleit, 
De sterkst' is enkel ijdelheid. 




§4


Gaat niet de mensch, als in een beeld, daar heen, 
Gelijk een schaduw, die verdwijnt: 
Men woelt vergeefs; men brengt met zorg bij een 
Al wat op aard begeerlijk schijnt; 
En niemand is verzekerd, wie eens al 
Die goedren naar zich neemen zal.” 
PAUZE. 




§5


Nu dan, o Heer! wat is 't, dat ik verwacht? 
Mijn hoope staat op U alleen; 
Verlos mij, door uw onweêrstaanbre kracht, 
Van al mijn ongerechtigheên, 
En stel mij niet, getrouwe Toeverlaat, 
Den dwaazen stervling tot een' smaad. 




§6


Ik ben verstomd, en zal mijn' mond voortaan 
Niet open doen, wijl Gij het deedt. 
Neem uwe plaag van mij; houd op van slaan, 
En maak een einde van mijn leed: 
Mijn kracht bezwijkt, omdat mij uwe hand 
Zoo fel bestrijdt van alle kant. 




§7


Wanneer uw straf op eenen stervling stort, 
Omdat hij uwe wet vergeet, 
Verdwijnt zijn glans, zijn kracht vergaat in 't kort, 
Gelijk de schoonheid van een kleed, 
Waar over zich alom de mot verspreidt: 
Gewis, de mensch is ijdelheid! 




§8


Hoor mijn gebed, mijn bang geroep, o HEER! 
Daar 'k schreiend U mijn leed vertoon; 
Ik, die bij U, als vreemdeling, verkeer, 
En hier, gelijk mijn vaders, woon. 
Ai! wend uw hand en plaagen van mij af; 
Verkwik mij, eer ik daal in 't graf. 




  
De 40. Psalm.


§1


'k Heb lang den HEER in mijnen druk verwacht, 
En Hij heeft zich tot mij geneigd; 
Ik riep, door nood op nood bedreigd, 
Hij gaf gehoor aan mijne jammerklagt. 
Mij, in den kuil verzonken, 
Mij heeft Hij hulp geschonken, 
Gevoerd uit moddrig slijk; 
Mij op een rots gezet, 
Daar ik, met vasten tred, 
Die jammerkolk ontwijk. 




§2


Hij geeft m' op nieuw een danklied tot zijn eer, 
Een' lofzang: veelen zullen 't zien, 
En God' eerbiedig hulde

{==22v==} {>>pagina-aanduiding<<}

biên; 
Hem vreezen, en vertrouwen op den HEER. 
Wel hem, die 't Opperwezen 
Dus kinderlijk mag vreezen, 
Op Hem vertrouwen stelt, 
En, in gevaar, geen kracht 
Van ijdle trotsaarts wacht; 
Van leugen, of geweld. 




§3


Mijn God, Gij hebt uw wondren groot gemaakt: 
Wie is 't, die 't onbepaald getal 
Van uw gedachten melden zal? 
Wat geest zoo vlug, wat tong zoo wel bespraakt? 
Geen slagtvee, geen altaaren, 
Vol spijz' ten offer, waren 
Het voorwerp van uw' lust; 
Gij hebt mij, naar uw woord, 
Mijn ooren doorgeboord, 
En 't lichaam toegerust. 




§4


Brandofferen, noch offer voor de schuld, 
Voldeden aan uw' eisch, noch eer; 
Toen zeid' ik: zie, ik kom, o Heer! 
De rol des boeks is met mijn' naam vervuld. 
Mijn ziel, U opgedraagen, 
Wil U alleen behaagen; 
Mijn liefd' en ijver brandt; 
Ik draag uw heilge wet, 
Die Gij den stervling zet, 
In 't binnenst ingewand. 
PAUZE. 




§5


Uw heilleer wordt door mij alom verbreid; 
'k Bedwing mijn tong en lippen niet; 
Gij weet het, HEER, die alles ziet; 
Mijn hart verbergt nooit uw gerechtigheid; 
Uw waarheid doe ik hooren; 
Uw heil, den mensch beschooren, 
Vloeit daaglijks uit mijn' mond; 
Uw gunst, uw trouw, uw woord 
En godsgeheimen, hoort 
Uw talrijk volk in 't rond. 




§6


G' onthoudt, o HEER! dan uw barmhartigheên 
Mij nooit, in knellend zielsgevaar; 
Dat mij uw gunst en trouw bewaar', 
Daar ik door ramp op ramp mij vind bestreên. 
Ik voel mij aangegreepen 
Door zonden, fel beneepen, 
Een heir niet t' overzien; 
Die ik veel minder, dan 
Mijn hoofdhair tellen kan; 
Zij doen mijn krachten vliên. 




§7


't Behaag' U mij te redden uit den nood, 
O HEER! bied vaardig onderstand; 
En overstort met schaamt' en schand' 
Hen, die mijn ziel vervolgen tot den dood; 
Laat z', achterwaards gedreeven, 
Met schand' in 't vlugten sneeven, 
Wier lust is in mijn kwaad; 
Verwoesting zij de loon 
Voor al den schimp en hoon 
Van hem, die mij versmaadt. 




§8


Verheug het volk, verblijd hen alle, HEER, 
Die naar U zoeken t'elken stond; 
Leg steeds uw vrienden in den

{==23r==} {>>pagina-aanduiding<<}

mond: 
“Den grooten God zij eeuwig lof en eer!” 
Schoon 'k arm ben en ellendig, 
Denkt God aan mij bestendig: 
Gij zijt mijn hulp, mijn kracht, 
Mijn Redder, o mijn God! 
Bestierder van mijn lot! 
Vertoef niet, hoor mijn klacht. 




  
De 41. Psalm.


§1


Welzalig hij, die zich verstandig draagt 
Bij een ellendig mensch! 
De HEER zal hem, wanneer hij treurt en klaagt, 
Bevrijden naar zijn' wensch; 
Behoeden, en doen leeven, hier op aard, 
In vreê en zaligheid, 
Nooit van zijn' God verlaaten, maar bewaard 
Voor 's vijands boos beleid. 




§2


De HEER zal hem, op 't ziekbed neêrgestort, 
Versterken door zijn kracht; 
Gij maakt, dat zelfs zijn gansche leger word' 
Verandert door uw magt. 
Ik heb tot God geroepen om genaê; 
'k Zei in mijn' angst en leed: 
Genees mij, HEER, die bij U schuldig sta, 
En tegen U misdeed. 




§3


In plaats van troost vervolgt mij 's vijands blaam; 
Zij zeggen tot elkaêr: 
“Waar blijft zijn dood? wanneer vergaat zijn naam?” 
Komt iemand van die schaar 
Om mij te zien; dan spreekt hij valsch, en smeedt 
mij kwaad, zoo veel hij kan; 
Als hij te rug van mij naar buiten treedt, 
Spreekt hij er andren van. 
PAUZE. 




§4


Zij momplen saam, vervuld met bittren haat; 
Van raadslaan nimmer moê, 
Bedenken zij een goddeloos verraad; 
Men zegt: “Gods Geesselroê 
Treft hem gewis; een schendaad kleeft hem aan; 
Hij ligt voor eeuwig neêr: 
Nu zult gij hem niet weder op zien staan, 
Hersteld gelijk weleer.” 




§5


Zelfs hij, op wien ik voormaals heb vertrouwd, 
Mijn vreê- en dischgenoot, 
Verhief zijn hiel, en sloeg mij fier en stout, 
Terwijl hij at mijn brood. 
Maar Gij, o HEER! schiet tot mijn hulpe toe; 
Bewijs genaê, en red, 
En richt mij op; dat ik vergelding doe, 
En d'ontrouw paalen zett'. 




§6


Ik ken uw gunst, ik ken uw trouw hier aan, 
Dat zich mijn vijand niet 
Beroemen zal, noch ik te gronde gaan; 
Wijl Gij mij bijstand biedt, 
Mij onderhoudt in mijn oprechtigheid, 
En, voor uw aangezicht, 
Met teedre

{==23v==} {>>pagina-aanduiding<<}

zorg en trouwe hulp, geleidt 
Naar 't eeuwig zalig licht. 




§7


Looft Isrels God; roept, door all' eeuwigheên, 
Des HEEREN grootheid uit: 
Dat elk met mij zijn' lofzang en gebeên, 
Met Amen, Amen, sluit'. 




  
De 42. Psalm.


§1


't Hijgend hert, de jagt ontkomen, 
Schreeuwt niet sterker naar 't genot 
Van de frissche waterstroomen, 
Dan mijn ziel verlangt naar God. 
Ia, mijn ziel dorst naar den Heer: 
God des levens, ach! wanneer 
Zal ik naadren voor uw oogen; 
In uw huis uw' naam verhoogen? 




§2


'k Heb mijn traanen, onder 't klaagen, 
Tot mijn spijze, dag en nacht, 
Daar mij spotters durven vraagen: 
“Waar is God, dien gij verwacht?” 
Mijn benaauwde ziel versmelt, 
Als zij zich voor oogen stelt, 
Hoe ik, onder stem en snaaren, 
Feest hield met Gods blijde schaaren. 




§3


O mijn ziel! wat buigt g' u neder? 
Waartoe zijt g' in mij ontrust? 
Voed het oud vertrouwen weder; 
Zoek in 's Hoogsten lof uw' lust: 
Want Gods goedheid zal uw' druk 
Eens verwisslen in geluk. 
Hoop op God; sla 't oog naar boven; 
Want ik zal zijn' naam nog looven. 




§4


'k Denk aan U, o God! in 't klaagen, 
Uit de landstreek der Iordaan; 
Van mijn leed doe 'k Hermon waagen; 
'k Roep van 't klein gebergt U aan. 
'k Zucht, daar kolk en afgrond loeit, 
Daar 't gedruis der waatren groeit, 
Daar uw golven, daar uw baaren 
Mijn benaauwde ziel vervaaren. 
PAUZE. 




§5


Maar de HEER zal uitkomst geeven, 
Hij, die 's daags zijn gunst gebiedt: 
'k Zal in dit vertrouwen leeven, 
En dat melden in mijn lied. 
'k Zal zijn' lof, zelfs in den nacht, 
Zingen daar ik Hem verwacht, 
En mijn hart, wat mij moog' treffen, 
Tot den God mijns levens heffen. 




§6


'k Zal tot God, mijn steenrots, spreeken: 
“Waarom, Heer, vergeet Ge mij? 
'k Ga in 't zwart, door rouw bezweeken, 
Om mijns vijands dwinglandij, 
Die mij hoont, mij 't hart doorboort, 
Dat gestaâg deez' lastring hoort: 
Waar is God, op wien gij bouwdet, 
En aan wien g' uw zaak vertrouwdet?” 





{==24r==} {>>pagina-aanduiding<<}

§7


O mijn ziel! wat buigt g' u neder? 
Waartoe zijt g' in mij ontrust? 
Voed het oud vertrouwen weder; 
Zoek in 's Hoogsten lof uw' lust; 
Menigwerf heeft Hij uw' druk 
Doen verandren in geluk. 
Hoop op Hem, sla 't oog naar boven; 
Ik zal God, mijn' God, nog looven. 




  
De 43. Psalm.


§1


Geduchte God, hoor mijn gebeden; 
Strijd voor mijn recht, en maak mij vrij 
Van hun, die, vol arglistigheden, 
Gerechtigheid en trouw vertreeden; 
Opdat mijn ziel uw' naam belij', 
En U geheiligd zij. 




§2


Mijn God, ik steun op uw vermogen, 
Gij zijt de sterkte van mijn hart. 
Waarom verstoot Gij m' uit uw oogen? 
Waarom ga ik, ter neêrgeboogen, 
Door 's vijands wreed geweld benard, 
Gestaâg in 't aaklig zwart? 




§3


Zend, Heer, uw licht en waarheid neder, 
En breng mij, door dien glans geleid, 
Tot uw gewijde tente weder; 
Dan klimt mijn bange ziel gereeder 
Ten berge van uw heiligheid, 
Daar mij uw gunst verbeidt. 




§4


Dan ga ik op tot Gods altaaren, 
Tot God, mijn' God, de bron van vreugd; 
Dan zal ik, juichend, stem en snaaren 
Ten roem van zijne goedheid paaren, 
Die, na kortstondig' ongeneugt 
Mij eindeloos verheugt. 




§5


Mijn ziel, hoe treurt ge dus verslagen? 
Wat zijt g' onrustig in uw lot? 
Berust in 's Heeren welbehagen: 
Hij doet welhaast uw heilzon daagen. 
Uw' hoop' herleev', naar zijn gebod: 
Mijn redder is mijn God. 




  
De 44. Psalm.


§1


O God! wij mogten met onz' ooren 
Weleer van onze vaadren hooren, 
Wat werk Gij in hun dagen wrocht, 
Hoe G'oudtijds hen met heil bezocht. 
Gij hebt de heidnen met uw hand 
Verdreeven, dat zij 't erf verlieten; 
Hen fel geplaagd, uw volk geplant, 
En op het weeldrigst voort doen schieten. 




§2


Hun zwaard deed hen dit land niet erven; 
Hun arm deed hen geen heil verwerven; 
Maar uwe rechtehand, uw magt, 
Heeft hun dien voorspoed toegebragt; 
De glans van 't godlijk aangezicht 
Heeft hen de zege weg doen draagen: 
Want Gij omscheent hen met het licht 
Van uw genadig welbehagen. 




§3


Gij zelf, o God! die, uit uw woo-
{==24v==} {>>pagina-aanduiding<<}
ning, 
ons hulp verleendet, zijt mijn Koning: 
Verlos ons van 't gedreigde kwaad; 
Gebied het heil voor Iakobs zaad. 
Gij doet ons onze weêrpartij 
Met hoornen stooten in de lenden: 
In uwen naam vertreeden wij 
Die tegen ons de wapens wenden. 




§4


Stap ik vol moeds ten ooreloge; 
'k Vertrouw niet op mijn' staalen booge; 
Ik weet, dat, in den heeten strijd, 
Mij zwaard noch dapperheid bevrijdt. 
Maar Gij verlost den veegen Staat, 
Van 's vijands magt, waarvoor wij duchten: 
Ook doet uw hand al wie ons haat 
Met schand' en schaamte henen vlugten. 
1. PAUZE. 




§5


't Is God, dien w' onzen Redder noemen, 
In wien w' ons al den dag beroemen. 
Den lof uws naams, alom verbreid, 
Verheffen wij in eeuwigheid. 
Maar nu verstoot Gij ons, o Heer! 
Wij zien ons hoofd met schand bedekken; 
Dewijl Gij met ons heir niet meer, 
Ter hulp, als eertijds, uit wilt trekken. 




§6


Gij doet ons beevend rugwaards wijken, 
En steeds voor d'overmagt bezwijken 
Van haatren, die ons goed en bloed 
Vast rooven in hunn' euvelmoed. 
Gelijk de schaapen, die men slagt, 
Hebt G' ons aan hun tot spijz' gegeeven; 
Ons onder 't heidendom gebragt, 
Daar wij verstrooid, vol kommer, leeven. 




§7


Het volk, dat Gij hebt uitverkooren, 
Verkoopt G' aan die uw erfdeel stooren, 
Voor geen waardij, hoe min men bied'; 
En hunnen prijs verhoogt Gij niet. 
Gij stelt ons tot een' bittren smaad 
Voor schampre buuren, die ons hoonen: 
De spot en schimp straalt van 't gelaat 
Der volken, die rondom ons woonen. 




§8


Gij doet ons tot een spreekwoord strekken 
Den heidnen, waar G' ons heen doet trekken; 
En 't volk, dat ons te snood berooft, 
Schudt over ons, af keerig, 't hoofd: 
Mijn schande stelt men valsch in 't licht, 
Z' is nimmer uit mijn oog geweeken; 
De schaamte dekt mijn aangezicht, 
Zoo dat ik 't hoofd niet op durf steeken. 




§9


De stem des hooners moet ik hooren; 
Zijn lastertaal klinkt mij in d'ooren; 
De booze vijand koelt zijn' moed, 
En dorst wraakgierig naar ons bloed. 
Wij hebben echter in die smart, 
Schoon wij dit alles ondervonden, 
U niet vergeeten in ons hart, 
Noch trouwloos uw verbond geschonden. 

{==25r==} {>>pagina-aanduiding<<}

2. PAUZE. 




§10


Ons hart heeft zich van U, in nooden, 
Niet afgekeerd tot valsche goden; 
En onze gang week niet van 't pad, 
Dat Gij ons voorgeschreeven hadt: 
Al hebt G' ons, in uw' toornegloed, 
Verpletterd in een plaats der draaken, 
En ons verdrukt en bang gemoed 
De doodsvalleien doen genaaken. 




§11


Ia, hadden w', in dien druk gezeten, 
Den naam van onzen God vergeeten, 
De handen, in verlegenheid, 
Tot vreemde goden uitgebreid: 
Zou God, naar zijn onkreukbaar recht, 
Die euveldaad niet onderzoeken? 
Al wat in 't hart wordt overlegd 
Kent Hij, tot in de diepste hoeken. 




§12


Maar wij, om uwentwil verdreeven, 
Verliezen, al den dag, het leven; 
Wij worden slechts van hun geacht, 
Als schaapen, voor het mes gebragt. 
Waak op, o Heer! waarom toch zoudt 
Gij slaapen, en de smert vergrooten? 
Ontwaak, toon, dat G' ons nog aanschouwt, 
En ons niet eeuwig wilt verstooten. 




§13


Waarom, daar wij uw' bijstand vergen, 
Zoudt Gij uw aangezicht verbergen? 
Waarom vergeeten onz' ellend 
En onderdrukking zonder end? 
Want onze ziel, die naauwlijks leeft, 
Is treurig in het stof geboogen; 
Daar onze buik aan d' aarde kleeft, 
Bezwijken wij in onvermogen. 




§14


Sta op, o God! toon medelijden, 
Laat ons uw' arm van nood bevrijden: 
Verlos ons uit den angst, o Heer! 
Zoo krijgt uw goedheid eeuwig d'eer! 




  
De 45. Psalm.


§1


Mijn hart, vervuld met heilbespiegelingen, 
Zal 't schoonste lied van eenen Koning zingen; 
Terwijl de Geest mijn gladde tonge drijft, 
Is z' als de pen van een', die vaardig schrijft. 
Beminlijk Vorst, uw schoonheid, hoog te looven, 
Gaat al het schoon der menschen ver te boven; 
Genaê is op uw lippen uitgestort, 
Des G' eeuwiglijk van God gezegend wordt. 




§2


Gord, gord, o Held! uw zwaard aan uwe zijde, 
Uw blinkend zwaard, zoo scherp gewet ten strijde; 
Vertoon uw' glans, vertoon uw majesteit; 
Rijd zegerijk in uwe heerlijkheid 
Op 't zuivre woord der waarheid; rijd voorspoedig, 
En heersch alom rechtvaardig en zachtmoedig; 
Uw rechtehand zal 't godlijk rijk behoên, 
En in den

{==25v==} {>>pagina-aanduiding<<}

krijg geduchte daaden doen. 




§3


Uw pijlen, fel van uwen boog gedreeven, 
Zijn scherp, en doen geheele volken beeven; 
Zij vellen neêr wat uw vermogen tart, 
En dringen diep in 's vijands wreevlig hart. 
Gij zult, o God! in eeuwigheid bekleeden 
Den vasten troon van uw gerechtigheden: 
De rijksstaf, dien uw hooge majesteit 
In 't Godsrijk zwaait, heerscht met rechtmaatigheid. 




§4


O God! uw God heeft mild U overgooten 
Met vreugdezalf, meer dan uw meêgenooten, 
Omdat uw ziel de goddeloosheid haat, 
En 't recht bemint. Uw vorstlijk rijksgewaad, 
U toegevoerd uit elpenbeenen hoven, 
Vol eedlen geur, doet elk uw hoogheid looven; 
Hoe ruikt de myrrh' en kassie wijd en zijd, 
En d'aloë, wier geur uw ziel verblijdt! 
PAUZE. 




§5


Men ziet U blij, in staatelijke reien, 
Door dochtren zelfs van koningen geleien: 
De Koningin staat aan uw rechtehand 
ln 't fijnste goud van Ofirs mijnrijk land. 
O Dochter! hoor, en zie, en neig uw ooren; 
Verlaat, vergeet, wat ooit u kon bekooren, 
Uws vaders huis, uw volk, en wat voorheen 
U dierbaar en beminnenswaardig scheen. 




§6


Dan zal de Vorst van al uw schoon getuigen; 
Hij is uw Heer, dies moet g' u voor Hem buigen: 
'k Zie Tyrus dan, die rijke weereldstad, 
U hulde doen, en offren schat op schat. 
De Koningstelg, die Hij zijn Bruid wil noemen, 
Is meest om haar inwendig schoon te roemen; 
't Borduursel is, naar vorstelijken staat, 
Van louter goud gewerkt in 't praalgewaad. 




§7


Straks leidt men haar in staatsij, uit haar wooning, 
In kleeding, rijk gestikt, tot haaren Koning: 
Zoo treedt zij voort met al den maagdenstoet, 
Die haar verzelt, U vrolijk te gemoet. 
Zij zullen blij, geleid met lofgezangen, 
De vreugde voên, die afstraalt van haar wangen, 
Tot zij, daar elk gewaagt van haaren lof, 
Ter bruiloft treên in 't koninglijke hof. 




§8


In plaats van uw doorlucht' en vroome vaadren, 
Zult Gij eerlang uw zoonen zien vergaadren, 
En stellen hen door uw geduchte hand, 
Al 't aardrijk door, in vorstelijken stand. 
Ik zal uw' naam bij elk geslacht doen kennen; 
Van kind tot kind zal 't zich aan U gewennen: 
Zoo rolt uw lof op 't ruime weereldrond, 
In eeuwigheid, uit aller volkren mond. 




  

{==26r==} {>>pagina-aanduiding<<}

De 46. Psalm.


§1


God is een toevlugt voor de zijnen; 
Hun sterkt', als zij door droefheid kwijnen; 
Zij werden steeds zijn hulp gewaar 
In zielbenaauwdheid, in gevaar: 
Dies zal geen vrees ons doen bezwijken, 
Schoon d'aard uit haare plaats mogt wijken; 
Schoon 't hoogst gebergt uit zijne steê 
Verzet wierd in het hart der zee. 




§2


Laat vrij het schuimend zeenat bruisschen; 
D' ontroerde waatren hevig ruisschen; 
De golven moogen, door haar woên, 
Het berggevaarte daavren doen: 
De stad, het heiligdom, de wooning 
Van God, den allerhoogsten Koning, 
Wordt in haar muuren, t'allen tijd', 
Door beekjes der rivier verblijd. 




§3


Geen onheil zal de stad verstooren, 
Daar God zijn wooning heeft verkooren: 
God zal haar redden uit den nood, 
Bij 't daagen van het morgenrood. 
Men zag de heidnen kwaad beraamen; 
De koningrijken spanden samen: 
Maar God verhief zijn stem, en d' aard 
Versmolt, voor 's Hoogsten toorn vervaard. 
PAUZE. 




§4


De HEER, de God der legerschaaren, 
Is met ons; hoedt ons in gevaaren. 
De Heer, de God van Iakobs zaad, 
Is ons een burg, een toeverlaat. 
Komt, wilt op 's HEEREN daaden merken; 
Aanschouwt des Hoogsten groote werken. 
Zijn magt, die nooit te stuiten is, 
Maakt d'aarde tot een wildernis. 




§5


God stilt, alom, het ooreloogen: 
Zijn arm verbreekt de taaie boogen; 
Doet spies en speer aan stukken slaan, 
En wagens door het vuur vergaan. 
Laat af! dus spreekt de Heer der heeren: 
Weet; Ik ben God; elk moet mij eeren: 
Het heidendom, ja 't gansch heelal 
Verhooge mij met lofgeschal." 




§6


De HEER, de God der legerschaaren, 
Is met ons, hoedt ons in gevaaren. 
De Heer, de God van Iakobs zaad, 
Is ons een burg, een toeverlaat. 




  
De 47. Psalm.


§1


Juicht, o volken! juicht; 
Handklapt, en betuigt 
Onzen God uw vreugd: 
Weest te saam verheugd. 
Zingt des Hoogsten eer; 
Buigt u voor Hem neer. 
Alles ducht zijn kracht: 
Alles vreest zijn magt: 
Zijne Majesteit 
Maakt haar heerlijkheid, 
Over 't rond der aard, 
Wijd en zijd vermaard. 




§2


Naar Gods wijs bestel, 
Op Gods hoog bevel, 
Slaan wij, door zijn

{==26v==} {>>pagina-aanduiding<<}

hand, 
Volken aan den band, 
Die, door ons verneêrd, 
Door ons overheerd, 
Strekken tot een blijk 
Hoe Hij, liefderijk, 
Aan zijn woord gedenkt; 
D'erfenis ons schenkt, 
Iakobs heerlijkheid, 
Aan hem toegezeid. 




§3


God vaart, voor het oog, 
Met gejuich omhoog: 
't Schel bazuingeluid 
Galmt Gods glorie uit. 
Heft den lofzang aan; 
Zingt zijn wonderdaên; 
Zingt de schoonste stof; 
Zingt des Konings lof, 
Met een' zuivren galm, 
Met een' blijden psalm: 
Hij, de Vorst der aard, 
Is die hulde waard. 




§4


Zingt des Hoogsten eer, 
Opdat ieder leer', 
Hoe Hij heerscht alom 
Over 't heidendom; 
Hoe Hij van zijn' troon 
Geeft zijn rijksgeboôn, 
Daar het al voor bukt. 
Eedlen, gansch verrukt, 
Nu hun 't godlijk licht 
Straalt in 't aangezicht, 
Deelen in ons lot, 
Eeren Abrans God. 




§5


D'Eersten van den Staat, 
Die den onderzaat, 
Naar Gods wijze wet, 
Zijn ten schild gezet, 
Eeren 's Hoogsten magt. 
God munt uit in kracht. 




  
De 48. Psalm.


§1


De HEER is groot; elk zing' zijn' lof 
In Salems stad en tempelhof, 
Daar onze God, bij zuivre toonen, 
Op zijnen heilgen berg wil woonen. 
Hoe schoon, hoe welgelegen, 
Wat vreugd voor d'aard, wat zegen, 
Is Sions berg! hoe grootsch, hoe blij, 
Hoe heerlijk aan de noorder zij'! 
Wie is 't, die niet de Godstad roemt, 
De Stad des grooten Konings noemt? 




§2


In haar paleizen vestigt God 
Zijn' troon, wordt daar erkend een slot 
En hoog vertrek voor 't volk te weezen: 
Geen vorsten heeft men daar te vreezen. 
Pas hadden zij, verbonden, 
Den togt zich onderwonden; 
Pas hadden zij de Stad in 't oog, 
Of hun verwondring steeg zoo hoog, 
Dat Sion slechts van ver te zien 
Hen straks van schrik te rug deed vliên. 




§3


Daar greep hen beeving aan, vervaard, 
Vol smert, gelijk een vrouw, die baart. 
Zoo doet G' een' oostenwind de kielen 
Van Tharsis vloot in zee vernielen. 
Wij zagen, 't geen onz' ooren 
Voorheen slechts mogten hooren, 
In deze stad, den troon der eer, 
Van God der legerschaaren HEER; 
Hij zal, door magt en kloeke daên, 
In eeuwigheid haar vast doen staan. 

{==27r==} {>>pagina-aanduiding<<}

PAUZE. 




§4


Wij, o verheven Majesteit! 
Gedenken uw weldaadigheid, 
In 't midden van uw heilge wooning. 
Gelijk uw naam is, groote Koning, 
Bij ons te recht gepreezen, 
Zoo is uw roem gereezen, 
En bij de volken zeer vermaard, 
Tot aan het uiterst eind der aard. 
Uw rechtehand, die 't kwaad niet duldt, 
Is met gerechtigheid vervuld. 




§5


Dat Sions berg weêrgalm' van vreugd; 
Laat Iudaas dochters zijn verheugd; 
Wijl Gij haar' vijand sloegt in 't strijden. 
Gaat Sion rond aan alle zijden; 
Telt al de vestingwerken 
En torens, die 't versterken; 
Ia ziet, met een oplettend oog, 
Paleizen steigren hemelhoog, 
En stout verduuren al 't geweld, 
Opdat gij 't aan uw kroost vertelt. 




§6


Want deze God is onze God; 
Hij is ons deel, ons zalig lot, 
Door tijd noch eeuwigheid te scheiden: 
Ter dood toe zal Hij ons geleiden. 




  
De 49. Psalm.


§1


Gij, volken, hoort; waar g' in de weereld woont, 
't Zij laag van staat, of hoog, met eer bekroond; 
't Zij rijk of arm, komt, luistert naar dit woord. 
Mijn mond brengt niets dan loutre wijsheid voort, 
Bij mij in 't hart opmerkzaam overdacht. 
Ik neig het oor, daar 'k op Gods inspraak wacht, 
Naar 's Heeren spreuk, en zal u, op de snaaren 
Der blijde harp, geheimen openbaaren. 




§2


Wat zou mij toch doen vreezen in een' tijd, 
Waarin het kwaad, het onrecht mij bestrijdt, 
Als ik omringd, benaauwd ben door 't geweld, 
Dat in mijn' val zijn hoogst genoegen stelt? 
Wat hem betreft, die op zijn' schat betrouwt, 
En al zijn' roem op grooten rijkdom bouwt; 
Zijn schat behoudt zijn' broeder niet in 't leven: 
Hij kan daarvoor aan God geen losgeld geeven. 




§3


Hij kan dien prijs der ziele, dat rantsoen 
Aan God in tijd noch eeuwigheid voldoen: 
Hij wenscht vergeefs hier altoos 't licht te zien, 
En, door zijn' schat, het naar bederf t' ontvliên. 
Hij ziet elk uur der wijzen levensend; 
Der dwaazen dood blijft hem niet onbekend: 
Hij ziet, dat hun in 't sterven niets kan baaten, 
Maar dat zij 't al aan andren overlaaten. 




§4


Al zegt zijn hart: “mijn huis zal eeuwig staan; 
Van kind tot kind geduurig overgaan:” 
Al heeft hij 't land, waarop zijn trotsheid roemt, 
Zijn groots-
{==27v==} {>>pagina-aanduiding<<}
heid bouwt, naar zijnen naam genoemd: 
't Is alles wind, daar zich zijn hart meê streelt: 
De mensch, hoe mild door 't aardsch geluk bedeeld, 
Hoe hoog in eer, in magt en staat verheven, 
Vergaat als 't vee, en derft in 't eind het leven. 
PAUZE. 




§5


Hoewel zijn weg niets is dan ijdelheid, 
En hij zich zelv' door dwaazen hoogmoed vleit; 
Stapt echter 't kroost, dat in der oudren woord 
Behagen schept, op 't zelfde doolpad voort: 
De dood maait ook dier kindren leven af; 
Zij volgen hen, als schaapen, naar het graf; 
En in den dag, den grooten dag des Heeren, 
Zal over hun d'oprechte triomfeeren. 




§6


Men denkt niet meer aan hunn' voorleden staat, 
Wijl al hun glans met hun in 't graf vergaat: 
Maar na den dood is 't leven mij bereid; 
God neemt mij op in zijne heerlijkheid. 
Vreest hem dan niet, die groote schatten heeft, 
Wiens magtig huis in eer en aanzien leeft; 
Want hij zal niets in 't sterven met zich draagen: 
Zijn naam, zijn roem, 't ligt al ter neêr geslagen. 




§7


Schoon hij zich op deez' aard in wellust baadt, 
En ieder roemt zijn weeld' en overdaad, 
Hij daalt nochtans, gelijk zijn gansch geslacht, 
Vervreemd van God, in 's afgronds donkren nacht. 
Gij dan, o mensch! hoe waard, hoe groot in eer; 
Zoo gij den wil versmaadt van uwen Heer, 
Dan gaat gij, als de beesten, haast verlooren: 
Een wis bederf is u ten lot beschooren. 




  
De 50. Psalm.


§1


Der goden God verheft zijn stem met magt, 
En roept deez' aard, van daar de zon, met pracht, 
In 't oosten rijst, tot daar z' in zee verdwijnt: 
Uit Sion, zoo volkomen schoon, verschijnt 
God vol van glans, om op zijn' troon te stijgen; 
Hij, onze God, Hij komt en zal niet zwijgen. 




§2


Verteerend vuur gaat voor zijn aanzicht heen; 
Een felle storm verzelt alom zijn treên: 
Nu Hij zijn volk zal richten voor elks oog, 
Roept Hij tot aard en hemel van omhoog: 
“Verzamelt mij mijn dierbre gunstgenooten, 
Die mijn verbond op 't heilig offer slooten.” 




§3


De heemlen zijn getuigen van zijn recht, 
Want God is zelf de Rechter, die 't beslecht. 
Hoor gij, mijn volk, hoor, Isrel, daar ik tot 
U spreek en roep: Ik God, Ik ben uw God; 
'k Bestraf

{==28r==} {>>pagina-aanduiding<<}

u niet van wegen d'offeranden, 
Daar die gestaâg voor mij op 't outer branden. 




§4


'k Zal uit uw huis geen var, noch uit uw kooi 
Voor 't brandaltaar begeeren bok of ooi: 
Want al 't gediert der wouden is het mijn'; 
Wat beesten er op duizend bergen zijn; 
Wat vogels ooit rondom hun toppen vloogen; 
Het wild des velds, 't is al in mijn vermogen. 
PAUZE. 




§5


Nooit klaagd' ik 't u, indien ik honger had; 
Want d' aard is mijn', en al wat zij bevat. 
Zou stierenvleesch, of wat ooit menschen voedt, 
Mijn spijze zijn? mijn drank der bokken bloed? 
Neen; offert God' uw dankbre lofgezangen; 
't Geen gij belooft moet d' Allerhoogst' ontvangen. 




§6


Roept in den nood tot mij, uw' God en Heer; 
Dan help ik u, en gij geeft Gode d'eer. 
Maar zijne taal tot goddeloozen luidt: 
Waarom toch spreekt gij mijne wetten uit? 
Wat roemt gij u als mijn verbondelingen, 
Daar g' u door woord noch straffen laat bedwingen? 




§7


Ziet gij een' dief, gij loopt met hem en steelt; 
Gij zijt het, die met overspeelers deelt 
In 't vuil vermaak van hun ontuchtigheên; 
Uw mond is vol van ongebonden reên; 
Uw snoode tong is afgerecht op liegen, 
En steeds gewend aan veinzen en bedriegen. 




§8


Gij zit, gij spreekt van uwen broeder kwaad: 
Uw moeders zoon vervolgt gij bits met smaad, 
En lastert hem; dit doet ge vrij en blij; 
Ik zwijg, dies meent ge, dat ik ben als gij: 
'k Zal over u een heilig vonnis vellen, 
En uw gedrag u klaar voor oogen stellen. 




§9


Verstaat dit toch, vergeeters van Gods wet, 
Opdat ik niet verscheur', en niemand redd'. 
Wie 't dankbaar hart mij biedt ter offerand', 
Die geeft mij eer, en elk, wie met verstand 
Zijn wegen richt, mag op mijn gunst vertrouwen; 
Ik zal Gods heil hem eeuwig doen aanschouwen. 




  
De 51. Psalm.


§1


Genaê, o God, genaê, hoor mijn gebed; 
Verschoon mij toch naar uw barmhartigheden; 
Delg uit mijn schuld, vergeef mijn overtreeden; 
Uw goedheid wordt noch paal noch perk gezet. 
Ai! wasch mij wel van ongerechtigheid: 
Mijn schuld is zwaar, ik heb uw wet geschonden; 
Zie mijn berouw, hoor, hoe een boetling pleit, 
En reinig mij van al mijn vuile zonden. 





{==28v==} {>>pagina-aanduiding<<}

§2


Want ik gevoel de grootheid van mijn kwaad; 
Mijn zonde zie 'k mij steeds voor oogen zweeven: 
'k Heb tegen U, ja U alleen, misdreeven; 
Uw' wil en wet, hoe heilig, stout versmaad. 
Ik heb gedaan, dat kwaad was in uw oog; 
Dies ben ik, Heer, uw gramschap dubbel waardig: 
'k Erken mijn schuld, die U tot straf bewoog; 
Uw doen is rein, uw vonnis gansch rechtvaardig. 




§3


't Is niet alleen dit kwaad, dat roept om straf; 
Neen, 'k ben in ongerechtigheid gebooren; 
Mijn zonde maakt mij 't voorwerp van uw' tooren, 
Reeds van het uur van mijn ontfangnis af. 
Zie, Gij hebt lust tot waarheid in 't gemoed; 
Gij, Heer, die weet al wat ik heb misdreeven; 
Gij, die mijn' geest met wijsheid hadt gevoed, 
En in mijn ziel uw godlijk licht gegeeven. 




§4


Ontzondig mij met yzop, en mijn ziel, 
Nu gansch melaatsch, zal rein zijn en geneezen: 
Wasch mij geheel, zoo zal ik witter weezen 
Dan sneeuw, die versch op 't aardrijk nederviel. 
Ai! geef mij weêr gewenschte zielevreugd; 
Laat uit uw' mond mij stof tot blijdschap hooren; 
Zoo wordt op nieuw 't verbrijzeld hart verheugd, 
En in mijn' geest de waare rust herbooren. 
PAUZE. 




§5


Verberg uw oog van mijn bedreeven kwaad, 
Waardoor mijn ziel gevoelt de diepste wonden: 
Delg, delg toch uit mijn schuld en al mijn zonden, 
En spreek mij vrij van mijne gruweldaad. 
Herschep mijn hart, en reinig Gij, o Heer! 
Die vuile bron van al mijn wanbedrijven; 
Vernieuw in mij een' vasten geest, en leer 
Mij aan uw' dienst oprecht verbonden blijven. 




§6


Verwerp mij van uw aangezicht toch niet: 
Ai! laat van mij uw' heilgen Geest niet scheiden; 
Die kan alleen op 't rechte spoor mij leiden. 
Bestier mijn' gang, daar Gij mijn zwakheid ziet. 
Geef mijn gemoed, dat nu angstvallig vreest, 
De blijdschap weer; doe op uw heil mij hoopen; 
Laat mij, gesterkt door eenen eedlen geest, 
Volvaardig 't pad van uw geboden loopen. 




§7


Dan zal ik elk, die 't heilspoor bijster is, 
Vrijmoedig al uw rechte wegen leeren; 
De zondaar zal zich dan tot U bekeeren, 
En scheppen moed uit mijn behoudenis. 
O God! Gij God mijns heils, vergeef mijn schuld, 
Mijn bloed-
{==29r==} {>>pagina-aanduiding<<}
schuld toch, hoe billijk ook te doemen; 
Dan zal mijn mond, met zangstof weêr vervuld, 
Uw heilig recht, gepaard met goedheid, roemen. 




§8


Heer, open Gij mijn lippen door uw kracht, 
Zoo zal mijn mond uw' lof gestaâg vermelden; 
Geen offer kan voor mijne zonden gelden; 
Behaagd' U dat, straks wierd het U geslagt. 
Indien Gij lust in brandend' offren hadt, 
Dan wierd het vuur door mij gewis ontstooken; 
Ik spaarde dan noch zorg, noch vlijt, noch schat, 
Maar zou 't altaar van offervee doen rooken. 




§9


Gods offers zijn een gansch verbrooken geest, 
Door schuldbesef getroffen en verslagen: 
Dit offer kan uw heilig oog behaagen; 
't Is nooit, o God! van U veracht geweest. 
Doe Sion wel, laat om mijn' zwaaren val 
Uw goedheid niet van zijne burgren wijken; 
Bouw Salem op, laat nooit zijn' muur en wal, 
Door uwe straf, voor 's vijands magt bezwijken. 




§10


Dan vindt Gij in onz' offeranden lust, 
Waarmeê wij U, naar 't heilig recht, vereeren: 
Dan zal 't altaar de varren gansch verteeren; 
Dan wordt het vuur daarop nooit uitgebluscht. 




  
De 52. Psalm.


§1


Waartoe u dus beroemd in 't kwaade, 
Vermeetle dwingeland? 
Ik steun gerust op Gods genade 
En trouwen onderstand. 
Zijn goedheid duurt den ganschen dag: 
Zijn almacht wekt ontzag. 




§2


Uw tong, die toelegt om te schaaden, 
En als een scheermes snijdt, 
Durft zich met snood bedrog beraaden, 
Uit bittren wrok en nijd. 
Gij mint het onrecht; haat de deugd: 
De logen baart u vreugd. 




§3


Gij grieft mij door uw schampre woorden, 
Door taal, die mij verbaast: 
Gij tracht mij door uw tong te moorden; 
Maar beef! gij wordt welhaast 
Door God, die uw gedrag verfoeit, 
Voor eeuwig uitgeroeid. 




§4


God zal u voor zijn wraak doen bukken, 
En, door zijn sterke hand, 
U uit uw tent en schuilplaats rukken; 
Ontwortlen uit uw' stand. 
De vroomen zullen, vrij van nood, 
Dan lachen om uw' dood. 




§5


“Zie, zal men zeggen, zie den dwaazen, 
Die, op zijn' rijkdom stout, 
Ons wilde door zijn magt verbaazen, 
Op God niet heeft vertrouwd; 
Zijn sterkte kreeg hij door geweld: 
Nu ligt hij neêrgeveld.” 




§6


Maar ik zal als d' olijfboom groeien, 
In 't huis des grooten Gods. 
Ik zal in

{==29v==} {>>pagina-aanduiding<<}

eer en godvrucht bloeien; 
God is mijn steun en rots. 
Op zijne gunst, mij toegezeid, 
Vertrouw 'k in eeuwigheid. 




§7


Mijn God, U zal ik eeuwig looven, 
Omdat Gij 't hebt gedaan; 
'k Verwacht uw trouwe hulp van boven, 
Uw waarheid zal bestaan: 
Uw naam is voor 't oprecht gemoed 
Van al uw gunstvolk goed. 




  
De 53. Psalm.


§1


De trotsche dwaas zegt in zijn boos gemoed: 
“Daar is geen God.” Zij dooven 't licht der reden, 
En maaken zich, door grouwelijke zeden, 
Afschuwelijk; daar is geen mensch, die goed 
Op aarde doet. 




§2


God, die het recht met kracht verdedigt, sloeg 
Van 's hemels troon zijn oogen naar beneden, 
Op Adams kroost, doorzocht hun hart en zeden; 
Hij zag, of zich geen mensch verstandig droeg, 
En naar Hem vroeg. 




§3


Hij zocht alom, maar ach! Hij vond er geen'; 
Want alle vleesch is trouwloos afgeweeken; 
Het land is vol van stinkende gebreken: 
Geen sterveling wil 't pad der deugd betreên, 
Ia zelfs niet één. 




§4


Heeft dan dit volk, dat groeit in euveldaên, 
Geen kennis? neen! thans durven die ontzinden 
Met gulzigheid mijn volk als brood verslinden; 
Zij roepen, op hun godvergeeten paên, 
Zelfs God niet aan. 




§5


Op 't onverwachtst zijn zij in angst gebragt: 
Want God heeft uw belegeraars doen vlugten; 
Hun beendren zelfs verstrooid: die u deên zuchten 
Hebt gij beschaamd: want God verwerpt, veracht, 
Dit boos geslacht. 




§6


Och daalde 't heil uit Sion spoedig neêr 
Voor Israël! als God zijn volk uit lijden 
En banden redt, zal Iakob zich verblijden, 
En Israël al juichend geeven d' eer 
Aan zijnen Heer. 




  
De 54. Psalm.


§1


O God! verlos mij uit den nood, 
En red door uwen naam mijn leven, 
Mijn richtzaak zij aan U verbleeven; 
Och of uw arm mij bijstand bood! 
O God! sla acht op mijn gebed; 
Neig tot mijn rede gunstig d'ooren, 
En wil mijn bittre klagt verhooren, 
Zoo word' ik uit den angst gered. 




§2


Want vreemden steeken 't hoofd omhoog 
Tot mijn verderf; ik zie tijrannen, 
Om mij te dooden, samenspannen; 
Zij stellen God zich niet voor 't oog. 
Ziet! God, die nimmer mij vergeet, 
Is mij een helper in mijn lijden; 
Hij voert hen

{==30r==} {>>pagina-aanduiding<<}

aan, die voor mij strijden, 
En ondersteunt mij in mijn leed. 




§3


Hij zal dit kwaad, dit boos bestaan, 
Aan mijn verspiederen vergelden. 
Roei uit die tegen mij zich stelden; 
Het gaat uw trouw en waarheid aan: 
Ik zal U, met een blij gemoed, 
Vrijwillig offren, HEER der heeren; 
Ik zal uw' naam met lofzang eeren: 
Dit eischt uw naam; want hij is goed. 




§4


Want God wil mij zijn' bijstand biên; 
Hij heeft mij 't onheil doen ontkomen, 
En mijn benaauwdheid weggenoomen: 
Ik heb mijns vijands val gezien. 




  
De 55. Psalm.


§1


O God! neem mijn gebed ter ooren, 
Gij, die 't geroep uws volks wilt hooren, 
Verberg U niet voor al mijn smeeken; 
Verhoor mij, Heer; geef gunstig acht 
Op mijn misbaar en jammerklagt, 
Waarin de nood mij uit doet breeken. 




§2


't Geroep des vijands doet mij beeven; 
Ik word door angst en schrik gedreeven, 
En fel geperst door goddeloozen; 
Men schuift op mij, met snood beleid, 
Een' last van ongerechtigheid; 
Hoe vinnig treft de wraak dier boozen! 




§3


Mijn hart voelt ween en bange neepen; 
De doodschrik heeft mij aangegreepen; 
De vrees heeft mijne ziel bevangen; 
Een kille beeving komt mij aan, 
En siddring doet mijn leden slaan, 
Dies roep ik uit met sterk verlangen: 




§4


“Och gaav' mij iemand duivenvleuglen! 
Gewis, mijn drift waar' niet te teuglen; 
Ik vloog, tot daar ik kon verwachten 
Mijn veiligheid, waar 't ook mogt' zijn, 
In 't barste zelfs der zandwoestijn, 
Daar ik in stilte zou vernachten.” 




§5


Welhaast had ik de vlugt genoomen, 
Om dezen wind, deez' storm t'ontkomen. 
O Heer! laat hen uw vuur verslinden; 
Verdeel hun tong, verwar hun spraak; 
Want twist en wrevel, haat en wraak, 
Zijn in de stad alom te vinden. 




§6


Bij dag, bij nacht, ja t'aller uuren, 
Omringen die haar op haar muuren; 
Geen recht, geen onschuld kan er baaten; 
Maar binnen in haar heerscht de twist; 
Het wreed verderf, de snoode list, 
't Bedrog wijkt nimmer van haar straaten. 
PAUZE. 




§7


Zag ik mij door een' vijand jaagen, 
Dan kon, dan zou ik dit verdraagen; 
Maar 't was mijn haater niet voor dezen, 
Die tegen mij zich thans verheft: 
'k Had anders wel 't gevaar beseft, 
En

{==30v==} {>>pagina-aanduiding<<}

zou voor hem verborgen weezen. 




§8


Neen, gij, gij zijt het, dien ik eerde, 
Dien ik, gelijk mij zelv', waardeerde; 
Met wien 'k gemeenzaam plag te handlen, 
Mijn leidsman, met mij eensgezind, 
Met wien ik raadpleegd', als mijn' vrind, 
En samen naar Gods huis mogt wandlen. 




§9


Dat hen de dood als schuldheer velle, 
En leevend stort' in 't diepst der helle; 
Want boosheid huisvest in de harten 
En tenten van dit booze rot; 
Maar ik zal roepen tot mijn' God, 
Die mij zal redden uit mijn smarten. 




§10


'k Zal 's avonds klaagen, zuchten, steenen; 
'k Zal 's morgens kermen, 's middags weenen, 
En God zal op mijn bede merken; 
Die God, die mij van dezen strijd 
In vreê door zijnen arm bevrijdt; 
Hoe veelen ook mijn' val bewerken. 




§11


God zal mij hooren, en hen plaagen, 
Die God, die reeds van oude dagen 
Als rechter zat, om 't kwaad te weeren: 
Dewijl dit volk, de tucht ontwend, 
In 't minste geen verandring kent, 
En God noch vreezen wil, noch eeren. 




§12


Hij slaat zijn handen aan zijn vrinden; 
Geen vreêgenootschap kan hem binden; 
Hij schendt verbonden; speelt met eeden; 
Hij vleit, en gladder is zijn mond, 
Dan boter, maar zijns harten grond 
Is vol van krijg en bitterheden. 




§13


Zoo zacht als olie is zijn spreeken; 
Maar spies noch zwaard kan scherper steeken. 
Mijn ziel, God zal u onderhouden; 
Werp uwe zorgen op den HEER; 
Zijn trouwe gunst duldt nimmermeer, 
Dat, die Hem vreezen, wanklen zouden. 




§14


Gij, Heer, Gij zet den boozen paalen, 
En zult hen doen ten afgrond daalen. 
Wie op bedrog zijn hoop wil bouwen, 
En dorst naar bloed, dien kort uw straf 
De helft van zijne dagen af; 
Maar ik, ik zal op U vertrouwen. 




  
De 56. Psalm.


§1


Genaê, o God! bescherm mij door uw hand: 
Zie, hoe ik ben omringd aan alle kant; 
Zie, hoe de mensch zijn booze netten spant, 
Om mij daarin te jaagen. 
Den ganschen dag is 't oog op mij geslagen: 
Zijn list legt mij op al mijn wegen laagen: 
Zijn magt vergroot mijn ongeluk en plaagen; 
Ontroert mijn ingewand. 




§2


Maar word ik ooit met bange vreez' belaên, 
Dan zal op U mijn vast betrouwen staan. 
Ik prijs in God zijn

{==31r==} {>>pagina-aanduiding<<}

woord; Ik steun voortaan 
Op Hem: zou vleesch mij deeren? 
Ik vrees hen niet, die mijne smart vermeêren; 
Mij, dag op dag, door lastertaal onteeren; 
Mijn woorden in een' valschen zin verkeeren; 
Arglistig mij verraên. 




§3


Zij rotten saam, en houden boozen raad, 
Terwijl mij elk in 't heimlijk gadeslaat; 
Mijn schreden volgt, en mij naar 't leven staat, 
Door ramp noch klagt bewoogen. 
Zoudt Gij, o God! nog, met uw heilig' oogen, 
Hun boosheid zien, en straffeloos gedoogen? 
Neen; stort hen neêr door uw geducht vermogen; 
Uw gramschap straff' hun kwaad. 
PAUZE. 




§4


Gij weet, o God! hoe 'k zwerven moet op aard; 
Mijn traanen hebt G' in uwe flesch vergaêrd: 
Is hun getal niet in uw boek bewaard? 
Niet op uw rol geschreeven? 
Gewis, dan zal mijn wreevle vijand beeven, 
En, als ik roep, straks rugwaards zijn gedreeven; 
Dit weet ik vast, God zal mij nooit begeeven; 
Niets maakt mijn ziel vervaard. 




§5


Ik roem in God; ik prijs 't onfeilbaar woord: 
Ik heb het zelf uit zijnen mond gehoord; 
'k Vertrouw op God, door geene vreez' gestoord; 
Wat stervling zou mij schenden? 
Ik heb beloofd, wanneer G' in mijn ellenden 
Mij bijstand boodt, en 't onheil af zoudt wenden, 
Tot U, o God! mijn' lofzang op te zenden, 
Door ijver aangespoord. 




§6


Gij hebt mijn ziel beveiligd voor den dood: 
Gij richt mijn' voet, dat hij zich nimmer stoot': 
Gij zijt voor mij een schild in allen nood: 
Gij hebt mijn smart verdreeven: 
Uw dierbre gunst is m' altoos bijgebleeven. 
'k Zal, voor Gods oog, naar zijn bevelen leeven: 
Zoo word' door mij zijn naam altoos verheven; 
Zoo word' zijn lof vergroot. 




  
De 57. Psalm.


§1


Genaê, o God! genaê, hoor mijn gebeên: 
Want mijne ziel betrouwt op U alleen; 
Mijn toevlugt is de schaduw uwer vleuglen; 
Ik berg mij daar voor alle tegenheên; 
Tot dat uw magt den vijand zal beteuglen. 




§2


Ik roep tot God, den Koning van 't heelal; 
Tot God, die 't werk aan mij voleinden zal, 
Die van omhoog mij redt uit mijn ellenden, 
En, hoe men woed', mijn' vijand brengt ten val: 
God zal zijn gunst en waarheid nederzenden. 




§3


Door Gods genaê wordt mijne ziel ge-
{==31v==} {>>pagina-aanduiding<<}
red, 
Schoon zij rondom van leeuwen is bezet. 
Ik lig, gedrukt door felle stookebranden; 
Hun tongen zijn, als zwaarden, scherp gewet; 
Als spiessen en als pijlen zijn hun tanden. 
PAUZE. 




§4


Verhef, o God! verhef U hemelhoog, 
Uw eere straal' op aard in ieders oog. 
Zij, die een net bereidden voor mijn gangen, 
Zijn zelv', terwijl mijn ziel zich nederboog, 
In eenen kuil, voor mij bereid, gevangen. 




§5


Uw hand, o God! heeft veilig mij geleid; 
Ik ben gered; nu is mijn hart bereid; 
Het is bereid, om U, mijn God, te looven; 
Nu wordt uw naam door mij met vreugd verbreid. 
Mijn psalmgezang klimm', tot uw' roem, naar boven. 




§6


Waak op, mijn eer; waakt op, mijn harp en luit; 
Mijn zanglust streeft den dageraad voor uit: 
'k Zal onder al de volken, Heer, U prijzen; 
Mijn psalmgezang zal, bij cymbaal en fluit, 
Uw' naam alom de plegtigst' eer bewijzen. 




§7


Uw goedheid, Heer, is groot en hemelhoog; 
Uw waarheid reikt tot aan den wolkenboog. 
Verhef U dan ver boven 's hemels kringen; 
Uw eer versprei' haar' luister in elks oog; 
Laat ieder die door heel de weereld zingen. 




  
De 58. Psalm.


§1


O gij vergadering! gezeten 
Om recht te doen, spreekt gij het recht? 
Wordt alles billijk aangelegd? 
Kwijt ieder zich naar zijn geweeten? 
En vonnist gij wel in der daad, 
Zoo als met recht en wet bestaat? 




§2


Neen! gij smeedt ongerechtigheden 
In 't harte, dat van boosheid zwelt: 
Gij weegt op aard uw snood geweld, 
In schijn van billijkheid en reden. 
Godloozen zijn van God vervreemd, 
Zoo ras hun leven aanvang neemt. 




§3


De booze leugensprekers doolen, 
Van 't uur dat zij gebooren zijn: 
In hart en mond ligt heet venijn, 
Als in een vuurge slang, verschoolen: 
Zij geeven 't goede nooit gehoor; 
Maar stoppen, als een adder, 't oor. 




§4


Gelijk zich die niet laat bezweeren, 
Zoo willen dezen niet verstaan. 
Verbreek hun tanden, laat voortaan, 
O God! uw' arm hun kracht verneêren: 
Breek jongen leeuwen heet op buit, 
O HEER! de wreede tanden uit. 
PAUZE. 




§5


Smelt hen tot water, laat ze drijven: 

{==32r==} {>>pagina-aanduiding<<}

En maak hun pijlen, daar zij boos 
Meê mikken, stomp en krachteloos; 
Laat toch uw' arm hunn' boog niet stijven. 
Doe hen, in armoê en gebrek, 
Vergaan, versmelten, als een slek. 




§6


Och! laat hen in hun kwaad niet groeien; 
Maar doe hen, als een misdragt, zijn; 
Dat nooit de zon hun oog beschijn'. 
Eer dan uw potten zullen gloeien 
Van 't doornenvuur, stormt Hij gezwind 
Hen weg, als in een' wervelwind. 




§7


't Rechtvaardig volk, gered uit lijden, 
Zal eens, wanneer 't de wraak aanschouwt, 
In God, wien 't zich had toevertrouwd, 
En in zijn waarheid zich verblijden: 
't Zal zijne voeten, wel gemoed, 
Zelfs wasschen in der boozen bloed. 




§8


De mensch zal eerlang vrolijk zeggen: 
“Gewis de deugd geniet haar vrucht: 
Gods grootheid wordt te recht geducht, 
Die loon en straf weet toe te leggen; 
Gewis, daar is een God die leeft, 
En op deez' aarde vonnis geeft. 




  
De 59. Psalm.


§1


Red mij, o God! uit 's vijands handen; 
Verlos mij van de dwingelanden; 
Uw heil zij, tegen 't wreed geweld, 
Mij tot een hoog vertrek gesteld. 
Mijn God, 't behaag' U mij t' ontzetten; 
Daar d'overtreeders van uw wetten, 
Die niet dan slinkse gangen gaan, 
Bloeddorstig mij naar 't leven staan. 




§2


Laat, Heer, uw' bijstand niet vertraagen; 
Zie, hoe zij mijne ziel belaagen: 
Zij zijn doldriftig op de been, 
En rukken al hun magt bij een; 
Schoon ik geen misdaad heb bedreeven, 
Die stof tot wraakzucht konde geeven. 
Waak op, ontmoet mij, en beschouw 
Hoe 'k, op uw magt alleen, vertrouw. 




§3


Ia, 't lust' U, HEER der legerschaaren, 
Als Isrels God U t' openbaaren; 
Ontwaak, en straf dit heidendom; 
Dat niemand uwe wraak ontkom'. 
Zij trekken, trotsch op wanbedrijven, 
Waardoor zij trouwloos 't onrecht stijven, 
De stad om, aan den avondstond, 
En ieder tiert, gelijk een hond. 




§4


De snoodste laster stroomt d'ontaarden 
Ten mond' uit; ja gesleepen zwaarden 
Zijn op hun lippen; ieder woord 
Is schimp, vervloeking, wraak en moord. 
“Wie hoort het?” vraagen z' onder 't woeden. 
Maar Gij, o Schutsheer aller goeden! 
Zult hen belachen, en den spot 
Haast drijven met al 't heidensch rot. 




§5


Mijn vijand roem' op zijn vermogen; 

{==32v==} {>>pagina-aanduiding<<}

Maar ik, ik sla op U mijn oogen; 
Ik wacht op uwe hulp, o Heer! 
Gij zijt mijn hoog vertrek, mijn eer. 
'k Zal God, met goedertierenheden, 
Mij eerlang te gemoet zien treeden, 
En mij welhaast gewrooken zien 
Aan hun, die listig mij bespiên. 
PAUZE. 




§6


Beroof hen niet terstond van 't leven, 
Op dat mijn volk, van angst ontheven, 
Uw oordeel teffens niet vergeet'. 
Uw magt, als Gij ter vierschaar treedt, 
Doe elk van hun als balling zwerven, 
En, 't kwaad ten spiegel, schandlijk sterven: 
Ia werp, o God! mijn schild! hen neêr, 
Als trotsche schenders uwer eer. 




§7


Men neem' hen, daar hun lastermonden 
En valsche lippen 't hart doorwonden, 
Gevangen in hun hoovaardij: 
Vergeld hunn' vloek, hun razernij, 
De logens, die zij snood verdichten; 
't Betaamt U hen gestreng te richten. 
Verteer z' in grimmigheid; uw kracht 
Verteer', verdelg' dat snood geslacht. 




§8


Laat hen eerlang bij d'uitkomst weeten, 
Dat God, als Heerscher, is gezeten 
In Iakobs erf; daar 't kwaade weert; 
Ia, tot aan 's aardrijks eind regeert. 
Laat, als het licht begint te daalen, 
Hen wederkeeren, zoeken, dwaalen, 
Vol ongedulds, van pad tot pad, 
Als honden tierend' om de stad. 




§9


Laat hen, o God! om spijz' verlegen, 
Omzwerven, en op naare wegen 
Vernachten in de duisternis, 
Schoon geen van hun verzadigd is: 
Maar ik zal U mijn sterkte noemen; 
Uw goedheid 's morgens vrolijk roemen, 
En zingen, met een' dankbren geest: 
“Gij zijt mijn hoog vertrek geweest.” 




§10


Ik zal, omdat G' in bange dagen 
Mijn toevlugt waart, van U gewaagen; 
Van U, mijn sterkte, zij mijn zang 
En snaarenspel, mijn leven lang. 
Ik heb in nood, aan God verbonden, 
In Hem mijn hoog vertrek gevonden; 
In God, wiens goedertierenheid 
Zich over mij heeft uitgebreid. 




  
De 60. Psalm.


§1


O God! hoe hebben wij getreurd, 
Door U verstooten en gescheurd! 
Gij zijt op ons vergramd geweest: 
Keer weêr tot ons, wij zijn bevreesd. 
Gij hebt, o Heer! het gansche land 
Geschud, gespleeten door uw hand: 
Het wankelt; het gevoelt uw slagen; 
Ai! red, genees het van zijn plaagen. 




§2


Gij hebt uw volk een harde zaak 
Doen

{==33r==} {>>pagina-aanduiding<<}

zien, door uw gestrenge wraak; 
Door twist op twist het land gekrenkt, 
En ons met zwijmelwijn gedrenkt. 
Maar nu hebt Gij een heilbanier, 
Tot roem van uw geducht bestier, 
Hen, die U vreezen, op doen steeken: 
Zoo is uw waarheid ons gebleeken. 




§3


Geef, Heer, opdat van angst en strijd 
't Beminde volk moog' zijn bevrijd: 
Geef heil door uwe rechtehand, 
En red het zuchtend vaderland. 
God sprak weleer in 't heiligdom, 
Dies juich ik met uw volk alom: 
'k Zal Sichem deelen, Sukkoth meeten; 
Die zullen mijn bezitting heeten. 
PAUZE. 




§4


Nu zie ik Gilead gered, 
Gehoorzaam luistren naar mijn wet; 
Manasse kent mij als zijn' Heer, 
En knielt eerbiedig voor mij neêr: 
Aan 't hoofd van mijne legermagt, 
Toont Efraïm zijn moed en kracht; 
Mijn Iuda, tot die eer verkooren, 
Zal mijne rijkswet elk doen hooren. 




§5


Het trotsche Moab, overheerd, 
Strekt mij ten waschpot, diep verneêrd. 
Ik werp op Edom mijne schoe, 
En eigen hem ten knecht mij toe: 
En gij, o Palestina! juich, 
Iuich over mij met eerbied, buig 
U neêr, om mij, die tot regeeren 
Gezalfd ben, als uw' Koning t' eeren. 




§6


Wie voert mij in een vaste stad, 
Daar zich mijn vijand veilig schat? 
Wie zal mij door een sterke hand 
Geleiden tot in Edoms land? 
Zult Gij 't niet zijn, geduchte God, 
Die ons verstiet tot 's vijands spot; 
Onz' uitgetoogen legermagten 
Vergeefs naar hulp en heil deedt wachten? 




§7


Geef Gij ons hulp in tegenheên; 
Bij U is raad, bij U alleen: 
't Is vruchtloos, waar men zich meê vleit; 
Want 's menschen heil is ijdelheid. 
Wij zullen dappre heldendaên 
In God verrichten: hoe 't moog' gaan, 
Hij, die van ons wordt aangebeden, 
Zal onze weêrpartij vertreeden. 




  
De 61. Psalm.


§1


Wil, o God! mijn bede hooren; 
Neig uw ooren 
Naar mijn zuchten en geween. 
In verafgelegen streeken, 
Schier bezweeken, 
Zoek ik heul bij U alleen. 




§2


Leid mij, Heer, ik zou in 't stijgen 
Nederzijgen: 
Leid mij op een hooge rots. 
Wil mij tot een toevlugt weezen, 
Als voordezen, 
's Vijands wreed geweld ten trots. 




§3


'k Zal in uwe tent verkeeren, 
Heer der heeren, 
Voor uw oog, in eeuwigheid. 
'k Zal op U mijn vast vertrouwen 
Altoos bouwen, 
Door uw vleuglen overspreid. 





{==33v==} {>>pagina-aanduiding<<}

§4


Want uw goedheid, die wij looven, 
Heeft van boven 
Mijn geloft' en beê gehoord. 
Gij deedt mij tot d' erfnis komen 
Van de vroomen, 
Wien de vrees uws naams bekoort. 




§5


Gij zult nieuwe dagen voegen, 
Vol genoegen, 
Bij des Konings levenstijd; 
Zijner jaaren tal vermeêren, 
In 't regeeren, 
Door uw gunst van ramp bevrijd. 




§6


Hij zal eeuwig in vermogen, 
Voor uw oogen, 
Zitten op zijn' troon, o Heer! 
Zend uw waarheid, uw ontferming, 
Ter bescherming; 
Zend ze tot zijn wachters neêr. 




§7


'k Zal dan door mijn blijde galmen, 
Door mijn psalmen, 
Looven uwe majesteit; 
Mijn geloften U betaalen, 
Menigmaalen 
Plegtig aan U toegezeid. 




  
De 62. Psalm.


Stem 24.


§1


Mijn ziel is immers stil tot God; 
Van Hem wacht ik een heilrijk lot: 
Hij immers zal mijn rotssteen weezen, 
Mijn heil, mijn hulp in mijn gebrek, 
Mijn toevlugt en mijn hoog vertrek; 
Ik zal geen groote wankling vreezen. 




§2


Hoe lang, o wreedaarts! zoekt gij dan 
Het kwaade nog van zulk een' man? 
Uw kracht is veel te zwak en teder; 
Haast sterft gij allen door Gods hand; 
Zoo stort een ingeboogen wand, 
Een aangestooten muur ter neder. 




§3


Zij raadslaan slechts, vervoerd door haat, 
Om hem uit zijnen hoogen staat 
Te stooten met bedrog; en zoeken 
Met lust hiertoe een' leugenvond; 
Zij zeegnen wel met hunnen mond, 
Maar 't godloos hart doet niets dan vloeken. 




§4


Doch gij, mijn ziel, het gaa zoo 't wil', 
Stel u gerust, zwijg Gode stil; 
Ik wacht op Hem; zijn hulp zal blijken: 
Hij is mijn rots, mijn heil in nood, 
Mijn hoog vertrek; zijn magt is groot; 
Ik zal noch wanklen, noch bezwijken. 
PAUZE. 




§5


In God is al mijn heil, mijn eer, 
Mijn sterke rots, mijn tegenweer; 
God is mijn toevlugt in het lijden. 
Vertrouw op Hem, o volk! in smart; 
Stort voor Hem uit uw gansche hart: 
God is een toevlugt t' allen tijden. 




§6


Gemeene lieden immers zijn 
Slechts ijdelheid, een damp, een schijn; 
De grooten anders niet dan logen: 
Zij zouden, hoe hun hart zich vleit, 
Nog ligter zijn dan d'ijdelheid, 
In eene weegschaal opgewoogen. 





{==34r==} {>>pagina-aanduiding<<}

§7


Vertrouwt, wat uw begeert' ook zij, 
Nooit op geweld of rooverij, 
En wordt niet ijdel, als 't vermogen 
Geduurig aanwast: waakt en let, 
Dat gij het hart er nooit op zet; 
Zoo wordt ge door geen' schijn bedroogen. 




§8


Eenmaal sprak God tot mij een woord, 
Tot tweemaal toe, heb ik 't gehoord: 
“Dat 's Heeren zijn de sterkt' en krachten.” 
Ook is bij U de goedheid, Heer; 
Dies heeft van U elk stervling weêr 
Vergelding naar zijn werk te wachten. 




  
De 63. Psalm.


Stem 17.


§1


O God! Gij zijt mijn toeverlaat; 
Mijn God, U zoek ik met verlangen, 
Zoo ras wy 't morgenlicht ontvangen, 
Bij 't krieken van den dageraad: 
O Heer! mijn ziel en lichaam hijgen, 
En dorsten naar U in een land, 
Dat, dor en mat, van droogte brandt, 
Daar niemand laafenis kan krijgen. 




§2


'k Heb U voorwaar in 't heiligdom 
Voorheen beschouwd met vrolijk' oogen: 
Hoe zag ik daar uw alvermogen; 
Hoe blonk uw godlijk' eer alom! 
Want beter dan dit tijdlijk leven 
Is uwe goedertierenheid: 
Och! wierd ik derwaards weêr geleid, 
Dan zou mijn mond U d'eere geeven. 




§3


Dan zou ik, voor uw godlijk oog, 
Uw deugden al mijn leven prijzen, 
En in uw' naam mijn' zang doen rijzen; 
Mijn handen heffen naar omhoog. 
Mijn ziel zou nieuwe kracht ontvangen, 
Verzadigd, als met vet en smeer; 
Mijn mond zou U vol vreugd, o Heer! 
Verheffen in zijn lofgezangen. 
PAUZE. 




§4


Wanneer ik, op mijn legersteê, 
Aan U gedenk in stille nachten; 
Dan peinst mijn ziel met al haar krachten, 
Hoe Gij voorheen in angst en wee, 
Als mij de vijand wild' omringen, 
Mij vaardig zijt ter hulp geweest; 
Dies zal ik nu ook, onbevreesd, 
In schaduw van uw vleuglen, zingen. 




§5


Mijn ziel kleeft U standvastig aan; 
Gij ondersteunt mijn zwakke schreden; 
Uw rechtehant vol moogendheden 
Doet mij getroost en veilig gaan: 
Maar dezen, die mijn ziel begeeren, 
Opdat ik tot verwoesting raak', 
Staan bloot voor uw geduchte wraak; 
Zij zullen haast ten afgrond keeren. 




§6


Men zal die boozen, door 't geweld 
Van 't scherp gewette zwaard, doen

{==34v==} {>>pagina-aanduiding<<}

sneeven, 
En aan de vossen overgeeven, 
Ter prooi alom in 't open veld. 
Maar 's Konings hart zal zich verblijden 
In God, die 't gansch heelal regeert; 
En elk, die heilig bij Hem zweert, 
Zal zijne trouw met roem belijden. 




§7


Want, hoe het gaa, de logenmond 
Zal nimmer strafloos zegepraalen: 
God stelt de boosheid perk en paalen, 
De logenspreekers gaan te grond'. 




  
De 64. Psalm.


Stem 5.


§1


't behaag' U mij gehoor te geeven; 
Ik zend mijn klaagstem tot uw' troon: 
O Heer! dat zich uw hulp vertoon'; 
Laat mij voor 's vijands magt niet beeven; 
Behoed mijn leven. 




§2


Verberg mij voor de listigheden, 
En voor den heimelijken raad 
Der boozen, die geneigd tot kwaad, 
Oproerig in hun doen en reden, 
Steeds onrecht smeeden. 




§3


Bescherm mij tegen 't wreed vermogen, 
Van hun, wier tong is als een zwaard; 
Wier taal, met bitterheid gepaard, 
Tot pijlen dient op hunne boogen, 
Om t' ooreloogen. 




§4


Zij leggen laagen voor de vroomen, 
Verschuilen zich voor hun gezicht, 
En treffen straks hen met hunn' schicht; 
Waardoor zij wreed hen om doen komen, 
En niemand schroomen. 




§5


't Is 't kwaad, waarin z' elkandren sterken, 
Dat hun tot samenspraak verstrekt; 
Hun strikken houden zij bedekt; 
Zij zeggen van hun booze werken: 
“Wie zal die merken?” 
PAUZE. 




§6


Hun drift, aan snood bedrog verbonden, 
Spitst daaglijks zig op listigheên. 
Hun hart, hun binnenst' peinst alleen 
Op valsch' en eerelooze vonden, 
Om elk te wonden. 




§7


Maar God, aanschouwend' al hun laagen, 
Die bloot zijn voor zijn aangezicht, 
Zal ijlings met een' scherpen schicht 
Hen treffen, en, door zwaare plaagen, 
Hen straf doen draagen. 




§8


Hun tong, die andren durfd' onteeren, 
En waare vroomen trotsch versmaên, 
Zal zelf met schande hen belaên: 
Ia, elk zal hun den rug toekeeren, 
En hen verneêren. 




§9


Dan zullen alle menschen vreezen; 
Het werk verheffen van den Heer; 
Zijn' lof verbreiden en zijn eer, 
En op zijn daên, alom gepreezen, 
Oplettend weezen. 




§10


't Rechtvaardig volk zal zich verblijden, 
Betrouwend' op den HEER al-
{==35r==} {>>pagina-aanduiding<<}
leen; 
D' oprechten zullen, wel te vreên 
Terwijl zij Hem hun harten wijden, 
Zijn' naam belijden. 




  
De 65. Psalm.


§1


De lofzang klimt uit Sions zaalen 
Tot U, met stil ontzag; 
Daar zal men U, o God! betaalen 
Geloften, dag bij dag: 
Gij hoort hen, die uw heil verwachten, 
O Hoorder der gebeên! 
Dies zullen allerlei geslachten 
Ootmoedig tot U treên. 




§2


Een stroom van ongerechtigheden 
Had d' overhand op mij; 
Maar ons weêrspannig overtreeden 
Verzoent en zuivert Gij. 
Welzalig, dien Gij hebt verkooren, 
Dien G' uit al 't aardsch gedruisch 
Doet naadren, en uw heilstem hooren, 
Ia woonen in uw huis. 




§3


Daar zal ons 't goede van uw wooning 
Verzaaden, reis op reis, 
En 't heilig deel, o groote Koning! 
Van uw geducht paleis. 
Gij, Gij zult vreesselijke dingen 
Ons, in gerechtigheid, 
Doen hooren, en ons blij doen zingen 
Van 't heil, voor ons bereid. 




§4


O onze God! o vast vertrouwen 
Van 't allerverste land, 
Op wien al 's aardrijks einden bouwen 
En 't wijdstgelegen strand! 
Gij, die de hemelhooge bergen 
Doet pal staan door uw kracht, 
Zoodat zij vloed en stormen tergen, 
Gij zijt omgord met magt. 




§5


't Gebruisch der zee doet Gij bedaaren, 
Daar Gij haar golven stilt; 
't Rumoer der volken, als der baaren, 
Betoomt Ge, waar Gij wilt. 
Wie d'einden dezer aard bewoonen, 
Aanschouwen, dag aan dag, 
De teeknen, die uw almagt toonen, 
Met vreez' en diep ontzag. 
PAUZE. 




§6


Gij geeft, dat d'uitgang van den morgen 
En van den avond juich'; 
En dat men U, voor al uw zorgen, 
Ootmoedig dank betuig'. 
Het land bezoekt Gij met uw' zegen, 
En, door U droog gemaakt, 
Verrijkt Gij 't grootlijks weêr met regen, 
Die tot den wortel raakt. 




§7


De Godsrivier doet G' overvloeien, 
En op 't bereide land 
Het nuttig koren weelig groeien. 
Uw goddelijke hand 
Maakt d' opgeploegde voren dronken, 
Tot uit de weeke kluit, 
Daar 't dropplend nat is ingezonken, 
Gezegend voedsel spruit. 




§8


Uw goedheid kroont de jaargetijen: 
Waar Gij uw' voetstap zet, 
Daar doet Gij 't al ten zegen dijen; 
Daar druipt

{==35v==} {>>pagina-aanduiding<<}

het al van vet. 
Het woeste veld vangt zelfs die droppen, 
Zijn weide blijft niet droog; 
De heuvels steeken blijde toppen 
Met lachend groen omhoog. 




§9


De velden zijn bedekt met kudden; 
De dalen zijn bekleed 
Met halmen, die van zwaarte schudden, 
En loonen 's landmans zweet. 
Zij juichen, elk op zijne wijze; 
Uw eer klimt uit het stof; 
Zij zingen, uwen naam ten prijze, 
Uw goedheid en uw' lof. 




  
De 66. Psalm.


§1


Juich, aarde, juich, met blijde galmen, 
Den grooten Schepper van 't heelal: 
Zing d' eer zijns naams, met dankbre psalmen; 
Verhef zijn' roem met lofgeschal. 
Zeg: “o! hoe vreeslijk zijn uw werken! 
Gij doet uw wijdgeduchte kracht, 
O God! aan al uw haaters merken, 
Die veinzend buigen voor uw magt.” 




§2


Al 't aardrijk smeek' U, neêrgeboogen; 
Het heff' de schoonste psalmen aan; 
Gezangen, die uw' naam verhoogen, 
De glorie van uw wonderdaên. 
Komt, allen, ziet Gods wijze wegen; 
Wat is zijn werking hoog geducht, 
Het zij Hij 't menschdom met zijn' zegen 
Bezoekt, of met zijn strenge tucht! 




§3


God baande, door de woeste baaren 
En breede stroomen, ons een pad; 
Daar rees zijn lof op stem en snaaren, 
Nadat Hij ons beveiligd had. 
Hij zal eeuw uit eeuw in regeeren: 
Zijn oog bewaakt het heidendom. 
Hij zal d' afvalligen verneêren: 
Hij keert hun trotsch' ontwerpen om. 




§4


Looft, looft den Heer der leegerschaaren, 
O volken! heft een' lofzang aan: 
Hij wil ons in het leven spaaren, 
Ons hoeden op de steilste paên, 
Voor wanklen onzen voet bevrijden. 
Gij hebt ons voor een' tijd bedroefd, 
En ons gelouterd door het lijden, 
Gelijk het zilver wordt beproefd. 




§5


Een net belemmerd' onze schreden; 
Een enge band hield ons bekneld; 
Gij liet door heerschzucht ons vertreeden; 
Gij gaaft ons over aan 't geweld. 
Hier scheen ons 't water t' overstroomen; 
Daar werden wij gedreigd door 't vuur: 
Maar Gij deedt ons 't gevaar ontkomen, 
Verkwikkend' ons, ter goeder uur. 
PAUZE. 




§6


Door 's Hoogsten arm 't geweld onttoogen, 
Zal ik, genoopt tot dankbaarheid, 
Verschijnen voor zijn heilig' oogen, 
Met offers, aan Hem toegezeid. 
Ik

{==36r==} {>>pagina-aanduiding<<}

zal, nu ik mag adem haalen, 
Na zoo veel bangen tegenspoed, 
Al mijn geloften U betalen, 
U, die, in nood, mij hebt behoed. 




§7


Ik zal het brandaltaar doen rooken 
Van 't edelst' vee uit kooi en stal; 
Zoo worden vet en merg ontstooken, 
Bij 't lieflijk rijzend lofgeschal. 
Het rookwerk zal zijn geur verspreiden, 
Daar ram bij ram wordt aangebragt: 
'k Zal bok en rund ten offer leiden, 
Opdat men z' U ter eere slagt'. 




§8


Komt, luistert toe, gij godgezinden, 
Gij, die den Heer van harte vreest, 
Hoort, wat mij God deed ondervinden; 
Wat Hij gedaan heeft aan mijn' geest. 
'k Sloeg, heilbegeerig, 't oog naar boven: 
Ik riep den Heer ootmoedig aan; 
Ik mogt met mond en hart Hem looven, 
Hem, die alleen mij bij kon staan. 




§9


Waar' ik door ongerechtigheden 
En haar aanlokselen bekoord; 
Dan had de Heer naar mijn gebeden 
En jammerklagten niet gehoord. 
Maar nu, nu heeft, met gunstig' ooren, 
Mijn God op mijnen wensch gelet. 
Hij, die het al kan zien en hooren, 
Merkt' op de stem van mijn gebed. 




§10


God zij altoos op 't hoogst gepreezen! 
Lof zij Gods goedertierenheid, 
Die nimmer mij heeft afgeweezen, 
Noch mijn gebed gehoor ontzeid! 




  
De 67. Psalm.


Stem 33.


§1


D'algoede God zij ons genadig, 
En zegen' ons met overvloed; 
Hij doe zijn aangezicht gestadig 
Ons lichten, en Hij zij ons goed: 
Opdat elk geneegen 
Zich aan uwe wegen 
Op deez' aarde wenn'; 
En de blinde heiden, 
Nu van God gescheiden, 
Eens uw heil erkenn'. 




§2


De volken zullen U belijden, 
O God! U looven al te saam'; 
De landen zullen zich verblijden, 
En juichen over uwen naam: 
Volken zult Gij rechten, 
Hunne zaak beslechten, 
In rechtmaatigheid; 
Volken op deez' aarde, 
Die uw arm vergaêrde, 
Die Gij veilig leidt. 




§3


De volken zullen, Heer, U looven, 
O Heer! U looven al te maal, 
Die d' aarde vruchtbaar maakt van boven, 
Dat z' ons op haar gewas onthaal'. 
God is ons geneegen; 
Onze God geeft zegen. 
Hij, die alles geeft, 
Hij zal zijn gepreezen; 
Hem zal alles vreezen, 
Wat op aarde leeft. 




  
De 68. Psalm.


Stem 36.


§1


De HEER zal opstaan tot den strijd; 
Hij zal zijn haaters, wijd en zijd, 
Verjaagd, verstrooid doen zuchten; 
Hoe trotsch zijn vijand weezen moog', 
Hij

{==36v==} {>>pagina-aanduiding<<}

zal, voor zijn ontzaglijk oog, 
Al sidderende vlugten. 
Gij zult hen, daar G' in glans verschijnt, 
Als rook en damp, die ras verdwijnt, 
Verdrijven en doen doolen. 
't Godlooze volk wordt haast tot asch; 
't Zal voor uw oog vergaan, als wasch, 
Dat smelt voor gloênde koolen. 




§2


Maar 't vroome volk, in U verheugd, 
Zal huppelen van zielevreugd, 
Daar zij hunn' wensch verkrijgen; 
Hun blijdschap zal dan, onbepaald, 
Door 't licht dat van zijn aanzicht straalt, 
Ten hoogsten toppunt stijgen. 
Heft Gode blijde psalmen aan: 
Verhoogt, verhoogt voor Hem de baan: 
Laat al wat leeft Hem eeren; 
Bereidt den weg, in Hem verblijd, 
Die door de vlakke velden rijdt; 
Zijn naam is HEER der heeren. 




§3


Springt op van vreugd, verheft zijn' lof, 
Die, daar Hij woont in 't hemelhof, 
Een Vader is der weezen; 
Die weduwen haar recht verschaft, 
Die streng haar onderdrukkers straft, 
En voor zijn wraak doet vreezen: 
Een God, die zet, uit menschenmin, 
D'onvruchtbren in een huisgezin, 
En, om zijn magt te toonen, 
Gevangnen uit de boeien redt; 
Maar die verlaaters van zijn wet 
Doet in het dorre woonen. 
1. PAUZE. 




§4


O God! toen Gij, met majesteit, 
Uw Israël hebt uitgeleid, 
En op uw heil doen hoopen; 
Toen Gij langs Parans woesten grond 
Hun voortoogt, schokte d'aard' in 't rond; 
De hooge heemlen droopen; 
De bergen reezen zelfs omhoog; 
Men zag dit Sinaï voor 't oog 
Van Isrels Koning beeven. 
Een' milden regen zondt G', o Heer! 
Op uw bezwijkend' erfnis neêr, 
Om sterkt' aan haar te geeven. 




§5


Uw hoop, uw kudde woonde daar; 
Uit vrije goedheid waart Gij haar 
Een vriendelijk beschermer, 
En hebt ellendigen dat land 
Bereid door uwe sterke hand, 
O Israëls Ontfermer! 
De Heer gaf rijke juichensstof, 
Om zijne wondren en zijn' lof, 
Met hart en mond, te melden: 
Men zag welhaast een groote schaar, 
Met klanken van de blijdste maar, 
vervullen berg en velden. 




§6


De koningen, hoe zeer geducht, 
Zijn met hun heiren weggevlugt; 
Zij vlooden voor uw oogen: 
De buit van 't overwonnen land 
Viel zelfs der vrouwen in de hand, 
Schoon niet meê uitgetoogen. 
Al laagt g', o Isrel! als weleer, 

{==37r==} {>>pagina-aanduiding<<}

Gebukt bij tichelsteenen neêr, 
Toen gij uw juk moest draagen, 
En zwart waart door uw dienstbaarheid, 
U is een beter lot bereid; 
Uw heilzon is aan 't daagen. 




§7


Gelijk een duif door 't zilverwit, 
En 't goud, dat op haar veedren zit, 
Bij 't licht der zonnestraalen, 
Ver boven andre vooglen pronkt, 
Zult gij, door 't godlijk oog belonkt, 
Weêr met uw schoonheid praalen. 
Wanneer Gods onweêrstaanbre hand 
De vorsten uit het gansche land 
Verstrooid had en verdreeven, 
Ontving zijn erfdeel eedler schoon, 
Dan sneeuw, hoe wit zij zich vertoon', 
Aan Salmon ooit kon geeven. 
2. PAUZE. 




§8


Dat Bazans hemelhooge berg 
Met al zijn heuvlen Sion terg', 
En waane t' overtreffen; 
Wat springt gij bergen trotsch omhoog? 
Wat wilt g' u, in der volkren oog, 
Bij Sions berg verheffen? 
God zelf heeft dezen berg begeerd 
Ter wooning, om, aldaar geëerd, 
Zijn heerlijkheid te toonen: 
De HEER, die hem verkoozen heeft, 
Die trouwe houdt, en eeuwig leeft, 
Zal hier ook eeuwig woonen. 




§9


Gods wagens, boven 't luchtig zwerk, 
Zijn tien- en tienmaal duizend sterk, 
Verdubbeld in getalen: 
Bij hen is zijne majesteit 
Een Sinaï in heiligheid, 
Omringd van bliksemstraalen. 
Gij voert ten hemel op, vol eer; 
De kerker werd uw buit, o Heer! 
Gij zaagt uw' strijd bekroonen 
Met gaaven, tot der menschen troost; 
Opdat zelfs 't wederhoorig kroost 
Altijd bij U zou woonen. 




§10


Geloofd zij God met diepst ontzag! 
Hij overlaadt ons, dag aan dag, 
Met zijne gunstbewijzen; 
Die God is onze zaligheid. 
Wie zou die hoogste Majesteit 
Dan niet met eerbied prijzen? 
Die God is ons een God van heil; 
Hij schenkt, uit goedheid, zonder peil, 
Ons 't eeuwig zalig leven: 
Hij kan, en wil, en zal in nood, 
Zelfs bij het naadren van den dood, 
Volkomen uitkomst geeven. 
3. PAUZE. 




§11


Gewis, hoe hoog de nood mag gaan, 
God zal zijns vijands kop verslaan; 
Dien hairgen schedel vellen, 
Die trotsch, wat heilig is, onteert, 
En, daar hij schuld met schuld vermeêrt, 
Zich tegen Hem durft stellen. 
De Heer heeft zelf ons toegezeid: 
“'k Zal u, door magt en wijs beleid, 
Uit Bazan weêr doen komen; 
U zullen, als op Mozes beê, 
Wanneer uw pad loopt door de zee, 
Geen

{==37v==} {>>pagina-aanduiding<<}

golven overstroomen. 




§12


Dan moogt g' in zegepraal uw' voet, 
Ia, uwer honden tong, in 't bloed 
Van elken vijand steeken.” 
O groote God! geduchte Heer! 
Uw gangen, zo vol roem en eer, 
Zijn aan uw volk gebleeken; 
De gangen van mijn' God en Vorst, 
Wien, schoon Hij 's weerelds rijkskroon torst, 
Deez' wooningen behaagden. 
De zangrei trad den speelrei voor, 
In 't midden ging het vrolijk choor 
Der trommelende maagden. 




§13


Looft God in zijn gemeent' alom, 
Den Heer; gij, die in 't heiligdom, 
Als Isrels kroost, moogt naadren. 
Hoe vrolijk gaan de stammen op 
Naar Sions godgewijden top, 
Met lsrels achtbre vaadren; 
De vorsten van elk huisgezin; 
Zij trekken aan: hier Benjamin, 
Schoon klein, hij mogt regeeren; 
Daar Iudaas stam, die glorie won; 
Ginds Naftali en Zebulon, 
Om God, hunn' Koning, t'eeren. 
4. PAUZE. 




§14


Uw God, o Isrel! heeft de kracht 
Door zijn bevel u toegebragt. 
O God! schraag dat vermogen; 
Versterk het geen Gij hebt gewrocht, 
En laat uw hulp, door ons verzocht, 
Uw volk voortaan verhoogen. 
Dan passen, uwen naam ter eer, 
Om uwes tempels wil, o Heer! 
De vorsten op uw wenken; 
Zij zullen U, van alle kant, 
Zelfs uit het allerverste land, 
Vereeren met geschenken. 




§15


Scheld met uw stem het wild gediert, 
Dat in het riet zoo weeldrig tiert; 
De stier'– en kalverbenden; 
Het volk, dat stukken zilvers geeft, 
En dus zich onderworpen heeft, 
Maar loert op onz' ellenden. 
Gewis! wij zien hen reeds berooid, 
En 't oorlogzuchtig volk verstrooid: 
Gezanten zullen naadren; 
Egypte zal, met Moorenland, 
Tot God verheffen hart en hand, 
Den God van onze vaadren. 




§16


Gij koningrijken, zingt Gods lof; 
Heft psalmen op naar 't hemelhof, 
Van ouds zijn troon en wooning; 
Daar Hij, bekleed met eer en magt, 
Zijn sterke stem verheft met kracht, 
En heerscht als Sions Koning. 
Geeft sterkt' aan onzen God en Heer; 
Hij heeft in Israël zijn eer 
En hoogheid willen toonen: 
Erkent dien God; Hij is geducht; 
Hij doet zijn sterkte boven lucht, 
En boven wolken woonen. 




§17


Hoe groot, hoe vreeslijk zijt G' alom, 
Uit uw verheven heiligdom, 
Aan-
{==38r==} {>>pagina-aanduiding<<}
bidlijk Opperwezen! 
't Is Isrels God, die krachten geeft, 
Van wien het volk zijn sterkte heeft. 
Looft God: elk moet Hem vreezen. 




  
De 69. Psalm.


Stem 51.


§1


O God! verlos, en red mij uit den nood; 
De waatren zijn tot aan de ziel gekomen; 
Ik zink in 't slijk; ik voel mij overstroomen; 
Ik ga te grond'; de vloed is mij te groot. 
Ik roep mij moê in dezen jammerstaat; 
Mijn keel is heesch, zij is van droogt' ontsteeken; 
En, daar ik hoop op God, mijn' toeverlaat, 
Schrei ik mij blind; mijn oogen zijn bezweeken. 




§2


Men telt veel eer de hairen van mijn hoofd, 
Dan hen, die mij, doch zonder oorzaak, haaten; 
Men zoekt mijn dood; geen onschuld kan mij baaten: 
Hen zie ik sterk, maar mij van kracht beroofd. 
Men eischt van mij, daar ik m' onschuldig ken, 
't Geroofde weêr, 'k moet voor voldoening zorgen. 
Gij weet, o God! hoe ver ik strafbaar ben; 
U is mijn schuld, mijn dwaasheid, niet verborgen. 




§3


Beschaam door mij de stille hoope niet 
Van hun, die U, o HEER der legerschaaren! 
Verwachten: laat geen schande wedervaaren 
Aan hun, die U steeds zoeken in verdriet: 
Met mij verging hun hoop, o Isrels God! 
Daar ik mijn' smaad om uwentwil moet draagen. 
Mijn aanschijn is bedekt met schand' en spot: 
Helaas! wat heb ik stof tot bitter klaagen! 
1. PAUZE. 




§4


Mijn' broedren ben ik vreemd, door elk onteerd, 
En onbekend den zoonen mijner moeder; 
'k Vind onder hen noch schutsheer, noch behoeder; 
Want d'ijver van uw huis heeft mij verteerd. 
Ik draag den schimp, den smaad en overlast 
Der genen, die, alziende God! U smaaden: 
Ik heb geweend; mijn ziel heeft steeds gevast, 
Maar 'k word te meer met smaadheid overlaaden. 




§5


Ik heb mijn vleesch met eenen zak bekleed, 
Maar hoor mijn' naam ten spot en spreekwoord maaken; 
De rechters zelfs doen niet dan klappen, laaken; 
'k Ben 't snaarenspel van dronkaarts in mijn leed. 
Maar, HEER! tot U, tot U is mijn gebed; 
Daar is, o God! een tijd van welbehagen, 
Een tijd van gunst, ter mijner hulp gezet; 
Hoor, naar uw trouw en heilwoord, dan mijn klaagen. 




§6


Ruk, door uw magt, mij uit het slijk; behoed, 
En laat mij niet verzinken in de waatren; 
Maar red mij uit

{==38v==} {>>pagina-aanduiding<<}

de handen mijner haatren; 
Uit deze kolk en diepen watervloed. 
Och! laat den stroom mij over 't hoofd niet gaan; 
Maar dat uw arm 't geweld der diepte stuite: 
Dat toch de put niet worde toegedaan, 
Noch over mij zijn' mond voor eeuwig sluite. 




§7


Hoor mij, o HEER! uw goedertierenheid 
Is goed; zie mij dan aan met gunstig' oogen: 
Hoe teêr, hoe groot is mij uw mededoogen! 
Verhoor uw' knecht, die heete traanen schreit. 
Verberg voor hem uw aangezicht toch niet; 
Want ik bezwijk door angst en tegenheden; 
Ai! haast U mij ter hulp, in mijn verdriet: 
De nood klimt hoog; verhoor mijn smeekgebeden. 
2. PAUZE. 




§8


Genaak, genaak in gunste tot mijn ziel; 
Bevrijd ze; laat de boozen, die mij haaten, 
Vijandig zijn, en alle deugd verlaaten, 
Nooit roemen, dat ik in hun handen viel. 
Gij weet, wat schaamt' en smaad mij treff', o God! 
Daar niemand zich mijn onheil aan wil trekken; 
Hoe schandlijk ik der boosheid strekk' ten spot; 
Gij kent hen, die mij dezen angst verwekken. 




§9


Versmaadheid breekt en scheurt mij 't hart van een; 
Ik ben zeer zwak: de lasteringen snijden 
Mij door de ziel; ik wacht naar medelijden, 
Naar troosters; maar, helaas! ik vind er geen. 
Ia, groote God! zij hebben mij, tot spijz', 
Bij al mijn smert, nog bittre gal gegeeven; 
Een edikteug is zelfs een gunstbewijs, 
Wanneer de dorst mijn lippen saam doet kleeven. 




§10


Hun tafel word', o God! hun tot een' strik, 
Een' valstrik, daar zij straks in blijven hangen, 
En vollen loon van al hun kwaad ontvangen. 
Vervloek hun spijz'; dat niets hun ziel verkwikk'; 
Verblind hunn' geest; verduister hun verstand; 
Verdonker hun gezicht; bewolk hun oogen: 
Verbreek hun kracht door uw getergde hand; 
Dat rusteloos hun lendnen wagglen moogen. 
3. PAUZE. 




§11


Stort over hen uw gramschap uit; vertoon 
Uw' heeten toorn; grijp aan hen, die U haaten; 
Dat hun paleis verwoest zij en verlaaten; 
Dat niemand meer in hunne tenten woon': 
Want dit geslacht, dat zich in 't kwaad verheugt, 
Vervolgt dien Gij verwond hebt en geslagen; 
Zijn smert strekt hun tot tijdverdrijf en vreugd; 
Zij doen van praat en schimp schier alles waagen. 





{==39r==} {>>pagina-aanduiding<<}

§12


Doe misdaên toe tot al hun euveldaên; 
Laat hen tot uw gerechtigheid niet komen: 
Maar delg hen uit het levensboek der vroomen: 
Schrijf hen met uw rechtvaardig volk niet aan. 
Maar ik, ik ben ellendig en vol smart: 
Uw heil, o God! voer' m' in een hooge wooning; 
Dan zing ik blij, en, uit een dankbaar hart, 
Den grooten naam van mijnen God en Koning. 




§13


Dat zal den HEER veel aangenaamer zijn, 
Dan os of var, die hunnen klaauw verdeelen. 
De blijdschap zal het hart der vroomen streelen, 
Als zij mij zien verlost van smart en pijn. 
Gij, die God zoekt in al uw zielverdriet, 
Houdt aan, grijpt moed, uw hart zal vrolijk leeven: 
Nooddruftigen veracht zijn goedheid niet; 
Nooit zal Hij zijn gevangenen begeeven. 




§14


Gij hemel, aard en zee vermeld Gods lof: 
Laat al wat leeft zijn trouw en goedheid prijzen; 
Want God zal aan zijn Sion hulp bewijzen, 
En Iudaas steên herbouwen uit het stof. 
Daar zal zijn volk weêr woonen naar zijn' raad; 
God eeuwig hun zijn volle gunst betoonen: 
Daar zullen zij, Gods knechten met hun zaad, 
Zij, die zijn' naam beminnen, erflijk woonen. 




  
De 70. Psalm.


Stem 17.


§1


Daal haastig ter verlossing neêr, 
O God! en red mij uit gevaaren, 
Uit angsten, die mijn ziel bezwaaren. 
Spoed U ter mijner hulp, o HEER! 
Laat allen, die mijn ziel belaagen, 
Beschaamd en schaamrood van mij vliên; 
Laat, die met vreugd mijn rampen zien, 
In hunne wenschen nimmer slaagen. 




§2


Laat allen, die, met schampren spot, 
Mij hoonen, tergen en onteeren, 
Hunn' schimp ten loon, te rugge keeren; 
Vergaan op uw geducht gebod. 
Laat hen, die zich tot U begeeven, 
Hen, die uw heil beminnen, Heer, 
Geduurig juichen tot uw eer, 
En zingen: “God zij hoog verheven!” 




§3


Ik ben nooddruftig, arm en naakt: 
O God! mijn Helper uit ellenden! 
Haast U tot mij; wil bijstand zenden: 
Uw komst is 't, die mijn heil volmaakt. 




  
De 71. Psalm.


Stem 31.


§1


'k Betrouw op U; hoor mijn gebeden: 
Dat mij geen schaamt', o HEER! 
In eeuwigheid verneêr': 
Red mij door uw gerechtigheden: 
Bevrijd mij; neig uw ooren: 
Verlos mij; wil mij hooren. 




§2


Wees mij een rots, om in te woonen; 
Een schuilplaats, daar mijn hart 
Steeds

{==39v==} {>>pagina-aanduiding<<}

toevlugt vind' in smart: 
Uw hoog bevel zal blijkbaar toonen, 
Dat Gij, o groot' Ontfermer! 
Mijn burg zijt en beschermer. 




§3


Bevrijd mij van 't geweld des snooden, 
Die 't heilig recht verkracht; 
Wiens trotsheid mij veracht. 
Ik wacht op U, o God der goden! 
Op wien ik vast vertrouwde, 
Van dat ik 't licht aanschouwde. 




§4


Zoo Gij, van dat ik werd gebooren, 
Ia, van mijn eerst begin, 
Mij niet, uit teedre min, 
Hadt ondersteund, 'k waar' lang verlooren: 
Dies doe ik, in gezangen, 
U steeds mijn' lof ontvangen. 
1. PAUZE. 




§5


'k Was als een wonder in elks oogen; 
Doch Gij, mijn Toevlugt, Gij 
Stondt mij met sterkte bij: 
Laat dan mijn' mond uw' naam verhoogen, 
En al mijn levensdagen 
Van uwen roem gewaagen. 




§6


Verwerp mij niet in hooger jaaren: 
Laat, bij den ouderdom, 
Dien 'k in uw gunst beklom, 
Uw voorzorg over mij niet vaaren: 
Laat, met de kracht van 't leven, 
Uw hulp mij niet begeeven. 




§7


Hen, die op mijne ziele loeren, 
Hoort men, in hunnen raad, 
Uit onverzoenbren haat, 
Een goddelooze schimptaal voeren, 
En, tegen recht, te samen 
Mijn' ondergang beraamen. 




§8


“Ziet, zeggen zij, hij ligt verschooven: 
God staat niet aan zijn zij'. 
Iaagt, jaagt hem; grijpt hem vrij; 
Hij kan geen uitkomst zich belooven.” 
O God! toon m' uw ontferming, 
En haast U ter bescherming. 




§9


Doe hen beschaamd staan en bezwijken, 
Wier woede mij bestrijdt, 
Wier haat mijn rust benijdt: 
Doe hen met smaad en schande wijken, 
Die tegen mij zich sterken, 
En mijne ramp bewerken. 
2. PAUZE. 




§10


Mijn hart zal steeds op U vertrouwen: 
Mijn mond vindt, tot uw' lof, 
Geduurig ruimer stof, 
En zal uw recht en heil ontvouwen; 
Schoon ik de reeks dier schatten 
Kan tellen noch bevatten. 




§11


Ik zal blijmoedig henen treeden, 
In 's HEEREN moogendheid. 
Mijn hart is uitgebreid, 
O Heer! om uw gerechtigheden, 
Ia die alleen, te prijzen 
Op aangenaame wijzen. 




§12


Gij hebt mij, van mijn kindsche dagen, 
Geleid en onderricht: 
Nog blijf ik naar mijn' pligt 
Van uwe wondren blij gewaagen. 
O God! wil mij bewaaren, 
Bij 't klimmen mijner jaaren. 




§13


Blijf mij in mijne grijsheid sterken; 

{==40r==} {>>pagina-aanduiding<<}

Verkwik mijn' ouderdom: 
Bewaak mij van rondom; 
Zoo meld' ik dit geslacht uw werken; 
Zoo zal 'k uw grootheid zingen 
Voor hun nakomelingen. 
3. PAUZE. 




§14


Ik roem, o eeuwig Alvermogen! 
'k Roem uw gerechtigheid. 
Die zooveel glans verspreidt, 
Zoo heerlijk schittert uit den hoogen. 
O Heer der legerschaaren! 
Wie kan U evenaaren? 




§15


Gij deedt mij veel benaauwdheid smaaken 
En drukkend harteleed; 
Maar, tot mijn hulp gereed, 
Zult Gij mij weder leevend' maaken, 
Mij uit den afgrond trekken, 
En met uw vleuglen dekken. 




§16


Gij zult met luister mij omringen, 
Mij troosten in mijn smart: 
Dan zal ik, blij van hart, 
Met luit en harp uw goedheid zingen, 
O heilig Opperwezen, 
Door Israël gepreezen! 




§17


Mijn lippen zullen, juichend, roemen 
In psalmen, U gewijd, 
Dat Gij mijn Helper zijt: 
Mijn tong zal U mijn' Redder noemen; 
Uw gunst den godgetrouwen, 
Den ganschen dag, ontvouwen. 




§18


'k Zal uw gerechtigheid verheffen, 
Die mij in eer herstelt, 
Die al mijn haaters velt. 
'k Zie hen door schand' en schaamte treffen; 
Ik zie hen schaamrood vlugten, 
Die mijne ziel doen zuchten. 




  
De 72. Psalm.


Stem 65.


§1


Geef, Heer, den Koning uwe rechten, 
En uw gerechtigheid 
Aan 's Konings zoon, om uwe knechten 
Te richten met beleid: 
Dan zal Hij al uw volk beheeren, 
Rechtvaardig, wijs, en zacht; 
En uw ellendigen regeeren; 
Hun recht doen op hun klagt. 




§2


De bergen zullen vrede draagen, 
De heuvels heilig recht; 
Hij zal hun vrolijk op doen daagen 
Het heil, hun toegezegd. 
't Ellendig volk wordt dan uit lijden 
Door zijnen arm gerukt; 
Hij zal nooddruftigen bevrijden; 
Verbrijzlen, wie verdrukt. 




§3


Zij zullen U eerbiedig vreezen, 
Zoo lang er zon of maan 
Bij 't nageslacht ten licht zal weezen, 
En op en ondergaan. 
Hij zal gelijk zijn aan den regen, 
Die daalt op 't laate gras; 
Aan droppels, die met milden zegen 
Besproeien 't veldgewas. 




§4


't Rechtvaardig volk zal weelig groeien: 
Daar twist en wrok verdwijnt, 
Zal alles door den vrede bloeien, 
Tot dat geen maan meer schijnt. 
Van zee tot zee zal Hij regeeren; 
Zoo ver men volkren kent; 
Men zal hem van d'Eufraat

{==40v==} {>>pagina-aanduiding<<}

vereeren, 
Tot aan des aardrijks end. 




§5


Het woeste volk zal voor Hem knielen: 
Zijn vijand lekt het stof; 
En Tharsis voert, met rijke kielen, 
Geschenken naar zijn hof: 
Met giften zullen langs de stroomen 
De Koningen der zee, 
En Scheba nevens Seba komen, 
Hem smeekend' om den vreê. 
PAUZE. 




§6


Ia elk der vorsten zal zich buigen, 
En vallen voor Hem neêr; 
Al 't heidendom zijn' lof getuigen, 
Dienstvaardig tot zijn eer. 
't Behoeftig volk, in hunne nooden, 
In hun ellend' en pijn, 
Gansch hulpeloos tot Hem gevlooden, 
Zal Hij ten redder zijn. 




§7


Nooddruftigen zal Hij verschoonen; 
Aan armen, uit genaê, 
Zijn hulpe ter verlossing toonen: 
Hij slaat hun zielen gaê, 
Als hen geweld en list bestrijden, 
Al gaat het nog zoo hoog: 
Hun bloed, hun traanen, en hun lijden, 
Zijn dierbaar in zijn oog. 




§8


“Zoo moet' de Koning eeuwig leeven!” 
Bidt elk met diep ontzag: 
Men zal Hem 't goud van Scheba geeven; 
Hem zeegnen dag bij dag. 
Is op het land een handvol koren, 
Gekoesterd door de zon; 
't Zal op 't gebergt geruisch doen hooren 
Gelijk de Libanon. 




§9


De stedelingen zullen bloeien, 
Gelijk het malsche kruid; 
Zijn naam en roem zal eeuwig groeien. 
Ook zal, eeuw in eeuw uit, 
Het nageslacht zijn grootheid zingen, 
Zoolang het zonlicht schijn': 
Hun zal een schat van zegeningen, 
In Hem, ten erfdeel zijn. 




§10


Dan zal, na zooveel gunstbewijzen, 
't Gezegend heidendom 
't Geluk van dezen Koning prijzen, 
Die Davids troon beklom. 
Geloofd zij God, dat eeuwig Wezen, 
Bekleed met moogendheên; 
De HEER, in Israël gepreezen, 
Doet wondren, Hij alleen. 




§11


Zijn naam moet' eeuwig' eer ontvangen; 
Men loov' Hem vroeg en spaê: 
De weereld hoor', en volg' mijn zangen 
Met Amen, Amen, na. 




  
De 73. Psalm.


§1


Ja waarlijk! God is Isrel goed, 
Voor hun die rein zijn van gemoed: 
Hoe donker ooit Gods weg moog' weezen; 
Hij ziet in gunst op die Hem vreezen. 
Maar, ach! hoe wel mijn ziel dit weet, 
Mijn voeten waren, in mijn leed, 
Schier uitgeweeken, en mijn treên 
Van 't spoor der godvrucht afgegleên. 





{==41r==} {>>pagina-aanduiding<<}

§2


Ik zag met nijdig' oogen aan, 
Hoe dwaazen hier op roozen gaan; 
En hoe godloozen in hun gangen 
Al veeltijds rust en vreê erlangen: 
Zij weeten van geen traanenbrood; 
Van geene banden, tot hunn' dood; 
Hun kracht is frisch, zij zijn gezond, 
Tot op hunn' laatsten avondstond. 




§3


Zij weeten doorgaans van verdriet 
En moeit', als andre menschen, niet; 
Men ziet hen bittre smert noch plaagen, 
Als andre stervelingen, draagen: 
Dies zijn ze trotsch, en doen den waan, 
Gelijk een gouden keten, aan: 
't Geweld, dat deugd en pligt versmaadt, 
Bedekt hen, als een praalgewaad. 




§4


Indien men op hunn' voorspoed let, 
Hun oogen puilen uit van vet; 
Hun weelde, wat zij zich belooven, 
Gaat hun verbeelding nog te boven. 
Zij mergelen de menschen uit, 
En spreeken, trotsch op roof en buit, 
Steeds uit de hoogte van hun magt, 
Terwijl hun hart de deugd belacht. 
1. PAUZE. 




§5


Hun mond tast zelfs den hemel aan, 
Gods albestuur schijnt hun een waan; 
Terwijl hun tong op aarde wandelt, 
Geen mensch ontziet, maar elk mishandelt. 
Daarom keert zich Gods volk hier toe, 
En schrikt, wanneer hun, bang te moê, 
Het water, daar hun niets gelukt, 
Met bekers vol wordt uitgedrukt. 




§6


Dan peinst de ziel: is 't waar, zou God 
Ook weeten van mijn droevig lot? 
Zou d'Allerhoogste van mijn klaagen 
En bittre rampen kennis draagen? 
Ziet dezen, hoe godloos en wreed, 
Zijn evenwel bevrijd van leed; 
De rust volgt hen op al hun paên, 
En hun vermogen groeit steeds aan. 




§7


Zoo heb ik dan vergeefs gestreên; 
Mijn hart gezuiverd, en gebeên; 
Vergeefs heb ik in reine plassen 
Van onschuld mijne hand gewasschen: 
Want al den dag ben ik geplaagd; 
Mijn ziel verschrikt, mijn boezem jaagt; 
En nooit verscheen er morgenstond, 
Waarop ik geen kastijding vond. 




§8


Zoo ik dit zeggen staaven zou, 
Gewis, dan waar' ik niet getrouw 
Aan 't waard geslacht van uwe kindren, 
En zou hun hoop en moed vermindren. 
Nochtans heb ik, met al mijn kracht, 
De Godsregeering overdacht; 
Maar 't was een stuk, dat, in mijn oog, 
Mij moeilijk viel en veel te hoog. 





{==41v==} {>>pagina-aanduiding<<}

§9


Dit duurde, tot ik uit dien drom 
Van neevlen ging in 't heiligdom, 
Om met de godspraak raad te pleegen: 
Daar zag ik, op wat gladde wegen 
De voorspoed zelfs de boozen leidt, 
En, hoe G' in 't eind hunn' val bereidt. 
Zij storten van den top van eer 
In eeuwige verwoesting neêr. 
2. PAUZE. 




§10


Hoe worden zij, tot ieders schrik, 
Vernield, als in een oogenblik! 
Hoe moeten zij het leven enden, 
Van angst verteerd in hun ellenden! 
Hun weeld' is als een droom vergaan. 
O Heer!, wanneer Gij op zult staan, 
Zult Gij hun toonen, onverwacht, 
Hoe Gij hun ijdel beeld veracht. 




§11


Toen 't zwellend hart met ongeduld 
En wrevel' afgunst werd vervuld, 
En ik geprikkeld in mijn nieren, 
Om trotsch mijn drift den toom te vieren; 
Was mijn verstand van licht beroofd: 
Ik heb Gods waarheid niet geloofd; 
Maar was, door mijn' verwaanden geest, 
Bij U een onvernuftig beest. 




§12


'k Zal dan geduurig bij U zijn, 
In al mijn nooden, angst en pijn; 
U al mijn liefde waardig schatten, 
Wijl Gij mijn rechtehand woudt vatten. 
Gij zult mij leiden door uw' raad, 
O God, mijn heil, mijn toeverlaat! 
En mij, hiertoe door U bereid, 
Opneemen in uw heerlijkheid. 




§13


Wien heb ik nevens U omhoog? 
Wat zou mijn hart, wat zou mijn oog 
Op aarde nevens U toch lusten? 
Niets is er, daar ik in kan rusten: 
Bezwijkt dan ooit, in bittre smart, 
Of bangen nood, mijn vleesch en hart, 
Zoo zult Gij zijn voor mijn gemoed 
Mijn rots, mijn deel, mijn eeuwig goed. 




§14


Wie, ver van U, de weelde zoekt, 
Vergaat eerlang, en wordt vervloekt: 
Gij roeit hen uit, die afhoereeren, 
En U den trotschen nek toekeeren; 
Maar 't is mij goed, mijn zaligst lot, 
Nabij te weezen bij mijn' God: 
'k Vertrouw op Hem, geheel en al, 
Den HEER, wiens werk ik roemen zal. 




  
De 74. Psalm.


§1


Waarom, o God! zijn wij in eeuwigheid 
Van uwe gunst en onderstand verstooken? 
Hoe kan uw toorn dus tegen ons nog rooken, 
Die schaapen zijn, zelfs door uw hand geweid? 




§2


Herdenk de trouw, aan ons voorheen betoond; 
Denk aan uw volk, door U van ouds verkreegen; 
Denk aan uw erf,

{==42r==} {>>pagina-aanduiding<<}

het voorwerp van uw' zegen; 
Aan Sions berg, waar G' eertijds hebt gewoond. 




§3


Ruk spoedig aan; verdubbel uwe schreên; 
Zie hoe de Stad verwoest ligt en vergeeten: 
Des vijands magt heeft alles neêrgesmeeten, 
Uw heiligdom verdorven en vertreên. 




§4


Uw vijand heeft ter plaatse van 't gebed, 
Gelijk een leeuw, gebruld, bij 't zegevieren: 
Zelfs, U ten schimp, heeft hij zijn krijgsbanieren, 
In trotschen moed, tot teekenen gezet. 




§5


Elk woedt om strijd, en toont zich onbeschroomd: 
Men houwt en hakt, dat poort en bindten beeven; 
Gelijk men slaaft om bijlen aan te geeven, 
En ijvrig kapt in 't hoog en dicht geboomt. 




§6


Dus hebben z' ook, doldriftig, onbesuisd, 
Graveerselen, pilaaren, wanden, boogen, 
Wier kunstsieraad de lust was van elks oogen, 
Met zwaard, houweel en hamer woest vergruisd. 




§7


Uw heiligdom is door het vuur verteerd: 
Niets heeft zijn' glans voor 't woên des gloeds beveiligd. 
Uw schoon paleis, uw wooning is ontheiligd, 
Ten gronde toe in puin en asch verkeerd. 




§8


“Laat, zeiden zij, laat ons het gansche land, 
Geplonderd, voor onz' overmagt doen zwichten.” 
Hun wreede vuist heeft al de godsgestichten: 
Uw' naam ten hoon, verbrijzeld of verbrand. 
1. PAUZE. 




§9


Wij zien aan ons, na al dit ongeval, 
Geen teeknen meer van uwe gunst gegeeven; 
Niet één profeet is ons tot troost gebleeven; 
Geen stervling weet, hoe lang dit duuren zal. 




§10


Hoe lang, o God! zal, in dit zwaar verdriet, 
De vijand ons zijn wreede trotsheid toonen? 
Zal hij uw' naam in eeuwigheid dan hoonen? 
Neen, 't kan niet zijn; dat duldt uw glorie niet. 




§11


Ach! waarom trekt G' uw hand dus van ons af, 
Uw rechtehand, die ons ten steun kan strekken? 
Ai! wil haar eens uit uwen boezem trekken; 
En maak een eind van uw gestrenge straf. 




§12


Gij evenwel, Gij blijft dezelfd', o Heer! 
Gij zijt van ouds mijn toeverlaat, mijn Koning, 
Die uitkomst gaaft, en, uit uw hemelwooning, 
Voor ieders oog, uw haatren gingt te keer. 




§13


Gij spleet weleer de schelfzee door uw kracht. 
Gij hebt den kop der woest' en felle draaken, 
Het vreeslijk heir, dat lsrel dorst genaaken, 
In 't hart der

{==42v==} {>>pagina-aanduiding<<}

zee, verbrooken door uw magt. 




§14


Uw sterke hand heeft 's Leviathans woên 
Betoomd, gestuit; deed Farao bezwijken: 
Daar 't woest gediert aan duizenden van lijken, 
Op 't dorre strand, zijn' rooflust mogt voldoen. 




§15


Hoe menigmaal hebt G' ons uw gunst betoogd, 
't Zij G' een fontein deedt uit een rots ontspringen; 
Of op een' hoop de waatren samendringen, 
Wanneer de stroom door U werd uitgedroogd. 




§16


De dag is d'uw'; ook vormdet Gij den nacht. 
Gij schiept het licht, de zon met gloed en straalen: 
Door U is d'aard gesteld in juiste paalen: 
Elk jaarsaisoen hebt Gij tot stand gebragt. 
2. PAUZE. 




§17


Herdenk, mijn God, herdenk die wonderdaên; 
Een dwaas geslacht heeft uwen naam gelasterd; 
De vijand, van uw vreez' en dienst verbasterd, 
Heeft uwen roem met smaad en schimp belaên. 




§18


Geef 't wild gediert, dat niets in 't woên ontziet, 
De ziele van uw tortelduif niet over; 
Laat, groote God, om een' gehaaten roover, 
Uw kwijnend volk niet eeuwig in 't verdriet. 




§19


Beschouw, herdenk uw vastgestaafd verbond; 
Laat dat uw hart tot ons in liefd' ontvonken: 
Het land is vol van duistre moordspelonken, 
Vanwaar 't geweld ons grieft met wond op wond. 




§20


Dat elk verdrukt' uw' bijstand eens erlang'; 
Laat, laat uw volk niet schaamrood wederkeeren; 
Maar wil van hun ellend' en nooddruft weeren, 
Opdat z' uw' naam verheffen in gezang. 




§21


Rijs op, o God! rijs op, toon uw gezag; 
Betwist uw zaak, wees onze pleitbeslechter; 
't Is meer dan tijd: gedenk, o hoogste Rechter! 
Wat smaad de dwaas U aandoet dag op dag. 




§22


Vergeet niet, Heer, dien onverdraagbren hoon, 
Dat luid geroep van al uw weêrpartijders: 
Het woest getier van uwe magtbestrijders 
Stijgt telkens op tot voor uw' hemeltroon. 




  
De 75. Psalm.


§1


U alleen, U looven wij; 
Ia wij looven U, o Heer! 
Want uw naam, zoo rijk van eer, 
Is tot onze vreugd nabij: 
Dies vertelt men, in ons land, 
Al de wondren uwer hand. 




§2


Als ik 't ampt ontvangen zal, 
Wil ik, volgens eed en pligt, 
Altoos recht doen in 't gericht. 
Land en volk was in verval; 
Maar zijn pijlers steld' ik

{==43r==} {>>pagina-aanduiding<<}

vast, 
Tegen woed' en overlast. 




§3


Tot het dom en dwaas geslacht 
Zeid' ik: “Wees niet zinneloos:” 
Tot de snooden: “Weest niet boos, 
Dat gij hoornen, sterk van kracht, 
Woedende naar boven steekt, 
En met stijven halze spreekt.” 




§4


Geen geval, geen zorg, geen list, 
Oost noch west, noch zandwoestijn, 
Doet ons meer of minder zijn: 
God is richter, die 't beslist; 
Die, als aller Oppervoogd, 
Deez' vernedert, dien verhoogt. 




§5


Want des HEEREN hand besluit 
Eenen kelk vol bitterheid, 
In zijn gramschap toebereid, 
En Hij drenkt er 't menschdom uit; 
Doch der goddeloozen mond 
Zuigt zijn hef uit, tot den grond. 




§6


'k Zal dit melden, 'k zal altijd 
Zingen Iakobs God ter eer, 
Slaan der boozen hoornen neêr, 
Vellen wat zijn' naam bestrijdt; 
Maar der vroomen hoorn en magt, 
Zal verhoogd zijn door Gods kracht. 




  
De 76. Psalm.


§1


God is bekend bij Iudaas stam, 
Daar Hij zijn' hoogen zetel nam; 
Zijn naam is groot in Israël: In Salem staat, op zijn bevel, 
De hutte van dien Hemelkoning; 
Op Sion is zijn heilge wooning. 




§2


Daar heeft de vijand boog en schild 
En vuurge pijlen op verspild; 
God brak het zwaard, bedwong den krijg. 
Dat vrij het roofgebergte zwijg'; 
Uw roem, o groot en heerlijk Wezen! 
Is tot veel hooger top gereezen. 




§3


Stouthartigen zijn daar beroofd; 
Daar sliep en heir en opperhoofd; 
De kloekste had geen handen meer; 
Maar viel in 't stof verslagen neêr. 
O God van Iakob! door uw schelden 
Vergingen paarden, wagens, helden. 




§4


Gij, vreeslijk zijt Gij in 't gericht: 
Wie zal bestaan voor uw gezicht? 
Zoo ras uw mond het vonnis streek, 
Uw oordeel van den hemel bleek; 
Toen vreesde d'aarde voor uw oogen; 
Toen werd ze stil door uw vermogen. 




§5


Als God ter hooge vierschaar steeg, 
't Zachtmoedig volk verlossing kreeg, 
Ontzette zich het gansch heelal. 
Gewis, der menschen gramschap zal, 
Wanneer z' op 't hevigst is aan 't blaaken, 
Uw' grooten lof nog grooter maken. 




§6


Woedt nog de wraaklust onbeschroomd, 
Die wordt door U ras ingetoomd. 
Doet dan geloften aan den HEER, 
Betaalt die, uwen God ter eer, 
Gij allen, die dien grooten Koning 
Omringt in

{==43v==} {>>pagina-aanduiding<<}

zijn doorluchte wooning. 




§7


Men voer' dien God geschenken aan, 
Die vreeslijk is in al zijn daên; 
Hij stoot de vorsten weg in 't graf, 
En snijdt hunn' geest als druiven af; 
Hij, die den koningen der aarde, 
Zelfs op hun troonen, vreeze baarde. 




  
De 77. Psalm.


§1


Mijn geroep, uit angst en vreezen, 
Klimt tot God, het Opperwezen, 
God, die, in mijn ongeval, 
D'ooren tot mij neigen zal. 
'k Zocht Hem in mijn bange dagen; 
'k Bragt de nachten door met klaagen; 
'k Liet niet af mijn hand en oog 
Op te heffen naar omhoog. 




§2


'k Schatte mij geheel verlooren; 
'k Mogt van geen vertroosting hooren; 
Als mijn ziel aan God gedacht, 
Loosd' ik niet dan klagt op klagt; 
Peinsd' ik aan mijn vruchtloos kermen, 
Vruchtloos roepen om ontfermen, 
Dacht ik, hoe God anders helpt, 
Mijne ziel werd overstelpt. 




§3


Slaap weêrhieldt Gij van mijn oogen; 
'k Was verslagen, neêrgeboogen, 
En, verstomd door al 't verdriet, 
Wars van menschen, sprak ik niet. 
'k Overdacht al d'oude dagen, 
Iaaren, eeuwen, gunsten, plaagen, 
En wat immer aan mijn ziel 
Van Gods hand te beurte viel. 




§4


'k Dacht, hoe 'k God met vreugd voor dezen 
Op mijn snaaren had gepreezen; 
'k Overleid' in diepe smart, 
's Nachts met een mistroostig hart, 
En mijn geest doorzocht de reden, 
Waarom God die tegenheden 
Mij in zulk een maate zond, 
En wat mij te duchten stond. 




§5


Zou de Heer zijn gunstgenooten, 
Dacht ik, dan altoos verstooten? 
Niet goedgunstig zijn voortaan? 
Nimmer ons meer gadeslaan? 
Zouden zijn beloftenissen 
Verder haar vervulling missen, 
Vruchtloos worden afgewacht, 
Van geslachte tot geslacht? 
PAUZE. 




§6


Zou God zijn genaê vergeeten? 
Nooit meer van ontferming weeten? 
Heeft Hij zijn barmhartigheên 
Door zijn gramschap afgesneên? 
'k Zei daarna: “dit krenkt mij 't leven: 
Maar God zal verandring geeven; 
D'Allerhoogste maakt het goed: 
Na het zuure geeft Hij 't zoet.” 




§7


'k Zal gedenken, hoe voordezen 
Ons de HEER heeft gunst beweezen; 
'k Zal de wondren gadeslaan, 
Die Gij hebt van ouds gedaan: 
'k Zal naauwkeurig op uw werken, 
En derzelver uitkomst merken, 
En, in plaats van bittre klagt, 

{==44r==} {>>pagina-aanduiding<<}

Daar van spreeken dag en nacht. 




§8


Heilig zijn, o God! uw wegen; 
Niemand spreek' uw hoogheid tegen! 
Wie, wie is een God als Gij, 
Groot van magt en heerschappij? 
Ia Gij zijt die God, die d'ooren 
Wondren doet op wondren hooren; 
Gij hebt uwen roem alom 
Groot gemaakt bij 't heidendom. 




§9


Door uw' arm en alvermogen 
Hebt Gij Isrel uitgetoogen; 
Iakobs kindren, Iosefs zaad 
Vrij gemaakt van Faroos haat. 
't Water zag, o God! U komen; 
't Water zag U, en de stroomen 
Steigerden vol schrik omhoog; 
D' afgrond werd beroerd, en droog. 




§10


Dikke wolken gooten water; 
Hooger zwerk gaf fel geklater; 
Uwe pijlen, zoo geducht, 
Vloogen vlammend door de lucht. 
't Zwaar geluid der donderslagen 
Deed het al in 't ronde waagen; 
En de weereld werd verlicht, 
Door herhaalden bliksemschicht. 




§11


D'aarde sloeg van schrik aan 't beeven, 
Toen z' U langs uw pad zag streeven, 
Zee en groote waters door, 
In het nooit ontdekte spoor: 
Toen G' uw volk den weg bereiddet, 
Daar Gij 't als een kudde leiddet: 
Mozes en Aärons hand 
Bragt hen dus naar 't heilig land. 




  
De 78. Psalm.


§1


Neem, o mijn volk! neem mijne leer ter ooren; 
Neig oor en hart, om naar mijn stem te hooren: 
'k Zal met mijn' mond u wijze spreuken leeren, 
Verborgenheên, van ouds af waardig t' eeren; 
Mij vloeit een schat van wijsheid uit den mond, 
Gelijk een bron, die voortspringt uit den grond. 




§2


Verborgenheên, met diep ontzag te melden, 
Die ons voorheen de vaderen vertelden, 
Die wij hun kroost ook niet verbergen moogen, 
Die stellen wij het nageslacht voor oogen, 
Des HEEREN lof uit 's lands historieblaên, 
Zijn' sterken arm, en groote wonderdaên. 




§3


Want God heeft zijn getuigenis gegeeven 
Aan Iakobs huis; een wet, om naar te leeven, 
Die Israël zijn nageslacht moet leeren, 
Opdat men nooit haar kennis moog' ontbeeren: 
God vordert, dat de naneef, eeuwen lang 
Van kind tot kind, dit onderwijs ontvang'. 




§4


Opdat z' op God hun hoope stellen zouden; 
In 't oog zijn daên, in 't hart zijn wetten houden, 
En nimmermeer weêrspannig God verachten, 
Verdraaid en krom, als voorige geslachten, 
Wier

{==44v==} {>>pagina-aanduiding<<}

hart niet was gericht naar zijn gebod, 
Wier geest niet was getrouw met hunnen God. 
1. PAUZE. 




§5


Wat kon de boog den besten schutter baaten? 
Toen Efraim Gods wegen had verlaaten, 
Vlood al het heir ten dage van het strijden, 
En moest aldus de zwaarste neêrlaag lijden: 
Op Gods verbond werd niet van hun gelet; 
Zij weigerden te wandlen in zijn wet. 




§6


Zijn wonderdaên, door niemand af te meeten, 
Zijn trouweloos en snood van hun vergeeten; 
Die wonderdaên, waardoor Egyptens helden 
Bezweeken zijn in Soans vette velden; 
Daar Hij, tot troost in hunner vaadren leed, 
Voor ieders oog de grootste teekens deed. 




§7


Zijn almagt wist de zee van een te scheiden, 
En 't angstig heir daar droogvoets door te leiden; 
Als op een' hoop deed Hij de waatren rijzen: 
Hij gaf des daags, om hun den weg te wijzen, 
Een wolkkolom; een licht des vuurs bij nacht; 
Totdat Hij hen in 't vruchtbaar Kanân bragt. 




§8


Ook spleeten zelfs de rotsen op zijn wenken, 
Geen afgrond kon het volk ooit milder drenken: 
De woestenij gaf zuivre watervlieten, 
Die d'Almagt uit de steenrots voort deed schieten, 
Gelijk een stroom, die, golvend afgegleên, 
Zijn armen spreidt door al de velden heen. 
2. PAUZE. 




§9


Maar schoon zij dus Gods goedheid ondervonden, 
Nog pleegden z' in 't vervolg de snoodste zonden: 
In 't woest gewest uit vetter land getoogen, 
Vergramden zij des Allerhoogsten oogen; 
Verzochten God, en eischten, ten bewijz' 
Van zijne magt, naar hunne lusten, spijz'. 




§10


Zij spraken stout: “kan God in wildernissen 
Ook keur van spijz' op onze tafel disschen? 
't Is waar, Hij sloeg de rots, en deed de stroomen, 
In overvloed, uit harde klippen komen; 
Maar, is zijn magt zoo onbepaald en groot; 
Hij geev' dan hier zijn volk ook vleesch en brood.” 




§11


Dit hoorde God, en werd op 't hoogst verbolgen; 
Zijn vuur ontstak om Iakob te vervolgen; 
De felle toorn van 't eeuwig Opperwezen 
Deed Israël al sidderende vreezen; 
Omdat zij niet geloofden aan Gods mond, 
Noch op zijn heil vertrouwden naar 't verbond. 




§12


Daar God, voor hun bezorgd, in hunne nooden 
De wolken zelfs van boven had gebooden, 
De hemeldeur ont-
{==45r==} {>>pagina-aanduiding<<}
slooten, mild in 't zeegnen, 
En 't manna doen rondom hun tenten reegnen, 
Opdat zijn volk, ten blijk van zijne trouw, 
Dit hemelkoorn op reiz' genieten zou. 
3. PAUZE. 




§13


Elk mogt zijn brood, zoo mild hem toegemeeten, 
Dat wonderbrood der magtigen nu eeten; 
Den teerkost tot verzading hun gegeeven. 
Een oostenwind werd door Hem voortgedreeven, 
En 't zuiden gaf, in 't aangevoerde zwerk, 
Geen minder blijk van zijn krachtdaadig werk. 




§14


Toen daalde 't vleesch, als stof en dichte regen; 
Een groote vlugt van vooglen, neêrgezeegen, 
In menigte, gelijk aan 't zand der stranden, 
Viel toen van zelfs hun rijkelijk in handen; 
Viel op Gods wenk rondom elks wooning neêr, 
En spijsde 't heir van Isrels Opperheer. 




§15


Toen aten zij, en werden zat van eeten; 
Hun eetlust werd voldaan, hoe godvergeeten; 
Maar eer hun drift en toomeloos begeeren, 
Waarmeê dat volk Gods almagt dorst onteeren, 
Verzadigd was, zie daar de straf terstond, 
Terwijl de spijs nog was in hunnen mond. 




§16


Zie daar Gods toorn, gelijk een vuur, ontstooken; 
Zijn eer werd op hun magtigsten gewrooken, 
Daar plaag op plaag geweldig nedervelden 
't Aanzienlijkst deel, het puik van Isrels helden. 
Maar 't volk ging voort, hun ongeloof hield aan; 
God had vergeefs zijn wonderen gedaan. 
4. PAUZE. 




§17


Daarom deed Hij in ijdelheid hun dagen 
Vergaan, en, door een reeks van felle plaagen, 
In schrik en angst hen slijten hunne jaaren: 
Maar bragt Hij hen op nieuw in doodsgevaaren, 
Dan vraagden zij naar God, en keerden weêr, 
En zochten vroeg uit bange vreez' den Heer. 




§18


Dan dachten zij, hoe 't eeuwig Opperwezen 
Hun Rotssteen was, en hoe in angst voordezen 
De hooge God verlossing had gezonden; 
Dan vleiden zij Hem valschlijk met hun monden, 
En bukten laag, omdat de nood hen drong, 
Maar loogen Hem met hun geveinsde tong. 




§19


Hun hart was boos, vervuld met slinkse streeken; 
Van zijn verbond was groot en klein geweeken; 
Doch God vergaf barmhartig hunne schulden; 
Verdorf ze niet, schoon zij de maat vervulden; 
Hij wendde zelfs zijn gramschap dikwijls af, 
En wekte nooit zijn gansche wraak ter straf. 




§20


Hij dacht in gunst, door hunne ramp bewoogen: 
Zij zijn toch vleesch, zij heb-
{==45v==} {>>pagina-aanduiding<<}
ben geen vermogen; 
Zij zijn een wind, die gaat, en nooit zal keeren: 
Hoe dikwijls dorst hun wrevel God onteeren! 
De wildernis zag door hun booze paên 
Hem bitterheên en smerten aangedaan. 
5. PAUZE. 




§21


Want elk ging voort in God op 't snoodst te tergen, 
En nieuw bewijs van zijne magt te vergen; 
Den heiligen God van Israël te kwellen, 
En paal en perk aan zijne daên te stellen; 
Zij dachten niet aan dien doorluchten tijd, 
Waarin Gods hand hen had van 't juk bevrijd: 




§22


Hoe Hij zijn oog op hen had neêrgeslagen; 
Egypten van zijn teekenen deed waagen, 
En Soans veld, daar Hij hen af wou zondren, 
Een streng tooneel deed worden van zijn wondren; 
Daar poel en beek, en groot' en kleine vloed 
Ondrinkbaar werd, en niets dan walglijk bloed. 




§23


Hij zond een heir, door niemands hand te weeren, 
Veel ongediert, om alles te verteeren: 
Zijn groote kracht deed vorschen uit de stroomen, 
Tot wis bederf van gansch Egypten komen; 
Hij gaf 't gewas, met vlijt gekweekt, en 't kruid 
Den kruidworm en den springhaan tot een' buit. 




§24


De wijnstok werd door hagel neêrgesmeeten; 
De wilde vijg daardoor van een gereeten; 
De landman zag zijn vruchtbaar veld bederven; 
Zijn kleiner vee door zwaaren hagel sterven; 
Zijn beesten door den fellen bliksem slaan, 
En jammerlijk door vuur en vlam vergaan. 




§25


Ook zond Hij toorn, verbolgenheid en nooden, 
Verstoordheid, angst en vreeslijk' onheilsbooden; 
Hij baand' een' weg voor zijne grimmigheden, 
Waarlangs de wraak zou treên met wisse schreden; 
Hun ziel werd niet onttrokken aan het graf; 
Terwijl Hij 't vee aan 't pestvuur overgaf. 
6. PAUZE. 




§26


Egyptenland zag al het eerstgebooren 
Door 's hemels wraak geslagen, en verlooren; 
De dood der jeugd, 't beginsel van Chams krachten, 
Vervulde tent en veld met jammerklagten, 
Waaruit Gods volk als schaapen werd geleid, 
En vrij en blij op Parans grond geweid. 




§27


Ia, zonder vreez' mogt Isrel veilig trekken; 
Het zag de zee zijn haatren overdekken; 
Want God, hun God, bragt hen bevrijd van banden 
Naar 't land, door Hem geheiligd uit de landen, 
Tot dezen berg, dien zijne hand verkreeg, 
En die daarna ten hoogsten luister steeg. 




§28


Het heidendom werd voor hun wegge-
{==46r==} {>>pagina-aanduiding<<}
dreeven; 
Aan elk, naar 't snoer, zijn erfenis gegeeven, 
En Isrel mogt in eigen tenten woonen: 
Maar 't wufte volk ging voort in God te hoonen; 
Verzocht den Heer, versmaadde zijn gebied, 
En hield het recht des Allerhoogsten niet. 




§29


Zij weeken af door trouweloozen handel, 
En volgden dus der vaadren snooden wandel: 
Zoo keeren zich bedriegelijke boogen, 
Waardoor somwijl de schutter wordt bedroogen. 
Des Heeren toorn en ijver werd getergd, 
Door beeldendienst en hoogten op 't gebergt. 
7. PAUZE. 




§30


Dit hoorde God, en heeft op 't felst ontstooken, 
Dit boos bestaan op Israël gewrooken, 
Dat volk versmaad met beelden en altaaren; 
Dies liet Hij tent en tabernakel vaaren, 
Die Hij zich daar ter wooning had gesticht, 
En tot zijn eer te Silo opgericht. 




§31


Het onderpand van 't heerlijk alvermogen, 
Zijn heilig' ark gaf Hij, voor Isrels oogen, 
Den Filistijn in d'ongewijde handen; 
Zijn volk ten zwaard', of in de slaafsche banden. 
Gods Majesteit, getergd, zag van omhoog 
Zijn erfnis aan, met een verbolgen oog. 




§32


Het vuur verslond de strijdbre jongelingen; 
Der maagden lof vergat men op te zingen; 
Hun priesterschap, hoe hoog door God verheven, 
Werd, laag verneêrd, aan 't zwaard ter prooi gegeeven; 
En d'arme weêuw bezweek van zielverdriet, 
Of zat door schrik verstomd, en weende niet. 




§33


Toen stond God op met gunstige gedachten, 
Als na een' slaap ontwaakt met nieuwe krachten; 
Ia als een held, ontzaglijk in zijn gangen, 
Die nieuwen moed heeft door den wijn ontvangen; 
En sloeg tot smaad, met zijn geduchte hand, 
Het uiterst' deel van 's vijands ingewand. 
8. PAUZE. 




§34


Doch Iosefs tent liet hij verachtlijk vaaren; 
In Efraïm verkoos Hij geen altaaren, 
Maar Hij had lust in Iudaas stam te woonen, 
Om daar zijn magt en heerlijkheid te toonen 
Op Sions berg, dien 's weerelds Opperheer 
Bemind' en koos ten zetel van zijn eer. 




§35


Daar bouwde Hij als hoogten zijne muuren, 
Zijn heiligdom, dat d'eeuwen zou verduuren, 
Gelijk deez' aard, gegrond door zijne krachten, 
In eeuwigheid geen wanklen heeft te wachten; 
Held David, dien Hij van de schaapskooi nam, 
Verkoos Hij zich ten Vorst uit Iudaas stam. 





{==46v==} {>>pagina-aanduiding<<}

§36


Hij deed zijn' knecht van achter 't vee zich spoeden, 
Om Iakobs zaad, zijn dierbaar volk, te hoeden; 
Zijn Israël, ten erfdeel Hem verkreegen: 
Dus heeft die Vorst geheerscht met roem en zegen, 
Gods volk oprecht en met verstand geweid, 
En 't rijk beschermd door dapper krijgsbeleid. 




  
De 79. Psalm.


§1


Getrouwe God, de heidnen zijn gekomen, 
Zij hebben stout uw erfland ingenoomen: 
Ierusalem, de Tempel, uw altaaren, 
't Ligt al verwoest door die geweldenaaren. 
Uw knechten zijn geveld, 
Door hun verwoed geweld; 
Hun lijken onbegraaven, 
Verzaaden, na hunn' dood, 
't Gediert in hongersnood, 
En gier en kraai en raaven. 




§2


Het kostlijk bloed van uwe gunstgenooten, 
Als water om Ierusalem vergooten, 
Doet wijd en zijd des vijands woede blijken: 
Het gansche veld is nu bezaaid met lijken, 
Van d'eer des grafs beroofd. 
De nabuur schudt het hoofd, 
En lacht met onz' ellenden: 
Ons deerniswaardig lot 
Stelt ons ten smaad, ten spot 
Van vreemden en bekenden. 




§3


Hoe lang zult Gij in gramschap zijn ontstooken? 
Zal 't hevig vuur uws ijvers eeuwig rooken? 
Stort uwe wraak op hen, die ons verteeren, 
Op volken, die uw' grooten naam niet eeren: 
Want Isrel, door hun magt 
Verschriklijk omgebragt, 
Ligt in zijn bloed verdronken: 
Zijn wooning, al de troost 
En lust van Iakobs kroost, 
Gelijkt thans naar spelonken. 




§4


Gedenk niet meer aan 't kwaad, dat wij bedreeven: 
Onz' euveldaad word' ons uit gunst vergeeven! 
Waak op, o God! en wil van verder lijden 
Ons klein getal door uwe kracht bevrijden. 
Help ons, barmhartig Heer, 
Uw' grooten naam ter eer; 
Uw trouw koom' ons te stade: 
Verzoen de zwaare schuld, 
Die ons met schrik vervult; 
Bewijs ons eens genade. 
PAUZE. 




§5


Waarom zou zich der heidnen magt vermeêren? 
Uw hoog gezag door bittren schimp onteeren, 
En vraagen, door hunn' trotschen waan bedroogen: 
“Waar is hun God? waar blijkt nu zijn vermogen?” 
Vergeld hunn' overmoed; 
Wreek uwer knechten bloed, 
O God van ons betrouwen! 
Verdedig onze zaak; 
Doe 't heidendom uw wraak, 
Zelfs voor ons oog, aanschouwen. 




§6


Ai! hoor naar hen, die in gevangnis kwijnen; 
Laat hun gekerm voor uw ge-
{==47r==} {>>pagina-aanduiding<<}
zicht verschijnen: 
Bevrijd hen, die, gedreigd met doodsgevaaren, 
Op uwe hulp met smeekend' oogen staaren: 
Vergeld den wreeden smaad, 
Waarmeê des nabuurs haat 
Uw moogendheid dorst schenden; 
Geef hun, o Opperheer! 
Die zevenvoudig weêr; 
Zie neêr op onz' ellenden. 




§7


Zoo zullen wij, de schaapen uwer weiden, 
In eeuwigheid uw' lof, uw eer verbreiden, 
En zingen van geslachten tot geslachten 
Uw trouw, uw' roem, uw onverwinbre krachten. 




  
De 80. Psalm.


§1


Neem, Isrels Herder, neem ter ooren, 
Die Iosefs kroost, door U verkooren, 
Als schaapen gunstig hebt geleid; 
Die eenen troon van heiligheid 
U tusschen Cherubs hebt gesticht; 
Verschijn weer blinkend met uw licht. 




§2


Die glans straal' Efraïm in d'oogen; 
Toon Benjamin uw groot vermogen; 
Verlos Manasse, tot uw eer: 
Getrouwe Herder, breng ons weêr: 
Verlos ons, toon ons 't lieflijk licht 
Van uw vertroostend aangezicht. 




§3


Hoe lang, o HEER der legermagten! 
Verwerpt Gij, toornig, onze klagten? 
Hoe lang verlaat G' ons in den nood? 
Gij spijst uw volk met traanenbrood: 
Gij drenkt het, in zijn' jammerstaat, 
Met traanen, uit een volle maat. 




§4


In 't bitter leed, dat wij verduuren, 
Zien w' ons aan onze nagebuuren, 
Helaas! door U ten schimp gesteld; 
Ons door hun twisten neêrgeveld. 
Wij zien, daar ons hun haat vertreedt, 
Hen spotten om ons harteleed. 




§5


Laat ons, o God der legermagten! 
Niet vruchtloos op uw' bijstand wachten; 
Ga onzen haatren zelf te keer; 
Getrouwe Herder, breng ons weêr: 
Verlos ons, toon ons 't lieflijk licht 
Van uw vertroostend aangezicht. 
PAUZE. 




§6


Gij vondt in ons een welbehagen: 
Gij bragt, o God! in vroeger dagen, 
Uw' wijnstok uit Egyptenland: 
Gij zelf hebt gunstig hem geplant; 
Voor hem de volken uitgeroeid, 
Hem plaats bereid, hem mild besproeid. 




§7


Hij heeft zijn wortels uitgeschooten: 
De bergen werden door zijn looten, 
Als waren 't ceedren, overdekt: 
Hij heeft zijn ranken uitgestrekt, 
In zijnen bloei en frisschen staat, 
Tot aan de zee, tot aan d' Eufraat. 




§8


Waarom hebt Gij zijn' muur verbroo-
{==47v==} {>>pagina-aanduiding<<}
ken? 
Hem van uw zorg en hulp verstooken? 
Men plukt, men trapt hem met den voet: 
Het boschzwijn heeft hem omgewroet; 
Het wild gediert hem afgeweid, 
Daar 't zich door 't gansche land verspreidt. 




§9


Keer weêr, o God der legermagten! 
Tot ons, die op uw' bijstand wachten; 
Zie uit den hoogen hemel neêr: 
Herstel uw' wijnstok als weleer; 
Den stam, ter liefd' uws Zoons geplant, 
Dien Gij gesterkt hebt door uw hand. 




§10


Hij ligt verbrand en afgehouwen. 
Als Gij verwoest, wie zal dan bouwen! 
Uw hand zij over 's menschen Zoon, 
Dien G' U gesterkt hebt tot den troon: 
Zoo leeven wij, door U bevrijd, 
Altoos aan uwen dienst gewijd. 




§11


Behoud ons, HEER der legermagten; 
Zoo zullen w' ons voor afval wachten; 
Zoo knielen w' altoos voor U neêr. 
Getrouwe Herder, breng ons weêr: 
Verlos ons, toon ons 't lieflijk licht 
Van uw vertroostend aangezicht. 




  
De 81. Psalm.


§1


Zingt nu blij te moê 
't Magtig Opperwezen 
Eenen lofzang toe: 
Om ons heilgenot 
Worde Iakobs God 
Met gejuich gepreezen. 




§2


Zingt een' psalm, en geeft 
Trommels aan de reien: 
Wat in Isrel leeft 
Roep' zijn grootheid uit; 
Harp en zachte luit 
Moet' zijn' roem verbreien. 




§3


't Blij bazuingeschal 
Klink' in Isrels ooren, 
Doe nu overal 
Deze maar verstaan: 
“'t Feest der nieuwe maan, 
't Feest-uur is gebooren.” 




§4


Want dit is 't bevel 
Van den Heer der heeren 
Aan zijn Israël; 
Dit is 't hoog gebod, 
't Recht van Iakobs God, 
Dat wij billijk eeren. 




§5


Dit doet Iosefs zaad 
Aan Egypten denken, 
En in welk een' staat, 
Daar 't een spraake vond, 
Die het niet verstond, 
God zijn heil wou schenken. 
1. PAUZE. 




§6


'k Heb hunn' hals bevrijd 
Van den last te draagen; 
't Was die blijde tijd, 
Toen hun moede hand 
Werd in 's vijands land 
Van de pot ontslagen. 




§7


Op uw noodgeschrei 
Deed ik groote wondren. 
Onder mijn gelei 
Vondt gij hulp; mijn woord 
Werd van u gehoord, 
Uit de plaats der dondren. 




§8


'k Nam te Meriba 
Proef van uw vertrouwen, 
Of g' op mijn genaê, 
In uw tegenheên, 
Op mijn' naam alleen 
En mijn woord zoudt bouwen. 





{==48r==} {>>pagina-aanduiding<<}

§9


Hoort mij, zei ik toen, 
Onder u betuigen, 
Wat gij hebt te doen: 
Och dat Israël 
Zich, op mijn bevel, 
Onder wij wou buigen! 




§10


Eert geen' uitlandsch' god; 
Wacht u voor uw zielen; 
Wilt naar mijn gebod, 
Mijnen naam ten hoon, 
Voor geen valsche goôn, 
Voor geen vreemde, knielen. 




§11


Ik, ik ben de HEER; 
'k Ben uw God, die heilig 
Yvre voor mijn eer, 
Die u door mijn hand 
Uit Egyptenland 
Leidde vrij en veilig. 
2. PAUZE. 




§12


Opent uwen mond, 
Eischt van mij vrijmoedig, 
Op mijn trouwverbond: 
Al wat u ontbreekt, 
Schenk ik, zo gij 't smeekt, 
Mild en overvloedig. 




§13


Maar mijn volk wou niet 
Naar mijn stemme hooren; 
Israël verliet 
Mij en mijn geboôn; 
't Heeft zich andre goôn, 
Naar zijn' lust, verkooren. 




§14


'k Liet hen dies, veracht, 
Naar 't hun goeddocht, handlen; 
'k Liet dit boos geslacht, 
Naar de keuze viel 
Van hun dwaaze ziel, 
In hun wegen wandlen. 




§15


Och! had, naar mijn' raad, 
Zich mijn volk gedraagen! 
Och! had Isrels zaad 
Op mijn effen paên 
Yvrig willen gaan, 
Naar mijn welbehagen! 




§16


'k Had hun haaters ras 
En geheel verslonden; 
Wie hun tegen was 
Had, aan alle kant, 
Mijn geduchte hand 
Zeker ondervonden. 




§17


Haaters van den HEER 
Hadden Hem gegeeven, 
Schoon geveinsd, zijn eer; 
Ook zou Isrels tijd, 
Van de smert bevrijd, 
Eeuwig zijn gebleeven. 




§18


'k Had u dan tot spijz' 
Vette tarw doen groeien, 
En u ten bewijz', 
Hoe ik u kon voên, 
Honingbeeken doen 
Uit de rotsen vloeien. 




  
De 82. Psalm.


Stem 46.


§1


In d'achtbre Godsvergaderingen 
Staat God, als richter der gedingen; 
Hij oordeelt over goed en kwaad, 
In 't midden van der goden raad. 
Hoe lang zult gij van 't richtsnoer wijken, 
Een onrechtvaardig vonnis strijken, 
En achtslaan op het aangezicht 
Der goddeloozen in 't gericht? 




§2


Toont aller goden God te vreezen; 
Doet recht aan armen en aan weezen; 
Rechtvaardigt hem, die billijk klaagt, 
Verdrukt of arm uw hulpe vraagt: 
Verlost geringen uit hun lijden, 
En wilt behoeftigen bevrijden; 
Rukt z' uit der goddeloozen hand: 
Gerechtigheid verhoogt een land. 





{==48v==} {>>pagina-aanduiding<<}

§3


Maar ach! hier is het recht vergeeten; 
Men heeft noch kennis noch geweeten; 
Men wandelt in de duisternis: 
Het wankelt al wat zeker is; 
Dies ziet men 's aardrijks grondvest beeven. 
'k Heb wel voorheen u d' eer gegeeven, 
Dat ik u goden heb genoemd, 
en als Gods kinderen geroemd. 




§4


Gij zult nochtans het leven derven, 
En, als gemeene menschen, sterven, 
Eens storten van den stoel der eer 
In 't graf, als elk der vorsten, neêr. 
Sta op, o God! en wil ontwaaken; 
Ai! oordeel 't aardrijk; richt de zaaken; 
Want Gij bezit op aard alom, 
De volkeren in eigendom. 




  
De 83. Psalm.


§1


Zwijg niet, o God! houd U niet doof; 
Wij worden, zo Gij zwijgt, ten roof; 
Wees toch niet stil; ai! wil ontwaaken; 
Want zie, o God! uw haaters maaken 
Een krijgsgetier om zich te wreeken: 
Zij durven stout den kop opsteeken. 




§2


Hun aanslag is verwoed en boos; 
Zij zoeken, heimelijk en loos, 
Uw volk, dat zij zo bits verachten, 
Te dempen met vereende krachten, 
Dat Gij, met zooveel gunst en zorgen, 
Houdt, als een' schat, bij U verborgen. 




§3


Zij zeiden stout, en heet op buit: 
“Komt aan, men roei' gansch Isrel uit; 
Opdat dit volk, gelijk voor deezen, 
Voortaan geen volk meer mooge weezen; 
Dat niemand Isrels naam doe hooren; 
Dat zijn gedachtnis gaa verlooren.” 




§4


Want samen zijn zij 't eens geraakt; 
't Verbond is tegen U gemaakt: 
Daar zien wij Edoms tenten naadren; 
Ginds Ismaël zich saam Vergaadren; 
De Moabieten, Hagareenen, 
En Gebal zich in 't veld vereenen. 




§5


Met hun trekt Ammon ééne lijn, 
En Amalek, en Palestyn', 
En die in 't rijke Tyrus woonen; 
Ook liet zich Assur bij hen troonen; 
Een machtig rijk, waarop zij leunen; 
En Lots ontaarte kinders steunen. 




§6


Dat hen, o God! uw Gramschap slaa, 
Als Midian, als Sisera, 
Als Iabin, die bij Kisons stroomen, 
En t' Endor gansch zijn omgekoomen; 
Wanneer uw ijver niemand spaarde, 
Maar hen vertrad, als slijk der aarde. 
PAUZE. 




§7


Sla hen en hunne prinsen, Heer, 
Als Oreb en als Zeëb, neêr; 
Doe al hun

{==49r==} {>>pagina-aanduiding<<}

vorsten, hoe verheven, 
Als Zebah en Salmuna sneeven, 
Die met geweld Gods land en daken 
Zich wilden ter bezitting maaken. 




§8


Maak, dat dit volk geen rustplaats vind'; 
Verstrooi hen door een' wervelwind; 
Als stoppels door een' storm gedreeven; 
Als wouden 't vuur ter prooi gegeeven; 
Als bergen, in wier ingewanden 
Ontstooken pik en zwavel branden. 




§9


Vervolg ze dus van oord tot oord, 
En drijfze met uw onweêr voort: 
Verschrik hen met uw dwarrelwinden, 
Zoo dat zij rust noch schuilplaats vinden: 
Doe hen, o HEER! vol schande vlieden, 
Opdat z' uw' naam eens hulde bieden. 




§10


Beschaam, verschrik hen eeuwiglijk; 
Dat ieder schaamrood rugwaards wijk'; 
Verniel hun heiren, doe hen weeten, 
Dat Gij alleen de HEER moogt heeten; 
Die groote naam van 't hoogste Wezen 
Doe 't weereldrond eerbiedig vreezen. 




  
De 84. Psalm.


§1


Hoe lieflijk, hoe vol heilgenot, 
O HEER, der legerschaaren God! 
Zijn mij uw huis en tempelzangen! 
Hoe branden mijn geneegenheên, 
Om 's HEEREN voorhof in te treên! 
Mijn ziel bezwijkt van sterk verlangen: 
Mijn hart roept uit tot God, die leeft, 
En aan mijn ziel het leven geeft. 




§2


Zelfs vindt de musch een huis, o HEER! 
De zwaluw legt haar jongskens neêr 
In 't kunstig nest, bij uw altaaren, 
Bij U, mijn Koning! en mijn God! 
Verwacht mijn ziel een heilrijk lot, 
Geduchte HEER der legerschaaren! 
Welzalig hij, die bij U woont, 
Gestaâg U prijst en eerbied toont. 




§3


Welzalig hij, die al zijn kracht 
En hulp alleen van U verwacht, 
Die kiest de welgebaande wegen: 
Steekt hen de heete middagzon 
In 't moerbeidal, Gij zijt hun bron, 
En stort op hen een' milden regen, 
Een' regen, die hen overdekt, 
Verkwikt, en hun tot zegen strekt. 
PAUZE. 




§4


Zij gaan van kracht tot kracht steeds voort; 
Elk hunner zal, in 't zalig oord 
Van Sion, haast voor God verschijnen: 
Let, HEER der legerschaaren, let 
Op mijn ootmoedig smeekgebed: 
Ai! laat mij niet van druk verkwijnen; 
Leen mij een toegeneegen oor, 
O Iakobs God! geef mij gehoor. 




§5


O God! die ons ten schilde zijt, 
En ons voor alle ramp bevrijdt, 
Aanschouw

{==49v==} {>>pagina-aanduiding<<}

toch uw' gezalfden Koning. 
Eén dag is in uw huis mij meer 
Dan duizend, daar ik U ontbeer: 
'k Waar' liever in mijns Bondgods wooning 
Een dorpelwachter, dan gewend 
Aan d'ijdle vreugd in 's boozen tent. 




§6


Want God, de HEER, zoo goed, zoo mild, 
Is t' allen tijd' een zon en schild; 
Hij zal genaad' en eere geeven: 
Hij zal hun 't goede niet in nood 
Onthouden, zelfs niet in den dood, 
Die in oprechtheid voor Hem leeven. 
Welzalig, HEER, die op U bouwt, 
En zich geheel aan U vertrouwt. 




  
De 85. Psalm.


§1


Gij hebt uw land, o HEER! die gunst betoond, 
Dat Iakobs zaad op nieuw in vrijheid woont; 
De schuld uws volks hebt G' uit uw boek gedaan; 
Ook ziet Gij geen van hunne zonden aan; 
Gij vindt in gunst, en niet in wraak, uw' lust; 
De hitte van uw gramschap is gebluscht. 
O heilrijk God! weer verder ons verdriet; 
Keer af uw wraak, en doe uw' toorn te niet. 




§2


Heeft dan, o Heer! uw gramschap nimmer end? 
Zal z' eindlijk niet eens worden afgewend? 
Of zal uw toorn ook op ons nakroost woên? 
Zult G' uit den dood ons niet herleeven doen, 
Opdat uw volk zich weêr in U verblij? 
Dat toch, o HEER! uw goedheid ons bevrij': 
Geef ons uw heil, en red door uwe hand, 
Uit vrije gunst, het zuchtend vaderland. 




§3


Merk op, mijn ziel, wat antwoord God u geeft; 
Hij spreekt gewis tot elk, die voor Hem leeft, 
Zijn' gunstgenoot, van blijden troost en vreê, 
Mits hij niet weêr op 't spoor der dwaasheid treê. 
Voorwaar Gods heil is reeds nabij 't geslacht, 
Het welk Hem vreest, en zijne hulp verwacht; 
Opdat er eer in onzen lande woon', 
En zich aldaar op 't luisterrijkst vertoon'. 




§4


Dan wordt genaê van waarheid blij ontmoet; 
De vrede van een' kus van 't recht gegroet; 
Dan spruit de trouw uit d' aarde blij omhoog; 
Gerechtigheid ziet neêr van 's hemels boog: 
Dan zal de HEER ons 't goede weêr doen zien; 
Dan zal ons 't land zijn volle garven bien; 
Gerechtigheid gaat voor zijn aangezicht, 
Hij zet z' alom, daar Hij zijn treden richt. 




  
De 86. Psalm.


Stem 77.


§1


Neig, o HEER! uw gunstig' ooren, 
Om mij in mijn' angst te hooren: 

{==50r==} {>>pagina-aanduiding<<}

'k Ben ellendig, diep in nood, 
Gansch van heul en hulp ontbloot. 
Hoed mijn ziel, Gij zijt almagtig, 
En ik ben uw gunst deelagtig: 
O mijn God, die mij aanschouwt! 
Red uw' knecht, die U vertrouwt. 




§2


Wie toch is, als Gij, weldaadig? 
Wees mij dan, o HEER! genadig; 
Want mijn roepen en geklag 
Klimt tot U, den ganschen dag; 
Wil de ziel uws knechts verblijden, 
Ondersteun hem in zijn lijden, 
Want ik hef mijn hart en oog, 
Trouwe God, tot U omhoog. 




§3


HEER, door goedheid aangedreeven 
Zijt Gij mild in 't schuld vergeeven: 
Wie U aanroept in den nood 
Vindt uw gunst oneindig groot: 
HEER, neem mijn gebed ter ooren; 
Wil naar mijne smeeking hooren; 
Merk, naar uw goedgunstigheên, 
Op de stem van mijn gebeên. 




§4


'k Ben gewoon, in bange dagen, 
Mijn benaauwdheid U te klaagen; 
Gij toch, die d' ellenden ziet, 
Hoort mij, en verstoot mij niet: 
Heer, wat goôn de heidnen roemen, 
Niemand is bij U te noemen; 
Daaden, als uw groote daên 
Treft men nergens elders aan. 
PAUZE. 




§5


Al de heidnen, door uw handen 
Voortgebragt in alle landen, 
Zullen tot U komen, Heer, 
Bukken voor uw aanschijn neêr, 
En uw' naam ter eere leeven; 
Gij zijt groot en hoog verheven; 
Gij doet duizend wonderheên; 
Gij zijt God, ja Gij alleen. 




§6


Leer mij naar uw' wil te handlen, 
'k Zal dan in uw waarheid wandlen; 
Neig mijn hart, en voeg het saam 
Tot de vreez' van uwen naam. 
Heer, mijn God, ik zal U looven, 
Heffen 't gansche hart naar boven; 
'k Zal uw' naam en majesteit 
Eeren tot in eeuwigheid. 




§7


Want uw goedheid, hoogst gereezen, 
Hebt Gij dikwijls mij beweezen, 
En mijn ziel, hoe zeer verdrukt, 
Uit het diepst van 't graf gerukt. 
O mijn God! de trotsaarts spannen 
Boos te samen met tijrannen, 
Tot mijn' dood en zielsverdriet; 
Zij ontzien uw hoogheid niet. 




§8


Maar Gij, Heer, Gij zijt langmoedig, 
Zeer barmhartig, overvloedig 
In genaê, die ons behoedt, 
Groot van waarheid, eindloos goed. 
Wend U tot mijn ziel genadig; 
Sterk uw' knecht, en geef weldaadig 
Ondersteuning aan den zoon 
Uwer dienstmaagd, van den troon. 




§9


Doe een teeken mij ten goede, 
Dat mijn haaters in hun woede 
Moogen

{==50v==} {>>pagina-aanduiding<<}

zien, hoe, tot hunn' spijt, 
Gij mij troost, en mij bevrijdt. 




  
De 87. Psalm.


§1


Zijn' grondslag, zijn onwrikbre vastigheden 
Heeft God gelegd op bergen, Hem gewijd; 
De HEER, die zich in Sions heil verblijdt, 
Bemint het meer dan alle Iacobs steden. 




§2


Men spreekt van u zeer heerelijke dingen, 
O schoone stad van Isrels Opperheer! 
'k Zie Rahab, ik zie Babel, tot uw eer, 
Bij hen geteld, die mijne grootheid zingen. 




§3


De Filistijn, de Cyriër, de Mooren, 
Zijn binnen u, o Godstad! voortgebragt: 
Van Sion zal het blijde nageslacht 
Haast zeggen: “deez' en die is daar gebooren.” 




§4


God zal ze zelf bevestigen en schraagen, 
En op zijn rol, daar Hij de volken schrijft, 
Hen tellen, als in Isrel ingelijfd, 
En doen den naam van Sions kindren draagen. 




§5


Dan wordt mijn naam met lofgejuich gepreezen; 
Dan zullen daar de blijde zangers staan, 
De speelliên op de harp en cymbel slaan, 
En binnen u al mijn fonteinen weezen. 




  
De 88. Psalm.


§1


O God mijns heils, mijn Toeverlaat! 
Tot U hef ik mijn droeve klagten: 
Ik roep, bij dagen en bij nachten, 
Tot U in mijnen jammerstaat. 
Ik nader biddend; wil mij hooren, 
En neig tot mijn geschrei uw ooren. 




§2


Mijn ziel, der tegenheden zat, 
Wordt moedeloos, wil mij begeeven; 
Het einde nadert van mijn leven: 
'k Ben krachteloos en afgemat. 
Ik ben, door overmaat van kwaalen, 
Als zij, die reeds ten grave daalen. 




§3


'k Ben afgezonderd bij den hoop 
Der dooden, die, ter neêr geslagen, 
In 't bloeien van hun blijde dagen 
Gestuit in hunnen levensloop, 
Met aard bedekt, van elk vertreeden, 
Door uwe hand zijn afgesneden. 




§4


Gij hebt mij in den kuil gelegd; 
In diept', in duisternis gestooten: 
Uw grimmigheid heeft mij verstooten: 
Mij neêrgedrukt, mij troost ontzegd. 
Gij doet op mij uw oordeel komen, 
Als onweêrstaanbre waterstroomen. 




§5


Ik derf mijn vrienden, tot mijn straf: 
Zij zijn vervreemd van mededoogen: 
Ik ben een gruwel in hun oogen: 
Gij wendt hen alle van mij af. 
Een bange

{==51r==} {>>pagina-aanduiding<<}

kerker doet mij zuchten: 
Ik kan de banden niet ontvlugten. 
PAUZE. 




§6


Mijn oogen treuren om mijn leed, 
Om al mijn' angst, om al mijn lijden: 
O HEER! wil mij van straf bevrijden; 
Ach! toon U tot mijn hulp gereed: 
'k Smeek dag aan dag om uw ontferming: 
Leen mij de hand tot mijn bescherming. 




§7


Zult Gij aan dooden wondren doen? 
Zult G' overleednen doen verrijzen, 
Om hier uw' grooten naam te prijzen? 
Zal 't graf uw' wijzen raad bevroên? 
Zal daar uw goedheid zich verspreiden? 
Zal 't woest verderf uw trouw verbreiden? 




§8


Wie zal uw wondren, uw beleid, 
Ooit in de duisternis vertellen? 
Wie ooit uw recht in 't daglicht stellen, 
Ter plaatse der vergetelheid? 
Maar ik, eer d'uchtend aan komt breeken, 
Zal U, o HEER! om bijstand smeeken. 




§9


Waarom is 't, dat Gij mij verstoot? 
Waarom verbergt G' uw gunstrijk' oogen? 
'k Was, van der jeugd af, neêrgebogen, 
Bedrukt, en worstlend met den dood. 
Ik moet, vol angst, uw gramschap draagen: 
'k Ben twijfelmoedig en verslagen. 




§10


'k Ben met verschrikking aangedaan: 
Mijn moed verflaauwt; mijn leden beeven: 
Uw dierbre gunst heeft mij begeeven: 
De vlam uws toorns doet mij vergaan. 
'k Moet dag aan dag met duizend rampen, 
Als met het woên der golven, kampen. 




§11


Gij hebt en medgezel en vrind 
Van mij verwijderd in mijn lijden, 
Zoo dat mijn ziel, hoe z' ook moet' strijden, 
Bij niemand heul of bijstand vindt. 
'k Zoek hen vergeefs; 'k moet eenzaam weenen: 
Al mijn bekenden zijn verdwenen. 




  
De 89. Psalm.


§1


'k Zal eeuwig zingen van Gods goedertierenheên; 
Uw waarheid t'allen tijd' vermelden door mijn reên; 
Ik weet, hoe 't vast gebouw van uwe gunstbewijzen, 
Naar uw gemaakt bestek, in eeuwigheid zal rijzen; 
Zoo min de hemel ooit uit zijnen stand zal wijken, 
Zoo min zal uwe trouw ooit wanklen, of bezwijken. 




§2


Ik heb, dit was uw taal, een vast verbond gemaakt 
Met mijnen gunsteling, dien steeds mijn oog bewaakt: 
Ik heb aan mijnen knecht, aan mijnen uitverkooren', 
Aan David, in mijn gunst, met eenen eed gezwooren: 
“Ik zal

{==51v==} {>>pagina-aanduiding<<}

van kind tot kind, tot aan het eind der dagen 
Uw zaad bevestigen, en uwen rijkstroon schraagen.” 




§3


De hemel looft, o HEER! uw wondren, dag en nacht; 
Uw waarheid wordt op aard de glorie toegebragt, 
Daar uw geheiligd volk van uwe trouw mag zingen: 
Want wie is U gelijk bij al de hemellingen? 
En, welke vorsten ooit het aardrijk moog' bevatten, 
Wie hunner is, o HEER! met U gelijk te schatten? 
1. PAUZE. 




§4


God is op 't hoogst geducht in zijner heilgen raad, 
En vreeslijk boven 't heir, dat om zijn' rijkstroon staat. 
Wie is als Gij, o HEER! o God der legerschaaren? 
Wie is aan U gelijk? wie kan U evenaaren? 
Grootmagtig zijt G', o HEER! ja eindloos in vermogen; 
Uw onverbreekbre trouw omringt U voor elks oogen. 




§5


Gij temt de woeste zee, zij luistert naar uw' wil; 
Hoe hoog zij zich verheff', Gij wenkt, en zij is stil. 
Gansch Rahab is door U verbrijzeld, gansch verslagen; 
Uw vijand is verstrooid, uw arm heeft roem gedraagen; 
En aard en hemel, en wat leeft, of ooit zal leeven, 
Zijn d' uwe; 't gansch heelal hebt Gij 't bestaan gegeeven. 




§6


Gij schiept het barre noord' en 't zoele zuiden saam. 
Ginds juicht een Thabor, hier een Hermon in uw' naam: 
Gij hebt een' arm met magt, uw hand heeft groot vermogen, 
Uw rechtehand is hoog; uw troon blijft, onbewoogen, 
Van recht en van gericht zijn' vasten steun ontleenen: 
En waarheid en genaê gaan voor uw aanschijn henen. 




§7


Hoe zalig is het volk, dat naar uw klanken hoort! 
Zij wandlen, HEER, in 't licht van 't godlijk aanschijn voort; 
Zij zullen in uw' naam zich al den dag verblijden; 
Uw goedheid straalt hun toe; uw magt schraagt hen in 't lijden; 
Uw onbezweeken trouw zal nooit hunn' val gedoogen, 
Maar uw gerechtigheid hen naar uw woord verhoogen. 




§8


Gij toch, Gij zijt hun roem, de kracht van hunne kracht; 
Uw vrije gunst alleen wordt d'eere toegebragt; 
Wij steeken 't hoofd omhoog, en zullen d'eerkroon draagen 
Door U, door U alleen, om 't eeuwig welbehagen; 
Want God is ons ten schild in strijdperk van dit leven, 
En onze Koning is van Isrels God gegeeven. 

{==52r==} {>>pagina-aanduiding<<}

2. PAUZE. 




§9


Gij hebt weleer van hem, dien Gij geheiligd hadt, 
Gezegd in een gezicht, dat zooveel troost bevat: 
“Ik heb bij eenen held voor Isrel hulp beschooren, 
Hem uit het volk verhoogd; hem had ik uitverkooren. 
'k Heb David mijnen knecht, mijn' gunsteling, gevonden, 
En hem, met heilge zalf, aan mij en 't rijk verbonden. 




§10


Mijn hand zal, hoe 't ook gaa, hem sterken dag en nacht; 
Mijn arm zal hem in nood voorzien van moed en kracht; 
De vijand zal hem nooit door wreevle handelingen, 
Door list of helsch bedrog, in uiterst' engten dringen; 
Den booswicht zal 't geweld nooit tegen hem gelukken, 
Noch in- noch uitlandsch vorst zijn' zetel onderdrukken. 




§11


Ik zal in tegendeel, al wie hem wederstaat, 
Verplettren voor zijn oog, en plaagen, die hem haat; 
Mijn trouw zal met hem zijn, mijn goedheid hem geleiden; 
Zijn magt zal in mijn' naam zich over d'aard verspreiden; 
Zijn hand de groote zee, zijn scepter de rivieren, 
Door mijn geducht bestel, met roem en eer bestieren. 




§12


Gij, zal hij zeggen, zijt mijn Vader en mijn God, 
De rotssteen van mijn heil: 'k zal hem ook stellen tot 
Een' eerstgebooren zoon, door al zijn broeders t'eeren; 
Als koning zal hij zelf de koningen regeeren, 
Mijn goedertierenheid zijn' rijkstroon eeuwig stijven, 
En mijn gemaakt verbond met hem bestendig blijven. 
3. PAUZE. 




§13


Ik zal de heerschappij doen duuren bij zijn zaad, 
Zoo lang de hemel zelf op vaste pijlers staat. 
Maar zoo zijn kinders ooit mijn zuivre wet verlaaten; 
Zoo 't richtsnoer van mijn recht ter reegling niet kan baaten, 
Zoo zij ontheiligen, wat ik heb voorgeschreeven, 
Dan moogen zij gewis voor mijne straffen beeven. 




§14


Dan zal ik hen, die dwaas of wreevlig overtreên, 
Bezoeken met de roê en bittre tegenheên; 
Doch over hem mijn gunst en goedheid nooit doen enden, 
Niet feilen in mijn trouw, noch mijn verbond ooit schenden; 
'k Zal nooit herroepen 't geen ik eenmaal heb gesprooken: 
't Geen uit mijn lippen ging blijft vast en onverbrooken. 





{==52v==} {>>pagina-aanduiding<<}

§15


'k Heb eens gezwooren bij mijn eigen heiligheid, 
Zoo ik aan David lieg', zoo hem mijn woord misleid': 
Zijn zaad zal eeuwig zijn, zijn troon zal heerlijk praalen, 
Zoo duurzaam als de zon, zoo glansrijk als haar straalen; 
Bevestigd als de maan; en aan des hemels boogen 
Staat mijn getuige trouw te schittren in elks oogen.” 




§16


Maar ach! mijn God, waar blijkt uw trouw nu? waar uw eer? 
Gij stoot en werpt, vergramd, thans uw' Gezalfden neêr; 
Gij schijnt niet van 't verbond met uwen knecht te weeten; 
Zijn kroon ontheiligd, ligt ter aarde neêrgesmeeten; 
Zijn sterke muuren zijn door 's vijands magt verbrooken, 
Zijn vestingen verwoest, en in het stof gedooken. 
4. PAUZE. 




§17


Hij is door elk beroofd, den nabuur tot een' smaad: 
Gij hebt de rechtehand verhoogd van die hem haat; 
Gij deedt den vijand in zijn' rampspoed zich verblijden: 
Zijn zwaard ligt om, 't is stomp, en nutteloos in 't strijden; 
Gij doet hem, vol van schrik, van 't bloedig slagveld vlugten, 
En onder 's vijands juk, van U verlaaten, zuchten. 




§18


Zijn schoonheid is vergaan; zijn troon ligt neêrgestort; 
De dagen zijner jeugd zijn door uw hand verkort; 
Met schaamt' is hij bedekt, elk kan hem strafloos tergen. 
Hoe lang, getrouwe God? Zult Gij U steeds verbergen? 
Zal dan uw grimmigheid, die niemand af kan keeren, 
Gelijk een brandend vuur, 't verdrukte volk verteeren? 




§19


Gedenk, o Heer! hoe zwak ik ben, hoe kort van duur: 
Het leven is een damp; de dood wenkt ieder uur. 
Zou 't menschdom dan vergeefs op aarde zijn geschapen? 
Wie leeft er, die den slaap des doods niet eens zal slaapen? 
Wie redt zijn ziel van 't graf? ai! help ons, als te vooren, 
Gelijk Gij bij uw trouw aan David hebt gezwooren. 




§20


Gedenk den smaad, dien elk van uwe knechten lijdt, 
Waarmeê elk magtig volk mijn bang gemoed doorsnijdt; 
Den smaad, o HEER! waarmeê uw haaters ons belaaden, 
Waarmede zij den gang van uw' Gezalfden smaaden. 
Gij immers wilt of zult nooit onze hoop beschaamen: 
Den HEER zij eeuwig lof, en elk zegg' Amen, Amen! 



  

{==53r==} {>>pagina-aanduiding<<}

De 90. Psalm.


§1


Gij zijt, o Heer! van d'allervroegste jaaren, 
Voor ons geweest een toevlugt in gevaaren. 
Eer berg en rots uit niet gebooren waren, 
Eer d'aarde rustt' op haare grondpilaaren: 
Van eeuwigheid, o God, die eeuwig leeft! 
Zijt Gij de God, die eind noch oorsprong heeft. 




§2


Uw oppermagt, die wij ootmoedig eeren, 
Kan door een' wenk den mensch zijn broosheid leeren: 
Uw wenk alleen, al schijnt ons niets te deeren, 
Verbrijzelt ons, doet ons tot aarde keeren: 
Want in uw oog zijn duizend jaaren, Heer, 
Een enkle dag, een nachtwaak, en niets meer. 




§3


Gij overstroomt het menschdom: zijn vermogen 
Is, als een slaap, een ijdle droom, vervloogen: 
Zij zijn als 't gras, dat 's morgens, overtoogen 
Met frisschen daauw, in bloei staat voor elks oogen, 
Maar 's avonds, als het afgesneeden wordt, 
Op 't open veld in weinig tijds verdort. 




§4


Door uwen toorn vergaat ons kwijnend leven. 
Uw gramschap doet ons hart van doodschrik beeven, 
O God! als Gij, in majesteit verheven, 
Het onrecht, dat w' in 't openbaar bedreeven, 
En 't kwaad, door ons in 't heimelijk verricht, 
In 't licht stelt voor uw glansrijk aangezicht. 
PAUZE. 




§5


Wanneer uw toorn en gramschap ons bezwaaren, 
Dan wenden, dan verdwijnen onze jaaren; 
Wij zien hen, als gedachten, henen vaaren; 
Of, blijft uw gunst ons in het leven spaaren, 
Dan klimmen wij ten hoogsten tot den top 
Van seventig of tachtig jaaren op. 




§6


Helaas! het best van onze beste dagen 
Baart dikwijls smert, geeft dikwijls stof tot klaagen; 
Daar zorg, verdriet en jammerlijke plaagen 
Steeds, beurt om beurt, de matte ziel doorknaagen. 
De levensdraad wordt schielijk afgesneên: 
Wij scheenen sterk, en ach! wij vliegen heen. 




§7


Wie kent uw' toorn? wie zijn geduchte krachten? 
Wie vreest dien recht, geduchtste Magt der magten? 
Leer ons den tijd des levens kostlijk achten, 
Opdat ons hart de wijsheid moog' betrachten; 
Keer weder, HEER; uw gunst koom' ons te staê: 
Hoe lang ontzegt G' uw' knechten uw genaê? 




§8


Uw gunst sterkt meer dan d'uitgezochste spijzen: 
Laat, met het licht, haar licht voor ons verrijzen; 
Zoo zal ons hart op lieffelijke wijzen 
Uw goedheid, al ons oovrig leven, prijzen. 
Ver-
{==53v==} {>>pagina-aanduiding<<}
blijd ons naar de maat van onzen druk, 
En naar den tijd van al ons ongeluk. 




§9


Laat uw genaê ons met haar' troost verrijken, 
En laat uw werk aan uwe knechten blijken; 
Uw heerlijkheid niet van hun kindren wijken: 
Uw liefd', uw magt behoed' ons voor bezwijken: 
Sterk onze hand, en zegen onze vlijt; 
Bekroon ons werk, en nu, en t' allen tijd'. 




  
De 91. Psalm.


§1


Hij, die op Gods bescherming wacht, 
Wordt door den hoogsten Koning 
Beveiligd in den duistren nacht, 
Beschaduwd in Gods wooning: 
Dies noem ik God, zoo goed als groot 
Voor hun, die op Hem bouwen, 
Mijn' burg, mijn toevlugt in den nood, 
Den God van mijn betrouwen. 




§2


Hij zal uit 's vogelsvangers net 
U veilig doen ontkomen: 
Hij is het, die uw leven redt; 
Gij hebt geen pest te schroomen: 
Hij zal, in lijf- en zielgevaar, 
U met zijn vleuglen dekken; 
Zijn waarheid u ten beukelaar, 
En ter rondas verstrekken. 




§3


De schrik des nachts doet u niet vliên, 
Waarvoor de boozen beeven; 
Geen pijlen hoeft gij 's daags t'ontzien, 
Die hevig om u zweeven. 
De pest, met welk een' snellen spoed 
Zij moog' in 't duistre waaren, 
Noch 't streng verderf, dat 's middags woedt, 
Zal uwe ziel vervaaren. 




§4


Gij zult, aan d'een en d'andre hand, 
Tienduizenden zien vallen; 
Terwijl gij, in gerusten stand, 
Bewaakt blijft boven allen. 
Het dreigend leed vliegt u voorbij; 
Alleenlijk zien uw oogen, 
Hoe schriklijk 't loon der boozen zij, 
Die d' Almagt niet verhoogen. 
PAUZE. 




§5


Ick steun op God, mijn' toeverlaat; 
Dies heb ik niets te vreezen. 
Wie God vertrouwt, dien deert geen kwaad: 
Uw tent zal veilig weezen: 
Hij zal zijn engelen gebiên, 
Dat z' u op weg bevrijden: 
Gij zult hen, in gevaaren, zien 
Voor uw behoudnis strijden. 




§6


Zij zullen u, Gods gunstgenoot, 
Naar 's Hoogsten welbehagen, 
Opdat gij aan geen' steen u stoot, 
Op hunne handen draagen. 
Gij zult op jonge leeuwen treên, 
Op giftig' adders stappen; 
En, door gevaar noch vreez' bestreên, 
Den leeuw en draak vertrappen. 




§7


Dewijl zijn ziel mij teêr bemint, 
Dus laat God zelf zich hooren, 
Heb ik voor hem, als voor mijn' vrind, 
Een heilrijk lot beschooren: 
Omdat hij mijnen

{==54r==} {>>pagina-aanduiding<<}

naam erkent, 
Zal hem mijn gunst verzellen; 
Ik sal hem redden uit d' ellend', 
En op een hoogte stellen. 




§8


Hij zal, in alle ramp en pijn, 
Tot mij om uitkomst zuchten, 
En ik gestadig bij hem zijn, 
In al zijn ongenugten: 
't Gevaar zal ik hem doen ontvliên; 
Zijn levensdagen rekken: 
'k Zal hem mijn eer en heil doen zien, 
En nooit mijn hulp onttrekken. 




  
De 92. Psalm.


§1


Laat ons de rustdag wijden 
Met psalmen tot Gods eer; 
't Is goed, o Opperheer! 
Dat w' ons in U verblijden: 
't Zij d'uchtendstond, vol zoetheid, 
Ons stelt uw gunst in 't licht; 
't Zij ons de nacht bericht 
Van uwe trouw en goedheid. 




§2


't Voegt ons met blijde klanken, 
Door 't voorbedachte lied, 
Hem, die het al gebiedt, 
Op harp en luit te danken. 
Gij hebt door uw vermogen, 
O HEER! mijn hart verheugd: 
Ik zal, verrukt van vreugd, 
Uw groote daên verhoogen. 




§3


Hoe groot zijn, HEER, uw werken! 
Hoe ver gaat uw beleid! 
Gij stelt, met moogendheid, 
Elk deel zijn juiste perken. 
Een ziel, aan 't stof gekluisterd, 
Beseft uw daaden niet: 
Geen dwaas weet, wat hij ziet; 
Zijn oordeel is verduisterd. 




§4


Dat vrij, als groene telgen, 
De booze weelig groei': 
Gij zult, in zijnen bloei, 
Voor eeuwig hem verdelgen. 
Niets stelt U immer paalen, 
Gij zijt de hoogst' in magt: 
Gij zijt de HEER: uw kracht 
Zal eeuwig zegepraalen. 
PAUZE. 




§5


Wie U durft wederstreeven, 
Wie onrecht durft begaan, 
Zult Gij, o God! weêrstaan, 
Verstrooien en doen sneeven. 
Gij zult mijn eer vergrooten, 
Mij sterken in mijn' stand: 
Ik ben door uwe hand 
Met olie overgooten. 




§6


Mijn oog zal hen aanschouwen, 
Die listig al mijn paên 
In 't heimlijk gadeslaan, 
Mij telkens onrust brouwen. 
Ook zal mijn oor eens hooren, 
Dat Gij de boozen straft; 
Dat Gij mij wraak verschaft 
Van hun, die mij verstooren. 




§7


't Rechtvaardig volk zal bloeien, 
Gelijk op Libanon, 
Bij 't koestren van de zon, 
De palm en ceder groeien. 
Zij, die in 't huis des HEEREN, 
In 't voorhof zijn geplant, 
Zien door des Hoogsten hand 
Hunn' wasdom steeds vermeêren. 




§8


In hunne grijze dagen 
Blijft hunne vreugd gewis: 
Zij zullen, groen en frisch, 
Gewenschte vruchten draagen; 
Om, met

{==54v==} {>>pagina-aanduiding<<}

verheugde monden, 
Te roemen 't recht mijns Gods. 
In Hem, mijn vaste rots, 
Is 't onrecht nooit gevonden. 




  
De 93. Psalm.


§1


De HEER regeert: de hoogste Majesteit, 
Bekleed met sterkt', omgord met heerlijkheid, 
Bevestigt d'aard, en houdt door zijne hand 
Dat schoon gebouw onwankelbaar in stand 




§2


Gij hebt uw' troon van eeuwigheid gegrond: 
De waatren, HEER, verheffen zich in 't rond': 
Rivier en meir verheffen hun geruisch: 
Het siddert al op 't woedend stroomgedruisch. 




§3


Maar, HEER, Gij zijt veel sterker, dan 't geweld 
Der waatren, dien uw almagt paalen stelt: 
De groote zee zwijgt op uw' wenk en wil, 
Hoe fel zij bruisch', hoe fel zij woede, stil. 




§4


Uw magt is groot, uw trouw zal nooit vergaan: 
Al wat Gij ooit beloofd hebt zal bestaan. 
De heiligheid is voor uw huis, o HEER! 
Eeuw uit eeuw in, tot sieraad en tot eer. 




  
De 94. Psalm.


§1


Verschijn nu blinkend, God der wraake; 
Dat eens uw arm voor ons ontwaake; 
Vertoon uw glansrijk aangezicht; 
Gij Rechter, die de weereld richt, 
Sta op, verhef U, en vergeld 
Hovaardigen hun trotsch geweld. 




§2


Hoe lang, HEER, zullen dan de boozen, 
Hoe langen tijd de goddeloozen 
Nog hupplen, vol van dartle vreugd, 
En laster braaken op de deugd, 
En spreeken, als in zegepraal, 
Baldaadig d'allerhardste taal? 




§3


't Verbrijzeld volk! o HEER! moet bukken, 
Daar zij uw erfdeel wreed verdrukken; 
De zwakke weêuw, van hulp ontbloot, 
Wordt met den vreemdeling gedood; 
Zelfs wordt d' onnoozle wees vermoord; 
Naar recht nog reden wordt gehoord. 




§4


Zij zeggen, stout op hun vermogen: 
“De HEER slaat op ons doen geen oogen; 
De God van Iacob merkt het niet.” 
Let, onvernuftigen, en ziet: 
Blijft g' eeuwig van verstand beroofd, 
Gij dwaazen, die het licht verdooft? 




§5


Zou dan de Schepper, die onz' ooren 
Geplant heeft, zelf niet kunnen hooren? 
Zou Hij, die 't oog formeert, niet zien? 
Zoudt gij des Richters wraak ontvliên, 
Die volken straft, en wijsheid leert 
Den mensch, die wetenschap ontbeert? 

{==55r==} {>>pagina-aanduiding<<}

PAUZE 




§6


Neen; dwaas! de HEER weet uw gedachten, 
Dat z' ijdel zijn bestuur verachten. 
Welzalig is de man, o HEER! 
Die door uw tucht en hemelleer 
Het nut der onderdrukking weet, 
En voordeel trekt zelfs uit het leed. 




§7


Zoo leert hij zich geduldig draagen; 
Zoo ziet hij 't eind der kwaade dagen; 
Zoo wordt de roede zelfs gekust, 
En d' onderwerping geeft hem rust; 
Totdat de kuil gegraaven wordt, 
Waarin de zondaar nederstort. 




§8


De HEER zal, in dit moeilijk leven, 
Zijn volk en erfdeel nooit begeeven: 
Het oordeel keert, vol majesteit, 
Haast weder tot gerechtigheid: 
Al wie oprecht is van gemoed, 
Die merkt het op, en keurt het goed. 




§9


Wie helpt mij tegen al die boozen? 
Wie wederstaat die goddeloozen? 
Zoo mij de HEER, mijn schild en loon, 
Geen sterken bijstand had geboôn, 
Dan waar' mijn leven haast verkort, 
En ik bijna in 't graf gestort. 




§10


Wanneer ik zei: “mijn voeten glijden;” 
Toen hebt Gij mij gesterkt in 't lijden. 
Wanneer mij 't afgepeinsde hart 
Door al mijn denken werd verward, 
En ik in druk schier was gestikt; 
Toen heeft uw troost mijn ziel verkwikt. 




§11


Zou ooit de stoel der schaadlijkheden 
Bij uwen troon een plaats bekleeden, 
Die moeit' en wetten boos verdicht? 
Zij rotten saam, en wars van 't licht, 
Verdrukken zij het vroom gemoed; 
Ia doemen zelfs 't onschuldig bloed. 




§12


De HEER, mijn Bondgod, was voordezen, 
Mijn hoog vertrek in al mijn vreezen, 
Mijn steenrots en mijn toeverlaat; 
Hij straft de boozen, wreekt hun kwaad, 
En loont hun boosheid met den val: 
't Is God, die hen verdelgen zal. 




  
De 95. Psalm.


Stem 24.


§1


Komt, laat ons samen Isrels HEER, 
Den rotssteen van ons heil, met eer, 
Met godgewijden zang ontmoeten: 
Laat ons zijn gunstrijk aangezicht, 
Met een verheven lofgedicht 
En blijde psalmen, juichend groeten. 




§2


De HEER is groot, een heerlijk God, 
Een Koning, die het zaligst lot, 
Ver boven alle goôn, kan schenken: 
Het diepst van 's aardrijks ingewand, 
Het hoogst gebergt is in zijn hand; 
't Is al gehoorzaam op zijn wenken. 




§3


Zijn' is de zee; z' is door zijn kracht 

{==55v==} {>>pagina-aanduiding<<}

Met al het drooge voortgebragt: 
't Moet alles naar zijn wetten hooren. 
Komt, buigen w' ons dan biddend neêr; 
Komt, laat ons knielen voor den HEER, 
Die ons gemaakt heeft en verkooren. 




§4


Want Hij is onze God, en wij 
Zijn 't volk van zijne heerschappij, 
De schaapen, die zijn hand wil weiden: 
Zoo gij zijn stem dan heden hoort, 
Gelooft zijn heil- en troostrijk woord, 
Verhardt u niet, maar laat u leiden. 




§5


Verhardt u niet; neemt zijn genaê 
Ootmoedig aan; laat Meriba, 
Laat Massa u ten afschrikk' weezen; 
Waar 'k door uw vaders ben verzocht, 
Toen alles, wat mijn almagt wrocht, 
Hen niet bewoog, om mij te vreezen. 




§6


'k Heb aan dit volk, dat mij vergat, 
Een' langen tijd verdriet gehad, 
Ia veertig jaar hunn' hoon verdraagen, 
En zei: “dit volk, dat steeds mij sart, 
Heeft een verdwaasd en dwaalend hart; 
't Schept in mijn wegen geen behagen.” 




§7


Dies heb ik, door hun tergend kwaad 
Op 't hoogst vergramd, dit volk versmaad, 
En met een' dieren eed gezwooren, 
Dat, wegens zijn geschonden trouw, 
Het nooit mijn rust genieten zou, 
Die voor mijn volk nog blijft beschooren. 




  
De 96. Psalm.


§1


Zingt, zingt een nieuw gezang den HEERE; 
Zing, aarde, zing dien God ter eere; 
Looft 's HEEREN naam met hart en mond; 
Vermeldt zijn heil op 't weereldrond; 
Dat dag aan dag zijn roem vermeêre. 




§2


Nu moet uw tong de heidnen nooden; 
Meld allen volken zijn geboden; 
Vertelt zijn wondren en zijn eer: 
Groot en prijswaardig is de HEER, 
En vreeslijk boven al de goden. 




§3


Al d'afgoôn zijn slechts ijdelheden; 
Maar God, die van ons wordt beleeden, 
Is 't, die de heemlen heeft gesticht, 
En voor zijn godlijk aangezicht 
Zet eer met majesteit haar treden. 




§4


Hoe blinkt het alles door vertooning 
Van sterkt' en sieraad in zijn wooning! 
Geef dan, o allerlei geslacht! 
Den roem van heerlijkheid en kracht 
Aan Isrels grooten God en Koning. 
PAUZE. 




§5


Geeft d'eer aan't eeuwig Opperwezen: 
Zijn naam wordt nooit genoeg gepreezen: 
Verheft zijn deugden, blij te moê; 
Brengt in zijn huis Hem offer toe, 
Hem, dien de wolken moeten vreezen. 





{==56r==} {>>pagina-aanduiding<<}

§6


Aanbidt Hem needrig al uw leven, 
Hem, die, in 't heiligdom verheven, 
Een godlijk licht van zich verspreidt. 
Leer, aarde, voor zijn majesteit, 
Leer voor zijn aangezichte beeven. 




§7


Zeg, om de heidnen te verlichten: 
De HEER regeert, die d'aard wou stichten, 
Dies zij, bevestigd t'allen stond, 
Nooit wanklen zal op haaren grond; 
Hij zal naar 't recht de volken richten. 




§8


Dat zich de hemelen verblijden; 
Verheugd zij d'aard aan alle zijden, 
Verheugd de volheid van de zee; 
Het veld spring' op met al het vee, 
En 't woud moet' juichend God belijden. 




§9


't Iuich' al voor 't aangezicht des HEEREN; 
Hij komt, die d'aarde zal regeeren 
En richten vol van majesteit; 
De weereld zal gerechtigheid, 
Het menschdom zijne waarheid eeren. 




  
De 97. Psalm.


§1


God heerscht als Opperheer: 
Dat elk Hem juichend eer'! 
Gij, aarde, zee en eiland, 
Verheugt u in uw' Heiland. 
Hem dekt met majesteit 
Der wolken donkerheid; 
Hij vestigt zijnen troon 
Op heilge rijksgeboôn, 
Vol recht en wijs beleid. 




§2


Een vuurgloed gaat Hem voor, 
Den ganschen hemel door, 
En blaakt aan alle zijden 
Hen, die zijn magt bestrijden. 
Zijn felle bliksemschicht 
Snelt door al 't zwerk; verlicht 
Den ganschen weereldkloot: 
Het aardrijk ziet zijn' nood, 
En ijst, en beeft, en zwicht. 




§3


't Gebergte smelt als wasch, 
En wordt geheel tot asch 
Voor 't aangezicht des HEEREN, 
Wien al wat leeft moet eeren: 
't Verbaasde hemelrond 
Meldt in dien naaren stond 
Zijn billijkheid en magt: 
De volken zien zijn kracht 
Op 's aardrijks ruimen grond. 
PAUZE. 




§4


Dat ieder schaamrood zij, 
Die, onbeschroomd en vrij, 
Een beeld durft eer bewijzen, 
En nietig' afgoôn prijzen, 
Den waaren God ten hoon: 
Knielt voor Hem, al gij goon! 
Zwicht voor den Opperheer; 
Buigt u met ootmoed neêr 
Voor zijn' geduchten troon. 




§5


Gansch Sion was verheugd, 
En juicht', o HEER! van vreugd, 
Met Iudaas dochtrenschaaren, 
Wanneer 't de blijde maaren 
Uws oordeels had gehoord: 
Want Gij heerscht ongestoord, 
En toont uw magt alom, 
Ver boven 't godendom, 
't Welk siddert voor uw woord. 




§6


Beminnaars van den HEER, 
Ver-
{==56v==} {>>pagina-aanduiding<<}
breiders van zijn eer, 
Hoopt steeds op zijn genade, 
En haat altoos het kwaade. 
Hij, die in tegenspoed 
Zijn gunstgenooten hoedt, 
Verleent hun onderstand, 
En redt z' uit 's boozen hand, 
Die op hun onschuld woedt. 




§7


Gods vriendlijk aangezicht 
Heeft vrolijkheid en licht 
Voor all' oprechte harten 
Ten troost verspreid in smarten. 
Iuicht, vroomen, om uw lot; 
Verblijdt u steeds in God; 
Roemt, roemt zijn heiligheid: 
Zoo word' zijn lof verbreid 
Voor al dit heilgenot! 




  
De 98. Psalm.


Stem 66.


§1


Zingt, zingt een nieuw gezang den HEERE, 
Dien grooten God, die wondren deed; 
Zijn rechtehand, vol sterkt' en eere, 
Zijn heilig' arm wrocht heil na leed: 
Dat heil heeft God nu doen verkonden; 
Nu heeft Hij zijn gerechtigheid, 
Zoo vlekkeloos en ongeschonden, 
Voor 't heidendom ten toon gespreid. 




§2


Hij heeft gedacht aan zijn genade, 
Zijn trouw aan Isrel nooit gekrenkt; 
Dit slaan al 's aardrijks einden gade, 
Nu onze God zijn heil ons schenkt. 
Iuich dan den HEER' met blijde galmen, 
Gij gansche weereld, juich van vreugd; 
Zing vrolijk in verheven psalmen 
Het heil, dat d'aard in 't rond verheugt. 




§3


Doe bij uw harp de psalmen hooren; 
Uw juichstem geev' den HEERE dank; 
Laat klinken, door uw tempelchooren, 
Trompetten en bazuingeklank; 
Dat 's HEEREN huis van vreugde druissche, 
Voor Isrels grooten Opperheer; 
De zee met haare volheid bruissche: 
De gansche weereld geev' Hem eer. 




§4


Laat al de stroomen vrolijk zingen, 
De handen klappen naar omhoog; 
't Gebergte, vol van vreugde, springen, 
En hupplen voor des HEEREN oog: 
Hij komt, Hij komt om d'aard te richten, 
De weereld in gerechtigheid; 
Al 't volk, daar 't wreed geweld moet zwichten, 
Wordt in rechtmaatigheid geleid. 




  
De 99. Psalm.


§1


God, de HEER, regeert! 
Beeft gij, volken; eert, 
Eert zijn hoog bestel, 
Die bij Israël 
Tusschen Cherubs woont, 
En zijn grootheid toont: 
Dat zich d'aard beweege; 
Hij is Isrels zege! 




§2


God, die helpt in nood, 
Is in Sion groot; 
Aller volken magt 
Niets bij Hem geacht; 
Buigt u dan in 't stof, 
En verheft met lof 
't Heilig Opperwezen; 
Wilt het eeuwig vreezen. 





{==57r==} {>>pagina-aanduiding<<}

§3


Looft met hart en stem, 
Looft de kracht van Hem, 
Die het recht bemint 
In zijn rijksbewind. 
't Recht hebt Gij gestaafd: 
't Geen G' aan Iakob gaaft 
Toond' aan Isrels leden 
Recht en billijkheden. 




§4


Roemt nu onzen God; 
Knielt, op zijn gebod, 
Voor zijn voetbank neêr: 
Heilig is de HEER 
Op zijn' hoogen troon: 
Amrams groote zoon, 
En zijn broeder waren 
Bij zijn priesterschaaren. 
PAUZE. 




§5


Ook was Samuël, 
Op Gods hoog bevel, 
Biddend voor zijn volk, 
Als een hemeltolk; 
Hij en andren meer 
Riepen tot den HEER, 
Die, met gunstig' ooren, 
Hun geroep wou hooren. 




§6


Uit zijn heiligdom, 
In een wolkkolom, 
Heeft Hij zijne wet 
Bij hen ingezet, 
Die door 's Heeren kracht 
Van hun werd volbragt. 
't Nakroost der Hebreeuwen 
Volge dit all' eeuwen. 




§7


Gij, met hun begaan, 
Hebt hunn' wensch voldaan; 
HEER, die naar uw woord 
Hun gebed verhoort, 
Gij, Gij waart hun lot, 
Hun vergeevend God; 
Schoon z' ook om hun zonden 
Straffen ondervonden. 




§8


Geeft dan eeuwig' eer 
Onzen God en HEER; 
Klimt op Sion, toont 
Eerbied, daar Hij woont, 
Daar zijn heiligheid 
Haaren glans verspreidt: 
Heilig toch en t'eeren 
Is de HEER der heeren. 




  
De 100. Psalm.


§1


Juich, aarde; juicht alom den HEER'; 
Dient God met blijdschap, geeft Hem eer; 
Komt, nadert voor zijn aangezicht; 
Zingt Hem een vrolijk lofgedicht. 




§2


De HEER is God; erkent, dat Hij 
Ons heeft gemaakt (en geenzins wij) 
Tot schaapen, die Hij voedt en weidt, 
Een volk, tot zijnen dienst bereid. 




§3


Gaat tot zijn poorten in met lof, 
Met lofzang in zijn heilig hof; 
Looft Hem aldaar met hart en stem; 
Prijst zijnen naam; verheerlijkt Hem. 




§4


Want goedertieren is de HEER; 
Zijn goedheid eindigt nimmermeer; 
Zijn trouw en waarheid houdt haar kracht, 
Tot in het laatste nageslacht. 




  
De 101. Psalm.


§1


'k Zal van de deugd der milde goedheid zingen, 
Van 't heilig recht der strenge rechtsgedingen, 
Een psalmgezang, o hooggeduchte HEER! 
Uw' naam ter eer. 




§2


'k Zal met verstand den weg betreên der vroomen. 
Wanneer zult Gij, mijn Bondgod, tot mij komen? 
Ik zal doen zien in al mijn huisbeleid 
D'oprechtigheid. 





{==57v==} {>>pagina-aanduiding<<}

§3


'k Zal met vermaak naar 't kwaad niet overhellen; 
Geen godloos stuk mij zelv' voor oogen stellen; 
Ik haat het doen der schendren uwer wet, 
En schuw die smet. 




§4


't Verkeerde hart, in wien 't mij ook moog' blijken, 
Zal uit mijn huis en van mijn' omgang wijken; 
Mijn gunst zal hen, die booze wegen gaan, 
Nooit gadeslaan. 




§5


'k Zal over hem, die achterklapt, mij belgen; 
Den lasteraar zijns vriends zal ik verdelgen; 
Die, trotsch van hart, met nijdig' oogen ziet 
Verdraag ik niet. 




§6


Ik sla, op die getrouw in 't land zijn, d'oogen; 
Ik zal in eer hen aan mijn zij' verhoogen, 
En doen hem, die in 't spoor der deugd zal treên, 
Mijn' dienst bekleên. 




§7


Maar elk, die snood, door listige bedrijven, 
Zijn voordeel zoekt, zal in mijn huis niet blijven: 
Geen leugenaar, die waarheid stout verbant, 
Houdt bij mij stand. 




§8


Ik zal mijn wraak godloozen ieder morgen 
Gevoelen doen, en 't recht zijn klem bezorgen, 
Om in de stad des HEEREN niet te voên, 
Die 't kwaade doen. 




  
De 102. Psalm.


§1


Hoor, o HEER! verhoor mijn smeeken; 
Laat m' uw' bijstand niet ontbreeken; 
Ai! veracht mijn traanen niet, 
Daar Gij al mijn angsten ziet: 
Als ik, in benaauwde dagen, 
U, mijn' God, mijn leed moet klaagen, 
Wil dan spoedig U ontfermen; 
Wil mij door uw magt beschermen. 




§2


Want mijn leeftijd is door weenen, 
Als een ijdle rook, verdweenen; 
Mijn gebeent', in droeven stand, 
Als een haardsteê uitgebrand. 
Mijne ziel, door rouw bezweeken, 
Kwijnt als 't gras in dorre streeken: 
'k Heb in mijn ellend' vergeeten 
Mijn gewoone spijzen t' eeten. 




§3


'k Voel de krachten mij begeeven; 
't Vleesch aan mijn gebeente kleeven, 
Wegens mijn benaauwde klagt, 
Die ik uitstort dag en nacht. 
Ik gelijk, in 't eenzaam kwijnen, 
Aan den roerdomp der woestijnen; 
Aan den steenuil in de wouden, 
Daar geen menschen zich onthouden. 




§4


'k Slijt den nacht in eenzaam waaken, 
Als een muschj' op stille daken; 
Daar mijn wreevle vijand raast, 
En door hoon mijn ziel verbaast. 
Zij, die mijn bederf betrachten, 
Mij den ganschen dag verachten, 
Mij in 't openbaar onteeren, 
Durven roekloos bij mij zweeren. 
1. PAUZE. 




§5


D'asch verstrekt mijn kwijnend harte 
Thans tot brood in zooveel smarte; 
Daar

{==58r==} {>>pagina-aanduiding<<}

ik mijnen drank vermeng 
Met de traanen, die ik pleng. 
Heer, uw gunst had mij verheven: 
Maar nu mij uw toorn doet beeven, 
Zie ik mij van glans ontblooten, 
Mij in 't stof ter neêr gestooten. 




§6


'k Zie in rouw en ongenugten 
Al mijn dagen mij ontvlugten, 
Als een schaduw, die verdwijnt; 
Ik verdor als 't gras, dat kwijnt. 
Maar Gij, HEER, zult eeuwig blijven: 
Eeuwig zal uw roem beklijven; 
En uw naam blijft in gedachten 
Tot de laatste nageslachten. 




§7


Gij zult opstaan, ons beschermen; 
Over Sion U ontfermen: 
Want de tijd, uw stad voorspeld, 
Aan haar leed ten perk gesteld, 
Die zoo langgewenschte dagen 
Van uw gunstrijk welbehagen 
Zijn, o God! in 't eind gebooren: 
Gij, Gij zult haar klagt verhooren. 




§8


Reeds verlangen uwe knechten 
Haare steenen op te rechten: 
Elk heeft deernis met haar gruis; 
Elk toont ijver voor Gods huis. 
Albestierend Opperwezen, 
Dan zal 't heidendom U vreezen: 
Al de vorsten, neêrgeboogen, 
Doen dan huld' aan uw vermogen. 




§9


Als, voor 't oog der nagebuuren, 
Gods ontferming Sions muuren 
Weêr zal hebben opgebouwd, 
En 't zijn heerlijkheid aanschouwt; 
Als zijn goedheid op de klagten 
Des verdrukten en verachten 
Letten zal, en 't onheil weeren, 
Dan zal elk Hem juichend eeren. 
2. PAUZE. 




§10


Dan, dan wordt Gods trouw verheven, 
En zijn dierbre gunst beschreeven 
Voor het dankbaar nageslacht, 
Dat met lust zijn wet betracht. 
't Volk, in laater eeuw gebooren, 
Zal zijn magt en goedheid hooren; 
Zich in zijnen roem verblijden; 
Hem zijn lofgezangen wijden. 




§11


't Zal met blij gejuich Hem looven, 
Die, uit zijn paleis van boven, 
Isrels leed en ongeval 
Eens in gunst beschouwen zal, 
En gevangnen in hun zuchten 
Hooren, als zij tot Hem vlugten; 
Om hen uit de wreede kaaken 
Van den dood eens los te maaken. 




§12


Dus zij 's HEEREN naam gepreezen, 
En in Sion eer beweezen; 
Dus hoor' elk de vreugdestem 
In het blij Ierusalem; 
Als de volken saam vergaêren, 
Zich met 's HEEREN erfvolk paaren; 
Als de koningen zich buigen, 
En Hem hun ontzag betuigen. 
3. PAUZE. 




§13


Ach! de Heer heeft mij doen buk-
{==58v==} {>>pagina-aanduiding<<}
ken, 
Voor 't gewigt der ongelukken; 
Ia mijn' levenstijd verkort, 
Mij met rampen overstort. 
'k Riep: o God! mijn welbehagen! 
Spaar m' in 't midden van mijn dagen: 
Gij, door eeuw noch tijd te krenken, 
Kunt mij hulp en uitkomst schenken. 




§14


't Aardrijk en de hemelboogen 
Zijn gewrocht door uw vermogen: 
Alle zijn z', in hun verband, 
't Konststuk van uw wijze hand. 
Doch, hoe duurzaam zij ook schijnen, 
Eens zal al hun glans verdwijnen: 
Maar, schoon 't alles om zal keeren, 
Gij blijft staand', o Heer der heeren! 




§15


Als een kleed zal 't al verouden: 
Niets kan hier zijn' stand behouden; 
Wat uit stof is, neemt een end 
Door den tijd, die alles schendt; 
Maar gij hebt, o Opperwezen! 
Nooit verandering te vreezen. 
Gij, die d'eeuwen acht als uuren, 
Zult all' eeuwigheid verduuren. 




§16


Uwer knechten trouwe zoonen 
Zullen altoos bij U woonen; 
Ia, bevestigd in hunn' staat, 
Voor uw aenschijn, met hun zaad, 
Uwen naam ter eere leeven: 
Zij, van smert en smaad ontheven, 
Blijven aan uw' dienst geheiligd, 
Daar uw goedheid hen beveiligt. 




  
De 103. Psalm.


§1


Loof, loof den HEER, mijn ziel, met alle krachten; 
Verhef zijn' naam, zoo groot, zoo heilig t'achten: 
Och of nu al, wat in mij is, Hem preez'! 
Loof, loof, mijn ziel, den Hoorder der gebeden; 
Vergeet nooit één van zijn weldaadigheden; 
Vergeet ze niet; 't is God, die z' u bewees. 




§2


Loof hem, die u, al wat gij hebt misdreeven, 
Hoe veel het zij, genadig wil vergeeven; 
Uw krankheên kent en liefderijk geneest; 
Die van 't verderf uw leven wil verschoonen, 
Met goedheid en barmhartigheên u kroonen; 
Die in den nood uw redder is geweest. 




§3


Loof hem, die u vergunt uw zielverlangen, 
En 't goede tot verzading doet ontvangen; 
Uw jeugd vernieuwt, gelijk eens arends jeugd: 
De HEER doet recht, is heilig in zijn richten; 
Treft iemand druk, Hij wil den druk verligten, 
En hart en mond vervullen met zijn vreugd. 




§4


Hij heeft voorheen aan Mozes zijne wegen, 
Aan Isrels zaad, tot hun behoud geneegen, 
Zijn daên getoond, en trouwlijk hen geleid. 
Barmhartig is de HEER en zeer genadig, 
Schoon zwaar getergd langmoedig en weldaadig: 
De HEER is groot van goedertierenheid. 




§5


Hij zal zijn volk niet eindeloos kas-
{==59r==} {>>pagina-aanduiding<<}
tijden, 
Noch eeuwiglijk zijn gramschap ons doen lijden: 
Hij is het, die ons zijne vriendschap biedt: 
Hij handelt nooit met ons naar onze zonden; 
Hoe zwaar, hoe lang, wij ook zijn wetten schonden, 
Hij straft ons, maar naar onze zonden niet. 




§6


Zoo hoog zijn troon moog' boven d'aarde weezen, 
Zoo groot is ook voor allen, die Hem vreezen, 
De gunst, waarmeê Hij hen wil gadeslaan. 
Zoo ver het west verwijderd is van 't oosten, 
Zoo ver heeft Hij, om onze ziel te troosten, 
Van ons de schuld en zonden weggedaan. 
PAUZE. 




§7


Geen vader sloeg, met grooter mededoogen, 
Op teder kroost ooit zijn ontfermend' oogen, 
Dan Isrels HEER op ieder, die Hem vreest: 
Hij weet, wat van zijn maaksel zij te wachten; 
Hoe zwak van moed, hoe klein wij zijn van krachten, 
En dat wij stof, van jongs af, zijn geweest. 




§8


Gelijk het gras is ons kortstondig leven, 
Gelijk een bloem, die, op het veld verheven, 
Wel sierlijk pronkt, maar krachtloos is en teêr: 
Wanneer de wind zich over 't land laat hooren, 
Dan knakt haar steel, haar schoonheid gaat verlooren: 
Men kent en vindt haar standplaats zelfs niet meer. 




§9


Maar 's HEEREN gunst zal, over die Hem vreezen, 
In eeuwigheid altoos dezelfde weezen; 
Zijn trouw rust zelfs op 't laate nageslacht, 
Dat zijn verbond niet trouweloos wil schenden, 
Noch van zijn wet afkeerig d' ooren wenden, 
Maar die naar eisch van Gods verbond, betracht. 




§10


De HEER heeft zich, als d'allerhoogste Koning, 
Een' troon gevest in zijne hemelwooning; 
Zijn koningrijk heerscht over 't weereldrond. 
Looft, looft den HEER, gij zijne legermagten, 
Gij Englen, die Hem dient met heldenkrachten, 
En vaardig past op 't woord van zijnen mond. 




§11


Looft, looft den HEER, gij zijne legerschaaren, 
Wier lust het is op zijnen wenk te staaren. 
Dat hemel, aard, en zee, en berg, en dal, 
Hoe ver men ook zijn' scepter ziet regeeren, 
Nu zijnen naam en groote deugden eeren; 
En gij, mijn ziel, loof gij Hem boven al. 




  
De 104. Psalm.


§1


Waak op, mijn ziel, loof d'Oppermajesteit; 
Wat zijt Gij groot! wat spreidt uw heerlijkheid, 
Geduchte God, al luisterrijke straalen! 
Zij baart ontzag door al de hemelzaalen. 
Het blinkend licht bedekt U als een kleed: 
De hemel dien G'als een gordijn verbreedt, 
En uitspant

{==59v==} {>>pagina-aanduiding<<}

voor uw goddelijke wooning, 
Verbergt voor d'aard uw prachtigste vertooning. 




§2


Gy zoldert in de waatren uwen troon: 
De wolken, steeds gereed op uw geboôn, 
Op 't hoogst vereerd dat zij haar' Koning draagen, 
Verstrekken U als tot een' zegewagen. 
Gij wandelt op de vleuglen van den wind, 
Dien G', als 't heelal, aan uwen dienst verbindt. 
Een geestenheir maakt Gij uw afgezanten; 
Een vlammend vuur uw trouwe rijkstrawanten. 




§3


Uw wonderkracht heeft, in den morgenstond 
Des vluggen tijds, deez' aarde vast gegrond: 
Wat in haar' kreits ooit wanklen moog' of wijken, 
Zij zal, door U gevestigd, nooit bezwijken. 
Zij, die ten blijk van uwe magt verstrekt,Was eertijds met den afgrond overdekt, 
Als met een kleed: de hoogte van de golven 
Hield al 't gebergt in 't grondloos diep bedolven. 




§4


De Godheid sprak en donderd' in de lucht: 
De woeste zee, verschrikt door 't sterk gerucht, 
Vlood haastig heen naar 't perk, haar aangeweezen. 
Het log gevaart der bergen, opgereezen, 
Vertoonde 't eerst zijn' korts onzichtbren top, 
En hief alom de fiere kruinen op. 
't Ontelbaar tal van vruchtbre dalen daalde 
Ter juiste plaats, die Gods bevel bepaalde. 
1. PAUZE. 




§5


D'ontembre zee houdt stand, waar 't God gebiedt: 
Zij overschrijdt de vaste stranden niet: 
Zij ziet haar magt door hooger magt betoomen, 
En zal deez' aard nooit weder overstroomen. 
Gods goedheid zendt de koele bronnen uit: 
Zij wandelen, met ruisschend stroomgeluid, 
De bergen om, en dwaalen en verspreien 
Zich wijd en zijd door beemden en valleien. 




§6


Het nuttig vee en 't roofziek boschgediert, 
Zelfs d'ezel, die door woeste wouden zwiert, 
Die, ongetemd, zich kreunt aan juk noch koorden, 
Vindt laafenis aan haare frissche boorden. 
't Gevogelte, dat in zijn snelle vlugt 
De vlerken klapt, en opstijgt naar de lucht, 
Of uit het loof zijn schelle stem laat hooren, 
Heeft aan haar' zoom zijn wooningen verkooren. 




§7


't Is God, wiens hand de bergen water schenkt; 
Den droogen grond uit zijnen hemel drenkt; 
Den regen geeft uit zijne hooge zaalen, 
En vruchtbaarheid doet zweeven in de dalen. 
Dan schiet voor 't vee de teedre grasscheut uit: 
Tot 's menschen dienst ontluikt dan 't geurig kruid: 
Dan spruit het brood, nog in den halm beslooten, 
Uit d'aarde voort, door

{==60r==} {>>pagina-aanduiding<<}

milden daauw begooten. 




§8


God geeft den wijn, tot vreugd voor 't hart bereid, 
En d'olie, die een' glans op 't aanschijn spreidt, 
En 't lieflijk brood, dat onze kracht moet voeden: 
Hij wil ons dus verkwikken en behoeden. 
't Is God alleen, die door zijn sterke hand 
Den Libanon met cederen beplant; 
't Geboomte voedt, en kracht schenkt, onder 't kweeken, 
Aan 't lommrig woud, aan schaduwrijke streeken. 




§9


Het vogeltje vindt schuilplaats in hun loof, 
En vormt zijn nestj' uit zijn vergaêrden roof. 
De dennen zijn, daar z'opgaan als pilaaren, 
Het steil verblijf der kleppend' ooievaaren. 
De steenbok springt en kloutert, van den top 
Des heuvels, tot de kruin der bergen op. 
De hooge rots houdt, in verborgen holen, 
Het schuw konijn voor ons gezicht verschoolen. 
2. PAUZE. 




§10


De gouden zon weet, waar zij schuil moet gaan. 
De wisseling der wisselende maan, 
Aan tijd en loop op 't wonderbaarst verbonden, 
Verschijnt ons oog op haar bepaalde stonden. 
Gij, Heer, beschikt door uw geduchte magt 
De duisternis, en 't wordt op aarde nacht, 
Wanneer 't gediert door woud en veld mag dwaalen, 
Om voedsel voor het hongrig nest te haalen. 




§11


Het donker bosch weêrgalmt op 't heesch geschreeuw 
Van leeuwenwelp en fieren jongen leeuw, 
Die, heet op roof, in afgelegen hoeken, 
Al brullend, spijz' van God, den geever, zoeken: 
Maar op de komst van licht en dageraad, 
Op 't zien der zon in 't luisterrijk gewaad, 
Keert elk van hun naar zijn verborgen kuilen, 
Daar zij, verzaad, zich voor ons oog verschuilen. 




§12


Dan wordt de mensch door 't rijzend morgenlicht, 
Gewekt, gewenkt tot arbeid, tot zijn' pligt. 
Hij plant, hij bouwt, men ziet hem zwoegen, draaven; 
Tot 's avonds toe laat hij niet af van slaaven. 
Hoe schoon, hoe groot, o Oppermajesteit! 
Is al uw werk, gevormd met wijs beleid! 
Uw wijsheid streelt oplettende gemoedren: 
Al 't aardrijk is vervuld met uwe goedren. 




§13


D'onpeilbre zee bergt in haar' ruimen schoot 
Een talloos tal van schepslen, klein en groot, 
Die in haar diept' al weemlend zich vergaêren. 
Het golvend ruim der rustelooze baaren 
Wordt steeds doorkruist van schepen, wijd en zijd: 

{==60v==} {>>pagina-aanduiding<<}

Daar zwemt en duikt het schubbig heir om srtrijd: 
Daar laat Gij zelfs den Leviathan speelen, 
Den schrik der zee in deze vreugde deelen. 
3. PAUZE. 




§14


Wat in de lucht, op d'aard, in't water leeft, 
't Wacht al op U, die elk zijn spijze geeft: 
't Wacht al op U, die alles kunt behoeden. 
Als uwe gunst al 't schepslenheir wil voeden, 
En liefderijk aan hunne nooddruft denkt, 
Vergaadren zij den voorraad, dien Gij schenkt, 
En worden, door uw goedheid mild bejegend, 
Elk op zijn' tijd, in overvloed gezegend. 




§15


Verbergt G', o God! uw glansrijk aangezicht, 
Dan siddren zij, op 't missen van dat licht, 
Dat troostrijk licht, waardoor zij 't licht verwerven. 
Neemt uwe hand hunn' adem weg, zij sterven: 
Zij worden stof, gelijk zij zijn geweest. 
Bezielt Gij hen door 't zenden van uw' Geest, 
Dan ziet men hen weêr leeven als te vooren; 
Dan wordt al d'aard met nieuwen glans herbooren. 




§16


De heerlijkheid der hoogste Majesteit 
Zij hoog geroemd, en duur' in eeuwigheid: 
Zij blink' alom, en kenn' noch paal noch perken: 
Dat zich de HEER verblijd' in al zijn werken. 
Het aardrijk schudt, als God in gramschap blaakt; 
Wanneer zijn hand de hooge bergen raakt, 
Slaan zij terstond aan 't sidderen, aan 't rooken, 
Inwendig door Gods almagt aangestooken. 




§17


Ik zal, zoolang ik 't levenslicht geniet, 
Gods moogendheid verheffen in mijn lied: 
Ik zal mijn' God met lofgezangen eeren, 
Terwijl ik nog op aarde mag verkeeren. 
Mijn aandacht zal op Hem gevestigd staan, 
En met vermaak zijn grootheid gadeslaan. 
Ik zal mij in den God mijns heils verblijden, 
En, dag op dag, aan Hem mijn psalmen wijden. 




§18


De zondaar zal verdelgd zijn op Gods wenk. 
De boosheid zal vergaan, eer 't iemand denk'. 
Waak op, mijn ziel, wil uwen Schepper eeren; 
Geloofd zij God! men loov' den HEER der heeren! 




  
De 105. Psalm.


§1


Looft, looft, verheugd, den HEER der heeren! 
Aanbidt zijn' naam, en wilt Hem eeren; 
Doet zijne glorierijke daên 
Alom de volkeren verstaan, 
En spreekt, met aandacht en ontzag, 
Van zijne wondren, dag aan dag. 




§2


Iuicht, elk om strijd, met blijde galmen; 
Zingt, zingt den Hoogsten vreug-
{==61r==} {>>pagina-aanduiding<<}
de psalmen; 
Beroemt u in zijn' heilgen naam: 
Dat die Hem zoeken nu te saam 
Hun hart vereenen tot zijn eer, 
En zich verblijden in den HEER. 




§3


Vraagt naar den HEER en zijne sterkte; 
Naar Hem, die al uw heil bewerkte; 
Zoekt dagelijks zijn aangezicht: 
Gedenkt aan 't geen Hij heeft verricht, 
Aan zijn doorluchte wonderdaên; 
En wilt zijn straffen gadeslaan. 




§4


Gij volk, uit Abraham gesprooten, 
Dat zooveel gunsten hebt genooten; 
Gij Iakobs kindren, die de HEER 
Heeft uitverkooren, meldt zijn eer. 
De HEER is onze God, die d'aard 
Alom door zijn gericht vervaart. 
1. PAUZE. 




§5


God zal zijn waarheid nimmer krenken, 
Maar eeuwig zijn verbond gedenken. 
Zijn woord wordt altoos trouw volbragt 
Tot in het duizendste geslacht. 
't Verbond met Abraham, zijn' vrind, 
Bevestigt Hij van kind tot kind. 




§6


Al wat Hij Izak heeft gezwooren 
Heeft Hij ook aan zijn uitverkooren', 
Aan Iakob tot een wet gesteld, 
Van al 't beloofde heil verzeld; 
En aan gansch Isrel toegezeid 
Tot zijn verbond in eeuwigheid. 




§7


Hij sprak: “Ik zal de schoonste landen, 
'k Zal Kanan leevren in uw handen, 
't Welk 't snoer uws erfdeels weezen zal.” 
Het volk was weinig in getal, 
't Verkeerde daar als vreemdeling, 
Toen 't zulk een gunstrijk woord ontving. 




§8


Geleid door 's Heeren alvermogen, 
Zijn zij van volk tot volk getoogen, 
Van 't een naar 't ander rijksgebied. 
Hij dulde hun verdrukking niet; 
Maar heeft zelfs vorsten, op dien togt, 
Om hunnentwil, met straf bezocht. 
2. PAUZE. 




§9


God sprak, en deed den vorsten weeten: 
“Tast mijn gezalfden, mijn profeeten 
Niet aan door eenig leed of schand'.” 
Hij riep een' honger in het land: 
Hij brak vergramd den staf des broods, 
En 't volk kwam in gevaar des doods. 




§10


Wie kan Gods wijs beleid doorgronden? 
Een man werd voor hen heen gezonden; 
De vroome Iosef, rijk in deugd, 
Tot slaaf verkocht in zijne jeugd, 
In ijzren boeien wreed gekneld, 
Werd, hun tot heil, in eer gesteld. 




§11


Toen hij door 't godlijk alvermogen 
Beproefd was; toen voor aller oogen 
Zijn woord in 't helder daglicht scheen, 

{==61v==} {>>pagina-aanduiding<<}

Toen bood de Koning, om zijn reên 
Verbaasd, hem straks de vrijheid aan: 
Der volken Heer deed hem ontslaan. 




§12


Hij kreeg van Farao in handen 
't Bestier van huis en goed en landen; 
Dies bond hij vorsten naar zijn' lust. 
Van zijn verstand en deugd bewust 
Deed gansch Egyptens Opperheer 
Al d'oudsten luistren naar zijn leer. 
3. PAUZE. 




§13


Daarna toog Israël, gedreeven 
Door nooddruft, tot behoud van 't leven, 
Naar 't rijk Egypten: Iakob kwam 
Als vreemdeling in 't land van Cham. 
Daar groeid' en bloeide zijn geslacht, 
En overtrof zijns vijands magt. 




§14


De harten der Egyptenaaren, 
Die eertijds Isrel gunstig waren, 
Verkeerden toen in bittren haat; 
Des Heeren volk werd bits versmaad. 
Men smeedde laagen tot hunn' val: 
Verdrukking trof hen overal. 




§15


Maar God zond Mozes, die te vooren 
Door Hem met Aron was verkooren. 
Zij beide voerden Gods besluit 
Door teekenen en wondren uit, 
En toonden in Egyptenland 
De plaagen van zijn strenge hand. 




§16


't Werd alles door zijn groot vermogen 
Met duisternissen overtoogen. 
Niets wederstreefde 't hoog bevel 
Van God, den God van Israël, 
Die beek en bron verkeerd' in bloed; 
Den visch deed sterven in dien vloed. 
4. PAUZE. 




§17


Ook deed God uit de waterstroomen 
Een magtig heir van vorschen komen, 
Dat doordrong tot in 's Konings hof. 
De luizen kwamen voort uit stof; 
God sprak, en een ontelbre drom 
Van ongedierte zweefd' alom. 




§18


Hij zond, in plaats van vruchtbren regen, 
Zijn' hagel neêr, die, allerwegen, 
Met een verslindend vuur gepaard, 
Den frisschen wijnstok sloeg ter aard; 
Den vijgeboom, met kruin en tak, 
En al het vruchtgeboomte brak. 




§19


De springhaan en de kever kwamen, 
Gelijk een talloos leger, samen; 
Verslonden, wat het aardrijk gaf; 
Toen heeft God, als de zwaarste straf, 
Al d'eerstelingen hunner kracht, 
Hun eerstgeboornen omgebragt. 




§20


God deed zijn volk met wisse treden, 
Daar niemand struikeld' in zijn schreden, 
Met zilver en met goud belaên, 
Blijmoedig uit Egypten gaan. 

{==62r==} {>>pagina-aanduiding<<}

Toen juicht' om hun vertrek al 't land, 
Daar 't al door schrik was overmand. 
5. PAUZE. 




§21


God breidd' een wolk uit, om zijn schaaren 
Bij dag te hoeden voor gevaaren: 
Hij gaf hun door zijn hoog bestuur 
Des nachts ten licht' een wondervuur; 
Zij baden, en hun Opperheer 
Zond straks een heir van kwakklen neêr. 




§22


Zij werden daaglijks begenadigd; 
Met manna, hemelsch brood, verzadigd. 
Gods hand bragt, in dien dorren oord, 
Rivieren uit een steenrots voort: 
Hij dacht om 't geen Hij aan zijn' knecht, 
Aan Abraham had toegezegd. 




§23


Dus toog 't verkooren volk des Heeren 
Al juichend uit, op Gods begeeren: 
Het land der heidnen van rondom 
Schonk Hij hun tot een eigendom: 
Der volken arbeid werd geheel 
Aan Israël ten erflijk deel. 




§24


Die gunst heeft God zijn volk bewezen, 
Opdat het altoos Hem zou vreezen; 
Zijn wet betrachten, en voortaan 
Volstandig op zijn wegen gaan. 
Men roem' dan d'Oppermajesteit, 
Om zooveel gunst, in eeuwigheid. 




  
De 106. Psalm.


§1


Looft God, den trouwen Opperheer; 
Geeft, geeft Hem vrolijk roem en eer, 
Wiens goedheid perken kent noch paalen. 
Maar wie, hoe hoog verlicht hij zij, 
Wie kan zijn moogendheên verhaalen? 
Zijn' lof verbreiden naar waardij? 




§2


Welzalig elk, die 't recht betracht! 
Die t'allen tijd' zijn wetten acht! 
O HEER! laat mij, naar 't welbehagen 
Dat G' in uw volk steeds hebt getoond, 
Ook roem op uw bescherming draagen, 
En met uw' zegen zijn bekroond. 




§3


Geef dat mijn oog het goed' aanschouw', 
't Welk Gij, uit onbezweeken trouw, 
Uw' uitverkoornen toe wilt voegen; 
Opdat ik U mijn' rotssteen noem', 
En, deelend in uws volks genoegen, 
Mij, met uw erfdeel, blij beroem'. 
1. PAUZE. 




§4


Wij hebben God op 't hoogst misdaan: 
Wij zijn van het heilspoor afgegaan; 
Ia, wij en onze vaadren tevens, 
Verzuimend' alle trouw en pligt, 
Vergramden God, den God des levens, 
Die zooveel wondren had verricht. 




§5


Onz' ouders, in Egyptenland 
Beveiligd door zijn sterke hand, 
Vergaten al zijn gunstbewijzen: 
Zij morden aan de roode zee, 
In plaats van 's Hee-
{==62v==} {>>pagina-aanduiding<<}
ren gunst te prijzen; 
Dies dreigde hen een zwaarder wee. 




§6


Doch om zijns naam will', om zijn magt 
Te toonen aan dat dwaas geslacht, 
Schold Hij de zee, dat z' uit moest droogen; 
Hij deed hen langs haar gronden gaan, 
En toond' aan 's vijands heir 't vermogen, 
Dat hun in nood had bijgestaan. 




§7


De waatren keerden in hun kolk; 
Daar paard en ruiter, vorst en volk, 
Tot één toe, in den vloed versmoorden. 
Toen had gansch Isrel juichens stof: 
Toen, toen geloofden z' aan Gods woorden: 
Toen zong al 't volk des Hoogsten lof. 
2. PAUZE. 




§8


Maar zij vergaten 's Heeren werk; 
Zij stelden hunnen God een perk; 
Zij wilden in hem niet berusten; 
Maar durfden, in de wildernis, 
Zijn magt beproeven door hun lusten, 
En 't hunkren naar Egyptens disch. 




§9


Toen heeft Hij hen met vleesch gevoed; 
Maar zond hun ziel, bij d'overvloed, 
Een magerheid, die z' uit deed teeren. 
Zij dorsten Mozes 't hoog bewind, 
En Aron 't priesterampt des HEEREN 
Benijden, door hunn' waan verblind. 




§10


Maar 't aardrijk opende zijn' mond, 
Waarmeê 't Abirams volk verslond, 
En Dathans snoode vloekverwanten; 
Een vuurgloed stak de tenten aan 
Van 't godloos rot, aan alle kanten, 
En deed het door de vlam vergaan. 




§11


Zij maakten zich, den Heer' ten spot, 
Een kalf bij Horeb tot een' god, 
Waarvoor zij zich eerbiedig boogen. 
Een os, die gras eet op het veld, 
Een beeld, o gruwel in Gods oogen! 
Werd toen aan Hem gelijk gesteld. 
3. PAUZE. 




§12


Hun hart vergat den Opperheer, 
Hunn' dierbren Heiland, die weleer 
Hen redde van d'Egyptenaaren; 
Die wondren deed in 't land van Cham; 
Zich vreeslijk maakt' in 't ruim der baaren, 
En Faro 't levenslicht benam. 




§13


Toen dreigde God hen met den dood: 
En nimmer waren z', in dien nood, 
Zijn hooggeduchte wraak ontweeken, 
Zoo Mozes, zijn verkooren held, 
Zich niet bij God, met ernstig smeeken, 
Voor hun had in de bres gesteld. 




§14


Zij hebben 't langgewenschte land 
Versmaad uit strafbaar onverstand, 
En niet geloofd aan 's HEEREN woorden; 
Zij morden daaglijks in hun tent; 
Dewijl ze naar zijn stem niet hoorden, 

{==63r==} {>>pagina-aanduiding<<}

Hoe duidlijk ook aan hun bekend. 




§15


Dies zwoer d'Almagtige, dat Hij 
Die snooden, in de woestenij, 
Zou nedervellen en verderven; 
Ia dat Hij hen, met al hun zaad, 
Zou bij de heidnen om doen zwerven, 
Van elk gevloekt, van elk versmaad. 
4. PAUZE. 




§16


Zij hebben zich voor 't vloekaltaar, 
Verleid door Moabs dochtrenschaar, 
Tot Baälpeors dienst begeeven: 
Zij aten 's afgods offerand'; 
Doch 't kostt' aan duizenden het leven: 
Gods wraak ontstak in fellen brand. 




§17


Toen weerde Pinehas de straf, 
Die, moedig, 't recht voldoening gaf, 
En 't eerloos bloed langs d' aard deed stroomen. 
Die daad, ten zoen voor 't volk volbragt, 
Deed hem een eeuwig' eer bekomen, 
Die stand hield bij zijn nageslacht. 




§18


Zij tergden, twistend, Gods genaê, 
Bij 't wonderwater Meriba, 
Verbitterden den knecht des Heeren: 
Hij sprak in onbedachtzaamheid, 
Dies moest hij 't vruchtbaar land ontbeeren, 
Den ganschen volke toegezeid. 
5. PAUZE. 




§19


Zij spaarden volken, tot Gods hoon, 
Die hij bevoolen had te doôn; 
En, aan der heidnen stam verbonden, 
Vervielen zij tot afgodsdienst, 
En wrochten, door gelijke zonden, 
Zich zelv' een' strik op 't onvoorzienst. 




§20


Men zag hen zelfs, door drift verblind, 
Hun dierbaar kroost, hoe teêr bemind, 
Den duivelen ten offer brengen: 
Men zag hen, trouwloos en verwoed, 
Op Kanans vloekaltaaren plengen 
Der kinderen onschuldig bloed. 




§21


Die onnatuurlijk' offerand', 
Die bloedschuld bragt een smet op 't land: 
Zij werden onrein door hun daaden, 
Door hoererij en vuil gedrag; 
Zij durfden Isrels God versmaaden, 
Maar beelden toonden zij ontzag. 




§22


Dit alles spoorde God tot wraak: 
Zijn volk, zijn erf, zijn hoogst vermaak 
Werd nu een gruwel in zijn oogen: 
Hij gaf hen in der heidnen magt, 
Waardoor zij, zonder mededoogen, 
In slaafsche keetnen zijn gebragt. 
6. PAUZE. 




§23


Hun vijand heeft hen wreed verdrukt: 
Zij lagen jammerlijk gebukt: 
En schoon d'Algoedheid, op hun smeeken, 
Hun rampen dikwijls heeft geweerd, 
Zij zijn weêr telkens afgeweeken, 
En door

{==63v==} {>>pagina-aanduiding<<}

hun zonden uitgeteerd. 




§24


Nochtans was God met hun begaan: 
Hij zag hunn' angst, hun traanen aan, 
En hunner haateren verwoedheid: 
Hij dacht aan zijn gestaafd verbond; 
En had berouw, naar al zijn goedheid, 
Meêdoogendheid met Isrels wond. 




§25


Dies hebt G', o God! hunn' last verligt, 
Zelfs voor huns vijands aangezicht. 
Verlos ons ook, als onze vaadren; 
Wil ons, nog overal verspreid, 
Genadig weêr bij een vergaadren: 
Zoo word' uw naam en roem verbreid 




§26


Geloofd zij Isrels groote God! 
Zijn gunst schenk' ons dit heilgenot; 
Zoo zullen wij zijn goedheid danken. 
Dat al wat leeft Hem eeuwig eer'! 
Al 't volk zegg' Amen, op mijn klanken! 
Iuich, aarde, loof den Opperheer! 




  
De 107. Psalm.


§1


Looft, looft den HEER gestadig; 
Die Oppermajesteit 
Is gunstrijk, zeer genadig, 
En goed in eeuwigheid: 
Dit zegg' elk, die, gered 
Door Hem van slaafsche banden, 
In vrijheid is gezet 
Uit 's weêrpartijders handen: 




§2


Die Hij van ver uit d'oorden 
Van 't oost' en 't westen bragt, 
En van de zee en 't noorden 
Geleidde door zijn magt; 
Die op een aaklig pad, 
In woeste wildernissen, 
Omzworven, en een stad 
Ter wooning moesten missen. 




§3


Hier raakten zij aan 't kwijnen 
Door dorst en hongersnood; 
Hun ziel leed duizend pijnen 
En angsten van den dood: 
Doch toen zij in 't gebed 
Tot Isrels HEER zich wendden, 
Heeft hen zijn arm gered 
Uit angsten en ellenden. 




§4


God bragt na tegenheden 
Hen weêr op 't rechte pad, 
En richtte hunne schreden 
Naar een gewenschte stad. 
Laat zulken voor den HEER 
Zijn milde gunstbewijzen, 
Zijn wondren, Hem ter eer, 
Voor 't gantsche menschdom prijzen. 




§5


Dewijl Hij hen verzaadde, 
Die dorstten, en met goed 
Den honger, uit genade, 
Vervuld' in overvloed: 
Daar z' in die bitterheên 
Den dood voor oogen zagen, 
Van alle kant bestreên; 
Deed God hun heillicht daagen. 
1. PAUZE. 




§6


Zij, die gebonden zaten 
In schaduw van den dood, 
Omdat zij God vergaten, 
Vervielen in dien nood. 
Toen werd hun wreevlig hart 
Verneêrd door zwarigheden; 
Zij struikelden, hun smart 
Werd hulpeloos geleeden. 





{==64r==} {>>pagina-aanduiding<<}

§7


Doch, riepen z' in d'ellenden 
Den HEER ootmoedig aan, 
Hij deed hun angsten enden, 
En hen 't gevaar ontgaan: 
Hij holp hen uit den nood; 
Hij bragt hen uit het duister 
Der schaduw van den dood; 
Hij brak hunn' band en kluister. 




§8


Laat zulken eer bewijzen 
Aan 's HEEREN gunst en magt, 
En al zijn wondren prijzen 
Voor 't menschelijk geslacht. 
Hij was 't, voor wien gereed 
De koopren deuren weeken; 
Die ijzren grendlen deed 
In duizend stukken breeken. 




§9


De zotten overtreeden, 
En krijgen hunne straf; 
Om d'ongerechtigheden, 
Mat plaag op plaag hen af. 
Zij walgden zelfs van brood; 
Geen beste spijzen smaakten, 
Terwijl zij vast den dood 
Met schrik en vreez' genaakten. 




§10


Doch, riepen z' in d'ellenden 
Den HEER ootmoedig aan, 
Hij deed hun angsten enden, 
En hen 't gevaar ontgaan. 
Hij zond zijn krachtig woord, 
Hij deed hen bij zich schuilen; 
Bragt hun geneezing voort, 
En rukte z' uit hun kuilen. 




§11


Laat zulken eer bewijzen 
Aan 's HEEREN gunst en magt, 
En al zijn wondren prijzen 
Voor 't menschelijk geslacht. 
't Lofoffer word' om strijd 
Hem juichend opgedraagen, 
Terwijl zij wijd en zijd 
Van al zijn werk gewaagen. 
2. PAUZE. 




§12


Zij, die de zee bevaaren 
Met schepen, rijk bevracht, 
Zien op de groote baaren 
Gods wijsheid, gunst en magt: 
Daar leeren zij de daên 
Des HEEREN klaar bemerken, 
En in de diepe paên 
Zijn groote wonderwerken. 




§13


Hij wekt, met slechts te spreeken, 
Een' stormwind voor hun oog; 
Dan beeft het al, dan steeken 
De golven 't hoofd omhoog. 
Nu ziet men 't schip de lucht, 
Dan weêr den afgrond naadren; 
Hun hart geeft zucht op zucht, 
Hun bloed verstijft in d'aadren. 




§14


Zij danssen, wagglen, vallen, 
Gelijk een dronken man; 
De wijsheid van hun allen, 
Hoe groot, bezwijkt er van. 
Doch toen zij, in 't gebed, 
Tot Isrels HEER zich wendden, 
Heeft hen zijn arm gered 
Uit angsten en ellenden. 




§15


Hij doet den storm bedaaren; 
De golven zwijgen stil: 
Nu rijst de vreugd; de baaren 
Zijn effen op Gods wil; 
Nu wijkt verslagenheid, 
Na zooveel angstig slaaven, 
Daar God hen veilig leidt, 
In hun begeerde haven. 




§16


Laat zulken eer bewijzen 
Aan 's HEE-
{==64v==} {>>pagina-aanduiding<<}
REN gunst en magt, 
En al zijn wondren prijzen 
Voor 't menschelijk geslacht; 
En, dankbaar, bij 't gemeen 
God hunn' verlosser noemen, 
En bij 's lands overheên 
Zijn' naam en deugden roemen. 
3. PAUZE. 




§17


Nu stelt God waterbeeken, 
Tot bar en dorstig land; 
Herschept in dorre streeken, 
Rivieren door zijn hand. 
Hij stelt een' vruchtbren oord, 
Tot woest' en zoute gronden; 
En straftze, naar zijn woord, 
Die daar zijn wetten schonden. 




§18


Dan maakt Hij weêr woestijnen 
Zeer rijk van vruchtbaar nat; 
Daar 't land, dat eerst moest kwijnen, 
Nu beek bij beek bevat, 
En hongerigen voedt, 
Die nu de weeld' aanschouwen, 
Zoo dat zij daar, met spoed, 
Een stad ter wooning bouwen. 




§19


Daar ziet men hen dan zaaien; 
De wijngaard wordt geplant; 
Zij moogen rijklijk maaien 
De vruchten van het land: 
Daar God zijn' zegen geeft, 
En 't huis vervult met kindren; 
En 't vee, dat ieder heeft, 
Op 't veld niet doet vermindren. 




§20


Maar, wil dit volk niet bukken 
Voor God, 't wordt ras verneêrd; 
't Raakt t'onder door verdrukken; 
Het wordt van 't kwaad verteerd: 
Daar Hij zelfs prinsen slaat, 
Op wien Hij hoon doet daalen, 
En die Hij tot een' smaad 
Doet in het woeste dwaalen. 




§21


Maar die nu hulploos kermen, 
Verdrukt en vol gebrek, 
Brengt God, door vrij ontfermen, 
Haast in een hoog vertrek. 
De vruchtbaarheid verheugt 
Hun huis van ganscher harte; 
D'oprechten zien 't met vreugd; 
Maar d'ondeugd zwijgt met smarte. 




§22


Wie wijs is merk' die dingen, 
En geev' verstandig acht 
Op 's HEEREN handelingen, 
Zoo vol van gunst als magt. 




  
De 108. Psalm.


Stem 60.


§1


Mijn hart, o Hemelmajesteit! 
Is tot uw' dienst en lof bereid: 
'k Zal zingen voor den Opperheer; 
'k Zal psalmen zingen tot zijn eer. 
Gij, zachte harp, gij, schelle luit, 
Waakt op! dat niets uw klanken stuit'; 
'k Zal in den dageraad ontwaaken, 
En met gezang mijn' God genaaken. 




§2


Ik zal, o HEER! uw wonderdaên, 
Uw' roem den volken doen verstaan: 
Want uwe goedertierenheid 
Is tot de heemlen uitgebreid; 
Uw waarheid heeft noch paal noch perk, 
Maar streeft tot aan het hoogste zwerk. 
Verhef U bo-
{==65r==} {>>pagina-aanduiding<<}
ven 's hemels kringen, 
En leer al d'aard uw grootheid zingen. 




§3


Zoo word' uw dierbaar volk in 't end 
Bevrijd van rampspoed en ellend'. 
O God! verlos ons door uw hand; 
Verhoor ons, zend ons onderstand. 
Gij hebt, tot onze vreugd, voorspeld, 
En in uw heiligdom gemeld, 
Dat Sichem mij zijn' Vorst zou heeten, 
En ik het dal van Sukkoth meeten. 
PAUZE. 




§4


Gansch Gilead behoort aan mij; 
'k Voer in Manasse heerschappij: 
Ik zie hen knielen voor mijn kroon; 
Daar 't moedig Efraim mijn' troon 
Door zijn geduchte magt versterkt; 
En Iudaas wijsheid medewerkt, 
Om mijnen zetel vast te zetten, 
Door welgeschikt' en schrandre wetten. 




§5


Gansch Moab buigt zich dienstbaar neêr; 
Erkent mij voor zijn' Opperheer; 
Daar 't, van zijn' hoogen troon gestort, 
Verachtlijk mij ten waschpot wordt. 
Ik werp mijn' schoen op Edoms grond, 
Op Edom, 't welk mijn magt weêrstond. 
'k Iuich over u, o Palestijne! 
Als ik in zegepraal verschijne. 




§6


Wie heeft mij zooveel heils bereid? 
Wie is 't, die mij in Edom leidt? 
Wie voert mij in een vaste stad? 
O God! die ons verstooten hadt; 
Gij, die met onze legerschaar 
Ten strijd' niet uittoogt in 't gevaar; 
O God! wiens gramschap ons deed vreezen, 
Wiens gunst ons troost; zult Gij 't niet weezen? 




§7


O God! die 's lands benaauwdheid ziet, 
Red toch uw volk uit zijn verdriet: 
Want 's menschen heil is ijdelheid; 
Maar als Gods almagt ons geleidt, 
Dan doen w' in Hem de kloekste daên, 
Zoo dat wij duizenden verslaan: 
Want allen, die ons wederstreeven, 
Zal Hij vertreeden en doen sneeven. 




  
De 109. Psalm.


Stem 28.


§1


O God, zoo waardig mijn gezangen! 
Zwijg niet, laat mij mijn recht erlangen: 
De booze, die bedrog durft pleegen, 
Staat, wars van deugd, mij bitter tegen: 
Hij heeft zijn' mond wijd opgedaan, 
Mij met een valsche tong verraên. 




§2


Z' omringden mij met booze woorden, 
Die mij, als priemen, 't hart doorboorden; 
Ik werd op 't allerfelst bestreeden, 
Verdrukt, mishandeld tegen reden; 
'k Heb voor mijn liefde haat behaald; 
Ik bad, maar 'k werd met vloek betaald. 




§3


Zij hebben kwaad voor goed vergol-
{==65v==} {>>pagina-aanduiding<<}
den, 
Voor liefde haat; mijn deugd gescholden. 
Gij, God der wraak, straf dezen boozen; 
Stel over hem een' goddeloozen; 
De satan biê hem tegenstand, 
En staa aan zijne rechtehand! 




§4


Verklaar hem schuldig in 't gerichte; 
Verdrijf hem van uw aangezichte; 
Houd zijn gebeden zelfs voor zonden: 
Hij heeft zich tegen God verbonden. 
Verkort zijn dagen; vel hem neêr; 
Een ander neem' zijn ampt en eer. 




§5


Laat zijne kinderen, als weezen, 
Zijn wijf, als weduw, hulploos vreezen; 
Laat hier en ginds zijn kindren zwerven; 
Steeds beedlen, en de nooddruft derven, 
Die 't huisgezin, gesmaad, gevloekt, 
Uit zijn verwoeste plaatsen zoekt. 




§6


Al wat hij heeft, hoe hij moog' klaagen, 
Word' om zijn schulden aangeslagen: 
Hij zie de vrucht van al zijn slooven 
Door woeste vreemdelingen rooven: 
Dat niemand hem in nood verblij', 
Of zijnen weezen gunstig zij. 
1. PAUZE. 




§7


Laat kwaad op kwaad zijn huis omringen: 
Roei uit al zijn nakomelingen; 
En dat in 't volgende geslachte 
Elk hunn' verstorven naam verachte: 
Der vaadren misdaad zelfs verschaff' 
Den HEERE reden tot zijn straf. 




§8


Dat niets uit Gods gedachtenisse 
De zonde zijner moeder wissche: 
Laat die, door God hun toegerekend, 
Geduurig staan voor Hem geteekend; 
Dat God daar over steeds zich belg', 
En hunnen naam van d'aard verdelg'. 




§9


Omdat hij, tegen zijn geweeten, 
Het weldoen trouwloos heeft vergeeten, 
En den ellendigen en armen 
Vervolgd, in plaats van zich t'erbarmen; 
Ia den verslagenen van geest 
Is tot een' moordenaar geweest. 




§10


Hij heeft den vloek op zich genoomen; 
Laat dan dien vloek hem overkomen. 
Hij heeft geen' lust gehad tot zegen; 
Dies word' die nooit van hem verkreegen: 
Maar dat de vloek hem overdekk', 
En tot een aaklig kleed verstrekk'. 




§11


Laat dien, om al zijn handelingen, 
Tot in zijn hart, als water, dringen; 
Als olie, rijkelijk geschonken, 
En door de beendren ingedronken: 
Dat hem die vloek zijn deksel geev', 
En als een gordel aan hem kleev'. 




§12


Dit loon krijg' elk, van 's HEEREN handen, 
Die zoo godloos mij aan durft randen, 
En met zijn lastertong mij doo-
{==66r==} {>>pagina-aanduiding<<}
den: 
Maar Gij, o HEER!, o God der goden! 
Dat uwe hand mij heil bestell'; 
Doe, om uws naam wil, aan mij wel. 
2. PAUZE. 




§13


Uw gunst is groot, zij is bestendig; 
Verlos mij dan, ik ben ellendig, 
Nooddruftig, 'k voel mijn kracht verbrooken; 
Mijn hart met wond op wond doorstooken; 
Ik ga gelijk de schaduw heen, 
Wanneer de zon snelt naar beneên. 




§14


Gelijk een springhaan, omgedreeven, 
Berg ik nu hier dan daar mijn leven: 
Mijn kniën weigren mij te schraagen, 
En 't afgematte lijf te draagen: 
Mijn vleesch is mager, uitgeteerd, 
Zoo dat het alle vet ontbeert. 




§15


Al ben ik met die smert belaaden, 
Nog gaan zij voort met mij te smaaden, 
Met mij, al schimpende, te groeten: 
Zij schudden 't hoofd, die mij ontmoeten. 
O HEER! help mij, die U verbeid, 
Naar uwe goedertierenheid. 




§16


Opdat zij weeten en belijden, 
Dat uwe hand mij wil bevrijden; 
Dat Gij, o HEER! mijn recht doet gelden: 
Laat hen dan vloeken, lastren, schelden; 
Maar zegen Gij mij, o mijn God! 
Gij zijt mijn erfdeel en mijn lot. 




§17


Beschaam hunn' raadslag t' allen tijde; 
Maar dat het heil uw' knecht verblijde: 
Dat schande mijnen vijand dekke; 
Dat schaamte hem ten kleed verstrekke; 
Dat zij hem, tot een' mantel dien', 
Waarmeê wij hem omhangen zien. 




§18


Ik zal den HEER op 't hoogste prijzen; 
'k Zal Hem bij veelen eer bewijzen: 
Want Hij zal zich gewis erbarmen, 
En staan ter rechtehand des armen; 
Hem redden uit het snood gericht, 
Daar 't vonnis tot zijn doodstraf ligt. 




  
De 110. Psalm.


§1


Dus heeft de HEER tot mijnen HEER gesprooken: 
“Zit op den troon ter rechtehand naast mij; 
Tot ik de magt uws vijands hebb' verbrooken, 
En U zijn nek tot eene voetbank zij.” 




§2


Uit Sion zal de HEER uw' scepter zenden, 
Den scepter van uw oppermoogendheid, 
En zeggen: heersch tot 's weerelds uiterst' enden, 
Zoo ver de magt uws vijands zich verspreidt. 




§3


Uw volk zal op uw' heirdag tot het strijden 
Gewillig zijn, in heilig krijgssieraad; 
U zal de daauw van uwe jeugd verblijden, 
Gebooren uit den vroegen dageraad. 




§4


U heeft de HEER, wien 't nooit berouwt, gezwooren: 
“ 'k Heb U, mijn

{==66v==} {>>pagina-aanduiding<<}

volk tot heil, mijn' naam ten prijz', 
In mijnen raad het priesterampt beschooren, 
Dat eeuwig duurt naar Melchizedeks wijz'.” 




§5


De HEER zal steeds uw rechtehand verzellen; 
Zijn moogendheid met U ten strijde gaan, 
En koningen, die tegen U zich stellen, 
Ten dage van zijn grimmigheid verslaan. 




§6


Hij zal naar 't recht de woeste heidnen richten, 
Met lijken 't veld bezaaien door zijn hand; 
Zijn strijdbre hand zal straks het hoofd doen zwichten, 
't Weêrbarstig hoofd van een zeer magtig land. 




§7


Hij zal op weg eens drinken uit de beeken, 
Daar Hij gevaar, noch strijd, noch moeit' ontziet; 
Daarom zal Hij het hoofd naar boven steeken, 
Met eer bekroond in 't godlijk rijksgebied. 




  
De 111. Psalm.


Stem 24.


§1


Looft, Halelujah, looft den HEER! 
Mijn gansche hart verheft zijn eer; 
Ik zal zijn' naam en grootheid prijzen: 
'k Zal, met d' oprechten onderling 
Vereend, in hun vergadering 
En raad, Hem plegtig eer bewijzen. 




§2


Des HEEREN werken zijn zeer groot; 
Wie ooit daarin zijn' lust genoot, 
Doorzoekt die ijvrig en bestendig: 
Zijn doen is enkel majesteit, 
Aanbiddelijke heerlijkheid, 
En zijn gerechtigheid onendig. 




§3


Hij maakte, Hij, die heerlijk is, 
Zijn' wondren een gedachtenis; 
Hij is barmhartig en genadig: 
Hij gaf hun, die Hem vreezen, spijz'; 
En, zijnen grooten naam ten prijz', 
Gedenkt Hij zijns verbonds gestadig. 
PAUZE. 




§4


Hij heeft de kracht zijns werks getoond 
Aan 't volk, waarbij Hij gunstrijk woont: 
Hij gaf, ten hunnen nutt' en voordeel, 
Hun d'erve van het heidendom. 
Des Heeren werken zijn alom 
En altoos waarheid, recht en oordeel. 




§5


't Is trouw, al wat Hij ooit beval; 
Het staat op recht en waarheid pal, 
Als op onwrikbre steunpilaaren: 
Hij is het, die verlossing zond 
Aan al zijn volk; Hij zal 't verbond 
Met hun in eeuwigheid bewaaren. 




§6


Zijn naam is heilig en geducht; 
De vijand beeft op zijn gerucht: 
Maar 's HEEREN vrees zal altoos weezen 
't Begin der wijsheid; wien Gods hand 
Die doet betrachten, heeft verstand: 
Zijn naam blijft eeuwiglijk gepreezen. 




  

{==67r==} {>>pagina-aanduiding<<}

De 112. Psalm.


§1


Zingt, zingt den lof van 't Opperwezen. 
Welzalig hij, die God blijft vreezen, 
En zijn geboden houdt in waarde: 
Zijn zaad zal magtig zijn op aarde; 
Zelfs daalt op zijn nakomelingen 
Een schat van dierbre zegeningen. 




§2


De rijkdom zal zijn huis verzellen; 
Bij have zal hij have tellen; 
Zijn deugd zal nimmer vruchten missen; 
Hem rijst het licht in duisternissen; 
Hij toont zich ieders liefde waardig 
Is goed, barmhartig en rechtvaardig. 




§3


Wel hem, die steeds zich zal erbarmen, 
Die van het zijne leent den armen: 
Hij schikt naar 't recht zijn huisbelangen: 
Nooit zal hij wanklen in zijn gangen: 
Zijn naam, beroemd door zijn bedrijven, 
Zal eeuwig in gedachtnis blijven. 




§4


Geen kwaad gerucht zal hem ontzetten; 
Zijn hart is vast in 's HEEREN wetten: 
Want hij betrouwt op Gods genade; 
Hij vreest voor schande, leed noch schade; 
Wel ondersteund, zal hij niet wijken, 
Tot hij zijn' vijand zie bezwijken. 




§5


Hij strooit steeds uit aan alle zijden, 
En geeft hun mild, die nooddruft lijden; 
Zijn recht, hoe dikwerf ook geschonden, 
Steunt eeuwig op onwrikbre gronden; 
Zijn' hoorn en magt zal God verhoogen, 
En nimmer zijnen val gedoogen. 




§6


De goddelooze zal dit goede 
Van hem aanschouwen, gram te moede; 
Met tandgekners zich zelv' verteeren; 
De nijd zal zijne smert vermeêren; 
Vergeefs wenscht hij den val der vroomen; 
Want nooit zal God dien wensch doen komen. 




  
De 113. Psalm.


§1


Gij, 's HEEREN knechten, looft den HEER; 
Looft zijnen naam, verbreidt zijn eer. 
De naam des HEEREN zij gepreezen; 
Zijn roem zij door 't heelal verbreid, 
Van nu tot in all' eeuwigheid: 
Men loov' 't aanbidlijk Opperwezen. 




§2


Van daar de zon in 't oosten straalt, 
Tot daar z' in 't westen nederdaalt, 
Zij 's HEEREN naame lof gegeeven. 
De HEER is boven 't heidendom: 
Zijn heerlijkheid, bekend alom, 
Is boven zon en maan verheven. 




§3


Wie is gelijk aan onzen HEER? 
Aan God, die, tot zijn eeuwig' eer, 
Zijn' troon gevest heeft in den hemel? 
Die, daar Hij 't weereldrond gebiedt, 
Van zijnen hoogen zetel ziet 
Op 't laag en nietig aardsch gewemel? 





{==67v==} {>>pagina-aanduiding<<}

§4


Wie is aan onzen God gelijk, 
Die armen opricht uit het slijk? 
Nooddruftigen, van elk verstooten, 
Goedgunstig opheft uit het stof? 
En hen, verrijkt met eer en lof, 
Naast prinsen plaatst en weereldgrooten? 




§5


Wie roemt niet 's Heeren wondre trouw, 
Die mildelijk d'onvruchtbre vrouw, 
Op haare beê, een blijde moeder 
Van liev' en frissche telgen maakt, 
En dus voor aller welzijn waakt? 
Men loov' den grooten Albehoeder! 




  
De 114. Psalm.


§1


Toen Israël 't Egyptisch rijksgebied, 
En 't volk, zoo vreemd van aart en taal, verliet, 
Werd Iuda God ter wooning: 
Hij wijdde zich dit volk ten heiligdom, 
En stichtte daar den troon, dien Hij beklom, 
Als Isrels God en Koning. 




§2


Dit zag de zee met beevend' oogen aan, 
En vlood te rug; de bruischende Iordaan 
Werd achterwaards gedreeven; 
Het hoog en laag gebergt sprong op in 't rond, 
Als 't wollig vee, dat dartelt op den grond, 
En deed de velden beeven. 




§3


Wat was 't, o zee! dat u zoo vlugten deed? 
En gij, Iordaan! Wat angst, wat prangend leed 
Kon u te rugge dringen? 
Gij bergen, en gij heuvels, wat gerucht 
Deed u met schrik dus steigren naar de lucht, 
Als lammeren, die springen? 




§4


Beef, aarde, beef voor 's Heeren aangezicht, 
Voor Iakobs God, die uit het eeuwig licht 
Zijn Isrel hulp wou zenden. 
Hij is 't, wiens magt de rots verandren kon 
In eenen vloed, den keisteen in een bron, 
Voor Isrels matte benden. 




  
De 115. Psalm.


§1


Niet ons, o HEER! niet ons, uw' naam alleen 
Zij, om uw trouw en goedertierenheên, 
All' eer en roem gegeeven. 
Waarom, o Heer! zou 't heidendom, met spot, 
Dan zeggen: waar, waar is toch nu hun God, 
Bij hen zoo hoog verheven? 




§2


Nochtans is God het doel van onzen lof, 
Hij, onze God, Hij woont in 't hemelhof, 
En doet al zijn behagen. 
Hun afgoôn zijn van zilver en van goud; 
Slechts menschenwerk, waaraan, zoo snood als stout, 
Gods eer wordt opgedraagen. 




§3


Zij hebben wel een' mond, doch die niet spreekt; 
Wel oogen, doch waaraan 't gezicht ontbreekt, 
't Licht kan hun niets ontdekken: 
Geen klank, hoe schel, dringt immer hun in 't oor; 
Men zett' hun vrij den besten wierook voor, 

{==68r==} {>>pagina-aanduiding<<}

't Kan hun geen' reuk verwekken. 




§4


Hun hand, hoe fraai bewerkt, tast nooit iets aan; 
Hun voet, hoe wel gevormd, kan nimmer gaan, 
Hun keel geen klanken geeven. 
Hun maaker deel' in hun verachtlijk lot; 
Die op hen steunt, miss' nevens hen 't genot 
Van 't duurgeschatte leven. 
PAUZE. 




§5


Maar, Israël, vertrouw gij op den HEER; 
Hij is hun hulp, hun sterkt' en al hun eer, 
Hun schild, dat nooit zal wijken. 
Vertrouw op God, gij, Arons nageslacht: 
Hij is hun schild, hun hulp, die hun zijn magt 
Zoo menigwerf deed blijken. 




§6


Vertrouwt op God, gij alle, die Hem vreest; 
Hij is altoos hun schild, hun hulp geweest; 
De HEER was ons gedachtig. 
Zijn zegen blijft op Israël verspreid; 
Aärons huis is die ook toebereid. 
God is getrouw en magtig! 




§7


Elk, die Hem vreest, hoe klein hij zij of groot, 
Wordt van dat heil, die weldaên, deelgenoot: 
Hij zal ze grooter maaken, 
En z' u, zoo wel als 't kroost, dat gij bemint, 
Dat, nevens u, zich aan Gods wet verbindt, 
In dubble maat doen smaaken. 




§8


D'algoede God, die, door zijn groote kracht, 
Den hemel schiep, deez' aard heeft voortgebragt 
Beschenkt u met zijn' zegen. 
De hemel is zijn eigendom, zijn troon: 
Maar 't menschdom heeft de vruchtbaar' aard, ter woon, 
Van onzen God verkreegen. 




§9


In 't stille graf zingt niemand 's HEEREN lof: 
Het zielloos lijf, gedompeld in het stof, 
Kan Hem geen glorie geeven; 
Maar onze tong zingt, tot in eeuwigheid, 
Des HEEREN lof, zijn' roem en majesteit. 
Looft God, de bron van 't leven! 




  
De 116. Psalm.


Stem 74.


§1


God heb ik lief; want die getrouwe HEER 
Hoort mijne stem, mijn smeekingen, mijn klaagen; 
Hij neigt zijn oor, 'k roep tot Hem, al mijn dagen; 
Hij schenkt mij hulp, Hij redt mij keer op keer. 




§2


Ik lag gekneld in banden van den dood; 
Daar d'angst der hell' mij allen troost deed missen; 
Ik was benaauwd, omringd door droeffenissen; 
Maar riep den HEER dus aan in al mijn' nood: 




§3


“Och HEER! och wierd mijn ziel door U gered!” 
Toen hoorde God; Hij is mijn liefde waardig: 
De HEER is groot, genadig en rechtvaardig, 
En onze God ontfermt zich op 't gebed. 





{==68v==} {>>pagina-aanduiding<<}

§4


D'eenvoudigen wil God steeds gadeslaan: 
'k Was uitgeteerd, maar Hij zag op mij neder. 
Keer, mijne ziel, tot uwe ruste weder: 
Gij zijt verlost; God heeft u welgedaan. 




§5


Gij hebt, o HEER! in 't doodlijkst tijdgewricht 
Mijn ziel gered, mijn traanen willen droogen, 
Mijn' voet geschraagd; dies zal ik, voor Gods oogen, 
Steeds wandelen in 't vrolijk levenslicht. 
PAUZE. 




§6


Ik heb geloofd, dies sprak ik tot Gods eer. 
'k Was zeer bedrukt; ik liet, in haast, mijn lippen, 
Door drift vervoerd, deez' harde taal ontglippen: 
“Bij menschen is noch trouw noch waarheid meer.” 




§7


Wat zal ik, met Gods gunsten overlaên, 
Dien trouwen HEER' voor zijn genaê vergelden? 
'k Zal, bij den kelk des heils, zijn' naam vermelden, 
En roepen Hem met blijd' erkentnis aan. 




§8


Nu zal ik voor de weldaên, die 'k genoot, 
Aan Hem, naar mijn geloften, eer bewijzen; 
Hem onder al zijn gunstgenooten prijzen. 
Hoe kostlijk is in 's HEEREN oog hun dood! 




§9


Och HEER! ik ben, o ja! ik ben uw knecht, 
Uw' dienstmaagds zoon: Gij slaaktet mijne banden; 
Dies doe ik U gewillig' offeranden 
Van lof en dank, U plegtig toegezegd. 




§10


Ik zal uw' naam met dankerkentenis 
Verheffen, U al mijn gelofte brengen; 
'k Zal liefd' en lof voor U ten offer mengen, 
In 't heiligdom, daar 't volk vergaderd is. 




§11


Ik zal met vreugd in 't huis des HEEREN gaan, 
Om daar met lof uw' grooten naam te danken: 
Ierusalem, gij hoort die blijde klanken. 
Elk heff' met mij den lof des HEEREN aan! 




  
De 117. Psalm.


§1


Loof, loof den HEER, gij heidendom: 
Gij volken, prijst zijn' naam alom. 
Zijn goedheid is, in nood en dood, 
Voor ons zijn volk oneindig groot: 
Zijn waarheid wankelt nimmermeer; 
Zingt, Halelujah! zingt zijn eer. 




  
De 118. Psalm.


§1


Laat ieder 's HEEREN goedheid looven, 
Want goed is d'Oppermajesteit: 
Zijn goedheid gaat het al te boven; 
Zijn goedheid duurt in eeuwigheid. 
Laat Isrel nu Gods goedheid looven, 
En zeggen: roemt Gods majesteit; 
Zijn goedheid gaat het al te boven; 
Zijn goedheid duurt in eeuwigheid. 





{==69r==} {>>pagina-aanduiding<<}

§2


Laat Arons huis Gods goedheid looven, 
En zeggen: roemt Gods majesteit; 
Zijn goedheid gaat het al te boven; 
Zijn goedheid duurt in eeuwigheid. 
Laat die God vreezen Hem nu looven, 
En zeggen: roemt Gods majesteit; 
Zijn goedheid gaat het al te boven; 
Zijn goedheid duurt in eeuwigheid 




§3


Ik werd benaauwd van alle zijden, 
En riep den HEER ootmoedig aan; 
De HEER verhoorde mij in 't lijden, 
En deed mij in de ruimte gaan. 
De HEER is bij mij, 'k zal niet vreezen; 
De HEER zal mij getrouw behoên; 
Daar God mijn schild en hulp wil weezen, 
Wat zal een nietig mensch mij doen? 
1. PAUZE. 




§4


De HEER is aan de spits getreeden 
Der genen, die mij hulpe biên; 
Ik zal, gered uit zwaarigheden, 
Mijn' lust aan mijne haatren zien. 
't Is beter, als w' om redding wenschen, 
Te vlugten tot des HEEREN magt, 
Dan dat men ooit vertrouw' op menschen, 
Of zelfs van prinsen hulp verwacht'. 




§5


Toen ik de heidnen aan zag rukken, 
Heb ik in 's HEEREN kracht gestreên; 
Ik hieuw z' in 's HEEREN naam aan stukken, 
Vertrouwend' op dien naam alleen. 
Ik kon noch voor- noch rugwaards keeren, 
Omringd, ja gansch omringd ter dood; 
Ik sloeg hen in den naam des HEEREN, 
Die mij goedgunstig bijstand bood. 




§6


Zij hadden mij omringd als bijen, 
Maar zijn als doornenvuur vergaan: 
'k Mogt hen in 's HEEREN kracht bestrijen; 
In 's HEEREN naam hen gansch verslaan. 
Gij hadt m', o vijand! hard gestooten, 
Tot vallens toe mij onderdrukt: 
De HEER bewaart zijn gunstgenooten; 
De HEER heeft zelf mij uitgerukt. 




§7


De HEER is mij tot hulp en sterkte; 
Hij is mijn lied, mijn psalmgezang: 
Hij was het, die mijn heil bewerkte, 
Dies loof ik Hem mijn leven lang. 
Men hoort der vroomen tent weêrgalmen 
Van hulp en heil, ons aangebragt; 
Daar zingt men blij, met dankbre psalmen: 
Gods rechtehand doet groote kracht. 
2. PAUZE. 




§8


Gods rechtehand is hoog verheven; 
Des HEEREN sterke rechtehand 
Doet door haar daên de weereld beeven; 
Houdt door haar kracht Gods volk in stand. 
Ik zal door 's vijands zwaard niet sterven, 
Maar leeven, en des HEEREN daên, 

{==69v==} {>>pagina-aanduiding<<}

Waardoor wij zooveel heils verwerven, 
Elk, tot zijn eer, doen gadeslaan. 




§9


De HEER wou mij wel hard kastijden, 
Maar stortte mij niet in den dood; 
Verzachtte vaderlijk mijn lijden, 
En redde mij uit allen nood. 
Ontsluit, ontsluit, voor mijne schreden, 
De poorten der gerechtigheid; 
Door deeze zal ik binnen treeden, 
En looven 's HEEREN majesteit. 




§10


Dit is, dit is de poort des HEEREN; 
Daar zal 't rechtvaardig volk door treên, 
Om hunnen God ootmoedig t' eeren, 
Voor 't smaaken zijner zaligheên. 
Ik zal uw' naam en goedheid prijzen; 
Gij hebt gehoord; Gij zijt mijn' geest, 
Door uw ontelbre gunstbewijzen, 
Tot hulp, en heil, en vreugd geweest. 
3. PAUZE. 




§11


De steen, dien door de tempelbouwers 
Verachtlijk was een plaats ontzegd, 
Is, tot verbaazing der beschouwers, 
Van God ten hoofd des hoeks gelegd. 
Dit werk is door Gods alvermogen, 
Door 's HEEREN hand alleen geschied: 
Het is een wonder in onz' oogen; 
Wij zien het, maar doorgronden 't niet. 




§12


Dit is de dag, de roem der dagen, 
Dien Isrels God geheiligd heeft: 
Laat ons verheugd, van zorg ontslagen, 
Hem roemen, die ons blijdschap geeft. 
Och HEER! geef thans uw zegeningen; 
Och HEER! geef heil op dezen dag; 
Och dat men op deez' eerstelingen 
Een' rijken oogst van voorspoed zag! 




§13


Gezegend zij de groote Koning, 
Die tot ons komt in 's HEEREN naam! 
Wij zeegnen U uit 's HEEREN wooning; 
Wij zegenen U al te saam. 
De HEER is God, door wien w' aanschouwen 
Het vrolijk licht, na bang gevaar: 
Bindt d'offerdieren dan met touwen 
Tot aan de hoornen van 't altaar. 




§14


Gij zijt mijn God, U zal ik looven, 
Verhoogen uwe majesteit. 
Mijn God! niets gaat uw' roem te boven; 
U prijz' ik tot in eeuwigheid. 
Laat ieder 's HEEREN goedheid looven; 
Want goed is d'Oppermajesteit; 
Zijn goedheid gaat het al te boven; 
Zijn goedheid duurt in eeuwigheid. 




  
De 119. Psalm.

1. ALEPH.

§1


Welzalig zijn d'oprechten van gemoed, 
Die, ongeveinsd, des HEEREN wet betrachten; 
Die Hij op 't spoor der godvrucht wandlen doet: 
Welzalig die, bij dagen en bij nachten, 
Gods wil be-
{==70r==} {>>pagina-aanduiding<<}
peinst, en Hem, als 't hoogste goed, 
Van harte zoekt met ingespannen krachten. 




§2


Die, wars van 't kwaad, niet in de zonde leeft; 
Maar zijnen gang bestiert naar 's HEEREN wetten. 
Gij, groote God, die ons bevelen geeft, 
Gij eischt, dat w' op uw woord gestadig letten, 
En dat w' ons hart, aan uwen wil verkleefd, 
Geduuriglijk op uwe wegen zetten. 




§3


Och schonkt Gij mij de hulp van uwen Geest! 
Mogt die mij op mijn paên ten leidsman strekken! 
'k Hield dan uw wet, dan leefd' ik onbevreesd: 
Dan zou geen schaamt' mijn aangezicht bedekken, 
Wanneer ik steeds opmerkend waar' geweest, 
Hoe uw geboôn mij tot uw liefde wekken. 




§4


Ik zal, oprecht van hart, uw naam, o Heer! 
Gestaâg den roem van uwe grootheid geeven: 
Als ik 't gezag en 't heilig oogmerk leer 
Van 't vlekloos recht, door uwe hand beschreeven. 
'k Zal uw geboôn bewaaren tot uw eer; 
Verlaat mij toch niet ganschlijk in dit leven. 


2. BETH.


§5


Waarmede zal de jongeling zijn pad, 
Door ijdelheên omsingeld, rein bewaaren? 
Gewis, als hij het houdt naar 't heilig blad. 
U zoekt mijn hart; mijn oog blijft op U staaren: 
Laat mij van 't spoor, in uw geboôn vervat, 
Niet dwaalen, Heer; laat mij niet hulploos vaaren. 




§6


'k Heb in mijn hart uw rede weggelegd, 
Opdat ik mij mogt wachten voor de zonden: 
Gij zijt, o HEER! gezegend; leer uw' knecht 
Door 't godlijk woord, een helder licht bevonden, 
En door uw' Geest, al d'eischen van uw recht; 
Zoo wordt uw eer nooit stout door mij geschonden. 




§7


'k Heb andren al de rechten van uw' mond 
Met lust verteld, hen vlijtig onderweezen: 
Uit al den schat van 't groote weereldrond 
Is nooit die vreugd in mijn gemoed gereezen, 
Die 'k steeds in uw getuigenissen vond, 
Door mij betracht, en andren aangepreezen. 




§8


Ik zal, o God! bepeinzen uwe wet, 
In 't onderzoek van uw bevelen waaken; 
Terwijl mijn ziel op uwe paden let. 
In uw geboôn zal zich mijn geest vermaaken, 
En, daar ik hulp verwacht op mijn gebed, 
Uw heilig woord vergeeten, noch verzaaken. 


3. GIMEL.


§9


Doe bij uw' knecht weldaadigheid, o Heer! 
Opdat ik leev', uw woorden moog' bewaaren, 
En dat uw Geest mij waare wijsheid leer', 
Mijn oog verlicht', de

{==70v==} {>>pagina-aanduiding<<}

nevels op doe klaaren; 
Dat mijne ziel de wondren zie en eer', 
Die in uw wet alom zich openbaaren. 




§10


Ik ben, o Heer! een vreemdling hier beneên; 
Laat uw geboôn op reiz' mij niet ontbreeken, 
Daar mijne ziel, omringd door duisterheên, 
Zoo dikwijls van verlangen is bezweeken, 
Om U te zien ter hooge vierschaar treên, 
Tot straf van hun, die snood zijn afgeweeken. 




§11


Gij scheldt en straft vervloekte hovaardij, 
Gewend zoo wijd van uw geboôn te dwaalen. 
Dat toch uw gunst mijn ziel van smaad bevrij', 
Die op mijn hoofd verachtlijk neêr zou daalen; 
Daar 'k U mijn' dienst, naar uw getuignis, wij', 
Om nooit uw straf mij op den hals te haalen. 




§12


Wanneer ik zelfs door vorsten werd betigt, 
In 't hoog gestoelt op uwen knecht gebeeten, 
Heb ik mijn' weg naar uw geboôn gericht, 
En die betracht met een oprecht geweeten: 
Ook waren zij mijn raadsliên en mijn licht; 
'k Heb, met vermaak, mijn' tijd daarin gesleeten. 


4. DALETH.


§13


Hoe kleeft mijn ziel aan 't stof! ai! zie mijn' nood; 
Herstel mij, doe mij naar uw woord herleeven. 
'k Lei voor uw oog mijn' weg en handel bloot; 
En welk een angst mij immermeer deed beeven, 
Gij hebt verhoord; maak voorts uw weldaên groot, 
En laat uw wet mij onderrichting geeven. 




§14


Och! dat ik klaar en onderscheiden zag, 
Hoe 'k mij naar uw bevelen moet gedraagen, 
Uw wondren recht betrachten dag aan dag! 
Mijn ziel druipt weg van treurigheid en klaagen: 
Ai! richt mij op, verander mijn geklag; 
Wil naar uw woord mij gunstig onderschraagen. 




§15


Weer snood bedrog, o God! van mijn gemoed; 
Laat uw genaê mij uwe wetten leeren: 
Ik kies den weg der waarheid voor mijn' voet, 
Om mij van 't pad der zonden af te keeren: 
Uw rechten, die zoo heilig zijn en goed, 
Steld' ik mij voor; die wil ik needrig eeren. 




§16


Mijn hart kleeft vast aan waarheid en aan deugd; 
Het zal op uw getuigenissen hoopen: 
Beschaam mij niet, wil mij, in U verheugd, 
Tot uwe vreez', o HEER! gestadig noopen. 
Als Gij mijn hart verwijdt door waare vreugd, 
Zal ik het pad van uw geboden loopen 


5. HE.


§17


Leer mij, o HEER! den weg, door U bepaald, 
Dan zal ik dien ten einde

{==71r==} {>>pagina-aanduiding<<}

toe bewaaren: 
Geef mij verstand, met godlijk licht bestraald; 
Dan zal mijn oog op uwe wetten staaren; 
Dan houd' ik die, hoe ligt mijn ziel ook dwaalt; 
Dan zal zich 't hart met mijn daaden paaren. 




§18


Doe mij op 't pad van uw geboden treên; 
Schraag op dat spoor mijn wankelende gangen; 
Daar strekt zich al mijn lust en liefde heen. 
Ai! neig mijn hart en vuurig zielverlangen, 
O Heer! naar uw getuigenis alleen: 
Laat gierigheid mij in haar' strik niet vangen. 




§19


Wend, wend mijn oog van d'ijdelheden af; 
Verlevendig mijn hart door uwe wegen; 
Dat mij 't betreên dier paden vreugd verschaff': 
Bevestig toch aan uwen knecht den zegen, 
Waartoe uw woord hem blijde hoope gaf; 
Hij is oprecht tot uwe vreez' geneegen. 




§20


Weer van mij af de smaadheid, die ik vrees; 
Uw rechten, Heer, zijn goed en vrij van vlekken, 
Waarom ik die gestaâg als heilig prees: 
Zie al mijn' lust tot uw bevel zich strekken. 
Och! dat er kracht en leven in mij reez'! 
Wil die door uw gerechtigheid verwekken. 


6. VAU.


§21


Dat mij, o HEER! uw goedertierenheid 
Toch overkoom', naar uw beloftenissen; 
Dan geef ik aan mijn' smaader juist bescheid; 
Dan zal hij op zijn' schimp geen antwoord missen; 
Want ik vertrouw op 't woord, mij toegezeid: 
Geen leed zal 't ooit uit mijn geheugen wisschen. 




§22


Ai! ruk het woord der waarheid niet te zeer 
Van mijnen mond; ik hoop op uwe rechten, 
Waarin Gij trouw gezorgd hebt voor uw eer; 
Dan houd ik steeds, o God! met al uw knechten, 
Uw heilge wet; dan zal ik meer en meer 
Daar eeuwig en altoos het hart aan hechten. 




§23


Dan wandel ik vol moeds op ruimer baan, 
Omdat mijn ziel gezocht heeft uw bevelen; 
Dan doe ik zelfs aan koningen verstaan, 
Hoezeer mij uw getuigenissen streelen; 
Dan zal ik mij niet schaamen, nog uw daên 
Uit slaafsch ontzag of dwaaze vreez' verheelen. 




§24


'k Zal uw geboôn, die ik oprecht bemin, 
Mijn hoogst vermaak, mijn zielgenoegen achten; 
Ik reeken die mijn allergrootst gewin; 
Ik grijp er naar, en zal er heil uit wachten; 
Ik heb ze lief, en zal met hart en zin, 
Al 't geen Gij ooit hebt ingezet, betrachten. 


7. ZAIN.


§25


Gedenk aan 't woord, gesprooken

{==71v==} {>>pagina-aanduiding<<}

tot uw' knecht, 
Waarop Gij mij verwachting hebt gegeeven: 
Dit is mijn troost, in druk mij toegelegd, 
Dit leert mijn ziel U achter aan te kleeven; 
Al 't geen uw mond aan mij had toegezegd 
Gaf aan mijn hart vertroosting, geest en leven. 




§26


't Hovaardig volk heeft mij op 't felst bespot; 
'k Ben echter niet van uwe wet geweeken: 
Ik dacht, o HEER! aan hun rampzalig lot, 
En uw gericht, van ouds af reeds gebleeken; 
Hoe kort van duur is al het aardsch genot! 
'k Heb mij getroost, mijn ziel is niet bezweeken. 




§27


Daar ik moet zien, hoe snoodaarts uwe wet 
Verlaaten, heeft beroering mij bevangen; 
Maar van het recht, dat Gij hebt ingezet, 
Heb ik gemaakt mijn blijde lofgezangen; 
In vreemdlingschap heeft niets die vreugd belet, 
Wat nijpend leed daar mijn gemoed mogt prangen. 




§28


'k Heb, HEER, des nachts aan uwen naam gedacht; 
Uw wet bewaard; uw deugden niet vergeeten: 
Dat heil, dien troost hebt Gij mij toegebragt, 
En zooveel tijds heb ik met vreugd gesleeten, 
Om dat ik u bevelen nam in acht, 
En die bewaard' in een oprecht geweeten. 


8. HETH.


§29


De HEER is mijn genoegzaam deel, mijn goed; 
Ik heb gezegd: ik zal uw woord bewaaren: 
'k Heb U gebeên met mijn geheel gemoed, 
Dat zich uw heil aan mij mogt openbaaren: 
Wees naar uw woord genadig; ai! behoed, 
Behoed uw' knecht, en red hem uit gevaaren. 




§30


Ik heb bedaard mijn wegen nagegaan; 
Mijn' voet gekeerd tot uw getuigenissen, 
En mij gehaast die paden in te slaan, 
Waarin mijn ziel zich nimmer kan vergissen; 
'k Heb niet vertraagd, om, op die effen baan, 
Het doel van uw geboden niet te missen. 




§31


Een godloos rot heeft mij ten roof gesteld; 
Nochtans heb ik uw wetten niet vergeeten; 
Ter middernacht heb ik uw lof vermeld; 
Dan sta ik op, om met een blij geweeten 
Het recht, dat uw gerechtigheid verzelt, 
Tot uwen roem, ten breedsten uit te meeten. 




§32


Ik ben een vriend, ik ben een medgezel 
Van allen, die uw' naam ootmoedig vreezen, 
En leeven naar uw goddelijk bevel. 
O HEER! hoe wordt uw goedheid ooit volpreezen! 
Gij doet op aard aan alle schepslen wel: 
Och! wierd ik in uw wetten onderweezen! 



{==72r==} {>>pagina-aanduiding<<}

9. TETH.


§33


Gij hebt veel goeds bij uwen knecht gedaan; 
Hem, naar uw woord, gered uit al zijn nooden; 
Leer mij o HEER! een' goeden zin verstaan, 
En wetenschap, der dwaazen waan ontvlooden: 
Wijs Gij mij zelf den weg der waarheid aan, 
Naardien ik heb geloofd aan uw geboden. 




§34


'k Sloeg, eer ik wierd verdrukt, het dwaalspoor in; 
Maar nu, geleerd, houd ik uw woord en wegen. 
Wat zijt Gij goed! wat schenkt uw menschenmin 
Aan ieder, die U vreest, al milden zegen! 
Leer mij uw wet in haaren rechten zin, 
En maak mijn hart tot uw geboôn geneegen. 




§35


't Hoogmoedig volk dicht leugens tegen mij; 
Doch ik bewaar van harten uw bevelen: 
Hun hart is vet als smeer, vol hovaardij; 
Dies zullen zij in uwe gunst niet deelen: 
Maar uwe wet, waarin ik mij verblij, 
Zal met het zoetst vermaak mijn zinnen streelen. 




§36


't Is goed voor mij verdrukt te zijn geweest, 
Opdat ik dus uw godlijk recht zou leeren; 
Sints heeft mijn hart voor hovaardij gevreesd; 
Ai! doe mij steeds uw' wil als heilig eeren: 
Ver boven goud, en zilver, en wat meest 
Den mensch bekoort, zal ik uw wet waardeeren. 


10. JOD.


§37


Uw hand heeft mij gemaakt en toebereid; 
Ai! maak mij ook verstandig in uw wetten; 
Zoo leer ik uw geboôn en heiligheid; 
Al wie U vreest, zal op mijn' heilstaat letten, 
Verheugd, dat ik, door uwe hand geleid, 
Niet vruchtloos op uw woord mijn hoop mogt zetten. 




§38


Ik weet, o HEER! dat uw gerichten zijn 
Gerechtigheid, en Gij mij liet verdrukken 
Uit enkle trouw. Och! dat uw gunst verschijn', 
Om mij uit angst en nijpend leed te rukken: 
Troost mij, uw' knecht, die nu angstvallig kwijn; 
Mij is die troost beloofd in ongelukken. 




§39


Breng over mij al uw barmhertigheên, 
Opdat ik leev'; want al mijn vergenoegen, 
Al mijn vermaak is in uw wet alleen. 
Beschaam, die zoo hovaardig zich gedroegen, 
Wier leugentong zoo valsch mij heeft bestreên; 
Doch ik wil mij naar uw geboden voegen. 




§40


Dat ieder, die U vreest, zich tot mij keer', 
Die kundig is in uw getuigenissen: 
Maak, dat mijn hart oprecht uw lessen eer', 
Dat niets die ooit uit mijne ziel moog' wisschen: 
Opdat ik

{==72v==} {>>pagina-aanduiding<<}

niet beschaamd word', laat, o Heer! 
Laat mij die gunst op aarde nimmer missen. 


11. CAPH.


§41


Mijn ziel bezwijkt, zij is gansch afgemat; 
Daar z' aan uw heil met al haar' lust blijft hangen, 
Waarop uw woord mij hoop gegeeven had: 
Mijn oogen zijn bezweeken van verlangen 
Naar 't geen mij was beloofd, terwijl ik bad: 
“Wanneer, o God! zal ik uw troost ontvangen?” 




§42


Ik ben, helaas! een' leedren zak gelijk, 
Die al zijn vocht heeft in den rook verlooren; 
Hoewel ik niet van uwe wetten wijk'. 
Hoe lang blijft nog uw' knecht dit leed beschooren? 
Wanneer zult Gij, opdat mijn onschuld blijk', 
Hen rechten, die mijn rust, uit wrevel, stooren? 




§43


Een listig volk heeft, boos en trotsch van aart, 
Tot mijnen val een' diepen put gegraaven; 
Hoezeer uw wet daar tegen zich verklaart. 
Al uw geboôn zijn waarheid; 'k wil die staaven. 
Ik word vervolgd, met leugentaal bezwaard: 
Help mij, o Heer! ten spijt dier zondeslaaven. 




§44


Zij hebben mij bijkans op aard vernield, 
Maar ik bleef uw bevelen dierbaar achten. 
Ai! beur mij op, laat mij, met moed bezield, 
Weêr leeven, en op uwe goedheid wachten: 
Dan zal ik steeds, daar mij uw trouw behield, 
't Getuigenis van uwen mond betrachten. 


12. LAMED.


§45


O HEER! uw woord bestaat in eeuwigheid, 
Daar 't hemelheir zich schikt naar uw bevelen; 
In uwe trouw, zoo gunstig toegezeid, 
Zal elk geslacht, ja 't eind der eeuwen deelen: 
Deez' aard is hecht door uwe hand bereid; 
Haar stand blijft vast, al wislen haar tooneelen. 




§46


De hemel blijft nog met den aardkloot staan, 
Naar uw bevel; zij alle zijn uw knechten. 
Ik waar' reeds lang in mijnen druk vergaan, 
Indien ik mij met uwe wet en rechten, 
Tot mijn vermaak en troost, niet had beraên, 
Om aan uw trouw alleen mijn hoop te hechten. 




§47


'k Ben eeuwiglijk gedachtig aan uw woord; 
Want ik ontving door uw bevelen 't leven: 
'k Ben d'uwe, Heer, geleid mij ongestoord; 
Behoud mij toch, naar 't woord aan mij gegeeven: 
Ik heb met lust uw wetten nagespoord, 
En die gezogt, door uwen Geest gedreeven. 




§48


Der boozen schaar heeft lang op mij gewacht, 
Om mij te doen vergaan in mijn ellenden. 
Ik neem op uw getuigenissen acht. 
Waar ik het oog op aarde

{==73r==} {>>pagina-aanduiding<<}

heen moog' wenden, 
't Volmaaktste vindt een eind, en derft zijn kracht, 
Maar uw gebod is wijd, en zal nooit enden. 


13. MEM.


§49


Hoe lief heb ik uw wet! het is mijn doel 
Den ganschen dag haar ijvrig te betrachten. 
Hoe listig ook mijn snoode vijand woel', 
'k Heb wijzer geest en edeler gedachten 
Door uw geboôn, wier kracht ik staâg gevoel, 
Die 'k eeuwig zal met heilgen eerbied achten. 




§50


Ik overtref mijn leeraars in beleid, 
Want ik betracht al uw getuigenissen: 
Ik overtref zelfs in voorzichtigheid 
De grijzaarts, die de waare godvrucht missen: 
'k Bewaard' uw wet, die zulk een licht verspreidt, 
En van mijn heil mij best kan vergewissen. 




§51


Ik heb mijn' voet geweerd van kwaade paên, 
Opdat ik steeds uw woord zou onderhouden: 
'k Heb mij gewacht die wegen in te slaan, 
Die mij van 't spoor der deugd verbijstren zouden; 
Want Gij hebt mij geleerd daarin te gaan 
Met allen, die op uwen naam betrouwden. 




§52


Hoe zoet zijn mij uw redenen geweest! 
Geen honig kon 't gehemelt beter smaaken: 
Alleen door uw bevelen krijgt mijn geest 
Verstand van God en goddelijke zaaken, 
Dies heb ik al de leugenpaên gevreesd; 
En zal bedrog en slinkse wegen wraaken. 


14. NUN.


§53


Uw woord is mij een lamp voor mijnen voet, 
Mijn pad ten licht', om 't donker op te klaaren. 
Ik zwoer, en zal dit met een blij gemoed 
Bevestigen, in al mijn levensjaaren, 
Dat ik uw wet, die heilig is en goed, 
Door uw genaê bestendig zal bewaaren. 




§54


Ik ben op 't diepst verdrukt; ai! schenk mij, HEER, 
Vernieuwde kracht, sterk naar uw woord mijn leven. 
Merk op in gunst, mijn God, hoe ik U eer'; 
Hoe hart en mond vrijwillig offers geeven: 
Ai! zie daarop met welgevallen neêr; 
Laat in mijn hart uw rechten zijn geschreeven. 




§55


Mijn ziel is in mijn hand, steeds in gevaar; 
'k Verlies nochtans uw wet niet uit mijn oogen. 
Zij blijft mijn doel; en, schoon een booze schaar 
Mij strikken heeft gelegd door list en logen, 
Ben ik van uw bevelen hier of daar 
Niet afgedwaald, noch tot hun kwaad bewoogen. 




§56


Ik heb voor mij al uw getuigenis, 
Ter eeuwig' erv', volvaardig aangenoomen, 
Naardien mijn hart daardoor ver-
{==73v==} {>>pagina-aanduiding<<}
vrolijkt is: 
Ik heb gepoogd mijn lusten in te toomen, 
En 't hart geneigd, om eeuwig en gewis, 
Ten einde toe, uw wetten naar te komen. 


15. SAMECH.


§57


'k Haat ranken, vol van kwaad' en bittre vrucht; 
Maar ik bemin met al mijn hart uw wetten: 
Gij zijt mijn schild, de rots, waarheen ik vlugt; 
Gij kunt en wilt mijn' ondergang beletten: 
'k Vertrouwd' op U, en 't blijft nog staâg mijn zucht, 
Om op uw woord mijn vaste hoop te zetten. 




§58


Gij boozen, wijkt, op dat ik steeds 't gebod 
Van mijnen Heer naauwkeurig moog' bewaaren. 
Schraag mij naar uw beloften, o mijn God! 
Opdat ik leev', U loovend' op mijn snaaren; 
Dat niemand mijn verwachting ooit bespott'; 
Ai! laat die mij toch nooit beschaamdheid baaren. 




§59


Wees Gij mijn steun, dan zal ik, vrij van leed, 
Mij dag aan dag in uw geboôn vermaaken; 
Maar Gij, o Heer! die mij behoudt, vertreedt 
En stoot hen weg, die uwe wet verzaaken: 
Want hun bedrog is leugen, 't is gesmeed 
Tot mijn verderf, maar 't zal hen zelv' genaaken. 




§60


Al 't godloos volk verdoet G' als schuim van d' aard, 
Dies zal ik uw getuigenissen vreezen. 
Het heeft mijn ziel verschrikkingen gebaard, 
Ia zelfs is mij het hair te berg' gereezen, 
Als ik op uw gerichten heb gestaard: 
Uw oordeel, Heer, kan niet dan vreeslijk weezen. 


16. HAJIN.


§61


Gerechtigheid en recht heb ik gedaan, 
Geef mij dan niet in 's onderdrukkers handen: 
Wees Gij mijn borg, en neem de rechtzaak aan 
Van uwen knecht, daar Gij hem aan ziet randen; 
Laat trotsaarts toch niet stoutlijk meer bestaan 
Mij, naar hunn' wensch, te knellen in hun banden. 




§62


Mijn oogen zijn bezweeken, rood geschreid, 
In 't uitzien naar uw heil met heet verlangen, 
Het heil aan mij rechtvaardig toegezeid; 
Ai! wisch dan toch de traanen van mijn wangen. 
Doe bij uw' knecht naar uw goedgunstigheid; 
Leer mij uw wet, dan zal ik troost ontvangen. 




§63


Ik ben uw knecht, geef mij dan recht verstand, 
Zoo zal ik uw getuigenissen leeren. 
Nu is het tijd, dat 's HEEREN rechtehand 
Haar kracht vertoon', in 't godloos kwaad te weeren: 
Men schendt uw wet zoo stout van alle kant; 
Men schroomt niet meer uw' grooten naam t'onteeren. 




§64


'k Heb uw geboôn, mijn God, dies

{==74r==} {>>pagina-aanduiding<<}

meer dan goud, 
Ia 't fijnste goud, bemind, en uw bevelen 
In alles recht en vlekkeloos geschouwd, 
Op 't hoogst volmaakt tot in hun minste deelen: 
'k Heb op geen pad der valsheid mij betrouwd, 
Maar dat gehaat, hoezeer 't mijn vleesch kon streelen. 


17. PE.


§65


Hoe wonderbaar is uw getuigenis! 
Dies zal mijn ziel dat ook getrouw bewaaren: 
Want d' oopning van uw woorden zal gewis, 
Gelijk een licht, het donker op doen klaaren; 
Zij geeft verstand aan slechten, wien 't gemis 
Van zulk een' glans een' eeuwgen nacht zou baaren. 




§66


Ik heb mijn' mond begeerig opgedaan, 
Ik heb verlangd, gehijgd naar uw geboden; 
Zie, zie mij dan met gunstig' oogen aan, 
En wees mij nu genadig in mijn nooden, 
Naar 't recht van hun, die deugdzaam van bestaan, 
Uit liefde tot uw' naam van 't kwaade vlooden. 




§67


Maak in uw woord mijn' gang en treden vast, 
Opdat ik mij niet van uw paên moog' keeren: 
En wordt mijn vleesch door 't kwaade ligt verrast, 
Ai! laat het mij toch nimmer overheeren; 
Verlos mij, Heer, van 's menschen overlast, 
Dan zal ik U, naar uw bevelen, eeren. 




§68


Uw aangezicht vertoon' aan uwen knecht 
Een vriendlijk oog, een troostrijk liefdeteeken; 
Leer mij den eisch van 't altoos heilig recht. 
Ik stort bedrukt geheele traanenbeeken, 
Omdat men U gehoorzaamheid ontzegt, 
En zich niet schaamt uw wetten te verbreeken. 


18. TSADE.


§69


Gij zijt volmaakt, Gij zijt rechtvaardig, HEER: 
Uw oordeel rust op d'allerbeste wetten; 
Uw loon, uw straf beantwoordt aan uw eer. 
Gij eischt van ons, dat w' op uw waarheid letten; 
Dat wij altoos op hoogen prijz' uw leer 
En 't heilig recht van uw getuignis zetten. 




§70


Mijn ijver heeft van smert mij doen vergaan, 
Omdat uw woord zoo schandlijk wordt vergeeten; 
Mijn vijand ziet dat met verachting aan: 
Uw woord is rein, dat mag gelouterd heeten; 
Uw knecht wil zich daar daaglijks meê beraên; 
Hij heeft het lief, wijl 't hem zijn' pligt doet weeten. 




§71


Ik ben wel klein, veracht, maar niet verleid; 
'k Vergeet in smaad noch armoê uw bevelen. 
Uw recht, o HEER! is recht, in eeuwigheid; 
Gij zult aan elk zijn loon of straffen deelen. 
Uw wet, waar-
{==74v==} {>>pagina-aanduiding<<}
in zich steeds uw glans verspreidt, 
Kan mij door 't licht der zuivre waarheid streelen. 




§72


Als 't mij benaauwd of bang gevallen is, 
Dan heb ik mij vermaakt in uw geboden. 
De zuiverheid van uw getuigenis 
Blinkt altoos uit, zelfs in de zwaarste nooden: 
Leer mij 't verstaan, zoo leeft mijn ziel gewis, 
Het naar verderf in eeuwigheid ontvlooden. 


19. KOPH.


§73


Ik riep U aan, o HEER! met al mijn hart; 
Verhoor mij, en ik zal uw wet bewaaren: 
Ik riep U aan, in druk en leed verward; 
Verlos mijn ziel uit angsten en gevaaren; 
Dan houd ik uw getuignis, en in smart 
Zal ik daar troost en wijsheid uit vergaêren. 




§74


Ik heb somtijds het scheemrend morgenlicht 
Verrast, om U mijn schreien te doen hooren; 
'k Heb op uw woord gehoopt, en mijn gezicht, 
Eer nog het uur der nachtwaak was gebooren, 
Den slaap ontroofd, om naar mijn' lust en pligt, 
De wijsheid van uw reednen na te spooren. 




§75


Hoor, HEER, mijn stem naar uw goedgunstigheid, 
En geef mij naar uw rechten kracht en leven. 
Zij naadren mij, wier list mijn' val bereidt; 
Zij zijn in 't kwaad, in 't listig kwaad bedreeven, 
En wijken van uw wet, zoo wijd verleid, 
Terwijl zij zich aan boosheid overgeeven. 




§76


Maar, HEER, Gij zijt nabij, 
Gij ziet mij aan; De waarheid is aan uw geboôn verbonden; 
Ik wist van ouds reeds uit uw woord en daên, 
Dat al, wat Gij getuigd hebt, ongeschonden 
En vlekkeloos voor eeuwig zal bestaan, 
Gevestigd op onwankelbaare gronden. 


20. RESCH.


§77


Ziet mijn elend', o HEER! en help uw' knecht; 
Want uwe wet is in mijn hart geschreeven. 
Ai! twist Gij zelf mijn twistzaak naar uw recht; 
Verlos mij, sterk met nieuwen moed mijn leven, 
Naar 't godlijk woord, mij gunstig toegezegd, 
En mij ten troost, in angst en druk, gegeeven. 




§78


Het heil is ver van 't goddeloos geslacht; 
Dat, gansch vervreemd van deugd en reine zeden, 
Den inhoud van uw wetten niet betracht. 
O HEER! hoe veel zijn uw barmhartigheden! 
Ai! beur mij op, vernieuw mijn levenskracht, 
Naar 't godlijk recht, verhoor toch mijn gebeden. 




§79


't Getal van mijn vervolgers is zeer groot, 
Van hun, die mij als weêrpartij-
{==75r==} {>>pagina-aanduiding<<}
ders haaten: 
Maar 'k wijk van uw getuignis in geen' nood. 
Ik heb gezien, hoe zij, die U vergaten, 
Trouwloosheid doen; Gij weet, hoe 't mij verdroot, 
Als ik hen zag uw heilig woord verlaten. 




§80


Ai! zie, o HEER! dat ik uw wet bemin; 
Uw gunst vernieuw' mijn leven en mijn krachten. 
Uw godlijk woord is waarheid van 't begin; 
Uw recht heeft nooit verandering te wachten; 
Dies houd ik dat met een' verblijden zin, 
Leer door uw' Geest mij dat gestaâg betrachten. 


21. SCHIN.


§81


Toen vorsten mij vervolgden zonder reên, 
Vreesd' ik uw woord, met die uw heil beminden. 
Ik ben verblijd om uw goedgunstigheên, 
Die meer en meer mij aan uw' dienst verbinden; 
'k Vind grooter vreugd in uw beloft' alleen, 
Dan hij, die ooit een' grooten buit mogt vinden. 




§82


Ik haat bedrog en valsheid van gemoed, 
'k Heb in mijn hart een' grouwel van die zonden: 
'k Bemin uw wet, die mijne ziel behoedt. 
Ik loof, o HEER! aan uwen dienst verbonden, 
U zevenmaal des daags, om al het goed 
En 't recht, in uw gerechtigheid gevonden. 




§83


Wat vreê heeft elk, die uwe wet bemint! 
Zij zullen aan geen' hinderpaal zich stooten. 
Ik, HEER, die al mijn blijdschap in U vind, 
Hoop op uw heil met al uw gunstgenooten: 
'k Doe uw geboôn oprecht en welgezind; 
Uw liefdedienst heeft mij nog nooit verdrooten. 




§84


Mijn ziel bewaart uw trouw getuigenis; 
Dat heb ik lief, ook doe ik uw bevelen. 
Uw woord kan mij, ofschoon ik alles miss', 
Door zijnen smaak, en hart en zinnen streelen. 
Gij weet mijn' weg, en hoe mijn wandel is; 
'k Wil niets daarvan voor U, mijn God, verheelen. 


22. THAU.


§85


O HEER! sla toch op mijn geschrei uw oog; 
Wil naar uw woord mijn' geest verstandig maaken: 
Zie gunstig op mij neder van omhoog; 
Laat mijn gebed voor uwen troon genaaken: 
Red, daar mij 't leed zoo diep ter neder boog, 
Red mij naar uw beloft', en richt mijn zaaken. 




§86


Dan vloeit mijn mond steeds over van uw eer, 
Gelijk een bron zich uitstort op de velden. 
Wanneer ik door uw' Geest uw wetten leer, 
Dan zal mijn tong uw redenen vermelden; 
Want uw geboôn zijn waarlijk recht, o Heer! 
Gij zult de vlijt van die U zoekt vergelden. 




§87


Kom mij te hulp: mijn ziel, die U

{==75v==} {>>pagina-aanduiding<<}

verbeidt, 
Heeft uw bevel met lust en liefd' ontvangen. 
Ik haak, o HEER! naar 't heil, mij toegezeid; 
Bestier in gunst naar uwe wet mijn gangen; 
Al mijn vermaak stel ik, met rijk beleid, 
In uw gebod, dat is mijn hoogst verlangen. 




§88


Gun leven aan mijn ziel, dan looft mijn mond 
Uw trouwe hulp: stier mij in rechte spooren: 
Gelijk een schaap heb ik gedwaald in 't rond, 
Dat, onbedacht, zijn herder heeft verlooren. 
Ai! zoek uw' knecht, schoon hij uw wetten schond; 
Want hij volhardt naar uw geboôn te hooren. 




  
De 120. Psalm.


§1


'k Riep tot den Oorsprong aller dingen, 
Tot God, in mijn bekommeringen, 
En Hij verhoorde mijn gebeden, 
Naar zijne goedertierenheden. 
O HEER! doe mij den strik ontslippen 
Der veinzerij en valsche lippen; 
Behoed mij voor de bitse tong, 
Die mij met leugentaal besprong. 




§2


Wat voordeel zal 't bedrog u baaren, 
Vermetel rot van lasteraaren? 
Wat voordeel zal u in dit leven 
Uw bitse tong, uw boosheid geeven? 
Gij haalt op u, o leugenspreekers! 
De pijlen eenes sterken wreekers, 
En een' jeneverkoolengloed, 
Waardoor gij haast verbranden moet. 




§3


Wee mij! die rust en hulp moet derven, 
In Mesech als een vreemdling zwerven, 
En steeds in Kedars tenten woonen, 
Bij menschen, die mij bitter hoonen. 
Ik heb reeds lang mij opgehouden 
Bij hen, die nooit op God betrouwden; 
Bij hen, die, tot mijn bitterst wee, 
Een' afschrik hebben van den vreê. 




§4


Ik zoek den vreê steeds aan te kweeken; 
Maar kan er naauwelijks van spreeken, 
Of 'k zie mijn reden afgebrooken, 
En hen tot woed' en krijg ontstooken. 




  
De 121. Psalm.


§1


'k Sla d'oogen naar 't gebergte heen, 
Vanwaar ik dag en nacht 
Des Hoogsten bijstand wacht. 
Mijn hulp is van den HEER alleen, 
Die hemel zee en aarde 
Eerst schiep, en sints bewaarde. 




§2


Hij is, al treft u 't felst verdriet, 
Uw wachter, die uw' voet 
Voor wankelen behoedt: 
Hij, Isrels Wachter, sluimert niet; 
Geen kwaad zal u genaaken; 
De HEER zal u bewaaken. 




§3


Zijn wacht, waarop men hoopen mag, 
Zal, daar zij u bedekt, 
En u ter schaduw strekt, 
De maan bij nacht, de zon bij dag, 
In koud' en gloed vermindren, 
Opdat zij u niet hindren. 





{==76r==} {>>pagina-aanduiding<<}

§4


De HEER zal u steeds gadeslaan, 
Opdat Hij in gevaar 
Uw ziel voor ramp bewaar': 
De HEER, 't zij g' in of uit moogt gaan, 
En waar g' u heen moogt spoeden, 
Zal eeuwig u behoeden. 




  
De 122. Psalm.


§1


Ik ben verblijd, wanneer men mij 
Godvruchtig opwekt: zie wij staan 
Gereed, om naar Gods huis te gaan; 
Kom, ga met ons, en doe als wij. 
Ierusalem, dat ik bemin, 
Wij treeden uwe poorten in; 
Daar staan, o Godstad! onze voeten. 
Ierusalem is wel gebouwd, 
Wel saamgevoegd; wie haar beschouwt, 
Zal haar voor 's Bouwheers kunstwerk groeten. 




§2


De stammen, naar Gods naam genoemd, 
Gaan derwaards op, daar elk zich buigt 
Naar d'ark, die van Gods gunst getuigt; 
Daar elk zijn' naam belijdt en roemt: 
Want d' achtbre zetel van 't gericht 
Is daar voor Davids huis gesticht; 
De rechterstoelen staan daar binnen. 
Bidt, met een algemeene stem, 
Om vreede voor Ierusalem: 
Het gaa hun wel, die u beminnen! 




§3


Dat vreed', en aangenaame rust, 
En milde zegen u verblij'; 
Dat welvaart in uw vesting zij, 
In uw paleizen vreugd en lust. 
Om vriend en broedren spreek ik nu: 
De vrede zij en blijv' in u; 
Nooit moet haar nijd of twist verkloeken: 
Om 's HEEREN huis, in u gebouwd, 
Daar onze God zijn wooning houdt, 
Zal ik het goede voor u zoeken. 




  
De 123. Psalm.


§1


Ik hef tot U, die in den hemel zit, 
Mijn oogen op, en bid; 
Gelijk een knecht ziet op de hand zijns heeren, 
Om nooddruft te begeeren, 
En 't oog der maagd is op haar vrouw geslagen, 
Om hulp of gunst te vraagen; 
Zoo slaan wij 't oog op onzen HEER, tot Hij 
Ook ons genadig zij. 




§2


Geef ons genaê, geef ons genaê, o HEER! 
En red ons tot uw eer. 
Wij zijn reeds moê van al de schampre woorden, 
Die wij van smaaders hoorden; 
Ons treurig hart is moê van al het spotten, 
En 't hoonend samenrotten 
Der hoovaardij, die needrigen veracht, 
En weelderig belacht. 




  
De 124. Psalm.


§1


Dat Israël nu zegge, blij van geest: 
Indien de HEER, die bij ons is geweest; 
Indien de HEER, die ons heeft bijgestaan, 
Toen 's vijands heir en aanval

{==76v==} {>>pagina-aanduiding<<}

werd gevreesd, 
Niet had gered, wij waren lang vergaan. 




§2


Dan hadden zij ons levendig vernield; 
Hun heete toorn had ons gewis ontzield; 
Bedolven in een' diepen jammervloed: 
Dan had een stroom, dien niemand tegenhield, 
Ons gansch versmoord, had God het niet verhoed. 




§3


Dan had geen mensch naar onze klagt gehoord; 
Dan had een zee van rampen ons versmoord. 
Geloofd zij dies de HEER, die redt van 't graf, 
Die ons, schoon wreed vervolgd van oord tot oord, 
Tot eenen roof niet in hun tanden gaf. 




§4


W' ontkwamen haast des vogelvangers net, 
Den loozen strik, tot ons bederf gezet; 
De strik brak los, en wij zijn vrij geraakt: 
De HEER is ons tot hulp op ons gebed; 
Die God, die aard en hemel heeft gemaakt. 




  
De 125. Psalm.


§1


Hij zal noch wanklen, noch bezwijken, 
Die op den HEER vertrouwt, 
En op zijn goedheid bouwt: 
Hij zal, als Sions berg, nooit wijken, 
Wiens grondslag door geen aardsch vermogen 
Ooit wordt bewoogen. 




§2


Gelijk 't gebergt, dat hoog gereezen 
Om Salem ligt gespreid, 
Zoo is, in eeuwigheid, 
De HEER rondom hen, die Hem vreezen; 
Rondom zijn volk, 't welk Hij wil hoeden 
Voor tegenspoeden. 




§3


Want hoe de boozen zich doen schroomen 
Door wreede heerschappij, 
Nog zal hun dwinglandij 
Niet rusten op het lot der vroomen, 
Opdat zij nooit, van 't recht geweeken, 
Zich zelven wreeken. 




§4


Geef, HEER, den goeden uwen zegen; 
Doe wel aan 't vroom gemoed; 
Maar hem, die onrecht doet, 
En die zich neigt tot kromme wegen, 
Zal God verdoen; doch Isrel leven 
En vrede geeven. 




  
De 126. Psalm.


§1


Wanneer de HEER, uit 's vijands magt, 
't Gevangen Sion wederbragt, 
En dat verlostt' uit nood en pijn, 
Scheen 't ons een blijde droom te zijn: 
Wij lachten, juichten; onze tongen 
Verhieven 's Heeren naam, en zongen. 
Toen hieven zelfs de heidnen aan: 
“De HEER heeft hun wat groots gedaan.” 




§2


God heeft bij ons wat groots verricht; 
Hij zelf heeft onzen druk verligt; 
Hij heeft door wondren ons bevrijd: 
Dies juichen wij, en zijn verblijd. 
Breng, HEER, al uw gevangnen weder; 
Zie verder op uw erfvolk neder; 
Verkwik

{==77r==} {>>pagina-aanduiding<<}

het, als de watervloed, 
Die 't zuiderland herleeven doet. 




§3


Die hier bedrukt met traanen zaait, 
Zal juichen als hij vruchten maait; 
Die 't zaad draagt, dat men zaaien zal, 
Gaat weenend voort, en zaait het al; 
Maar hij zal, zonder ramp te schroomen, 
Eerlang met blijdschap wederkomen, 
En met gejuich, ter goeder uur, 
Zijn schooven draagen in de schuur. 




  
De 127. Psalm.


Stem 117.


§1


Vergeefs op bouwen toegelegd; 
Vergeefs, om 't huis voltooid te zien, 
Gezwoegd, gezweet, o arbeidsliên! 
Zoo God zijn hulp aan 't werk ontzegt. 
Vergeefs, o wachters! is uw vlijt, 
Zoo God niet zelf de stadt bevrijdt. 




§2


Vergeefs van 's morgens vroeg geslaafd 
Tot 's avonds, en het brood der smart 
Gegeeten, met een angstig hart; 
Vergeefs den ganschen dag gedraafd: 
God geeft het, hoe een ander schraap', 
Dien Hij bemint, als in den slaap. 




§3


Zoo gaat het elk, dien God bemint. 
Wie kindren voortbrengt tot Gods eer, 
Verkrijgt een erfdeel van den HEER: 
Wie zich met kroost gezegend vindt, 
Dat zich oprecht en dankbaar toont, 
Ziet al zijn zorg naar wensch beloond. 




§4


Gelijk de pijlen in de hand 
Eens sterken helds, die, fier en blij, 
Door hunne kracht zijn weêrpartij 
Doet zwichten voor zijn' tegenstand; 
Zoo zijn ook, tot der vaadren vreugd, 
De braave zoonen hunner jeugd. 




§5


Welzalig hij, die, als een held, 
Deez' pijlen in zijn' koker gaêrt, 
En zijne zoonen ziet gespaard. 
Zij zullen, schaamrood noch ontsteld, 
Het hoofd den weêrpartijdren biên, 
En in de poort voor hun niet vliên. 




  
De 128. Psalm.


§1


U mag men zalig heeten, 
Dien 's HEEREN vrees bekoort; 
Die, met een goed geweeten, 
Steeds wandelt naar zijn woord. 
Gij zult uw nooddruft vinden 
Door d' arbeid van uw hand: 
Wat g' u moogt onderwinden, 
Komt, naar uw' wensch, tot stand. 




§2


Uw echtvrindin zal bloeien, 
Gelijk een wijnstok tiert, 
Die, vruchtrijk onder 't groeien, 
Uw' huismuur dekt en siert. 
Niets zal uw welvaart stuiten: 
Uw kroost zal blij en frisch, 
Als groen' olijvenspruiten, 
Versieren uwen disch. 




§3


Dit lot is u beschooren, 
Zoo gij, met diep ontzag, 
Naar 's HEEREN wet

{==77v==} {>>pagina-aanduiding<<}

blijft hooren. 
Voor u zal, dag aan dag, 
Het heil uit Sion vloeien: 
Gij zult, zoo lang gij leeft, 
Ierusalem zien bloeien, 
't Welk God zijn' zegen geeft. 




§4


Blijft gij op hem betrouwen, 
Dan zult gij, op uw beê, 
't Kroost van uw kroost aanschouwen: 
In Israël zij vreê. 




  
De 129. Psalm.


§1


Men heeft mij fel benaauwd van jongs af aan, 
Zegg' Isrel nu: men juichte, toen wij vielen; 
Men heeft mij reeds van jongs af leed gedaan; 
Geen overmagt kon m' echter ooit vernielen. 




§2


Men heeft mijn' rug door ploegers diep geploegd; 
Die hebben wreed hun voren lang getoogen; 
En smert bij smert tot mijn verderf gevoegd, 
Voor 't kermen doof, en wars van mededoogen. 




§3


De HEER, die goed, doch ook rechtvaardig is, 
Hieuw gunstig af der goddeloozen touwen. 
Dat smaad hen treff', en dat hun aanslag miss'; 
Drijf hen te rugg', die Sion rampen brouwen. 




§4


Maak hen gelijk aan 't ligtverdorrend gras, 
Dat hier en ginds gezien wordt op de daken; 
Dat, eer men 't plukt', alreê verwelkerd was, 
Ontbloot van grond om wortels in te maaken. 




§5


Maak z' als dat gras, waarmeê de maier nooit, 
Wanneer hij gaêrt, de nijvre hand zal vullen; 
Dat in den oogst geen garvenbinders ooit, 
Bij een gepakt, in d'armen draagen zullen. 




§6


Waarvan ook geen voorbijgaand wandelaar 
Ooit zeggen zal: God will' uw' oogst vermeêren! 
Dat 's HEEREN gunst zich met uw' arbeid paar'! 
Wij zegenen u in den naam des HEEREN. 




  
De 130. Psalm.


§1


Uit diepten van ellenden, 
Roep ik, met mond en hart, 
Tot U, die heil kunt zenden; 
O HEER! aanschouw mijn smart; 
Wil naar mijn smeekstem hooren; 
Merk op mijn jammerklagt; 
Verleen mij gunstig' ooren, 
Daar 'k in mijn' druk versmacht. 




§2


Zoo Gij in 't recht wilt treeden, 
O HEER! en gadeslaan 
Onz' ongerechtigheden; 
Ach! wie zal dan bestaan? 
Maar neen, daar is vergeeving 
Altijd bij U geweest; 
Dies wordt Gij, Heer, met beeving, 
Recht kinderlijk gevreesd. 




§3


Ik blijf den HEER verwachten; 
Mijn ziel wacht ongestoord; 
Ik hoop, in al mijn klagten, 
Op zijn onfeilbaar woord. 
Mijn ziel, vol angst en zorgen, 
Wacht sterker op den Heer, 
Dan wachters op

{==78r==} {>>pagina-aanduiding<<}

den morgen; 
Den morgen. Ach! wanneer? 




§4


Hoopt op den HEER, gij vroomen: 
Is Israël in nood, 
Er zal verlossing komen: 
Zijn goedheid is zeer groot; 
Hij maakt, op hun gebeden, 
Gansch Israël eens vrij 
Van ongerechtigheden: 
Zoo doe Hij ook aan mij! 




  
De 131. Psalm.


Stem 100.


§1


Mijn hart verheft zich niet, o HEER! 
Mijn oogen zijn niet hoog; 'k verkeer, 
Ik wandel niet in 't geen te groot, 
Te vreemd is voor uw' gunstgenoot. 




§2


Heb ik mijn ziel niet stil gezet, 
En mij verloochend naar uw wet, 
Gelijk het pasgespeende kind 
Zich stil bij zijne moeder vindt. 




§3


Mijn ziel, die naar den vrede haakt, 
En 't morrend ongenoegen wraakt, 
Is in mij als een kind gespeend, 
En heeft zich met uw' wil vereend. 




§4


Dat Isrel op den HEER vertrouw', 
Zijn hoop op Gods ontferming bouw', 
En stil berust' in zijn beleid, 
Van nu tot in all' eeuwigheid. 




  
De 132. Psalm.


§1


Gedenk aan David, aan zijn leed; 
Gedenk den duurgezwooren eed, 
Dien hij, o HEER! U plegtig deed; 
Dien eed, waarmeê zijn hart en mond 
Aan Iakobs God zich dus verbond. 




§2


“Zoo ik in mijne wooning treê, 
Of klimm' op mijne legersteê; 
Zoo ik ter nachtrust gaa in vreê; 
Zoo ik de sluimring zelfs geheng', 
Tot dat ik deezen eed volbreng': 




§3


Tot ik een rustplaats voor den HEER 
Gevonden hebb' ter zijner eer, 
Daar Iakobs Magtige verkeer', 
En Hij, naar mijn gemaakt bestek, 
Zijn vaste wooningen betrekk'.” 




§4


Zie, 't blij gerucht der ark liep voort, 
En werd in Efrata gehoord: 
Wij vonden haar in Iaärs oord; 
In 't boschrijk veld van Kiriath, 
Dat God dus ver verkooren had. 




§5


Wij zullen in zijn wooning gaan; 
Ons buigen, daar zijn troon zal staan, 
En bidden voor zijn voetbank aan. 
Sta op tot uwe rust, o HEER! 
Met d'arke van uw sterkt' en eer. 




§6


Bekleed, o hoogste Majesteit! 
Uw priesters met gerechtigheid; 
Uw gunstvolk juich', door U geleid; 
Versmaad hem, dien Gij zalven liet, 
Om uwen knecht, om David, niet. 
PAUZE. 




§7


Tot staaving van de waarheid, deed 

{==78v==} {>>pagina-aanduiding<<}

De HEER, die van geen wanklen weet, 
Aan David eenen duuren eed. 
“Ik zal, dus sprak Hij, uwen Zoon 
Eens zetten op uw' glorietroon. 




§8


Houdt uw geslacht mijn heilverbond, 
En 't vast getuignis van mijn' mond, 
Dat ik hen leer ten allen stond, 
Dan is hun 't rijksbestuur bereid, 
Op uwen troon, in eeuwigheid.” 




§9


Want Sion is van God begeerd, 
't Wordt met zijn wooning hoog vereerd: 
“Hier, sprak Hij die het al beheert, 
Hier zal ik woonen naar mijn' lust; 
Hier is in eeuwigheid mijn rust. 




§10


'k Zal Sions, 'k zal der armen spijz', 
Hier zeegnen op de ruimste wijz'; 
Hier zal ik, mijnen naam ten prijz', 
De priesters met mijn heil bekleên, 
En 't volk doen juichen wel te vreên. 




§11


Daar zal ik David, door mijn kracht, 
Een' hoorn van rijkdom, eer en macht 
Doen rijzen uit zijn nageslacht. 
'k Heb mijn' gezalfden knecht een licht, 
Een heldre lampe toegericht. 




§12


Wat vijand tegen hem zich kant', 
Mijn hand, mijn onweêrstaanbre hand 
Zal hem bekleên met schaamt' en schand': 
Maar eeuwig bloeit de gloriekroon 
Op 't hoofd van Davids grooten Zoon. 




  
De 133. Psalm.


§1


Ai ziet! hoe goed, hoe lieflijk is 't, dat zoonen 
Van 't zelfde huis, als broeders, samenwoonen, 
Daar 't liefdevuur niet wordt verdoofd; 
't Is als de zalf op 's Hoogepriesters hoofd, 
De zalf, waarmeê hij is aan God gewijd, 
Die door haar' reuk het hart verblijdt. 




§2


Die liefdegeur moet elk tot liefde noopen, 
Als d' olie, die, van Arons hoofd gedroopen, 
Zijn' baard en kleederzoom doortrekt; 
Z' is als de daauw, die Hermons kruin bedekt, 
Die Sions top met vruchtbaar vocht besproeit, 
En op zijn bergen nedervloeit. 




§3


Waar liefde woont, gebiedt de HEER den zegen; 
Daar woont Hij zelf, daar wordt zijn heil verkreegen, 
En 't leven tot in eeuwigheid. 




  
De 134. Psalm.


§1


Looft, looft nu aller heeren HEER, 
Gij, zijne knechten, geeft Hem eer; 
Gij, die des nachts zijn huis bewaakt, 
En voor zijn' dienst in ijver blaakt. 




§2


Heft uwe handen naar omhoog; 
Slaat naar het heiligdom uw oog, 
En

{==79r==} {>>pagina-aanduiding<<}

knielt eerbiedig voor Hem neêr; 
Looft, looft nu aller heeren HEER. 




§3


Dat 's HEEREN zegen op u daal'; 
Zijn gunst uit Sion u bestraal': 
Hij schiep 't heelal, zijn' naam ter eer. 
Looft, looft dan aller heeren HEER. 




  
De 135. Psalm.


§1


Prijst den naam van uwen God, 
's HEEREN knechten, hier vergaêrd; 
Prijst zijn' naam en wijs gebod, 
Daar g' in 't voorhof staat geschaard, 
En uw ampt bekleedt met eer 
In het huis van onzen HEER. 




§2


God is goed: looft Hem te saam 
Met gezang en snaarenspel; 
Prijst zijn' lieffelijken naam: 
Want de HEER heeft Israël 
Zich ten eigendom geschikt; 
Iacob door zijn heil verkwikt. 




§3


God is groot: ik weet, dat Hij 
Hooger is dan alle goôn. 
Onze God voert heerschappij. 
Hij beheerscht van zijnen troon 
Hemel, afgrond, zee en aard. 
God is aller hulde waard. 




§4


't Eind der aard werpt dampen uit 
Door Gods magt, die 't al volbrengt, 
En met 's donders schor geluid 
Bliksemvuur en regen mengt: 
God brengt winden, door een woord, 
Uit zijn schatgewelven voort. 




§5


God, die vreeslijk is en groot, 
Sloeg, zijn' heilgen naam ter eer, 
Alle d'eerstgeboornen dood; 
Velde vee en menschen neêr: 
Daar Hij teeknen van zijn kracht 
Over gansch Egypten bragt. 




§6


Hij verbaasde Faroos hof; 
Sloeg de volkeren alom; 
Wierp de koningen in 't stof: 
Sihon, Og, en 't vorstendom 
Van den trotschen Kananiet, 
En den stouten Amoriet. 




§7


Isrel kwam door 's Hoogsten hand 
In 't bezit van hunnen staat: 
God gaf hun gezegend land 
Tot een erf aan Iakobs zaad. 
HEER, uw naam en majesteit 
Blijven tot in eeuwigheid. 
PAUZE. 




§8


Van geslachte tot geslacht' 
Wordt, naar onzen duuren pligt, 
Bij het volk uw gunst herdacht, 
Wijl Gij zelf, o HEER! hen richt, 
En aan hun, schoon diep in schuld, 
Met berouw gedenken zult. 




§9


D'afgoôn van het heidendom, 
Goud of zilver, goôn in schijn, 
Hebben lippen, maar zijn stom: 
Zij, die 't werk van menschen zijn, 
Daar men geenen geest in vindt, 
Hebben oogen, maar zijn blind. 




§10


Ooren ziet men aan hun hoofd, 
Maar zij hooren er niet meê: 
Zij, van

{==79v==} {>>pagina-aanduiding<<}

ademtocht beroofd, 
Zijn nog minder dan het vee: 
Die tot hen om hulp genaakt 
Worde hun gelijk gemaakt. 




§11


Israëllers, looft al t' saam 
Uwen God, den God der eer: 
Loof, Aärons huis, zijn' naam: 
Huis van Levi, loof den HEER: 
Looft gij alle, die hem vreest, 
Looft Hem met verheugden geest. 




§12


Sion, loof met dankbre stem 
God, uw' HEER, die eeuwig leeft, 
En het schoon Ierusalem 
Door zijn wooning luister geeft: 
Loof Hem voor uw heilrijk lot; 
Loof al juichend uwen God! 




  
De 136. Psalm.


§1


Looft den HEER, want Hij is goed: 
Looft Hem met een blij gemoed; 
Want zijn gunst, alom verspreid, 
Zal bestaan in eeuwigheid. 




§2


Looft den grooten God, wiens troon 
Hooger rijst dan die der goôn; 
Want zijn gunst, alom verspreid, 
Zal bestaan in eeuwigheid. 




§3


Looft der heeren Opperheer; 
Buigt u needrig voor Hem neêr; 
Want zijn gunst, alom verspreid, 
Zal bestaan in eeuwigheid. 




§4


Looft Gods magt, die, onbeperkt, 
Gadelooze wondren werkt; 
Want zijn gunst, alom verspreid, 
Zal bestaan in eeuwigheid. 




§5


Looft Gods wijheid: door zijn woord 
Bracht Hij al de heemlen voort; 
Want zijn gunst, alom verspreid, 
Zal bestaan in eeuwigheid. 




§6


D'aard hief uit der waatren schoot 
Zich omhoog, toen 't God gebood; 
Want zijn gunst, alom verspreid, 
Zal bestaan in eeuwigheid. 




§7


God schiep aan des hemels trans 
Groote lichten, rijk van glans; 
Want zijn gunst, alom verspreid, 
Zal bestaan in eeuwigheid. 




§8


Aan de zon schonk Gods gezag 
D'opperheerschappij bij dag; 
Want zijn gunst, alom verspreid, 
Zal bestaan in eeuwigheid. 




§9


Maan en sterren, min in pracht, 
Schonk Hij heerschappij bij nacht; 
Want zijn gunst, alom verspreid, 
Zal bestaan in eeuwigheid. 
1. PAUZE. 




§10


Looft Hem, die Egyptens Staat 
Sloeg in 't eerstgebooren zaad; 
Want zijn gunst, alom verspreid, 
Zal bestaan in eeuwigheid. 




§11


Looft den Heer, wiens heerschappij 
Isrel voerd' uit slavernij; 
Want zijn

{==80r==} {>>pagina-aanduiding<<}

gunst, alom verspreid, 
Zal bestaan in eeuwigheid. 




§12


Looft den Heer, wiens sterke hand 
Isrel leidd' uit Faroos land; 
Want zijn gunst, alom verspreid, 
Zal bestaan in eeuwigheid. 




§13


Looft Hem, die het roode meir 
Heeft verdeeld voor Moses heir; 
Want zijn gunst, alom verspreid, 
Zal bestaan in eeuwigheid. 




§14


Die, door dien verdeelden plas, 
Israëls geleider was; 
Want zijn gunst, alom verspreid, 
Zal bestaan in eeuwigheid. 




§15


Die vorst Faroos legermagt 
In de schelfzee t' onderbragt; 
Want zijn gunst, alom verspreid, 
Zal bestaan in eeuwigheid. 




§16


Die zijn volk, als bij de hand, 
Leidde door woestijn en zand; 
Want zijn gunst, alom verspreid, 
Zal bestaan in eeuwigheid. 




§17


Die, tot weering van 't geweld, 
Koningen heeft neêrgeveld; 
Want zijn gunst, alom verspreid, 
Zal bestaan in eeuwigheid. 




§18


Die de vorsten, trotsch van moed, 
Heeft doen smooren in hun bloed; 
Want zijn gunst, alom verspreid, 
Zal bestaan in eeuwigheid. 
2. PAUZE. 




§19


Looft Hem, die den Amoriet 
Van zijn' grootschen zetel stiet; 
Want zijn gunst, alom verspreid, 
Zal bestaan in eeuwigheid. 




§20


Looft Hem, wiens geduchte magt 
Bazans Koning t' onderbragt; 
Want zijn gunst, alom verspreid, 
Zal bestaan in eeuwigheid. 




§21


Die hun land, dat d' oogen streelt, 
Israël heeft toegedeeld; 
Want zijn gunst, alom verspreid, 
Zal bestaan in eeuwigheid. 




§22


Looft Hem, nu die erfenis 
Naar zijn woord bevestigd is; 
Want zijn gunst, alom verspreid, 
Zal bestaan in eeuwigheid. 




§23


Die in onzen laagen stand 
Ons genadig bood de hand; 
Want zijn gunst, alom verspreid, 
Zal bestaan in eeuwigheid. 




§24


Die ons, onder 't leed gebukt, 
Heeft uit 's vijands magt gerukt; 
Want zijn gunst, alom verspreid, 
Zal bestaan in eeuwigheid. 




§25


Looft Hem, looft Hem, al wat leeft, 
Die al 't vleesch zijn voedsel geeft; 

{==80v==} {>>pagina-aanduiding<<}

Want zijn gunst, alom verspreid, 
Zal bestaan in eeuwigheid. 




§26


Geeft den God des Hemels eer; 
Lof zij aller schepslen Heer'; 
Want zijn gunst, alom verspreid, 
Zal bestaan in eeuwigheid. 




  
De 137. Psalm.


§1


Wij zaten neêr, wij weenden langs de zoomen 
Van Babylons wijduitgebreide stroomen; 
Elk stortte daar zijn bittre jammerklagt, 
Als hij met smert aan 't heilig Sion dacht; 
Elk, wars van vreugd en vrolijke gezangen, 
Liet daar zijn harp aan sombre wilgen hangen. 




§2


De vijand dorst, bij al ons leed, ons tergen, 
't Gevangen volk, in zijne jammren, vergen, 
Dat elk zijn hart, schoon overstelpt, bedwong, 
En een gezang uit Sions liedren zong. 
Hoe zou, zeid' elk, ons, die in rampen zwoegen, 
In 't vreemd gewest een lied des HEEREN voegen? 




§3


Ierusalem! dat, zoo ik u vergeete, 
Mijn rechtehand niet van zich zelve weete: 
Dat mijne tong aan mijn gehemelt kleev', 
Indien ik u niet steeds mijn achting geev'; 
Zoo ramp of leed mijn hart van Sion scheure, 
En ik Gods Stad mijn hoogste vreugd niet keure. 




§4


Gedenk, o HEER! gedenk aan d'Edomieten, 
Aan Salems dag, toen wij ons land verlieten; 
Dien bittren dag, zoo vol van grievend leed; 
Gedenk aan hun, die zoo ontaard en wreed 
Nog zeiden, toen z' ons zagen overvallen: 
“Ontbloot, ontbloot ten grondslag toe hun wallen”. 




§5


O Babylon! wij zien eerlang u straffen; 
Gelukkig hij, die u zal loon verschaffen, 
Die u vergeldt alwat g'ons hebt misdaan. 
Gelukkig hij, die u ter neêr zal slaan, 
Uw kinderkens zal grijpen, o gij trotschen! 
En wreedelijk verplettren aan de rotsen. 




  
De 138. Psalm.


§1


'k Zal met mijn gansche hart uw eer 
Vermelden, Heer, 
U dank bewijzen: 
'k Zal U in 't midden van de goôn, 
Op hoogen toon, 
Met psalmen prijzen. 
Ik zal mij buigen, op uw' eisch, 
Naar uw paleis, 
Het hof der ho-ven, 
En, om uw gunst en waarheid saam, 
Uw' grooten naam 
Eerbiedig looven. 




§2


Door al uw deugden aangespoord, 
Hebt Gij uw woord 
En trouw verheven. 
Gij hebt mijn ziel, op haar gebed, 
Verhoord, gered, 
Haar kracht gegee-
{==81r==} {>>pagina-aanduiding<<}
ven. 
Al 's aardrijks vorsten zullen, HEER, 
Uw' lof en eer 
Alom doen hooren; 
Wanneer de rede van uw' mond, 
Op 't weereldrond, 
Hun klinkt in d'ooren. 




§3


Dan zingen zij, in God verblijd, 
Aan Hem gewijd, 
Van 's HEEREN wegen: 
Want groot is 's HEEREN heerlijkheid, 
Zijn Majesteit 
Ten top gesteegen; 
Hij slaat toch, schoon oneindig hoog, 
Op hen het oog, 
Die needrig knielen; 
Maar ziet van ver met gramschap aan 
Den ijdlen waan 
Der trotsche zielen. 




§4


Als ik, omringd door tegenspoed, 
Bezwijken moet, 
Schenkt Gij mij leven: 
Is 't, dat mijns vijands gramschap brandt, 
Uw rechtehand 
Zal redding geeven. 
De HEER is zoo getrouw als sterk; 
Hij zal zijn werk 
Voor mij volenden: 
Verlaat niet wat uw hand begon, 
O Levensbron! 
Wil bijstand zenden. 




  
De 139. Psalm.


Stem 30.


§1


Niets is, o Oppermajesteit! 
Bedekt voor uw alweetenheid. 
Gij kent me; Gij doorgrondt mijn daên. 
Gij weet mijn zitten en mijn staan. 
Wat ik beraad', of wil betrachten, 
Gij kent van verre mijn gedachten. 




§2


G'omringt mijn gaan en liggen, Gij, 
O Heer! zijt altoos nevens mij. 
Uw onbepaalde weetenschap 
Kent mijnen weg van stap tot stap: 
Geen woord is nog mijn tong ontgleeden, 
Of Gij, Gij weet alreeds mijn reden. 




§3


Gij hebt van achtren mij bezet; 
Vooruit wordt mij de vlugt belet: 
Ik word bepaald door uwe hand. 
Hoe zou ik met mijn zwak verstand 
Naar uwe wondre kennis streeven? 
Z' is mij te groot, te hoog verheven. 




§4


Waar zou ik uwen Geest ontvliên? 
Waar zou m', o Heer! uw oog niet zien? 
Al voer ik op naar 's hemels trans, 
Daar zijt Gij, daar vertoont G' uw' glans. 
Al daald' ik zelfs ter helle neder, 
Daar vond ik ook uw aanschijn weder. 




§5


Al nam ik van den dageraad 
De vleugelen des lichts te baat: 
Al waar' aan 't uiterste der zee 
De plaats van mijne legersteê, 
Daar zoud' ook uwe hand mij leiden, 
Uw rechtehand niet van mij scheiden. 




§6


Indien ik zeg: “de donkerheid 
Bedekt mij voor uw majesteit;” 
Dan is de nacht een helder licht, 
Dat mij ontdekt aan uw gezicht: 
Voor U, o Heer! is 't aaklig duister 
Den dag gelijk in glans en luister. 




§7


Gij hebt mijn gansch gestel doorgrond, 

{==81v==} {>>pagina-aanduiding<<}

Zelfs voor mijn' eersten levensstond. 
Ik ben verbaazend voortgebragt. 
Op 't nagaan van uw wondre magt, 
Sla ik verrukt het oog naar boven: 
'k Zal U, mijn' Schepper, altoos looven. 
PAUZE. 




§8


Mijn ziel bepeinst uw wonderdaên, 
Die al 't begrip te boven gaan. 
Uw oog heeft mijn gebeent' verzeld, 
Toen ik, verborgen, saamgesteld 
Als een borduursel, lag verschoolen: 
Van mij was niets voor U verhoolen. 




§9


Gij hebt, wijl niets uw oog weêrhoudt, 
Mijn' ongevormden klomp beschouwd; 
Ia, Gij, wiens wijsheid nimmer faalt, 
Hadt mijn' geboortestond bepaald. 
Eer iets van mij begon te leeven, 
Was alles in uw boek geschreeven. 




§10


Hoe dierbaar zijn m' uw wonderdaên! 
Zij zijn onmooglijk na te gaan. 
Hoe menigvuldig zijn z', o Heer! 
Zou ik die tellen? 'k zou veeleer 
't Getal der korlen zands bepaalen. 
Uw wondren zijn niet af te maalen. 




§11


Wanneer ik in den nacht ontwaak, 
Ben ik bij U, mijn zielvermaak. 
O God! laat door uw groote magt 
De boozen worden omgebragt; 
Doe, doe hen voor uw' arm bezwijken. 
Gij, bloedvergieters, gij moet wijken. 




§12


Stel hunnen hoogmoed perk en paal; 
Zij hoonen U door snoode taal; 
Z' ontzien zich niet U t'allen stond' 
Te lasteren met hart en mond: 
Daar zij, ten spot van uw vermogen, 
All' uwer haatren trots verhoogen. 




§13


Zou 'k hen niet haaten in mijn hart, 
Wier snoode haat uw goedheid tart? 
Zou ik hen, die U weêrstand biên, 
Niet met verdrietig' oogen zien? 
'k Zal hen altijd volkomen haaten, 
Die trotschlijk uwen dienst verlaaten. 




§14


Doorgrond m', en ken mijn hart, o Heer! 
Is 't geen ik denk niet tot uw eer? 
Beproef m', en zie of mijn gemoed 
Iets kwaads, iets onbehoorlijks voed'; 
En doe mij toch met vaste schreden 
Den weg ter zaligheid betreeden. 




  
De 140. Psalm.


§1


O HEER! verlos mij uit de banden, 
Waarin de booze mij beknelt; 
Behoed mij voor des wreedaarts handen, 
Voor dwinglandij en woest geweld. 




§2


Red mij van hun, die kwaad bedenken, 
Die daaglijks samen zich beraên, 
Om mij door 't oorlogszwaard te krenken, 
En t' eenemaal ter neêr te slaan. 





{==82r==} {>>pagina-aanduiding<<}

§3


Hun tongen scherpen zij als slangen; 
Zij smeeden valsheid en bedrog: 
Zij passen loos op mijne gangen, 
Met monden vol van adderspog. 




§4


Bescherm mij voor de goddeloozen, 
O HEER! o Richter van 't heelal! 
Verlos mij van 't geweld der boozen, 
Die niets bedoelen dan mijn' val. 




§5


De trotschen, nijdig om mijn' zegen, 
Belaagen mij met koord en net; 
Zij hebben heimlijk op de wegen 
Voor mij een valstrik uitgezet. 




§6


Ik dacht in mijn verdriet te smooren; 
Dies riep ik: HEER, Gij zijt mijn God; 
Neem mijne smeekingen ter ooren; 
Verzacht in 't eind mijn droevig lot. 
PAUZE. 




§7


O HEER, mijn rotssteen, mijne sterkte! 
Gij hebt mij steeds tot heil verstrekt, 
En in den strijd, daar 't elk bemerkte, 
Mijn hoofd, als met een schild, bedekt. 




§8


Laat nooit des boozen wensch gelukken, 
Maar stuit hem, eer zijn hand mij treff'; 
Verhinder zijne gruwelstukken, 
Opdat hij zich niet trotsch verheff'. 




§9


Doe tot vergelding, Heer der heeren, 
Op mijner haatren moedig hoofd 
Den smaad der lippen wederkeeren, 
Die mij van al mijn eer berooft. 




§10


Schud, daar zij dus mijn' roem verkorten, 
Schud vuurge koolen op hen uit; 
Laat hen in 't vuur, in kuilen storten; 
Geef hen aan 't naare graf ten buit. 




§11


Een lasteraar, een leugenspreeker 
Zal nooit op aard bevestigd zijn. 
Men jaag' een' twist- en onrustkweeker, 
Totdat hij uit elks oog verdwijn'. 




§12


Ik weet, dat God, getrouw in 't richten, 
Des armen rechtzaak, daar hij schreit, 
Hoe valsch hem d'ontrouw moog' betigten, 
Beslissen zal naar billijkheid. 




§13


De Vroomen zullen U verhoogen, 
Gezegend door uw milde hand. 
D'oprechten zullen voor uw oogen 
Steeds bloeien in gewenschten stand. 




  
De 141. Psalm.


Stem 100.


§1


'k Roep, HEER, in angst tot U gevlooden, 
Ai! haast U tot mijn hulp, en red; 
Hoor naar de stem van mijn gebed, 
Daar ik U aanroep in mijn nooden. 




§2


Mijn beê, met opgeheven handen, 
Klimm' voor uw heilig aangezicht, 
Als reukwerk, voor U toegericht; 
Als offers, die des avonds branden. 




§3


Zet, HEER, een wacht voor mijne lippen: 
Behoed de deuren van mijn' mond, 
Opdat ik mij, tot geenen stond, 
Iets

{==82v==} {>>pagina-aanduiding<<}

onbedachtzaams laat' ontglippen. 




§4


Neig nooit mijn hart tot kwaade zaaken, 
Om tot godloosheid mij te spoên, 
Met mannen, die verkeerdheên doen; 
Laat mij hun lekkernij niet smaaken. 




§5


D'oprechte slaa mij zonder vreezen, 
Ik reken zulks weldaadigheid; 
En zijn bestraffing, die niet vleit, 
Zal olie op mijn' schedel weezen. 
PAUZE. 




§6


Dat slaan zal mij het hoofd niet breeken: 
'k Zal, door dat liefdeblijk vermaakt, 
Als een uit hun in rampspoed raakt, 
Te vuurger om zijn redding smeeken. 




§7


'k Heb hunne richters vrij gelaaten; 
De rots getuigt: elk heeft gehoord, 
Hoe aangenaam mijn vriendlijk woord 
Was ingericht tot die mij haaten. 




§8


Men heeft ons wreed van een gereeten, 
Verstrooid als beenders aan het graf, 
Als iets, daar niemand acht op gaf, 
Gekloofd, verdeeld, en weggesmeeten. 




§9


Doch op U zien mijn schreiend' oogen; 
Op U betrouw ik in 't verdriet; 
Verlaat, ontbloot mijn ziel toch niet, 
O HEER! o eeuwig Alvermogen! 




§10


Bewaar mij voor 't geweld der strikken, 
Die tot mijn' val mij zijn gelegd, 
Door hun, die, wars van 't heilig recht, 
Het booze doen all' oogenblikken. 




§11


Dat, die godloos zijn, siddrend vreezen, 
Elk hunner in zijn garen vall'; 
Tot dat ik, onverhinderd, zal 
Voorbijgegaan en veilig weezen. 




  
De 142. Psalm.


§1


'k Riep tot den HEER met luider stem; 
Ik smeekt' en riep vol angst tot Hem. 
'k Heb, voor zijn aangezicht, mijn klagt 
In mijn benaauwdheid voortgebragt. 




§2


Als mij geen hulp of uitkomst bleek; 
Wanneer mijn geest in mij bezweek, 
En overstelpt was door ellend', 
Hebt Gij, o Heer! mijn pad gekend. 




§3


Zij hebben, vol arglistigheid, 
Een' strik op mijnen weg gespreid: 
'k Zag uit, in nood, ter rechtehand, 
Maar vond noch vriend, noch onderstand. 




§4


'k Wou vluchten, maar kon nergens heen, 
Zoo dat mijn dood voorhanden scheen, 
En alle hoop mij gansch ontviel, 
Daar niemand zorgde voor mijn ziel. 




§5


Ik riep tot U, ik zeid': o HEER! 
Gij zijt mijn toevlugt, sterkt' en eer; 
Gij zijt, zoo lang ik leef, mijn deel, 
Mijn God, wien ik mij aanbeveel. 




§6


Hoor mijn geschrei; 'k ben uitgeteerd, 
Door mijn vervolgers overheerd: 
Ai!

{==83r==} {>>pagina-aanduiding<<}

help en red mij uit den nood, 
Want hunne magt is mij te groot. 




§7


Voer mij uit mijn gevangenis, 
Tot roem uws naams, die heerlijk is: 
Dat mij 't rechtvaardig volk omring', 
En vrolijk van uw weldaên zing'. 




  
De 143. Psalm.


§1


O HEER! wil mijn gebeden hooren; 
Neig tot mijn smeeken gunstig' ooren: 
Verhoor m', o Oppermajesteit! 
Om uwe trouw, aan mij gezwooren: 
Verhoor m' om uw gerechtigheid. 




§2


Wil uwen knecht, door schuld verslagen, 
O Heer! niet voor uw vierschaar daagen: 
Want niemand zal in dat gericht, 
Daar zelfs zijn hart hem aan moet klagen, 
Rechtvaardig zijn voor uw gezicht. 




§3


Ik zie mijn ziel vervolgd door snooden: 
Ik zie, voor 's vijands haat gevlooden, 
Mijn leven in het stof vertreên; 
Ik lig, helaas! gelijk de dooden, 
Omringd van naare duisterheên. 




§4


Dit overstelpt mijn' geest met rouwe: 
Als ik mijn deerlijk lot beschouwe, 
Bezwijkt mijn afgefolterd hart. 
Gij weet, dat ik op U betrouwe, 
Algoede God! genees mijn smart. 




§5


Ik denk, in 't midden der gevaaren, 
Nog aan uw gunst van vroeger jaaren: 
Ik tracht uw werken na te gaan. 
O God! wie kan U evenaaren? 
Hoe heerlijk zijn uw wonderdaên! 




§6


Ik hef mijn handen naar den hoogen: 
Mijn ziel is voor uw alziend' oogen, 
Gelijk een dor, een dorstig land, 
Dat sedert lang ligt uit te droogen, 
Verkwijnend' in dien doodschen stand. 
PAUZE. 




§7


HEER, doe mij spoedig adem haalen; 
Wil mijn' bezweeken geest bestraalen; 
Verberg m' uw vriendlijk aanschijn niet: 
Ik zal eerlang ten grave daalen, 
Indien Ge mij geen' bijstand biedt. 




§8


Laat mij uw dierbre goedheid prijzen, 
Wanneer ik 't morgenlicht zie rijzen: 
'k Betrouw op U in mijn ellend'. 
Wil mij het waare heilspoor wijzen; 
Mijn ziel heeft zich tot U gewend. 




§9


O HEER, mijn toevlugt! hoor mijn klaagen; 
Verlos mij uit des vijands laagen; 
Red mij van hun, die mij vertreên: 
Ik schuil, in mijn benaauwde dagen, 
Bij U, mijn God, bij U alleen. 




§10


Leer mij, o God van zaligheden! 
Mijn leven in uw' dienst besteeden; 
Gij zijt mijn God, vat Gij mijn hand: 
Uw

{==83v==} {>>pagina-aanduiding<<}

goede Geest bestier' mijn schreden, 
En leid' mij in een effen land. 




§11


Laat uwe gunst mij niet begeeven; 
Schenk mij, om uwes naams wil, leven: 
Laat mijne ziel, die tot U schreit, 
Van haar benaauwdheid zijn ontheven; 
Red mij om uw gerechtigheid. 




§12


Laat nooit mijns vijands wensch gelukken; 
Roei z'allen uit, die mij doen bukken, 
Om uwe gunst, mij toegezegd: 
Verdelg hen, die mijn ziel verdrukken; 
Want ik, o Heer! ik ben uw knecht. 




  
De 144. Psalm.


Stem 18.


§1


Gezegend zij de HEER, die t' allen tijde 
Mijn rotssteen is, mijn handen leert ten strijde, 
En tot den krijg mijn vingers toebereidt: 
Mijn hooge burg, mijn goedertierenheid; 
Die mij bevrijdt; mijn schild, op wiens vermogen 
Ik vast vertrouw; wiens arm mij wil verhoogen; 
Die heerschappij en roem en sterkte geeft, 
En die mijn volk mij onderworpen heeft. 




§2


Wat is de mensch? Wat is in hem te prijzen? 
Dat Gij, o HEER! hem gunsten wilt bewijzen: 
Dat Gij hem kent? wat is des menschen kind, 
Dat Gij het acht, en zoo getrouw bemint? 
Hij mag den naam van ijdelheid wel draagen: 
Zijn tijd is kort, en al zijn levensdagen, 
Hoe groot, hoe sterk hij op deez' aarde zij, 
Gaan snel, gelijk een schaduwe, voorbij. 




§3


Daal neder; neig, in gramschap fel ontstooken, 
Uw heemlen; raak de bergen dat zij rooken, 
En bliksem, HEER, uw bliksems op den grond; 
Verstrooi hen; zend uw pijlen uit in 't rond; 
Verniel hen: steek uw handen uit den hoogen; 
Ontzet mij, toon uw godlijk alvermogen, 
En ruk mij uit een zee van ramp en nood; 
Der vreemden hand dreigt mij een' wissen dood. 




§4


Hun mond is vol van lastren, en van liegen; 
Hun rechtehand bevlekt zich met bedriegen. 
Ik heilig U, na al mijn zielverdriet, 
Getrouwe God, een nieuw en vrolijk lied: 
Ook zal mijn luit en harp van U niet zwijgen, 
Die koningen de zege doet verkrijgen, 
Die uwen knecht, die David gunstig redt, 
En door uw' arm van 't booze zwaard ontzet. 
PAUZE. 




§5


Ontzet mij, red mij uit der vreemden handen, 
Wier leugenmond mij wreevlig aan durft randen: 
Hun rechtehand wordt door de list bestierd, 
Daar z' aan

{==84r==} {>>pagina-aanduiding<<}

't bedrog den ruimen teugel viert. 
Zoo zullen zich, als planten, onze zoonen, 
In hunne jeugd, reeds groot en sterk vertoonen; 
De dochters zijn, als steenen, naar den eisch 
Gehouwen, op de hoeken eens paleis. 




§6


Zoo word' in 't land de handel ruim gedreeven, 
En voorraad steeds na voorraad uitgegeeven: 
Zoo blijk' uw gunst, die 't vee in overvloed, 
Bij duizend, ja tienduizend werpen doet. 
Ons rundervee zij sterk en wel gelaaden; 
Geen uitval of geen inbreuk moog' ons schaaden; 
Dat geen gekrijsch de rust der stad verstoor', 
Noch iemand daar van boozen oproer hoor'. 




§7


Welzalig is het volk, dat, dus gezegend, 
Dit heuglijk lot door 's Hemels gunst bejegent; 
Welzalig is het volk, dat, bij 't genot 
Van overvloed, den HEER heeft tot zijn' God! 




  
De 145. Psalm.


§1


O God! mijn God! Gij aller vorsten Heer, 
Ik zing, verheugd, uw' grooten naam ter eer. 
Ik zal den roem van uwe majesteit 
Verhoogen tot in d' eindlooz' eeuwigheid. 
'k Zal dag aan dag U eer en dank bewijzen. 
De HEER is groot; al 't schepsel moet hem prijzen: 
Zijn grootheid streeft het kloekst begrip te boven. 
Laat elk geslacht zijn werk en almagt looven. 




§2


Ik zal, o Heer! dien ik mijn' Koning noem, 
Den luister van uw majesteit en roem 
Verbreiden, en uw wonderlijke daên 
Met diep ontzag aandachtig gadeslaan. 
Elks juichend hart zal uw geducht vermogen, 
De groote kracht van uwen arm verhoogen: 
Ik zal mijn stem met aller lofzang paaren, 
En overal uw grootheid openbaaren. 




§3


Zij zullen, uit de volheid van 't gemoed, 
Gedachtig aan den milden overvloed 
Van uwe gunst, die roemen bij elkeen, 
En juichen van al uw gerechtigheên. 
De HEER is goed en vriendlijk en weldaadig, 
Barmhertig, mild, langmoedig en genadig: 
Hij doet zijn gunst aan allen klaar bemerken: 
Zijn goedheid is verspreid op al zijn werken. 
PAUZE. 




§4


Al wat Gij wrocht, zal juichen tot uw eer: 
Uw gunstvolk zal verblijd U zeegnen, HEER, 
En roemen van uw koningrijk, uw magt, 
Uw heerlijkheid en goddelijke kracht; 
Om, waar zich 't hart ooit voelt in leerzucht blaaken, 

{==84v==} {>>pagina-aanduiding<<}

Uw heerlijkheid, uw magt bekend te maaken, 
En d' eer uws rijks, zoo groot, zoo hoog verheven, 
Voor aller oor, den hoogsten roem te geeven. 




§5


Uw heerschappij verduurt zelfs d' eeuwigheid. 
Uw koningrijk is eindloos uitgebreid. 
Gij ondersteunt hem, die voor 't onheil zwicht: 
Wie nederstort wordt door U opgericht. 
't Ziet al op U; 't blijft alles op U wachten; 
Gij sterkt door spijz', ter rechter tijd, hun krachten. 
G' ontsluit uw hand, ontfermend' en weldaadig, 
Opdat uw gunst al wat er leeft verzadig'. 




§6


De HEER is recht, in al zijn' weg en werk; 
Zijn goedheid kent in 't gansch heelal geen perk. 
Hij is nabij de ziel, die tot Hem zucht: 
Hij troost het hart, dat schreiend tot Hem vlugt; 
Dat ongeveinsd, in 't midden der ellenden, 
Zich naar Gods troon met zijn gebeên blijft wenden: 
Hij geeft den wensch van allen, die Hem vreezen; 
Hun bede heeft Hij nimmer afgeweezen. 




§7


De HEER bewaart de ziel, die Hem bemint; 
Maar Hij verdelgt dien Hij godloos bevindt. 
Mijn blijde tong zal roemen in den HEER, 
En alle vleesch zal juichen tot Gods eer. 




  
De 146. Psalm.


§1


Prijs den HEER met blijde galmen; 
Gij, mijn ziel, hebt rijke stof; 
'k Zal, zoo lang ik leef, mijn psalmen 
Vrolijk wijden aan zijn' lof: 
'k Zal, zoo lang ik 't licht geniet, 
Hem verhoogen in mijn lied. 




§2


Vest op prinsen geen betrouwen, 
Daar men nimmer heil bij vindt: 
Zoudt g' uw hoop op menschen bouwen? 
Als Gods hand hunn' geest ontbindt, 
Keeren zij tot d' aarde weêr, 
Storten met hunn' aanslag neêr. 




§3


Zalig hij, die, in dit leven, 
Iakobs God ter hulpe heeft! 
Hij, die, door den nood gedreeven, 
Zich tot Hem om troost begeeft; 
Die zijn hoop in 't hachlijkst lot 
Vestigt op den HEER, zijn' God! 




§4


't Is de HEER, wiens alvermogen 
't Groot heelal heeft voortgebragt; 
Die genadig uit den hoogen 
Ziet, wie op zijn' bijstand wacht, 
En aan elk, die Hem verbeidt, 
Trouwe houdt in eeuwigheid. 
PAUZE. 




§5


't Is de HEER, die 't recht der armen, 
Der verdrukten gelden doet; 
Die, uit liefderijk erbarmen, 
Hongerigen mildlijk voedt; 
Die gevangnen vrijheid schenkt, 

{==85r==} {>>pagina-aanduiding<<}

En aan hun ellende denkt. 




§6


't Is de HEER, wiens mededoogen 
Blinden schenkt het lieflijk licht: 
Wie in 't stof lag neêrgeboogen, 
Wordt door Hem weêr opgericht. 
God, die lust in waarheid heeft, 
Mint hem, die rechtvaardig leeft. 




§7


't Is de HEER, die vreemdelingen 
met een waakend oog beschouwt; 
Weêuw en wees, in twistgedingen, 
En in kommer, staande houdt: 
Maar zijn arm, der vroomen hoop, 
Stuit de boozen in hunn' loop. 




§8


't Is de HEER van alle heeren, 
Sions God, geducht in magt, 
Die voor eeuwig zal regeeren, 
Van geslachte tot geslacht. 
Sion, zing uw' God ter eer; 
Prijs zijn grootheid: loof den Heer. 




  
De 147. Psalm.


§1


Laat 's HEEREN lof ten hemel rijzen; 
Hoe goed is 't onzen God te prijzen! 
't Betaamt ons psalmen aan te heffen, 
Die lieflijk zijn, en harten treffen. 
De HEER wil ons in gunst aanschouwen: 
Hij wil Ierusalem herbouwen; 
Vergaêren en in vreê doen leeven 
Hen, die uit Isrel zijn verdreeven. 




§2


Hij heelt gebrookenen van harte, 
En Hij verbindt z' in hunne smarte, 
Die, in hun zonden en ellenden, 
Tot Hem zich ter geneezing wenden. 
Hij telt het groot getal der starren, 
Die 't scherpst gezicht op aard verwarren; 
Hij roept dat talloos heir te samen, 
En noemt die alle bij haar naamen. 




§3


Zeer groot is onze Heer, vol krachten; 
Onpeilbaar diep zijn Gods gedachten; 
Daar zijn verstand, nooit af te meeten, 
Ver overtreft al wat wij weeten. 
Zachtmoedigen wil Hij bewaaren, 
Hij houdt ze staand' in hun gevaaren: 
Maar goddeloozen doet Hij bukken, 
Bezwijken onder d'ongelukken. 




§4


Zingt beurteling, en dankt den HEERE; 
Zingt psalmen onzen God ter eere, 
Dien God, die, voor het oog der volken, 
De heemlen dekt met dikke wolken; 
Die d'aarde kroont met gunst en zegen, 
En haar besproeit met vruchtbren regen, 
Die 't gras, door mild' en frissche droppen, 
Doet groeien op de heuveltoppen. 
PAUZE. 




§5


God wil al 't vee steeds spijzen, laaven; 
Hij hoort de stem der jonge raaven: 
Hij heeft geen' lust aan 's menschen krachten, 
Aan hun, die daaruit heil verwachten: 
De magt van 't paard en 's mans vermogen 
Zijn beide nietig in zijn oogen; 
Aan die vertrouwen op hun beenen 
Wil hij geen

{==85v==} {>>pagina-aanduiding<<}

gunst of hulp verleenen. 




§6


De HEER betoont zijn welbehagen 
Aan hun, die needrig naar Hem vraagen, 
Hem vreezen, zijne hulp verbeiden, 
En door zijn hand zich laaten leiden; 
Die, hoe het ook moog' tegenloopen, 
Gestadig op zijn goedheid hoopen. 
O Salem! roem den HEER der heeren: 
Wil uwen God, o Sion! eeren. 




§7


Hij wil in gunst uw heil bewerken, 
De grendels uwer poorten sterken, 
En zegent in uw land uw kindren; 
Hij doet geen' krijg uw' wasdom hindren: 
Hij deelt den lieffelijken vrede, 
Zelfs aan uw verste grenzen, mede: 
Met vette tarw wil Hij u spijzen, 
En kroonen met zijn gunstbewijzen. 




§8


Hij zendt op aarde zijn bevelen; 
Zijn woord loopt snel door 's weerelds deelen; 
Hij geeft de sneeuw, om 't land te dekken, 
En tot een zachte wol te strekken, 
Wier wondre vlokken, voor elks oogen, 
Gods magt en wijsheid klaar betoogen; 
Of strooit weêr, ten bekwaamen stonde, 
Den rijm, als stuivend' asch, in 't ronde. 




§9


Wie zou niet voor Gods grootheid bukken! 
Hij werpt zijn ijs daar heen als stukken; 
Wie zal bestaan voor zijne koude? 
Daar niemand die verduuren zoude, 
Moet rijm en ijs weêr met elkandren, 
Op zijn bevel, in vocht verandren: 
Want, waait zijn wind, de waatren vloeien, 
Rivier en beek begint te groeien. 




§10


Hij gaf aan Iakob zijne wetten, 
Deed Isrel op zijn woorden letten; 
Hij leerde z' in zijn wegen wandlen: 
Zoo wou Hij met geen volken handlen; 
Die moesten zijn getuigenissen 
En zijn verbondsgeheimen missen. 
Laat dan Gods lof ten hemel rijzen; 
Laat al wat adem heeft Hem prijzen! 




  
De 148. Psalm.


§1


Looft God; zingt eeuwig 's HEEREN lof, 
Gij, die in 't glansrijk hemelhof, 
Die in de hoogste plaatsen woont, 
Daar God u zijn nabijheid toont. 
Looft Hem, gij, englen, legermagten, 
Die op zijn' wil en wenk blijft wachten. 
Looft, heldre starren, maan en zon, 
Looft d'Almagt, looft der lichten Bron. 




§2


Verbaazend hof van d'Opperheer, 
Gij, hoogste hemel, zing zijn eer: 
Gij, wateren, die uit de lucht 
Uw drupplen stort op veld en vrucht, 
Looft allen, looft Hem met gezangen, 
Hem, die u 't wezen deed ontvangen; 
Die u een perk, niet t'overtreên, 
Gesteld heeft door all' eeuwen heen. 




§3


Loof, aarde, loof Gods wonderdaên; 

{==86r==} {>>pagina-aanduiding<<}

Gij, walvisch, grondlooz' oceaan; 
Gij, sneeuw en hagel, damp en gloed; 
Gij, stormwind, die zijn' last voldoet; 
Gij, bergen, heuvels, landen, stroomen; 
Gij, dierbre vrucht- en cederboomen, 
Looft, looft des Scheppers oppermagt, 
Die u uit niet heeft voortgebragt. 




§4


Looft, kruipend wild en tam gediert; 
Looft, vogels, Hem, die 't al bestiert; 
Gij, koningen en richters, t' saam; 
Gij, vorsten, volken, roemt Gods naam; 
Gij, maagden, en gij, jongelingen, 
Laat nimmer af zijn' lof te zingen: 
Eerwaarde grijsheid, frissche jeugd, 
Weest in den God uws heils verheugd! 




§5


Looft, looft, met waar' erkentenis, 
Zijn' naam, die hoog verheven is; 
Dewijl zijn wondre majesteit 
Door aard eu hemel is verspreid. 
Hij wou den hoorn, zoo vol vermogen, 
Den roem van Israël verhoogen; 
Dat woont bij Hem, 't heeft zingens stof. 
Looft God: zingt eeuwig 's HEEREN lof! 




  
De 149. Psalm.


§1


Looft, looft den HEER, dien, onbedwongen, 
Een nieuw gezang zij toegezongen, 
In 't midden zijner gunstelingen, 
Die Hem ter eere zingen. 
Dat Israël, met blijden klank, 
Zijn' milden Schepper loov' en dank'; 
Dat Sions kroost, met lofgejuich, 
Zich voor zijn' Koning buig'. 




§2


Laat d'ijverige tempelreien 
Op fluiten 's Hoogsten naam verbreien; 
Hun psalmgezangen vrolijk paaren 
Met trommelen en snaaren: 
Nu God met lust zijn oogen slaat 
Op Iakobs uitverkooren zaad; 
Zachtmoedigen zijn gunst betoont, 
En hen met heil bekroont. 




§3


Op 't heuglijkst zien zijn gunstgenooten, 
Door 't heilsieraad, hun eer vergrooten; 
Dies moogen zij van blijdschap springen, 
En op hun legers zingen. 
Het lied, gewijd aan 's Heeren lof, 
Die hooger rijst dan 't hemelhof, 
Vervult hun keel: hun hand aanvaart 
Een scherp tweesnijdend zwaard. 




§4


Dus wil d'Almagtig', op hun smeeken, 
Door hen zich aan de heidnen wreeken; 
Door hen de wreevle volken straffen; 
Elk loon naar werk verschaffen; 
Hun koningen in ketens slaen; 
Hun grooten doen in boejen gaan, 
En 't recht, gelijk 't beschreeven staat, 
Volvoeren naar zijn' raad. 




§5


Zoo zal de heerlijkheid der vroomen 
Op 't luisterrijkst te voorschijn komen; 
Zo schenkt Gods goedheid hun begeeren: 
Lof zij den Heer der heeren! 




  

{==86v==} {>>pagina-aanduiding<<}

De 150. Psalm.


§1


Looft God, looft zijn' naam alom; 
Looft Hem in zijn heiligdom; 
Looft des Heeren groote magt, 
In den hemel zijner kracht; 
Looft Hem, om zijn moogendheden; 
Looft Hem, naar zoo menig blijk 
Van zijn heerlijk koningrijk, 
Voor zijn' troon en hier beneden. 




§2


Looft God, met bazuingeklank; 
Geeft Hem eer, bewijst Hem dank; 
Looft Hem, met de harp en luit; 
Looft Hem met de trom en fluit; 
Looft Hem, op uw blijde snaaren; 
Laat zich 't orgel overal 
Bij het juichend' vreugdgeschal, 
Tot des Heeren glorie, paaren. 




§3


Looft God, naar zijn hoog bevel, 
Met het klinkend cymbelspel; 
Looft Hem, op het schel metaal 
Van de vrolijke cymbaal; 
Looft den Heer; elk moet Hem eeren, 
Al wat geest en adem heeft; 
Looft den HEER, die eeuwig leeft; 
Looft verheugd den Heer der heeren! 



EINDE DER PSALMEN.


  
Eenige gezangen.

De Tien Geboden des Heeren.


Exod. XX: 1. Stem Psalm 140.


§1


Mijn ziel, herdenk met heilig beeven, 
Hoe God, met majesteit bekleed, 
Zijn wet op Horeb heeft gegeeven, 
Daar Hij deez' woorden hooren deed: 




§2


Ik ben de HEER, uw God en Koning, 
Die van Egypten u bevrij, 
U leidend' uit uw slaafsche wooning; 
Dient dan geen goden nevens mij. 




§3


Voor beeldendienst zult gij uw wachten: 
Ik ben de HEER, een ijvrig God; 
'k Straf dien in drie en vier geslachten; 
Maar schenk mijn dienaars 't zaligst lot. 




§4


Misbruikt geenzins den naam des HEEREN; 
Zweert nimmer eenen valschen eed; 
Want hun, die zijnen naam onteeren, 
Is zijn getergde wraak gereed. 




§5


Gedenkt en viert, met vee en maagen, 
Den Sabbath, na zesdaagsche vlijt: 
God schiep 't heelal in zooveel dagen, 
En heeft den Sabbath zich gewijd. 




§6


Gij zult uw ouders needrig eeren, 
Opdat uw God, die eeuwig leeft, 
Uw dagen gunstig moog' vermeêren 
In 't land, dat zijne hand u geeft. 




§7


Gij zult niet doodslaan, noch u wreeken: 
Breekt nooit den echt: steelt niemands goed: 
Gij zult geen valsch getuignis spreeken: 
Bemint elk met een vroom gemoed. 




§8


Uw hart zal nimmer iets begeeren 
Van alles wat uws naasten is: 
Uw ziel zal als uw mond God eeren, 
En houden zijn getuigenis. 




§9


Och of wij uw geboôn volbragten! 

{==87r==} {>>pagina-aanduiding<<}

Genaê! o hoogste Majesteit! 
Gun door 't geloof in Christus krachten, 
Om die te doen uit dankbaarheid. 




  

De lofzang van maria.


Lukas I:46.


§1


Mijn ziel verheft Gods eer: 
Mijn geest mag blij den Heer 
Mijn' Zaligmaaker noemen, 
Die, in haar' laagen staat, 
Zijn dienstmaagd niet versmaadt, 
Maar van zijn gunst doet roemen. 




§2


Want ziet, om 's Heeren daên, 
Zal elk geslacht voortaan, 
Alom mij zalig spreeken; 
Wijl God, na ramp en leed, 
Mij groote dingen deed: 
Nu is zijn magt gebleeken. 




§3


Hoe heilig is zijn naam! 
Laat volk bij volk te saam' 
Barmhartigheid verwachten: 
Nu Hij de zaligheid, 
Voor die Hem vreest, bereidt, 
Door al de nageslachten. 




§4


Des Heeren arm is sterk: 
Hij deed een krachtig werk; 
Die hoog zijn van gevoelen, 
Heeft Hij verstrooid, verward, 
Met alles, wat het hart 
Dier trotschen mogt bedoelen. 




§5


Die stout zijn op hun magt, 
Heeft Hij versmaad, veracht, 
Gestooten van de troonen: 
Maar Hij verhoogt en hoedt 
Het nederig gemoed, 
Waarin zijn Geest wil woonen. 




§6


Hij heeft, na lang geduld, 
Met goederen vervuld 
Der hongerige monden: 
Hij zag geen rijken aan; 
Maar heeft z', in hunnen waan, 
Gansch ledig weggezonden. 




§7


Zijn goedheid klom ten top: 
Hij nam zijn Isrel op, 
Naar 't heil, zijn' knecht beschooren, 
Gelijk Hij, ons ten troost, 
Aan Abram en zijn kroost, 
Voor eeuwig, had gezwooren. 





  

De lofzang van zacharias.


Lukas I:68.


§1


Lof zij den God van Israël, 
Den Heer, die aan zijn erfvolk dacht, 
En, door zijn liefderijk bestel, 
Verlossing heeft te weeg' gebragt; 
Een' hoorn des heils heeft opgerecht: 
't Geen Davids huis was toegezegd, 
Dat wil hij ons nu schenken. 
Gelijk Gods trouw, van 's aardrijks ochtendstond, 
Door der profeeten wijzen mond, 
Zich hiertoe aan de vaderen verbond. 




§2


God had hun, tot hunn' troost, gemeld, 
Hoe zijn genaê ons redden zou 
Van onzer haatren wreed geweld: 
Nu blijkt zijn onverwrikbre trouw: 
Nu toont Hij zijn barmhartigheid, 
Van ouds den vaadren toegezeid; 
En dat Hij wil gedenken 
Aan 't heilverbond, aan dien gestaafden eed, 
Dien Hij weleer aan Abram deed, 
Aan zijn 

{==87v==} {>>pagina-aanduiding<<}

verbond, dat van geen wanklen weet. 




§3


Hij speld' ons, dat wij t' aller tijd, 
Wanneer die blijde heildag rees, 
Van 's vijands dienstbaar juk bevrijd, 
Hem dienen zouden zonder vreez', 
Naar 't heilig recht, in waare deugd. 
O dierbaar kind! o stof van vreugd! 
Geschenk van 't Alvermogen! 
Elk noem' u Gods profeet, en geev' u eer; 
Gij treedt voor 't aanschijn van den Heer, 
En baant zijn' weg door leven en door leer. 




§4


Dus wordt des Heeren volk geleid, 
Door 't licht, dat nu ontstooken is, 
Tot kennis van de zaligheid, 
In hunne schuldvergiffenis; 
Die nooit in schooner glans verscheen, 
Dan nu, door Gods barmhartigheên, 
Die, met ons lot bewoogen, 
Om ons van zond' en ongeval t' ontslaan, 
Een star in Iakob op doet gaan, 
De zon des heils doet aan de kimmen staan. 




§5


Voor elk, die in het duister dwaalt, 
Verstrekt deez' zon een helder licht, 
Dat hem in schaâuw des doods bestraalt, 
Op 't vredepad zijn voeten richt. 





  

De Lofzang Van Simeon.


Lukas II:29.


§1


Zoo laat Gij, Heer, uw' knecht, 
Naar t woord, hem toegezegd, 
Thans henen gaan in vrede; 
 Nu hij uw zaligheid, 
Zoo lang door hem verbeid, 
Gezien heeft, op zijn bede. 




§2


Een licht, zoo groot zoo schoon, 
Gedaald van 's hemels troon, 
Straalt volk bij volk in d'oogen; 
Terwijl 't het blind gezicht 
Van 't heidendom verlicht, 
En Isrel zal verhoogen. 





  

Het gebed des heeren.


Matth. VI:9.


§1


O allerhoogste Majesteit! 
Die, in het rijk der heerlijkheid, 
De heemlen hebt tot uwen troon, 
Wij roepen U, in uwen Zoon, 
Die voor ons heeft genoeg gedaan, 
Als onzen Vader needrig aan. 




§2


Geheiligd word' uw naam; ai! geef, 
Dat elk, waar hij op aarde leev', 
Dien Vadernaam erkennen moog'; 
Uw deugden roeme hemelhoog; 
Dat elk, als kind, aan U gelijk', 
En in zijn doen uw beeldnis blijk'. 




§3


Uw koningrijk koom' toch, o Heer! 
Ai! werp den troon des satans neêr; 
Regeer ons door uw' Geest en woord; 
Uw lof word' eens alom gehoord, 
En d' aarde met uw vreez' vervuld, 
Tot dat G' uw rijk volmaaken zult. 




§4


Uw wil geschied', uw wil alleen, 
Als in den hemel, hier beneên; 
Uw wil is altoos wijs en goed; 
't Is majesteit al wat Gij doet; 
Dat ieder stil daarin berust', 
En uw bevelen doe met lust. 




§5


Geef heden ons ons daaglijksch brood; 

{==88r==} {>>pagina-aanduiding<<}

Betoon uw trouwe zorg in nood; 
Gij weet, wat elk op aard behoed'; 
Dat ons dan geen gebrek bedroev'; 
Dat nooit uw zegen van ons wijk'; 
Die maakt alleen ons blij en rijk. 




§6


Vergeef ons onze schulden, Heer; 
Wij schonden al te snood uw eer; 
De boosheid kleeft ons altijd aan; 
Wie onzer zou voor U bestaan, 
Had Iezus niet voor ons geleen? 
Wij schelden kwijt, wie ons misdeên. 




§7


Leid ons in geen verzoeking ooit; 
Verberg voor ons uw aanzicht nooit; 
Gij weet het, onze kracht is klein; 
De driften veel, en 't hart onrein; 
Wat wordt er van ons in dien staat, 
O Vader! zoo Gij ons verlaat? 




§8


Verlos ons uit des boozen magt; 
Bescherm, en sterk ons door uw kracht; 
Wij zijn toch zwak, zijn sterkt' is groot; 
Dus zijn w' elk oogenblik in nood; 
Hier komt noch vleesch en weereld bij, 
Ai! sterk ons dan, en maak ons vrij. 




§9


Want uw is 't koningrijk, o Heer! 
Uw is de kracht, uw is al d'eer. 
U, die ons helpen wilt en kunt, 
Die, in uw' Zoon, verhooring gunt, 
Die door uw' Geest ons troost en leidt, 
U zij de lof in eeuwigheid. 




§10


Ia, Amen! trouwe Vader, ja! 
Wij maaken staat op uw genaê. 
Ons hart, o God! die alles ziet, 
Veroordeelt ons in 't naadren niet; 
Het zegt, daar G' op ons bidden let, 
Geloovig Amen op 't gebed. 





  

De eerste berijming van de XII. artikelen des geloofs.


§1


'k Geloof in God, den Vader, groot van magt, 
Die hemel, aard en zee heeft voortgebragt; 
En in Gods Zoon, zijn' eengen, onzen Heer, 
In Iesus, dien ik als den Christus eer; 
Die uit een maagd, na heilig' ontvangenis 
Van 's Heeren Geest, voor ons gebooren is; 
Die voor ons leed in Pontius gerecht, 
Bespot, gekruist, gedood, in 't graf gelegd, 
Ter helle daald', en op den derden dag, 
Zijn volk tot heil, op nieuw het leven zag; 
Ten hemel voer, en daar in 't heerlijk leven 
Ter rechtehand zijn Vaders zit verheven; 
Vanwaar hij weêr zal komen, op zijn' troon, 
Ten oordeel van de leevenden en doôn. 




§2


'k Geloof ook in den Heilgen Geest, dien w' eeren, 
Die onzen geest wil troosten, leiden, leeren. 
'k Geloof één Kerk, een algemeen genootschap, 
Geheiligd, en vergaêrd door 's Hemels boodschap: 
Dat Christus volk in heilgemeenschap leeft: 
Dat God, om 't bloed zijns Zoons, mijn schuld vergeeft: 
Dat ook mijn vleesch zal uit het stof verrijzen, 
En ik mijn' God in 't eeuwig leven prijzen. 





  


{==88v==} {>>pagina-aanduiding<<}

De tweede berijming van de XII. Artikelen des geloofs.


§1


'k Geloof in God, den Vader, die 't heelal 
Geschapen heeft, en houdt in weezen; 
En dat Hij, om zijns Zoons wil, zal 
Mijn Vader zijn, mijn smert geneezen, 
Mij schenken al het noodig goed, 
En 't kwaad, dat mij op aard ontmoet, 
Genadig doen ten besten keeren: 
Zijn almagt zal mij steeds behoên, 
Dat wou Hij, als mijn Bondgod, zweeren; 
Dit wil Hij, als mijn Vader, doen. 




§2


'k Geloof daarbij in Iezus, onzen Heer, 
Des Vaders Zoon, zijn' eengebooren'; 
Dien ik gelijk den Vader eer, 
Den Christus, van God uitverkooren, 
Ontvangen van den Geest van God, 
Mariaas Zoon, gehoond, bespot; 
Die, in Pilatus tijd, door lijden 
En kruisdood, heeft voor ons betaald; 
Begraaven is, na angstig strijden, 
En dus ter helle neêrgedaald. 




§3


Hij stond weêr op, ons tot gerechtigheid, 
Toen 't derde licht rees uit de kimmen, 
Om, nu bekleed met majesteit, 
Ten derden hemel op te klimmen; 
Daar hij, in hoogstverheven stand, 
Ten troon zit aan Gods rechtehand, 
Vanwaar wij Hem ten oordeel wachten, 
Met englen en bazuingeschal; 
Wanneer Hij alle de geslachten, 
't Zij dood of leevend, richten zal. 




§4


'k Geloof ook in den Heilgen Geest, die één 
Met Zoon en Vader is in wezen: 
'k Geloof één Kerk, die algemeen, 
Die Christlijk, van God uitgeleezen, 
En heilig is; daar klein en groot 
Van 't zelfde heil is deelgenoot; 
Dat God mijn zonden wil vergeeven; 
En dat mijn vleesch, weêr opgewekt, 
Dan eeuwig, met mijn ziel, zal leeven, 
Volzalig, heerlijk, onbevlekt. 




  
Bedezang voor de predikatie.


§1


O God! die onze Vader zijt, 
Die t'aller tijd 
Ons uwe tegenwoordigheid, 
In Christus, wilt betoonen, 
Wanneer men, in uw' naam vergaêrd, 
Uw woord verklaart: 
Zie ons nu saam daartoe bereid: 
Uw geest koom' bij ons woonen; 
Ontsluit des dienaars hart en mond; 
Wil hem en ons verlichten, 
Opdat hij, uit uw heilverbond, 
Zich zelv' en ons moog' stichten, 
En wij, op uwe leer gegrond, 
Ons leven daar naar richten. 




  
Morgenzang.


Stem Psalm 100


§1


Wij danken U, barmhartig God, 
Beschikker van ons deel en lot, 
Voor uwe hoed', en trouwe wacht, 
Ons weêr betoond in dezen nacht. 




§2


Verleen ons, na genooten rust, 
Op nieuw gezondheid, kracht en lust; 
Daar 't lichaam, door den slaap verkwikt, 
Zich weder 

{==89r==} {>>pagina-aanduiding<<}

tot den arbeid schikt. 




§3


Dat wij ons ampt en pligt, o Heer! 
Getrouw verrichten, tot uw eer; 
Dat uwe gunst ons werk bekroon'; 
Uw Geest ons leid', en in ons woon. 




§4


Zie op ons neder in genaê, 
Opdat ons werk voorspoedig gaa; 
En scheld ons alle misdaên kwijt, 
O Heer! die vol ontferming zijt. 




§5


Verlicht ons hart, dat duister is; 
Wil ons, naar uw getuigenis, 
Doen vlieden alle kwaade paên, 
En ijvrig in uw wegen gaan. 




§6


Schenk uwen zegen bij uw woord; 
Het rijk des satans word' verstoord; 
Sterk leeraars, sterk onz' overheid, 
In 't werk door U hun opgeleid. 




§7


Troost allen, die, in nood en smart, 
Tot U verheffen 't angstig hart; 
Maak ons in tegenspoeden stil: 
Hoor ons, o God! om Iezus wil. 





  

Bedezang voor het eeten.


§1


O Vader! die al 't leven voedt, 
Kroon onze tafel met uw' zegen, 
En spijs en drenk ons met dit goed, 
Van uwe milde hand verkreegen. 
Leer ons voor overdaad ons wachten; 
Dat w' ons gedraagen als 't behoort; 
Doe ons het hemelsche betrachten; 
Sterk onze zielen door uw woord. 






Dankzang na het eeten.


§1


O Heer! wij danken U van harte, 
Voor nooddruft en voor overvloed; 
Daar menig mensch eet brood der smarte, 
Hebt Gij ons mild en wel gevoed: 
Doch geef, dat onze ziele niet 
Aan dit verganglijk leven kleev', 
Maar alles doe, wat gij gebiedt, 
En eindlijk eeuwig bij U leev'. 




  

Avondzang.


§1


O groote Christus, eeuwig licht! 
Niets is bedekt voor uw gezicht; 
Die ons bestraalt, waar wij ook gaan, 
Al schijnt geen zon, al licht geen maan. 




§2


Toon ons uw goedheid en uw magt, 
Door uw bescherming, dezen nacht; 
Behoed ons tegen ramp en leed, 
En blijf tot onze hulp gereed. 




§3


Verkwik ons door een zoete rust, 
Om goed te doen met nieuwen lust; 
Dat onze slaap gemaatigd zij, 
Ia zelfs uw' naam tot eer gedij'. 




§4


Houd ons gemoed voor U bereid, 
Opdat het blij uw komst verbeid', 
Daar 't in een stil vertrouwen leeft, 
Dat Gij ons onze schuld vergeeft. 




§5


Bescherm ons, in den bangen tijd 
Van zielverzoeking en van strijd; 
Laat nooit den boozen vijand toe, 
Dat hij ons eenig hinder doe. 




§6


Behoed het gansche Christendom; 
Geef dat in kruis uw vreugd weêrom; 
Vertroost het neêr geboogen hart, 
En heel in gunst der kranken smart. 




§7


O Vader, dat uw liefd' ons blijk'! 
O Zoon, maak ons uw beeld gelijk! 
O Geest, zend uwen troost ons neêr! 
Drieëenig God, U zij al d'eer! 



EINDE.



{==89v==} {>>pagina-aanduiding<<}

LIJST VAN ALLE PSALMEN, naar den rang van 't A.B.C.


A.	Psalm
Aardsche Magten, looft	29
Ai ziet! hoe goed, hoe lieflijk	133
Al d'aard, en alles wat zij	24
B.	
	
't Behaag' U, HEER, naar	17
't Behaag' U mij gehoor te	64
Behoud, o HEER! wil ons	12
'k Betrouw op U; hoor mijn	71
Bewaar mij toch, o	16
D.	
	
Daal haastig ter verlossing	70
D'algoede God zij ons	67
Dat Israël nu zegge, blij van	124
Dat op uw klagt de hemel	20
De God des heils wil mij ten	23
De HEER is groot; elk zing'	48
De HEER zal opstaan tot den	68
De HEER regeert: de	93
De lofzang klimt uit Sions	65
Der goden God verheft zijn	50
De trotsche dwaas zegt in zijn	14
De trotsche dwaas zegt in zijn	53
Dus heeft de HEER tot	110
G.	
	
Gedenk aan David, aan zijn	132
Geduchte God, hoor mijn	43
Geef, Heer, den Koning uwe	72
Genae, o God! bescherm mij	56
Genae, o God! genae, hoor	51
Genae, o God! genae, hoor	57
Getrouwe God, de heidnen	79
Gezegend zij de HEER, die	144
Gij hebt uw land, o HEER!	85
Gij, 's HEEREN knechten,	113
Gij, volken, hoort; waar g' in	49
Gij zijt, o Heer! van	90
God, de HEER, regeert!	99
God heb ik lief; want die	116
God heerscht als Opperheer:	97
God is bekend bij Iudaas stam,	76
God is een toevlugt voor de	46
God is mijn licht, mijn heil,	27
Groot en eeuwig Opperwezen,	38
H.	
	
'k Heb lang den HEER in	40
HEER, onze Heer,	8
'k Hef mijn ziel, o God der	25
Het ruime hemelrond	19
Het trotsch gedrag des boozen	36
Hoe lang, o HEER, mijn	13
Hoe lieflijk, hoe vol heilgenot,	84
Hoe vreeslijk groeit, o God!	3
Hoor, o HEER! verhoor	102
Hij, die op Gods bescherming	91


	Psalm
't Hijgend hert, de jagt	42
Hij zal noch wanklen, noch	125
I.	
	
Ia waarlijk! God is Isrel	73
Ik ben verblijd, wanneer men	122
Ik hef tot U, die in den hemel	123
Ik loof den HEER, mijn'	34
Ik roep tot U, o eeuwig	28
Ik zal met al mijn hart den	9
Ik zal met hart en mond,	30
Ik zei: nu zal ik letten op	39
In d'achtbre godsvergaderingen	82
Iuich, aarde; juicht alom den	100
Iuich, aarde, juich, met	66
Iuicht, o volken! juicht;	47
K.	
	
Komt, laat ons samen Isrels	95
L.	
	
Laat 's HEEREN lof ten	147
Laat ieder 's HEEREN	118
Laat ons den rustdag wijden	92
Looft den HEER, want Hij	136
Looft God, looft zijn' naam	150
Looft God; zingt eeuwig	106
Looft God, den trouwen	148
Looft, Halelujah, looft den	111
Loof, loof den HEER, gij	117
Looft, looft den HEER	107
Loof, loof den HEER, mijn	103
Looft, looft den HEER,	149
Looft, looft nu aller heeren	134
Looft, looft, verheugd, den	105
M.	
	
Men heeft mij fel benaauwd	129
Mijn geroep, uit angst en	77
Mijn God! mijn God!	22
Mijn hart, o Hemelmajesteit!	108
Mijn hart verheft zich niet,	131
Mijn hart, vervuld met	45
Mijn ziel is immers stil tot	62
N.	
	
Neem, HEER, mijn bange	5
Neem, Isrels Herder, neem	80
Neem, o mijn volk! neem	78
Neem, o HEER! uw gunstig'	86
Niets is, o Oppermajesteit!	139
Niet ons, o HEER! niet	115
Nu zal mijn ziel, nu zullen al	18
O.	
	
O God! mijn God! Gij aller	145
O God! Gij zijt mijn	63
O God! hoe hebben wij	60
O God mijns heils, mijn	88
O God! neem mijn gebed ter	55


	Psalm
O God! verlos, en red mij uit	69
O God! verlos mij uit den	54
O God! wij mogten met onz'	44
O God! zoo waardig mijn	109
O gij vergadering! gezeten	58
O HEER! de Koning is	21
O HEER! doe Gij mij recht;	26
O HEER! Gij zijt weldadig;	6
O HEER, mijn God,	7
O HEER! verlos mij uit de	140
O HEER! wil mijn gebeden	143
Op God alleen betrouw ik in	11
Op U betrouw ik, Heer der	31
P.	
	
Prijs den HEER met blijde	146
Prijst den naam van uwen God,	135
R.	
	
Red mij, o God! uit 's vijands	59
'k Riep tot den HEER met	142
'k Riep tot den Oorsprong	120
'k Roep, HEER, in angst tot	141
S.	
	
'k Sla d'oogen naar 't gebergte	121
T.	
	
Toen Israël 't Egyptisch	114
Twist met mijn twisters,	35
U.	
	
U alleen, U looven wij;	75
Uit diepten van ellenden,	130
U mag men zalig heeten,	128
V.	
	
Vergeefs op bouwen toegelegd;	127
Verschijn nu blinkend, God	94
W.	
	
Waak op, mijn ziel, loof	104
Waarom, o God! zijn wij in	74
Waarom, o HEER! blijft Gij	10
Waartoe u dus beroemd in 't	52
Wanneer de HEER, uit	126
Wat drift beheerscht het	2
Wees over 't heil der boozen	37
Welzalig hij, die in der boozen	1
Welzalig hij, die zich	41
Welzalig hij, wiens zonden	32
Welzalig zijn d'oprechten van	119
Wie zal verkeeren, groote God,	15
Wil mij, wanneer ik roep,	4
Wil, o God! mijn bede	61
Wij zaten neer, wij weenden	137
Z.	
	
'k Zal eeuwig zingen van	89
'k Zal met mijn gansche hart	138
'k Zal van de deugd der milde	101


	Psalm
Zingt nu blij te moe	81
Zingt vrolijk, heft de stem	33
Zingt, zingt den lof van 't	112
Zingt, zingt een nieuw gezang	96
Zingt, zingt een nieuw gezang	98
Zwijg niet, o God! houd U	83
Zijn grondslag, zijn onwrikbre	87

EENIGE GEZANGEN.

De tien geboden des Heeren.
De lofzang van Maria.
De lofzang van Zacharias.
De lofzang van Simeon.
Het gebed des Heeren.
Eerste berijming van de twaalf artikelen des Geloofs.
Tweede berijming der Geloofsartikelen.
Bedezang voor de predikatie.
Morgenzang.
Bedezang voor het eeten.
Dankzang na het eeten.
Avondzang.
PSALMEN en GEZANGEN, die men op eenderlei wyze zingt.
Psalm 5. en	64.
Psalm 14.	53.
Psalm 17.	63. 70.
Psalm 18.	144.
Psalm 24.	62. 95. 111.
Psalm 28.	109.
Psalm 30.	76. 139.
Psalm 31.	71.
Psalm 33.	67.
Psalm 36.	68.
Psalm 46.	82.
Psalm 51.	69.
Psalm 60.	108.
Psalm 65.	72.
Psalm 66.	98. 118.
Psalm 74.	116.
Psalm 77.	86.
Psalm 78.	90.
Psalm 100.	131. 142.

Stem Morgenzang
Psalm 117.	127.
Psalm 140.	Stem van de tien Geboden




{==1==} {>>pagina-aanduiding<<}

CATECHISMUS, OFTE Onderwijsinge in de Christelicke Leere, die in de Nederlantsche Gereformeerde Kercken ende Scholen geleert wert.


MITSGADERS De Belijdenisse des Geloofs, ende de Liturgie der selver Kercken.

De eerste sondagh.

Eerste Vrage.

WElck is uwe eenige troost, beyde in 't leven ende sterven?
Antw. Dat ick met lijf ende ziele1 Cor. 6:19, 20., beyde in 't leven ende stervenRom. 14:7, 8, 9., niet mijn, maer mijns getrouwen Saligmakers Iesu Christi eygen benTit. 2:14., die met sijnen dierbaren bloede voor alle mijne sonden volkomelick betaeltEph. 1:7., ende my uyt alle gewelt des duyvels verlost heeft1 Ioh. 3:8.: ende alsoo bewaertIoh. 6:39. ende 10:27, 28, 29., dat sonder den wille mijns hemelschen Vaders, geen hayr van mijnen hoofde vallen kanMatth. 10:29, 30, 31., ja oock dat my alle dingh tot mijner saligheyt dienen moetRom. 5:3, 4, 5. ende 8:28.. Daerom hy my oock door sijnen Heyligen Geest des eeuwigen levens versekert2 Cor. 1:21, 22., ende hem voortaen te leven, van herten willigh ende bereydt maecktRom. 7:22. ende 8:14. 2 Cor. 5:15..
2. Vrage. Hoe veel stucken zijn u noodigh te weten, op dat gy in desen troost saliglick leven, ende sterven meugt?
Antw. Drie stuckenMatth. 11: 28, 29, 30. Rom. 7:24, 25. Ephes. 5:8.. Ten eersten: Hoe groot mijne sonden ende elende zijn Rom. 3:9, 10, 11, 12.. Ten anderen: Hoe ick van alle mijne sonden ende elende verlost werdeIoh. 8:36.. Ten derden: Hoe ick Godt voor sulcke verlossinge sal danckbaer zijnPs. 50:14..


Dat eerste deel.

Van des menschen Elendigheyt.

II. Sondagh.

3. Vrage. Waer uyt kent gy uwe elendigheyt?
Antw. Uyt de wet Godts.Rom. 3:20. ende 7:7.
4. Vrage. Wat eyscht de wet Godts van ons?
Antw. Dat leert ons Christus in eener summa, Matth. 22:37, 38, 39, 40.Rom. 13:10. Gy sult lief hebben den Heere uwen Godt met geheel uw herte, ende met geheel uwe ziele, ende met geheel uw verstant. Dit is het eerste, ende het groot gebodt. Ende het tweede desen gelijck, [is:] Gy sult uwen naesten lief hebben, als uselven. Aen dese twee geboden hangt de gantsche wet ende de Propheten.
5. Vrage. Kont gy dit al volkomelick houden?
Antw. Neen ickPs. 14:2, 3.: Want ick ben van naturen geneygt, Godt ende mijnen naesten te haten.Rom. 1:29, 30, 31. ende 8:7.


III. Sondagh.

6. Vrage. Heeft dan Godt den mensche alsoo boos ende verkeert geschapen?
Antw. Neen hyGen. 1:31. Deut. 32:4.: Maer Godt heeft den mensche goet, ende nae sijn evenbeelt geschapenGen. 1:26, 27., dat is, in ware gerechtigheyt ende heyligheyt; op dat hy Godt sijnen Schepper recht kennen, hem van herten lief hebben, ende met hem in de eeuwige saligheyt leven soude, om hem te loven ende te prijsen.Eph. 4:24. Col. 3:10.
7. Vrage.Van waer komt dan sulcken verdorven aert des menschen?
Antw.Uyt den val ende ongehoorsaemheyt onser eerster voor-ouderen, Adams en Eve, in 't paradijsRom. 5:12, 18, 19.: daer onse nature alsoo is verdorven geworden, dat wy alle in sonden ontfangen ende geboren worden.Ps. 51:7. Ioh. 3:6. Ephes. 2:3.
8. Vrage. Maer zijn wy alsoo verdorven, dat wy gantschelick onbequaem sijn tot eenigen goede, ende geneygt tot allen quade?
Antw. Ia wyPs. 14:2, 3. Matth. 7:18.: Ten zy dan dat wy door den Geest Godts wedergeboren werden.Ioh. 3:3. 1 Cor. 12:3. 2 Cor. 3:5. Ephes. 2:5.


IV. Sondagh.

9. Vrage. Doet dan Godt den mensche geen onrecht, dat hy in sijne wet van hem eyscht, dat hy niet doen en kan?
Antw. Neen hyMatth. 18:23, etc.: Want Godt heeft den mensche alsoo geschapen, dat hy dat konde doenGen. 1:27.; maer de mensche heeft hemselven, ende alle sijne nakomelingen, door 't ingeven des duyvelsIoh. 8:44. 2 Cor. 11:3. ende door moetwillige ongehoorsaemheyt, derselver gaven berooft.Rom. 5:12.
10. Vrage. Wil Godt sulcke ongehoorsaemheyt ende afval ongestraft laten?
Antw. Neen hy geensins: maer hy vertoornt

{==2==} {>>pagina-aanduiding<<}

hem schrickelickRom. 1:18., beyde over de aengeboreneRom. 5:14. Ephes. 2:3., ende werckelicke sondenRom. 1:18. Ephes. 5:6., ende wil die door een rechtveerdigh oordeel, tijtlick ende eeuwiglick straffen, alsoo hy gesproken heeft:Deuter. 27:26. Gal. 3:10. Vervloeckt zy een yegelick die niet en blijft in al dat 'er geschreven is in het Boek der wet, dat hy dat doe.
11. Vrage. Is dan Godt oock niet barmhertigh?
Antw. Godt is wel barmhertighPs. 86:15., maer hy is oock rechtveerdighPs. 5:5.: daerom so eyscht sijne gerechtigheyt, dat de sonde, welcke tegen de allerhoogste majesteyt Godts gedaen is, oock met de hoogste, dat is, met de eeuwige straffe aen lijf ende ziele gestraft werde.Matth. 10:28.


Dat tweede deel.

Van des menschen Verlossinge.

V. Sondagh.

12. Vrage. Aengesien wy dan, nae dat rechtveerdigh oordeel Godts, tijtlicke ende eeuwige straffe verdient hebben: is 'er eenigh middel, daer door wy dese straffe ontgaen mochten, ende wederom ter genade komen?
Antw. Godt wil dat sijner gerechtigheyt genoegh geschiedeRom. 1:32.: daerom moeten wy derselver, of door ons selvenDeuter. 24:16, of door eenen anderenRom. 3:3, 4., volkomelick betalen.
13. Vrage. Maer konnen wy door ons selven betalen?
Antw. In geenderley wyse: Maer wy maken oock de schult nogh dagelicks meerder.Iob 9:2, 3. Ps. 19:13.
14. Vrage. Kan oock ergens een bloote creature gevonden worden, die voor ons betale?
Antw. Neen: Want ten eersten en wil Godt aen geen andere creature de schult straffen die de mensche gemaeckt heeftGen. 2,17.: Ten anderen, so en kan oock geen bloote creature den last des eeuwigen toorns Godts tegen de sonde dragen, ende andere creaturen daer van verlossen.Ps. 49:8, 9. ende 130:3. Hebr. 12:29. Openb. 5:3.
15. Vrage. Wat moeten wy dan voor eenen Middelaer ende Verlosser soecken?
Antw. Eenen sulcken, die een waerachtigh1 Cor. 15:21. ende rechtveerdigh mensche zyIes. 53:9., ende nochtans oock stercker dan alle creaturen, dat is, die oock waerachtigh Godt zy.Ies. 9:5. 1 Petr. 3:18.


VI. Sondagh.

16. Vrage. Waerom moet hy een waerachtigh ende rechtveerdigh mensche sijn?
Antw. Om dat de rechtveerdigheyt Godts vorderde, dat de menschelicke nature die gesondigt hadde, voor de sonde betaeldeRom. 5:15. ende 8:3.: ende dat een mensche selve een sondaer zijnde, niet en konde voor andere betalen.Ps. 49:8. Hebr. 7:26. 1 Petr. 3:18.
17. Vrage. Waerom moet hy t'samen een waerachtigh Godt zijn?
Antw. Op dat hy uyt kracht sijner Godtheyt, den last des toorns Godts aen sijner menscheyt dragenIes. 9:5. Hand. 2:24. 1 Petr. 3:18., ende ons de gerechtigheyt ende dat leven verwerven, ende wedergeven mochte.Hand. 20:28. 2 Cor. 5:19.
18. Vrage. Maer wie is deselve Middelaer, die t'samen een waerachtigh Godt, ende een waerachtigh rechtveerdigh mensche is?
Antw. Onse Heere Iesus ChristusMatth. 1:23. Luc 2:11. 1 Tim. 2:5., die ons van Gode tot wijsheyt, rechtveerdigmakinge, heyligmakinge, ende tot een volkomene verlossinge geschoncken is.1 Cor. 1:30
19. Vrage. Waer uyt weet gy dat?
Antw. Uyt den heyligen Euangelio, 't welck Godt selve eerstelick in 't paradijs geopenbaert heeftGen. 3:15., ende namaels door de heylige Patriarchen ende Propheten laten verkondigenGen. 49:10. Hand. 3:22, 23, 24. ende 10:43., ende door de offerhanden, ende andere ceremonien der wet laten voorbeeldenIoh. 5:46. Hebr. capp. 7. 8. 9. 10., ende ten laetsten door sijnen eenighgeborenen Sone vervult.Rom. 10:4. Galat. 3:24. ende 4:4, 5.


VII. Sondagh.

20. Vrage. Werden dan alle menschen wederom door Christum saligh, alsoo sy door Adam zijn verdoemt geworden?
Antw. Neense: Maer alleen de gene die hem door een oprecht geloove werden ingelijft, ende alle sijne weldaden aennemen.Ps. 2:12. Ioh. 1:12. ende 3:36. Rom. 11:17.
21. Vrage. Wat is een oprecht geloove?
Antw. Een oprecht geloove en is niet alleen een seker weten ofte kennisse, daer door ick het al voor waerachtigh houde, dat ons Godt in sijn woort geopenbaert heeftHebr. 11:1, 3.; maer oock een seker vertrouwenEph. 3:12., 't welck de Heylige GeestMatth. 16:17. 2 Cor. 4:13., door het EuangeliumRom. 1:16., in mijn herte werckt, dat niet alleen anderen, maer oock my, vergevinge der sonden, eeuwige gerechtigheyt ende saligheyt van Godt geschoncken zyGal. 2:20., uyt loutere genade, alleen om de verdiensten Christi wille.Rom. 3:24. Galat. 2:16. Eph. 2:8, 9.
22. Vrage. Wat is dan een Christen noodigh te gelooven?
Antw. Al wat ons in den Euangelio belooft wertMatth. 28:19. Marc. 1:15. Ioh. 20:31., het welck ons de Artikelen onses algemeynen ende ongetwijffelden Christelicken geloofs in eener summa leeren.
23. Vrage. Hoe luyden die Artikelen?
Antw. 1 Ick geloove in Godt den Vader, den Almachtigen, Schepper des hemels ende der aerden.
2 Ende in Jesum Christum, sijnen eenighgeborenen Sone, onsen Heere. 3 Die ontfangen is van den Heyligen Geest, geboren uyt de maget Maria. 4 Die geleeden heeft onder Pontio Pilato, is gekruyst, gestorven ende begraven, nedergedaelt ter hellen. 5 Ten derden dage wederom opgestaen van den dooden. 6 Opgevaren ten hemel, sittende ter rechterhant Godts des almachtigen Vaders. 7 Van daer hy komen sal om te oordeelen de levende ende de doode.
8 Ick geloove in den Heyligen Geest. 9 Ick geloove een heylige algemeyne Christelicke Kercke, de gemeynschap der heyligen. 10 Vergevinge der sonden. 11 Weder-opstandinge des vleeschs. 12 Ende een eeuwigh leven.



{==3==} {>>pagina-aanduiding<<}

VIII. Sondagh.

24. Vrage. Hoe werden dese Artikelen gedeelt?
Antw. In drie deelen: Dat eerste is van Godt den Vader, ende onse scheppinge. Dat ander, van Godt den Sone, ende onse verlossinge. Dat derde, van Godt den Heyligen Geest, ende onse heyligmakinge.
25. Vrage. Aengesien dat 'er maer een eenigh Goddelick wesen isDeut. 6:4. 1 Cor. 8:4, 6., waerom noemt gy den Vader, den Sone, ende den Heyligen Geest?
Antw. Om dat Godt hem alsoo in sijn woort geopenbaert heeft, dat dese drie onderscheydelicke persoonen, de eeuwige, waerachtige ende eenige Godt zijn.Matth. 3:16, 17. ende 28:19. Galat. 4:6. 1 Ioh. 5:7.
Van Godt den Vader.


IX. Sondagh.

26. Vrage. Wat gelooft gy met dese woorden: Ick geloove in Godt den Vader, den Almachtigen, Schepper des hemels ende der aerden?
Antw. Dat de eeuwige Vader onses Heeren Iesu Christi, die hemel ende aerde, met al dat 'er in is, uyt niet geschapen heeftPs. 33:6. Ioh. 1:3. Hand. 4:24. Rom. 4:17. Hebr. 11:3., die oock deselve nogh door sijnen eeuwigen raet ende voorsienigheyt onderhoudt ende regeertPs. 104:3, 4, 5., om sijns Soons Christi wille, mijn Godt ende mijn Vader zyIoh. 1:12. ende 20:17.: op welcken ick alsoo vertrouwe, dat ick niet en twijffele, hy en sal my met aller nootdruft des lijfs ende der zielen versorgenPs. 36:8. Matth. 6:26., ende oock al het quaet dat hy my in desen jammerdale toeschickt, my ten besten keerenRom. 8:28.; want hy sulcks doen kan, als een almachtigh GodtPs. 115:15., ende oock doen wil, als een getrouwe Vader.Ps. 103:13.


X. Sondagh.

27. Vrage. Wat verstaet gy door de voorsienigheyt Godts?
Antw. De almachtige ende alomtegenwoordige kracht GodtsPsalm 94:6, 7, 8, 9. Hebr. 4:13., door welcke hy hemel ende aerde, mitsgaders alle creaturen, gelijck als met sijner hant nogh onderhoudtPs. 104:27, 28, 29, 30., ende alsoo regeert, dat loof ende gras, regen ende droogte, vruchtbare ende onvruchtbare jaren, spijse ende dranckIac. 5:17, 18., gesontheyt ende kranckheytExod. 15:26., rijckdom ende armoedePs. 75:7, 8., ende alle dingen, niet by gevalle, maer van sijner Vaderlicker hant ons toekomen.Ps. 39:10. Hebr. 12:6.
28. Vrage. Waer toe dient ons dat wy weten, dat Godt alles geschapen heeft, ende nogh door sijne voorsienigheyt onderhoudt?
Antw. Dat wy in alle tegenspoet geduldighRom. 5:8., in voorspoet danckbaer zijn mogenLuc. 17:15, 16. 1 Tim. 4:4, 5., ende in alles dat ons nogh toekomen kan, een goet toeversicht hebben op onsen getrouwen Godt ende VaderPs. 55:23., dat ons geen creature van sijner liefde scheyden salIoh. 10:28, 29. Rom. 8:38, 29.: aengesien dat alle creaturen alsoo in sijner hant zijn, datse tegen sijnen wille, hen noch roeren noch bewegen konnen.Hand. 17:25, 28.
Van Godt den Sone.


XI. Sondagh.

29. Vrage. Waerom wert de Sone Godts, Jesus, dat is, Saligmaker, genaemt?
Antw. Om dat hy ons saligh maeckt, ende van onse sonden verlostMatth. 1:21. 1 Tim. 1:15.. Daer beneven, dat by niemant anders eenige saligheyt te soecken of te vinden is.Ioh. 6:68. ende 14:6. Hand. 4:12.
30. Vrage. Gelooven dan die oock aen den eenigen Saligmaker Iesum, die hare saligheyt ende welvaert by de heylige, by henselven, ofte ergens elders soecken?
Antw. Neen sy: maer sy verloochenen metter daet den eenigen Heylant ende Saligmaker Iesum, of sy hen schoon sijns met den monde roemen1 Cor. 1:13, 30. Galat. 5:4.: want van tween één, ofte Iesus en moet geen volkomen Saligmaker zyn; ofte die desen Saligmaker met waren geloove aennemen, moeten alles in hem hebben dat tot hare saligheyt van nooden is.Ioh. 1:16. Coloss. 1:19, 20. ende 2:10


XII. Sondagh.

31. Vrage. Waerom is hy Christus, dat is, een Gezalfde, genaemt?Matth. 16:16
Antw. Om dat hy van Godt den Vader verordineert is, ende met den Heyligen Geest gesalvetLuc. 4:18., tot onsen hoogsten Propheet ende LeeraerDeuter. 18:15, 18. Matth. 17:5. ende 23:8., die ons den verborgenen raet ende wille Godts van onser verlossinge volkomelick geopenbaert heeftIoh. 17:6.: ende tot onsen eenigen HoogenpriesterPs. 110:4. Hebr. 7:21. ende 10:12., die ons met de eenige offerhande sijns lichaems verlost heeft, ende ons met sijner voorbiddinge steets voortreedt by den VaderRom. 8:34. Ephes. 5:2. Hebr. 7:25.: ende tot onsen eeuwigen Koningh, die ons met sijn woort ende Geest regeert, ende ons by de verworvene verlossinge beschutt ende behoedt.Psalm 2:6. Luc. 1:33.
32. Vrage. Maer waerom wort gy een Christen genaamt?Hand. 11:26.
Antw. Om dat ick door den geloove een lidtmaet Christi1 Cor. 12:12., ende also sijner salvinge deelachtigh ben1 Ioh. 2:20, 27.: op dat ick sijnen name bekenneMatth. 10:32, 33. Luc. 9:26., ende my selven tot een levendigh danckoffer hem offereRom. 12:1., ende met een vrye ende goede conscientie, in desen leven, tegen de sonde, ende den duyvel strijde, ende hier namaels in eeuwigheyt met hem over alle creaturen regeere.1 Tim. 1:18, 19. 2 Tim. 2:12.


XIII. Sondagh.

33. Vrage. Waerom is hy Godts eenighgeboren Sone genaemt, so wy doch oock Godts kinderen zijn?
Antw. Daerom, dat Christus alleen de eeuwige natuerlicke Sone Godts isPsalm 2:7. Ioh. 1:14, 18.. Maer wy zijn om sijnent wille, uyt genade, tot kinderen Godts aengenomen.Rom. 8:15, 16, 17.
34. Vrage. Waerom noemt gy hem onsen Heere?Rom. 7:25. Hebr. 13:20. Openb. 11:8.
Antw. Om dat hy ons met lijf ende ziele van alle onse sonden, niet met gout ofte

{==4==} {>>pagina-aanduiding<<}

silver, maer met sijnen dierbaren bloede gekocht1 Petr. 1:18, 19., ende van alle gewelt des duyvels verlost, ende ons alsoo hem tot een eygendom gemaeckt heeft.1 Cor. 6:20. Tit. 2:14.


XIV. Sondagh.

35. Vrage. Wat is dat geseyt: Die ontfangen is van den Heyligen Geest, geboren uyt de maget Maria?
Antw. Dat de eeuwige Sone Godts, die waerachtigh ende eeuwigh Godt is ende blijftRom. 9:5. Iac. 1:17., ware menschelicke natureRom. 1:3., uyt den vleesche ende bloede der maget MariaMatth. 1:18, etc., door de werckinge des Heyligen GeestsLuc. 1:35., aangenomen heeftPhil. 2:7.: op dat hy oock dat ware zaet Davids zyRom. 1:3., sijnen broederen in alles gelijckHebr. 2,17., uytgenomen de sonde.Hebr. 4:15.
36. Vrage. Wat nuttigheyt bekomt gy door de heylige ontfanginge ende geboorte Christi?
Antw. Dat hy onse Middelaer isTim. 2:5. Hebr. 2:16, 17, ende met sijne onschult ende volkomene heyligheyt, mijne sonden, daer in ick ontfangen ende geboren ben, voor Godts aengesicht bedeckt.Ps. 32:1, 2. Ioh. 17:19.


XV. Sondagh.

37. Vrage. Wat verstaet gy by dat woordeken, Geleden?
Antw. Dat hy aen lijf ende ziele, den gantschen tijt sijns levens op der aerden, maer insonderheyt aen het eynde sijns levens, den toorn Godts tegen de sonde des gantschen menschelicken geslachts gedragen heeftIes. 53:4, 5, etc. 1 Petr. 2:24. ende 3:18.: op dat hy met sijn lijden, als met den eenigen soen-offerRom. 3:25. 1 Tim. 2:5, 6., ons lijf ende ziele van de eeuwige verdoemenisse verloste, ende ons Godts genade, gerechtigheyt, ende dat eeuwige leven verworve.Col. 1:14. Hebr. 5:9.
38. Vrage. Waerom heeft hy onder den Rechter Pontio Pilato geleden?
Antw. Op dat hy onschuldigh, onder den wereltlicken Rechter veroordeelt zijndeMatth. 27:24, 26. Luc. 23:24., ons daer mede van den strengen oordeele Godts, dat over ons gaen soude, bevrijdde.2 Cor. 5:21.
39 Vrage. Heeft dat yet meer in, dat hy gekruyst is geweest, dan of hy met een andere doot gestorven ware?
Antw. Ia 't: Want daer door ben ick seker, dat hy de vervloeckinge, die op my lagh, op hem geladen heeft: want de doot des kruyces van Godt vervloeckt was.Deuter. 21:23. Gal. 3:13.


XVI. Sondagh.

40. Vrage. Waerom heeft Christus hem tot in den doot moeten vernederen?
Antw. Daerom, dat van wegen de gerechtigheyt ende waerheyt GodtsGen. 2:17. Rom. 8:3, 4., niet anders voor onse sonden en konde betaelt werden, dan door de doot des Soons Godts.Hebr. 2:9, 14, 15.
41. Vrage. Waerom is hy begraven geworden?
Antw. Om daer mede te betuygen, dat hy waerachtelick gestorven zy.Hand. 13:28, 29. 1 Cor. 15:3, 4.
42. Vrage. So dan Christus voor ons gestorven is, hoe komt 'et dat wy oock moeten sterven?
Antw. Onse doot en is geen betalinge voor onse sonden; maer alleen een afstervinge der sondenRom. 7:24, 25., ende een doorgangh tot den eeuwigen leven.Luc. 16:22. ende 23:43. 2 Cor. 5:10.
43. Vrage. Wat verkrijgen wy meer voor nuttigheyt uyt die offerhande ende doot Christi aen 't kruys?
Antw. Dat door sijne kracht onse oude mensche met hem gekruyst, gedoodt ende begraven wertRom. 6:3, etc.: op dat de boose lusten des vleeschs in ons niet meer en regeerenRom. 6:7, 12, 13., maer dat wy ons selven hem tot eene offerhande der danckbaerheyt op-offerenRom. 12:1, 2.
44. Vrage. Waerom volgt daer, Nedergedaelt ter hellen?
Antw. Op dat ick in mijne hoogste aenvechtingen versekert zy, ende my gantschelick vertrooste, dat mijn Heere Christus, door sijne onuytsprekelicke benaeuwtheyt, smerten, verschrickinge ende helsche quale, in welcke hy, in sijn gantsche lijdenMatth. 26:38. Luc. 22:44. Ioh. 12:27., (maer insonderheyt aen 't kruys,) gesoncken wasMatth. 27:46., my van de helsche benaeuwtheyt ende pijne verlost heeft.1 Cor. 15:54-57..


XVII. Sondagh.

45. Vrage. Wat nuttet ons de opstandinge Christi?
Antw. Ten eersten, heeft hy door sijne opstandinge de doot overwonnenLuc. 24:4, 5, etc., op dat hy ons de gerechtigheyt, die hy door sijne doot ons verworven hadde, konde deelachtigh makenRom. 4:25.. Ten anderen, werden wy oock door sijne kracht opgeweckt tot een nieuw levenRom. 6:4, 5, etc.. Ten derden, is ons de opstandinge Christi een seker pant onser saliger opstandinge.Rom. 8:11.


XVIII. Sondagh.

46. Vrage. Wat verstaet gy daer mede, Opgevaren ten hemel?
Antw. Dat Christus, voor de oogen sijner jongeren, van der aerden ten hemel is opgehevenHand. 1:9., ende dat hy ons ten goede daer isIoh. 16:7., tot dat hy wederkome, om te oordeelen de levende ende de doode.Hebr. 9:28.
47. Vrage. Is dan Christus niet by ons tot aen 't eynde der werelt, alsoo hy ons belooft heeft?Matth. 28:20.
Antw. Christus is waerachtigh mensche ende waerachtigh Godt. Nae sijner menschelicker nature en is hy nu niet meer op aerdenIoh. 16:28.: maer nae sijner Godtheyt, majesteyt, genade, ende Geest en wijckt hy nimmermeer van ons.Ioh. 14:16, 17.
48. Vrage. Maer so de menschheyt niet overal en is daer de Godtheyt is, werden dan die twee naturen in Christo niet van een ander gescheyden?
Antw. Gantschelick niet: want mitsdien de Godtheyt onbegrijpelick ende overaltegenwoordigh is1 Kon. 8:27. Ps. 139:7, 8., so moet volgen, datse wel buyten hare aengenomene menscheyt isMatth. 28:5. Ioh. 20:15., ende nochtans evenwel oock in deselve is, ende persoonelick met haer vereenigt blijft.Ioh. 3:13. Eph. 4:9, 10.

{==5==} {>>pagina-aanduiding<<}

49. Vrage. Wat nuttet ons de hemelvaert Christi?
Antw. Ten eersten, dat hy in den hemel voor dat aengesicht sijns Vaders onse Voorspreker isRom. 8:34. 1 Ioh. 2:1.. Ten anderen, dat wy ons vleesch in den hemel tot een seker pant hebben, dat hy, als dat Hooft, ons sijne lidtmaten oock tot hem sal nemenIoh. 14:2, 3. ende 20:17.. Ten derden, dat hy ons sijnen Geest tot een tegenpant sendetIoh. 14:16, 17. Hand. 2:4. 2 Cor. 1:22., door welckes kracht wy soecken dat daer boven is, daer Christus is sittende ter rechterhant Godts, ende niet dat op der aerden is.Philipp. 3:14, 20. Col. 3:1, 2.


XIX. Sondagh.

50. Vrage. Waerom werd daer toegesett, Sittende ter rechterhant Godts?
Antw. Dat Christus daerom ten hemel gevaren is, op dat hy hemselven daer bewijse als dat Hooft sijner Christelicker KerckeEphes. 1:20, 21, 22, 23., door 't welcke de Vader alle dingh regeert.Ioh 5:22, 23.
51. Vrage. Wat nuttigheyt brengt ons nu dese heerlickheyt onses Hoofts Christi?
Antw. Eerstelick, dat hy door sijnen Heyligen Geest, in ons sijne lidtmaten, de hemelsche gaven uytgietRom. 12:5, 6, 7, 8. 1 Cor. 12:7-11.. Daer na, dat hy ons met sijne macht tegen alle vyanden beschutt ende bewaert.Ioh. 10:28.
52. Vrage. Wat troost u de wederkomste Christi om te oordeelen de levende ende de doode?Hand. 1:11. ende 10:42. ende 17:31.
Antw. Dat ick in alle droeffenisse ende vervolginge, met opgerechten hoofde, even den selven, die hem te vooren om mijnent wille voor Godts gerichte gestelt, ende al den vloeck van my wechgenomen heeft, tot eenen Rechter uyt den hemel verwachtePhil. 3:20. Tit. 2:13, 14.: die alle sijne ende mijne vyanden in de eeuwige verdoemenisse werpenMatth. 25:41. 2 Thess. 1:6, 7, 8, 9., maer my, met allen uytverkorenen, tot hem, in de hemelsche blijtschap ende heerlickheyt nemen sal.Matth. 45:34.
Van Godt den Heyligen Geest.


XX. Sondagh.

53. Vrage. Wat gelooft gy van den Heyligen Geest?
Antw. Eerstelick, dat hy t'samen met den Vader ende den Sone waerachtigh ende eeuwigh Godt zy Hand. 5:3, 4. 1 Cor. 3:16. ende 6:19.. Ten anderen, dat hy oock my gegeeven is1 Ioh. 3:24. ende 4:13., dat hy my, door een oprecht geloove, Christi ende aller sijner weldaden deelachtigh makeEphes. 3:16, 17., my trooste, ende by my eeuwiglick blijve.Ioh. 14:16.


XXI. Sondagh.

54. Vrage. Wat gelooft gy van de heylige algemeyne Christelicke Kercke?
Antw. Dat de Sone GodtsMatth. 16:18., uyt den gantschen menschelicken geslachteOpenb. 5:9., hem een gemeynte, tot den eeuwigen leven uytverkorenHand. 13:48., door sijnen Geest ende woortIes. 59:21. Rom. 10:17., in eenigheyt des waren geloofsEph. 4:13., van den beginne der werelt tot aen 't eyndeMatth. 28:20., vergadert, beschermt ende onderhoudtIoh. 10:28, 29.: ende dat ick derselver een levendigh lidtmaet benIoh. 15:5., ende eeeuwigh sal blijven.Rom. 8:35.
55. Vrage. Wat verstaet gy door de gemeynschap der heyligen?
Antw. Eerstelick, dat alle, ende elcke geloovige, als lidtmaten aen den Heere Christo, ende alle sijne schatten ende gaven gemeynschap hebben1 Cor. 1:9. ende 6:17. ende 10:16.. Ten anderen, dat elck hem moet schuldigh weten, sijne gaven ten nutte ende ter saligheyt der andere lidtmaten, gewilliglick ende met vreugde aen te leggen.Rom. 12:4-8.
56. Vrage. Wat gelooft gy van de vergevinge der sonden?
Antw. Dat Godt om 't genoegdoen Christi wille2 Cor. 5:19, 21. Col. 1:20., alle mijne sonden, oock mijnen sondelicken aert, daer mede ick al mijn leven langh te strijden hebbeRom. 7:15-26. Gal. 5:17., nimmermeer en wil gedenckenHebr. 10:17.: maer my uyt genade de gerechtigheyt Christi schenckenRom. 8:1, 2, 3., op dat ick nimmermeer in 't gerichte Godts en kome.Ioh. 5:24.


XXII. Sondagh.

57. Vrage. Wat troost geeft u de opstandinge des vleeschs?Ioh. 5:28, 29.
Antw. Dat niet alleen mijn ziele na desen leven van stonden aen tot Christum haer Hooft sal opgenomen wordenLuc. 16:22. ende 23:43.: maer dat oock dit mijn vleesch door de kracht Christi opgeweckt zijnde1 Cor. 15:53, 54., wederom met mijner zielen vereenigt, ende den heerlicken lichame Christi gelijckformigh sal worden.Phil. 3:21.
58. Vrage. Wat troost schept gy uyt den artikel van 't eeuwige leven?
Antw. Dat naedemael ick nu 't beginsel der eeuwiger vreugt in mijn herte gevoelePsalm 4:7, 8, 9. Ioh. 3:36., ick na desen leven volkomene saligheyt besitten sal, die geen ooge gesien, noch geen oore gehoort heeft, noch in geens menschen herte gekomen is1.Cor. 2:9., ende dat om Godt daer in eeuwiglick te prijsen.Openb. 4:8-11.
Van de Rechtveerdigmakinge.


XXIII. Sondagh.

59. Vrage Maer wat baet 't u nu, dat gy dit al gelooft?
Antw. Dat ick in Christo voor Godt rechtveerdigh ben, ende een erfgenaem des eeuwigen levens.Hab. 2:4. Ioh. 3:36. ende 5:24.
60. Vrage. Hoe zijt gy rechtveerdigh voor Godt?
Antw. Alleen door een oprecht geloove in Iesum ChristumRom. 3:21-28. ende 5:1. Gal. 2:16.: also dat, al is 't dat my mijn conscientie beklaegt, dat ick tegen alle de geboden Godts swaerlick gesondigt, ende derselver geen gehouden hebbeIac. 2:10., ende nogh steets tot alle boosheyt geneygt benRom. 7:15-23. Gal. 5:17.; nochtans Godt, sonder eenige mijne verdiensteRom. 11:6., uyt loutere genadeEph. 2:8, 9., my de volkomene genoegdoeninge, gerechtigheyt ende heyligheyt Christ schenckt, ende toerekentRom. 4:4, 5., even als hadde ick noyt sonde gehadt, noch gedaen, ja als hadde ick selve alle

{==6==} {>>pagina-aanduiding<<}

de gehoorsaamheytt volbracht, die Christus voor my volbracht heeftPhil. 3:9., soo verre ick sulcke weldaet met gelooviger herten aenneme.Ioh. 3:18.
61. Vrage. Waerom segt gy, dat gy alleen door 't geloove rechtveerdigh zijt?
Antw. Niet dat ick van wegen de weerdigheyt mijns geloofs Godt aengenaem zy: maer daerom, dat alleen de genoegdoeninge, gerechtigheyt ende heyligheyt Christi, mijne gerechtigheyt voor Godt is1 Cor. 1:30. ende 2:2.; ende dat ick deselve niet anders, dan alleen door 't geloove aennemen, ende my toe-eygenen kan.1 Ioh. 1:12. 1 Ioh. 5:10.


XXIV. Sondagh.

62. Vrage. Maer waerom konnen onse goede wercken niet de gerechtigheyt voor Godt, ofte een stuck derselver zijn?
Antw. Daerom, dat de gerechtigheyt, die voor Godts gerichte bestaen kan, gantsch volkomen ende der wet Godts in allen stucken gelijckmatigh zijn moetGal. 3:10. Iac. 2:10.: Ende dat oock onse beste wercken in desen leven alle onvolkomen ende met sonden bevleckt zijn.Ps. 143:2. Ies. 64:6.
63. Vrage. Hoe? Verdienen onse goede wercken niet, die nochtans Godt in desen ende in den toekomenden leven wil beloonen?Matth. 5:12. ende 10:42.
Antw. Dese belooninge geschiet niet uyt verdienste, maer uyt genade.Matth. 20:1, etc. Luc. 17:10..
64. Vrage. Maer maeckt dese leere niet sorgeloose, ende godtloose menschen?
Antw. NeensePs. 130:4. Rom. 6:1, 2.: want het is onmogelick, dat so wie Christo door een waerachtigh geloove ingeplant is, niet en soude voortbrengen vruchten der danckbaerheyt.Matth. 7:18. Ioh. 15:5.
Van de Sacramenten.


XXV. Sondagh.

65. Vrage. Aengesien dan alleen 't geloove ons Christi ende aller sijner weldaden deelachtigh maeckt, van waer komt sulck geloove?
Antw. Van den Heyligen GeestIoh. 3:5. ende 14:26. 1 Cor. 12:3., die 't geloove in onse herten werckt door de verkondinge des heyligen EuangeliumsHand. 10:44. Rom. 10:14, 17., ende sterckt dat selve door 't gebruycken der Sacramenten.Matth. 3:11. Hand. 2:38.
66. Vrage. Wat zijn de Sacramenten?
Antw. De Sacramenten zijn heylige sichtbaerlicke waerteeckenen ende segelen, van Godt ingesett, op dat hy ons door 't gebruycken derselver, de belofte des Euangeliums dies te beter te verstaen geve, ende versegele: namelick, dat hy ons, van wegen des eenigen slacht-offers Christi aen 't kruys volbracht, vergevinge der sonden, ende dat eeuwigh leven uyt genade schenckt.Genes. 17:11. Rom. 4:11.
67. Vrage. Zijn dan beyde dat woort ende de Sacramenten daer henen gericht, ofte daer toe verordent, datse ons geloove op de offerhande Iesu Christi aen 't kruys, als op den eenigen gront onser saligheyt wijsen?
Antw. Iase doch: Want de Heylige Geest leert ons in den Euangelio, ende versekert ons door de Sacramenten, dat onse volkomene saligheyt in de eenige offerhande Christi staet, die voor ons aen 't kruys geschiet is.Ioh. 6:51. 1 Cor. 2:2.
68. Vrage. Hoe veel Sacramenten heeft Christus in 't Nieuwe Verbont ofte Testament ingesett?
Antw. Twee: Namelick den Heyligen DoopMatth. 28:19., ende dat heyligh Avontmael.Matth. 26:26, etc.
Van den heyligen Doop.


XXVI. Sondagh.

69. Vrage. Hoe wert gy in den heyligen Doop vermaent ende versekert, dat de eenige offerhande Christi, aen 't kruys geschiet, u te goede komt?
Antw. Alsoo, dat Christus dit uytwendigh waterbadt ingesettMatt. 28,19., ende daer by toegeseyt heeftMarc. 16:16. Rom. 6:3, 4., dat ick soo sekerlick met sijnen bloede ende Geest, van der onreynigheyt mijner zielen, dat is, van alle mijne sonden gewasschen ben, als ick uytwendigh met het water, 't welck de onsuyverheyt des vleeschs pleegh wech te nemen, gewasschen ben.1 Petr. 3:21.
70. Vrage. Wat is dat, met den bloede ende Geest Christi gewasschen te zijn?
Antw. Het is vergevinge der sonden, van Godt uyt genade hebben, om des bloets Christi wille, 't welck hy in sijne offerhande aen 't kruys voor ons uytgestort heeftZach. 13:1. 1 Ioh. 1:7. Openb. 1:5. ende 7:14.. Daer na oock door den Heyligen Geest vernieuwet, ende tot lidtmaten Christi geheyliget zijn, op dat wy hoe langer hoe meer der sonden afsterven, ende in een Godtsaligh onstraffelick leven wandelen.Ioh. 1:33. Rom. 6:4. Col. 2:11, 12. Tit. 3:5.
71. Vrage. Waer heeft ons Christus toegeseyt, dat hy ons soo sekerlick met sijnen bloede ende Geest wasschen wil, als wy met het Doopwater gewasschen werden?
Antw. In de insettinge des Doops, welcke alsoo luydet: Gaet henen, onderwijst alle de volckeren, deselve doopende in den name des Vaders, ende des Soons, ende des Heyligen GeestsMatt. 28:19.. Ende, Die gelooft sal hebben, ende gedoopt sal zijn, sal saligh worden: Maer die niet en sal gelooft hebben, sal verdoemt wordenMarc. 16:15, 16.. Dese beloftenisse wert oock verhaelt, daer de Schrift den Doop het badt der wedergeboorteTit. 3:5., ende de afwasschinge der sonden noemt.Hand. 22:16


XXVII. Sondagh.

72. Vrage. Is dan dat uyterlick waterbadt, de afwasschinge der sonden selve?
Antw. Neen 't1 Petr. 3:21.: Want alleen dat bloet Iesu Christi, ende de Heylige Geest reynigt ons van alle sonden.1 Cor. 6:11. 1 Ioh. 1:7.
73. Vrage. Waerom noemt dan de Heylige Geest, den Doop, het badt der wedergeboorte, ende de afwasschinge der sonden?

{==7==} {>>pagina-aanduiding<<}

Antw. Godt en spreeckt alsoo niet sonder groote oorsake: Namelick, niet alleen om ons daer mede te leeren, dat gelijck die onsuyverheyt des lichaems door 't water, alsoo oock onse sonden door dat bloet, ende den Geest Iesu Christi wechgenomen werdenPs. 51:9. 1 Cor. 6:11. Hebr. 9:13, 14.: Maer veel meer, dat hy ons door dit Godtlick pant ende waerteecken wil versekeren, dat wy soo waerachtelick van onse sonden geestelick gewasschen zijn, als wy uytwendigh met water gewasschen werden.Gal. 3:27.
74. Vrage. Sal men oock de jonge kinderen doopen?
Antw. Ia: Want mitsdien sy alsoo wel als de volwassene in 't Verbondt Godts, ende in sijne gemeynte begrepen zijnGen. 17:7. Ioël 2:16. Hand. 2:39. 1 Cor. 7:14., ende dat hen door Christi bloet de verlossinge van den sondenMatth. 19:14., ende de Heylige Geest, die dat geloove werckt, niet weyniger als den volwassenen toegeseyt wertLuc. 1:15. Hand. 2:38, 39.; so moetense oock door den Doop, als door dat teecken des Verbonts, der Christelicke Kercke ingelijft, ende van de kinderen der ongeloovigen onderscheyden werdenHand. 10:47. 1 Cor. 7:14.: gelijck in 't Oude Verbont ofte Testament door de Besnijdenisse geschiet isGen. 17:14., voor welcke in 't Nieuwe Verbont de Doop ingesett is.Col. 2:11, 12, 13.
Van het heyligh Avontmael onses Heeren Jesu Christi.


XXVIII. Sondagh.

75. Vrage. Hoe wert gy in het heyligh Avontmael vermaent ende versekert, dat gy aen de eenige offerhande Christi, aen 't kruys volbracht, ende aen al sijn goet gemeynschap hebt?
Antw. Alsoo, dat Christus my ende alle geloovigen tot sijner gedachtenisse van dit gebroken broot te eten, ende van desen drinckbeker te drincken bevolen heeft, ende daer toe oock belooftMatt. 26:26, 27, 28. Marc. 14:22, 23, 24. Luc. 22:19, 20. 1 Cor. 10:16, 17. ende 11:23, 24, 25.: Eerstelick, dat sijn lichaem soo sekerlick voor my aen 't kruys geoffert ende gebroken, ende sijn bloet voor my vergoten zy, als ick met oogen sie, dat het broot des Heeren my gebroken, ende de drinckbeker my medegedeelt wert. Ende ten anderen, dat hy selve mijn ziele met sijnen gekruysten lichame, ende vergotenen bloede, soo sekerlick tot den eeuwigen leven spijst ende laeft, als ick dat broot ende den drinckbeker des Heeren (als sekere waerteeckenen des lichaems ende bloets Christi) uyt des Dienaers hant ontfange, ende mondelick geniete.
76. Vrage. Wat is dat te seggen, het gekruyste lichaem Christi eten, ende sijn vergoten bloet drincken?
Antw. Het is niet alleen met een geloovigh herte dat gantsche lijden ende sterven Christi aennemen, ende daer door vergevinge der sonden, ende dat eeuwigh leven verkrijgenIoh. 6:35. 47, 51, 53, 54.: maer oock daer beneven door den Heyligen Geest, die t'samen in Christo ende in ons woont, alsoo met sijnen heyligen lichame hoe langer hoe meer vereenigt werdenIoh. 6:55, 56. Ephes. 3:16, 17., dat wy, al is 't dat Christus in den hemel isHand. 1:9, 11. ende 3:21., ende wy op der aerden zijn, nochtans vleesch van sijnen vleesche, ende been van sijne beenen zijnEphes. 5:29, 30., ende dat wy van éénen Geest (als leden eens lichaems van ééne ziele) eeuwiglick leven ende geregeert werden.Ioh. 6:56, 57. Gal. 2:20..
77. Vrage. Waer heeft Christus belooft, dat hy de geloovige soo sekerlick alsoo met sijn lichaem ende bloet wil spijsen ende laven, als sy van dit gebroken broot eten, ende van desen drinckbeker drincken?
Antw. In de insettinge des Avontmaels, welcke alsoo luydetMatth. 26:26, etc. 1 Cor. 11:23, etc.: Onse Heere Jesus, in den nacht in welcken hy verraden wiert, nam het broot: Ende als hy gedanckt hadde, brack hy 't, ende seyde, Nemet, etet, dat is mijn lichaem, dat voor u gebroken wort: Doet dat tot myner gedachtenisse. Desgelijks [nam hy] oock den drinckbeker na het eten des Avontmaels, ende seyde, Dese drinckbeker is het Nieuwe Testament in mijnen bloedeHebr. 9:19-23.: Doet dat, soo dickwijls als gy [dien] sult drincken, tot mijner gedachtenisseExo. 12:14. ende 13:9.. Want soo dickwijls als gy dit broot sult eten, ende desen drinckbeker sult drincken, so verkondigt den doot des Heeren, tot dat hy komt.
Dese toesegginge wert oock verhaelt, door den heyligen Apostel Paulum, daer hy spreeckt: 1 Cor. 10:16, 17. De drinckbeker der dancksegginge, dien wy [danckseggende] segenen, is die niet een gemeynschap des bloets Christi? Het broot dat wy breken, is dat niet een gemeynschap des lichaems Christi? Want één broot [is het], [soo] zijn wy vele één lichaem: dewijle wy alle éénes broot deelachtigh zijn.


XXIX. Sondagh.

78. Vrage. Wert dan uyt broot ende wijn dat wesentlick lichaem ende bloet Christi?
Antw. Neen: Maer gelijckerwijs dat water in den Doop niet in dat bloet Christi verandert wert, noch de afwasschinge der sonden selve is, (daer van het alleen een Goddelick waerteecken ende versekeringe is:) alsoo en wert oock dat broot in 't Avontmael niet dat lichaem Christi selve, hoewel het nae den aert ende eygenschap der SacramentenGen. 17:10. Exod. 12:11. 1 Cor. 10:1, 2, 3, 4., dat lichaem Christi Iesu genaemt wert.Matth. 26:26.
79. Vrage. Waerom noemt dan Christus, dat broot, sijn lichaem, ende den drinckbeker sijn bloet, ofte het Nieuw Verbont in sijn bloet, ende Paulus de gemeynschap des lichaems ende bloets Christi?Matth. 26:26, 28. Marc. 14:22, 24. Luc. 22:19, 20. 1 Cor. 10:16.
Antw. Christus en spreeckt alsoo niet sonder groote oorsake: Namelick, niet alleen om ons daer mede te leeren, dat gelijck als broot ende wijn dit tijtlick leven onderhouden, alsoo oock sijn gekruyste lichaem ende sijn vergoten bloet zy de waerachtige spijse ende dranck, daer door onse zielen ten eeuwigen

{==8==} {>>pagina-aanduiding<<}

leven gevoedt werdenIoh. 6:51, 54, 55.: maer veel meer, om ons door dese sichtbare teeckenen ende panden te versekeren, dat wy soo waerachtelick sijns waren lichaems ende bloets door de werckinge des Heyligen Geests deelachtigh werdenIoh. 15:4. Ephes. 5:30, 32., als wy dese heylige waerteeckenen met den lichamelicken monde tot sijner gedachtenisse ontfangen1 Cor. 10:16, 17.; ende dat al sijn lijden ende gehoorsaemheyt, soo sekerlick onse eygen zy, als hadden wy selve in onse eygene persoonen alles geleden, ende Gode voor onse sonden genoegh gedaen.Rom. 5:9, 18, 19. 2 Cor. 5:15.


XXX. Sondagh.

80. Vrage. Wat onderscheyt is 'er tusschen dat Avontmael des Heeren, ende de Paepsche Misse?
Antw. Dat Avontmael des Heeren betuyght ons, dat wy volkomene vergevinge aller sonden hebben, door de eenige offerhande Iesu Christi, die hy selve eenmael aen 't kruys volbracht heeftIoh. 19:30. Hebr. 7:27. ende 9:24, etc., ende dat wy door den Heyligen Geest Christo werden ingelijft1 Cor. 6:17., die nu nae sijne menschelicke nature niet op der aerden, maer in den hemel is, ter rechterhant Godts sijns VadersHebr. 1:3., ende wil daer van ons aengebeden zijnLuc 24:51, 52. Ioh. 4:21, 22, 23, 24. Hand. 7:55, 56, 59, 60. Coloss. 3:1.. Maer de Misse leert, dat de levende ende de doode, niet door dat lijden Christi vergevinge der sonden hebben, ten zy dat Christus nogh dagelicks voor deselve van den Mispriesteren geoffert werden, ende dat Christus lijflick onder de gestalte des broots ende wijns zy, ende daerom oock daer in moet aengebeden worden. Ende alsoo en is de Misse in den gront anders niet, dan een verloocheninge der eeniger offerhande ende lijdens Iesu Christi, ende een vervloeckte afgoderye.
81. Vrage. Voor wien is het Avontmael des Heeren inghestelt?
Antw. Voor de geene die henselven van wegen harer sonden mishagen, ende nochtans vertrouwen, dat deselve hen om Christi wille vergeven zijn, ende dat oock de overblijvende swackheyt met sijn lijden ende sterven bedeckt zy: begeeren oock hoe langs hoe meer haer geloove te stercken, ende haer leven te beterenPs. 15:1, 2. ende 24:3, 4. Matth. 11:28, 29. 1 Cor. 11:28. 2 Cor. 13:5.. Maer de hypocriten, ende die hen niet met waren herten tot Godt en bekeerenTit. 1:16., die eten ende drincken henselven het oordeel.1 Cor. 10:21, 22. ende 11,28, 29..
82. Vrage. Sal men oock die tot desen Avontmale laten komen, die sich met hare bekentenisse ende leven als ongeloovige ende godtloose menschen aenstellen?
Antw. Neen: Want alsoo wert dat Verbont Godts ontheyligt, ende sijn toorn over de gantsche gemeynte verwecktPsal. 50:16. 1 Cor. 11:30, 31, 34.. Daerom is de Christelicke Kercke schuldigh, nae de ordeninge Christi ende sijner Apostelen, sulcke (tot datse beteringe hares levens bewijsen) door de sleutelen des hemelrijcks uyt te sluyten.Matt. 7:6. 2 Thess. 3:6. Tit. 3:10, 11.


XXXI. Sondagh.

83. Vrage. Wat zijn de sleutelen des hemelrijcks?
Antw. De verkondinge des heyligen EuangeliumsMatth. 16:19., ende de Christelicke ban, ofte uytsluytinge uyt de Christelicke gemeynteMatth. 18:15, 16, 17.: door welcke twee stucken het hemelrijck den geloovigen opgedaen, ende den ongeloovigen toegesloten wert.Matth. 16:19. ende 18:18. Ioh. 20:23.
84. Vrage. Hoe wert dat hemelrijck door de predikinge des heyligen Euangeliums ontsloten ende toegesloten?
Antw. Alsoo, als achtervolgende het bevel Christi allen ende een yegelicken geloovigen verkondigt, ende opentlick betuygt wert, dat hen (soo dickwijls als sy de beloftenisse des Euangeliums met waren geloove aennemen) waerachtelick alle hare sonden van Godt, om de verdiensten Christi wille, vergeven zijn: daerentegen allen ongeloovigen, ende die hen niet van herten bekeeren, verkondigt ende betuygt wert, dat de toorn Godts, ende de eeuwige verdoemenis op hen ligget, soo lange als sy haer niet en bekeerenMarc. 16:16. Ioh. 3:36.: naevolgende welcke getuygenisse des Euangeliums Godt beyde in dit, ende in het toekomende leven oordeelen wil.Matth. 16:19. ende 18:18. Ioh. 20:23. Rom. 2:16.
85. Vrage. Hoe wert dat hemelryck toegesloten ende ontsloten door den Christelicken ban?
Antw. Alsoo, als achtervolgende het bevel Christi, de gene die onder den Christelicken name, onchristelicke leere ofte leven voeren, na datse menigmael broederlick vermaent zijnde, van hare dwalingen ofte schandelick leven niet afstaen willen, der gemeynte, ofte den genen, die van der gemeynte daer toe verordineert zijn, aengebracht werden, Ende so sy nae de vermaninge niet en vragen, van henlieden, door 't verbieden der Sacramenten, uyt de Christelicke gemeynte, ende van Godt selve uyt den Rijcke Christi gesloten werdenMatth. 18:15, 16, 17, 18. Rom. 16:17. 1 Cor. 5:3, 4, 5, 11, 13. 2 Thess. 3:6, 14. Tit. 3:10, 11. 2 Ioh. vers 10, 11.: ende wederom als lidtmaten Christi ende sijner gemeynte aengenomen, so wanneerse waerachtige beteringe beloven ende bewijsen.2 Cor. 2:6, 7, 8, 10. 2 Thess. 3:15.



Dat derde deel.

Van de Danckbaerheyt.

XXXII. Sondagh.

86. Vrage. Aengesien dat wy uyt onser elendigheyt, sonder eenige onse verdienste, alleen uyt genade door Christum verlost zijn, waerom moeten wy dan nogh goede wercken doen?
Antw. Daerom, dat Chistus, na dat hy ons met sijnen bloede gekocht ende vrygemaeckt heeft, ons oock door sijnen Heyligen Geest, tot sijnen evenbeelde vernieuwet: op dat wy ons met onsen gantschen leven Gode danckbaerheyt voor sijne weldaden bewijsenPsalm 116:12, 13, 14. Rom. 12:1, 2. 1 Cor. 6:19, 20., ende hy door ons gepresen werdeMatth. 5:16. Phil. 1:11.. Daer na oock,

{==9==} {>>pagina-aanduiding<<}

dat elck by hemselfs sijns geloofs uyt de vruchten versekert zyGal. 5:6. 2 Petr. 1:10., ende dat door onsen Godtsaligen wandel onse naesten oock Christo gewonnen werden.Hebr. 10:24. 1 Petr. 3:1, 2.
87. Vrage. Konnen dan die niet saligh werden, die in haer godtloos ondanckbaer leven voortvarende, hen tot Godt niet en bekeeren?
Antw. In geenderley wyse: want de heylige Schrift seyt, dat geen onkuysche, afgodendienaer, echtbreker, dief, gierige, dronckaert, lasteraer, noch roover, noch diergelijcke, het Rijcke Godts be-erven sal.1 Cor. 6:9, 10. Galat. 5:19, 20, 21. Eph. 5:5, 6. 1 Ioh. 3:15.


XXXIII. Sondagh.

88. Vrage. In hoe veel stucken bestaet de waerachtige bekeeringe des menschen?
Antw. In twee stucken: In de afstervinge des ouden, ende in de opstandinge des nieuwen mensches.Rom. 6:4, 5, 6. Ephes. 4:22, 23, 24. Col. 3:5-10..
89. Vrage. Wat is de afstervinge des ouden mensches?
Antw. Het is een hertelick leetwesen, dat wy Godt door onse sonden vertoornt hebben: ende deselve hoe langer hoe meer haten ende vlieden.Ps. 97:10. Rom. 8:13. 2 Cor. 7:9, 10, 11.
90. Vrage. Wat is de opstandinge des nieuwen mensches?
 Antw. Het is een hertelicke vreugt in Godt door ChristumPhil. 4:4. 1 Petr. 1:8.: ende lust ende liefde nae den wille Godts in alle goede wercken te leven.Psalm 1:2. Rom. 7:22. 1 Petr. 4:2.
91. Vrage. Maer wat zijn goede wercken?
Antw. Alleen die uyt waren gelooveHebr. 11:6., nae de wet GodtsDeut. 12:32., hem ter eeren geschieden1 Cor. 10:31.: ende niet, die op ons goetduncken, ofte menschen-insettingen gegrondt zijn.Matth. 15:6, 9.
Van de Wet.


XXXIV. Sondagh.

92. Vrage. Hoe luydt de wet des Heeren?
Antw. Godt sprack alle dese woorden:
Exod. 20:2, etc. Deuter. 5:6, etc.
Ick ben de HEERE uwe Godt, die u uyt Egyptenlant, uyt den diensthuyse, uytgeleydt hebbe:
Dat eerste gebodt.
Gy en sult geen andere goden voor mijn aengesichte hebben.
Dat tweede gebodt.
Gy en sult u geen gesneden beelt, noch eenige gelijckenisse maken, [van 't gene] dat boven in den hemel is, noch [van 't gene] dat onder op der aerde is: noch [van 't gene] dat in de wateren onder der aerde is. Gy en sult u voor die niet buygen, noch haer dienen: want ick de HEERE uwe Godt ben een yverigh Godt, die de misdaet der vaderen besoecke aen de kinderen, aen het derde, ende aen het vierde [lidt] der gener die my haten; Ende doe barmhertigheyt aen duysenden, der gener die my lief hebben, ende mijne geboden onderhouden.
Dat derde gebodt.
Gy en sult den name des HEEREN uwes Godts niet ydelick gebruycken: want de HEERE en sal niet onschuldigh houden, die sijnen name ydelick gebruyckt.
Dat vierde gebodt.
Gedenckt des Sabbathdaegs, dat gy dien heyliget, Ses dagen sult gy arbeyden, ende al uw werck doen. Maer de sevende dagh is de Sabbath des HEEREN uwes Godts: [dan] en sult gy geen werck doen, gy, noch uw sone, noch uwe dochter, [noch] uw dienstknecht, noch uwe dienstmaegt, noch uw vee, noch uwe vreemdelingh, die in uwe poorten is. Want in ses dagen heeft de HEERE den hemel, ende de aerde gemaeckt, de zee, ende alles wat daer in is, ende hy rustte ten sevenden dage: daerom segende de HEERE den Sabbathdagh, ende heyligde denselven.
Dat vijfde gebodt.
Eert uwen vader ende uwe moeder, op dat uwe dagen verlengt worden in den lande dat u de HEERE uwe Godt geeft.
Dat seste gebodt.
Gy en sult niet dootslaen.
Dat sevende gebodt.
Gy en sult niet echtbreken.
Dat achtste gebodt.
Gy en sult niet stelen.
Dat negende gebodt.
Gy en sult geen valsche getuygenisse spreken tegen uwen naesten.
Dat tiende gebodt.
Gy en sult niet begeeren uwes naesten huys: gy en sult niet begeeren uwes naesten wijf, noch sijnen dienstknecht, noch sijne dienstmaegt, noch sijnen osse, noch sijnen esel, noch yet dat uwes naesten is.
93. Vrage. Hoe werden dese tien geboden gedeelt?
Antw. In twee tafelenDeut. 4:13. ende 10:3, 4.: daer van de eerste leert, hoe wy ons tegen Godt sullen houden. De andere, wat wy onsen naesten schuldigh zijn.Matt. 22:37, 38, 39, 40.
94. Vrage. Wat gebiedt Godt in 't eerste gebodt?
Antw. Dat ick, soo lief als my mijner zielen saligheyt is, alle afgoderye1 Cor. 6:9, 10., tooverye, waersegginge, superstitie ofte bygelooveDeut. 18:10, 11, 12., aenroepinge der heyligen, ofte anderer creaturenMatth. 4:10., mijde ende vliede: ende den eenigen waren Godt recht leere kennenIoh. 17:3., hem alleen vertrouweIer. 17:5, 7., in alle ootmoedigheyt1 Petr. 5:5, 6., ende lijdsaemheytHebr. 10:36., my hem alleen onderwerpe, van hem alleen alles goets verwachteIac. 1:17., hem van gantscher herten lief hebbeDeut. 6:5., vreeseMatth. 10:28., ende eereMatth. 4:10.: also dat ick eer alle creaturen afgae ende varen late, dan dat ick in 't allerminste tegen sijnen wille doe.Matt. 10:37, 38, 39.
95. Vrage. Wat is afgoderye?
Antw. Afgoderye is, in de plaetse des eenigen waren Godts, die hem in sijn woort ge-
{==10==} {>>pagina-aanduiding<<}
openbaert heeft, ofte beneven denselven yet anders versieren ofte hebben, daer op de mensche sijn vertrouwen settet.Eph. 5:5. Phil. 3:19.


XXXV. Sondagh.

96. Vrage. Wat eyscht Godt in 't tweede gebodt?
Antw. Dat wy Godt in geenderley wijse afbeeldenDeut. 4:15-19., noch op geen andere wijse vereeren, dan hy in sijn woort bevolen heeft.Matth. 15:9.
97. Vrage. Magh men dan gantschelick geene beelden maken?
Antw. Godt en kan noch en magh in geenderley wijse afgebeeldet wordenIes. 40:18, 25. Hand. 17:29.. Maer de creaturen, al is 't dat sy konnen afgebeeldet worden, so verbiedt doch Godt hare beeltenisse te maken, ende te hebben om die te vereeren, ofte Godt daer door te dienen.Exod. 23:24, 25. ende 34:13, 14, 17.
98. Vrage. Maer soude men de beelden in de kercken, als boecken der leeken, niet mogen lijden?
Antw. Neen: Want wy en moeten niet wijser zijn dan Godt: dewelcke sijne Christenen, niet door stomme beeldenIer. 10:8. Habak. 2:18, 19., maer door de levendige verkondinge sijns woorts, wil onderwesen hebben.Matth. 23:19. Marc. 16:15. Rom. 10:14-17.


XXXVI. Sondagh.

99. Vrage. Wat wil dat derde gebodt?
Antw. Dat wy niet alleen met vloeckenLev. 24:11., ofte met valschen eedeLev. 19:12., maer oock met onnoodigh sweerenMatth. 5:34, 35, 36, 37. Iac. 5:12., den name Godts niet en lasteren, noch misbruycken: noch ons met ons stilswijgen ende toesien, sulcker schrickelicker sonden deelachtigh maken. Ende in summa, dat wy den heyligen name Godts, anders niet, dan met vreese ende eerbiedinge, gebruyckenDeut. 28:58.: op dat hy van ons recht bekentMatth. 10:32, 33., aengeroepenPs. 50:15., ende in alle onse woorden ende wercken gepresen werde.Col. 3:17.
100. Vrage. Is 't dan soo groote sonde, Godts naem met sweeren ende vloecken te lasteren, dat Godt hem oock over die vertoornt, die soo veel als hen mogelick is, dat vloecken ende sweeren niet en helpen weeren ende verbieden?
Antw. Ia 't gewisselick: Want daer en is geen grooter sonde, noch die Godt meer vertoornt, dan de lasteringe sijns naemsLev 5:1.. Daerom hy oock deselve met de doot te straffen bevolen heeft.Lev. 24:15, 16.


XXXVII. Sondagh.

101. Vrage. Magh men oock Godtsaliglick by den name Godts eenen eedt sweeren?
Antw. Ia, als 't de Overheyt van hare onderdanen, ofte andersins oock de noot vordert, om trouwe ende waerheyt daer door te bevestigen, ende dat tot Godts eere, ende des naesten saligheyt: want sulck eedtsweeren is in Godts woort gegrondetExod. 22:10, 11. Deut. 6:13. ende 10:20. Ies. 45:23. Hebr. 6:16., ende daerom oock van de heylige in 't Oude ende Nieuwe Testament recht gebruyckt geweest.Genes. 21:24. ende 47:31. Ezra 10:5. Rom. 1:9. 2 Cor. 1:23.
102. Vrage. Magh men oock by de heylige, ofte by eenige andere creaturen eenen eedt sweeren?
Antw. NeenIer. 5:7.: Want een recht eedtsweeren, is Godt aenroepen, dat hy, als die alleen dat herte kennet1 Kon. 8:39., der waerheyt getuygenisse wil geven, ende my straffen, indien ick valschelick sweere2 Cor. 1:23.; welcke eere geenen creaturen toebehoort.Ies. 65:16.


XXXVIII. Sondagh.

103. Vrage. Wat gebiedt Godt in 't vierde gebodt?
Antw. Eerstelick, dat de Kerckendienst ofte het Predick-ampt, ende de Scholen onderhouden werdenEphes. 4:11, 12.: ende dat ick, insonderheyt op den Sabbath, dat is, op den RustdaghExod. 20:10, 11., tot der gemeynte Godts neerstelick komeHand. 2:42, 46, 47., om Godts woordt te hoorenLuc. 4:16., de Sacramenten te gebruyckenHand. 20:7., Godt den Heere opentlick aen te roepenHand. 4:24., ende den armen Christelicke hantreyckinge te doen1 Cor. 16:2.. Ten anderen, dat ick alle de dagen mijns levens van mijne boose wercken viereIes. 58:13, 14., den Heere door sijnen Geest in my wercken lateIes. 56:2-7., ende alsoo den eeuwigen Sabbath in dit leven aenvange.Ies. 66:23.


XXXIX. Sondagh.

104. Vrage. Wat wil Godt in 't vijfde gebodt?
Antw. Dat ick mijn vader ende moeder, ende alle die over my gestelt zijn, alle eere, liefde ende trouwe bewijse, ende my harer goede leere ende straffe met behoorlicke gehoorsaemheyt onderwerpeEphes. 6:1, 2, 3, 5.; ende oock met hare swackheyt ende gebreken gedult hebbe1 Petr. 2:18.: aengesien het Godt belieft ons door hare hant te regeeren.Rom. 13:1-7.


XL. Sondagh.

105. Vrage. Wat eyscht Godt in 't seste gebodt?
Antw. Dat ick mijnen naesten, noch met gedachten, noch met woorden, ofte eenigh gelaet, veel weyniger met der daet, door my selven, ofte door andere, ont-eere, hate, quetse, ofte doodeMatth. 26:52.: maer dat ick alle wraeckgierigheyt afleggeRom. 12:19. Ephes. 4:26, 27., oock my selven niet en quetse, ofte moetwilliglick in eenigh gevaer begeveHand. 27:21.. Daerom oock de Overheyt dat sweert draegt, om den dootslagh te weeren.Rom. 13:4.
106. Vrage. Maer dit gebodt schijnt alleen van het dootslaen te spreken?
Antw. Godt verbiedende den dootslagh, leert ons dat hy den wortel des dootslaghs, als nijtRom. 1:29., haet1 Ioh. 2:9, 10, 11., toorn, ende wraeckgierigheytRom. 12:17., hatet: ende sulcks alles voor eenen dootslagh houdet1 Ioh. 3:15..
107. Vrage. Maer is dat genoegh, dat wy onsen naesten, alsoo voorseyt is, niet en dooden?
Antw. Neen 't: Want Godt verbiedende den nijt, haet, ende toorn, gebiedt dat wy onsen naesten lief hebben als ons selvenMatth. 22:39., ende tegen hem gedult, vrede, sachtmoedigheytMatt. 5:5., barmhertigheytLuc. 6:36., ende alle vriendelickheyt bewijsenRom. 12:10., sijne schade, soo veel als ons mogelick is, afkeerenExod. 23:4, 5., ende oock onsen vyanden goet doen.Matth. 5:44, 45.



{==11==} {>>pagina-aanduiding<<}

XLI. Sondagh.

108. Vrage. Wat leert ons dat sevende gebodt?
Antw. Dat alle onkuyscheyt van Godt vervloeckt zy1 Cor. 6:10.: ende dat wy daerom deselve van herten vyant zijndeEph. 5:3., kuysch ende tuchtelick leven moeten1 Thess. 4:3, 4, 5., het zy in den heyligen houwelicken staetHebr. 13:4., ofte buyten denselven.1 Cor. 7:34.
109. Vrage. Verbiedt Godt in dit gebodt niet meer, dan echtbreken, ende diergelijcke schanden?
Antw. Dewijle ons lijf ende ziele Tempelen des Heyligen Geests zijn, zo wil hy dat wy se beyde suyver ende heyligh bewaren1 Cor. 6:18, 19, 20.. Daerom verbiedt hy alle onkuysche daden,. gebeerden, woordenEph. 5:4., gedachten, lustenSpr. 6:25., ende wat den mensche daer toe trecken kan.Rom. 13:13, 14.


XLII. Sondagh.

110. Vrage. Wat verbiedt Godt in 't achtste gebodt?
Antw. Godt en verbiedt niet alleen dat stelen1 Cor. 6:10., ende rooven1 Cor. 5:10., 't welck de Overheyt straft: maer hy noemt oock dieverye, alle boose stucken ende aenslagen, daer mede wy onses naesten goet gedencken aen ons te brengen, het zy met gewelt, ofte schijn des rechts1 Thess 4:6., als met onrechten gewichte, elle, mateLevit. 19:35, 36., ware, munte, woekerPs. 15:5., ofte door eenigh middel van Godt verbodenIer. 22:13.: daer toe oock alle gierigheyt1 Tim. 6:10., alle misbruyck ende verquistinge sijner gaven.Luc. 21:34.
111. Vrage. Maer wat gebiedt Godt in dit gebodt?
Antw. Dat ick mijns naesten nut, daer ick kan ende magh, vordere; met hem alsoo handele, als ick wilde dat men met my handeldeMatth. 7:12.: daer toe oock, dat ick trouwelick arbeydeSpreuck. 6:6-11., op dat ick den nootdruftigen helpen mag.Eph. 4:28.


XLIII. Sondagh.

112. Vrage. Wat wil dat negende gebodt?
Antw. Dat ick tegen niemant valsche getuygenisse en geveExod. 23:1., niemant sijne woorden verkeereMatth. 26:61., geen achterklapper ofte lasteraer en zyPs. 15:3., niemant lichtelick ende onverhoort oordeele, ofte helpe verdoemenIoh. 7:24, 51.: maer allerley liegen ende bedriegen, als eygene wercken des duyuels, vermijdeIoh. 8:44.; ten zy dat ick den swaren toorn Godts op my laden wilSpr. 12:22.. Insgelijcks, dat ick in 't gerichte, ende alle andere handelingen, de waerheyt lief hebbe, oprechtelick spreke, ende bekennePs. 15:2.: Oock mijns naesten eere ende goet geruchte, nae mijn vermogen, voorstae ende vordere.1 Petr. 4:8.


XLIV. Sondagh.

113. Vrage. Wat eyscht van ons dat tiende gebodt?
Antw. Dat oock de minste lust ofte gedachte tegen eenigh gebodt Godts in ons herte nimmermeer en komeMatth. 15:19, 20. Rom. 7:7. Iac. 1:14, 15.: maer dat wy tot alle tijden van gantscher herten aller sonden vyant zijn, ende lust tot alle gerechtigheyt hebben.Psalm 119:104, 128.
114. Vrage. Maer konnen de gene, die tot Godt bekeert zijn, dese geboden volkomelick houden?
Antw. Neense: maer oock de allerheyligste, soo lange als sy in dit leven zijn, en hebben maer een kleyn beginsel deser gehoorsaemheytPs. 19:13. 1 Ioh. 1:8, 10.; doch alsoo, datse met een ernstelick voornemen, niet alleen nae sommige, maer nae alle geboden Godts beginnen te leven.Luc. 1:6. Rom. 7:22.
115. Vrage. Waerom laet ons dan Godt alsoo scherpelick de tien geboden prediken, sose doch niemant in dit leven houden kan?
Antw. Eerstelick, op dat wy ons leven langh onse sondelicken aert, hoe langer hoe meer leeren kennen; ende dies te begeeriger zijn, de vergevinge der sonden, ende de gerechtigheyt in Christo te soeckenPsalm. 51:5, 6, 7. Rom. 3:20. ende 7:7, 18, 24, 25.. Daer na, dat wy sonder onderlaten ons beneerstigen, ende Godt bidden om de genade des Heyligen Geestes; op dat wy langs soo meer nae dat evenbeelt Godts vernieuwt werden, tot dat wy tot dese voorgestelde volkomenheyt na dit leven geraken.Psalm 51:12, 13, 14. Philipp. 3:12, 13, 14.
Van het Gebedt.


XLV. Sondagh.

116. Vrage. Waerom is het gebedt den Christenen van noode?
Antw. Daeromme, dat het dat voornaemste stuck der danckbaerheyt is, welcke Godt van ons vordertPsal. 50:14, 15, 23.. Ende dat Godt sijne genade ende den Heyligen Geest alleen dien geven wil, die hem met hertelicke suchten sonder ophouden daerom bidden, ende daer voor dancken.Luc. 11:9, 10, 13.
117. Vrage. Wat behoort tot een sulck gebedt, dat Godt aengenaem zy, ende van hem verhoort werde?
Antw. Eerstelick, dat wy alleen den eenigen waren Godt, die hem in sijn woort ons geopenbaert heeftIoh. 4:23, 24., om alle het gene dat hy ons geboden heeft te bidden1 Ioh. 5:14., van herten aenroepenIoh. 4:24.. Ten anderen, dat wy onsen noot ende elendigheyt recht ende grondelick kennenPs. 34:19., op dat wy ons voor den aengesichte sijner majesteyt verootmoedigenLuc. 13:13.. Ten derden, dat wy desen vasten gront hebbenRom. 10:14., dat hy ons gebedt, niettegenstaende dat wy sulcks onweerdigh zijn, om des Heeren Christi willeIoh. 16:23., sekerlick wil verhoorenIac. 1:5, 6., gelijck hy ons in sijn woort belooft heeft.Ps. 50:15.
118. Vrage. Wat heeft ons Godt bevolen van hem te bidden?
Antw. Alle geestelicke ende lijflicke nootdruftIac. 1:17.: welcke de Heere Christus begrepen heeft in 't gebedt, dat hy ons selve geleert heeft.Matt. 6:9-13. Luc. 11:2, 3, 4.
119. Vrage. Hoe luydt dat gebedt?
Antw. Onse Vader, die in de hemelen [zijt],
1 Uw naem werde geheyligt.
2 Uw Koninckrijcke kome.

{==12==} {>>pagina-aanduiding<<}

3 Uwe wille geschiede, gelijck in den hemel, [alsoo] oock op der aerden.
4 Ons dagelicksch broot geeft ons heden.
5 Ende vergeeft ons onse schulden, gelijck oock wy vergeven onsen schuldenaren.
6 Ende en leydt ons niet in versoeckinge, maer verlost ons van den boosen.
Want uw' is het Koninckrijcke, ende de kracht, ende de heerlickheyt in der eeuwigheyt, Amen.


XLVI. Sondagh.

120. Vrage. Waerom heeft ons Christus geboden, Godt alsoo aen te spreken, Onse Vader?
Antw. Op dat hy van stonden aen in 't beginsel onses gebedts in ons de kinderlicke vreese ende toeversicht tot Godt verweckeIoh. 1:12, 13. ende 20:17. Rom. 8:15. 1 Petr. 1:17. 1 Ioh. 3:1., welcke beyde de gront onses gebedts zijn: namelick, dat Godt onse Vader door Christum geworden is, ende dat hy ons veel weyniger afslaen sal het gene dat wy hem met rechten geloove bidden, dan onse Vaders ons aerdsche dingen ontseggen.Matth. 7:9, 10, 11. Galat. 3:26. ende 4:4, 5.
121. Vrage. Waerom wert hier toegedaen, Die in de hemelen [zijt]?
Antw. Op dat wy van de hemelsche majesteyt Godts niet aerdsch en gedenckenHand. 17:24-29., ende van sijne almachtigheyt alle nootdruft des lijfs ende der ziele verwachten.Ps. 65:3. Iac. 1:17.


XLVII. Sondagh.

122. Vrage. Welck is de eerste bede?
Antw. Uw naem werde geheyligt. Dat is, Geeft ons, eerstelick, dat wy u recht kennenIoh. 17:3.; ende u in alle uwe wercken, in welcke uwe almachtigheyt, wijsheyt, goetheyt, gerechtigheyt, barmhertigheyt, ende waerheyt klaerlick schijnet, heylighen, roemen ende prysenExod. 34:6, 7. Psalm 145:1-21. Luc. 1:46-55, 68-75.. Daer na oock, dat wy al ons leven, gedachten, woorden ende wercken, alsoo schicken ende richten, dat uw naem om onsent wille niet gelastert, maer ge-eert ende gepresen werde.Ps. 71:8. Matt. 5:16. Rom. 2:24. 1 Petr. 2:12.


XLVIII. Sondagh.

123. Vrage. Welck is de tweede bede?
Antw. Uw Koninckrijcke kome. Dat is, Regeert ons alsoo door uw woort ende uwen Geest, dat wy ons langs soo meer u onderwerpenPsal. 119,5. Matt. 6:33.: bewaert ende vermeert uwe KerckePs. 51:20. ende 122:6, 7., verstoort de wercken des duyvels, ende alle gewelt, 't welck hem tegen u verheft, mitsgaders alle boose raetslaegen, die tegen uw heyligh woort bedacht werden1 Ioh. 3:8.; tot dat de volkomenheyt uwes Rijcks toekome1 Cor. 15:24, 25., daer in gy alles sult zijn in allen.1 Cor. 15:


XLIX. Sondagh.

124. Vrage. Welck is de derde bede?
Antw. Uwe wille geschiede, gelijck in den hemel, [alsoo] oock op der aerden. Dat is, Geeft, dat wy ende alle menschen onsen eygenen wille versakenMatth. 16:24. Tit. 2:11, 12., ende uwen wille, die alleen goet is, sonder eenigh tegenspreken gehoorsaem zijnPs. 143:10.: op dat alsoo een yegelick sijn ampt ende beroepinge soo gewilliglick ende getrouwelick magh bedienen ende uytvoeren1 Cor. 7:24., als de Engelen in den hemel doenPsalm 103:20, 21..


L. Sondagh.

125. Vrage. Welck is de vierde bede?
Antw. Ons dagelicksch broot geeft ons heden. Dat is, Wilt ons met alle nootdruft des lichaems versorgenPsalm 145:15, 16., op dat wy daer door bekennen, dat gy de eenige oorsprongh alles goets zijtHand. 14:17 ende 17:25, 27, 28.; ende dat, noch onse sorge, noch arbeyt, noch uwe gaven, sonder uwen segen ons en gedyenPs. 127:1, 2. Luc. 5:5, 6.: ende dat wy derhalven ons vertrouwen van alle creaturen aftrecken, ende op u alleen stellen.Ps. 37:5.


LI. Sondagh.

126. Vrage.Welck is de vijfde bede?
Antw. Ende vergeeft ons onse schulden, gelijck oock wy vergeven onsen schuldenaren. Dat is, Wilt ons arme sondaren alle onse misdaden, ende oock de boosheyt die ons altijt aenhangt, om des bloets Christi wille niet toerekenenPs. 32:1, 2. Eph. 1:7. 1 Ioh. 2:1, 2.: alsoo wy oock dit getuygenis uwer genade in ons bevinden, dat ons gantsch voornemen is, onsen naesten van herten te vergeven.Matth. 6:14, 15.


LII. Sondagh.

127.  Vrage. Welck is de seste bede?
Antw. Ende en leydt ons niet in versoeckinge, maer verlost ons van den boosen. Dat is, Dewijle wy van ons selven soo swack zijn, dat wy niet een oogenblick en konnen bestaenPsal. 103:14., ende daer toe onse dootvyanden, de duyvel1 Petr. 5:8., de wereltIoh. 15:19., ende ons eygen vleeschGal. 5:17., niet ophouden ons aen te vechten: wilt ons doch behoeden ende stercken door de kracht uwes Heyligen Geests, op dat wy in desen geestelicken strijt niet onderliggenEph. 3:18 ende 6:13.; maer altijt stercken wederstant doen, tot dat wy eyndelick t'eenemael de overhant behouden.Rom. 8:37. 1 Thess. 5:23.
128. Vrage.Hoe besluyt gy uw gebedt?
Antw. Want uw' is het Koninckrijcke, ende de kracht, ende de heerlickheyt in der eeuwigheyt. Dat is, Sulcks alles bidden wy van u daerom, dat gy, als onse Koningh, ende aller dingen machtigh, ons alles goets te geven, den wille ende het vermogen hebtEph. 3:20. Hebr. 13:5.: ende dat al, op dat daer door, niet wy, maer uw heylighe naem, eeuwiglick gepresen werde.Ps. 115:1. Ioh. 14:13.
129.  Vrage.Wat beduydt dat woort, Amen?
Antw. Amen, is te seggen, Het sal waer ende seker zijnIer. 28:6. 1 Cor. 14:16.. Want mijn gebedt veel sekerder van Godt verhoort is, dan ick in mijn herte gevoele, dat ick sulcks van hem begeere.Rom. 10:12. 2 Cor. 1:20.

Eynde des CATECHISMI.



{==13==} {>>pagina-aanduiding<<}

Belijdenisse des geloofs der gereformeerde kercken in nederlant. Overgesien in de Synode Nationael, laetst gehouden tot Dordrecht, in de jaren 1618 ende 1619.


Ware christelicke belijdenisse der nederlantsche kercken: Inhoudende de Hooftsomme der Leere van God, ende der eeuwiger saligheyt der zielen.


Het eerste artikel.

Dat 'er een eenigh Godt is.

WY gelooven alle met der herten, ende belijden met den monde, dat 'er is een eenigh ende eenvoudigh geestelick wesen, 't welck wy Godt noemen: eeuwigh, onbegrijpelick, onsienlick, onveranderlick, oneyndelick, almachtigh: volkomen wijs, rechtveerdigh, goet, ende een seer overvloedige fonteyne aller goeden.


II.

Door wat middelen Godt van ons gekent wert.

Wy kennen hem door twee middelen. Ten eersten, door de scheppinge, onderhoudinge, ende regeeringe der geheele werelt: overmits deselve voor onsen oogen is als een schoon boeck, in welck alle schepselen, groote ende kleyne, gelijck als letteren zijn, Die ons de onsienlicke dingen Godts geven te aenschouwen, namelick, sijn eeuwige mogentheyt ende Godtheyt, als d'Apostel Paulus segt, Rom. 1:20. Welcke dingen alle genoegsaem zijn om de menschen te overtuygen, ende haer alle onschult te benemen. Ten tweeden, geeft hy hemselven ons nogh klaerder ende volkomelicker te kennen, door sijn heylich ende Goddelick woort: te weten, soo veele als ons van nooden is in desen leven, tot sijner eeren, ende de saligheyt der sijner.


III.

Van het geschreven woort Godts.
Wy belijden, dat dit woort Godts niet en is gesonden noch voortgebracht door menschelicken wille; maer de heylige mannen Godts hebben gesproken, gedreven zijnde door den Heyligen Geest, gelijck de heylige Petrus segt. Daer na heeft Godt, door een sonderlinge sorge, die hy voor ons, ende onde saligheyt draegt, sijnen knechten den Propheten ende Apostelen geboden, sijn geopenbaerde woort by geschrifte te stellen: ende hy selve heeft met sijn vinger de twee tafelen der wet geschreven. Hierom noemen wy sulcke Schriften, heylige ende Godtlicke Schrifturen.


IV.

Canonijcke Boecken der heyliger Schrifture.

Wy vervatten de heylige Schrifture in twee Boecken, des Ouden ende des Nieuwen Testaments, welcke zijn Canonijcke Boecken, daer niet tegen valt te seggen: Dese werden aldus getelt in de Kercke Godts: De Boecken des Ouden Testaments; de vijf Boecken Mosis, te weten, Genesis, Exodus, Leviticus, Numeri, Deuteronomium; het Boeck Iosue, der Richteren, Ruth, twee Boecken Samuels, ende twee Boecken der Koningen, twee Boecken der Chroniken, genaemt Paralipomenon, het eerste Esdrae, Nehemias, Esther, Iob, de Psalmen Davids, drie Boecken Salomons, namelick de Spreucken, de Prediker, ende het Hoogeliedt: de vier groote Propheten, Iesaia, Ieremia, met des selven Klaegliederen, Ezechiel, ende Daniel; ende voorts de andere twaelf kleyne Propheten, namelick, Hosea, Ioël, Amos, Obadja, Iona, Micha, Nahum, Habakuk, Zephanja, Haggai, Zacharia, Maleachi. Het Nieuwe Testament; De vier Euangelisten, Mattheus, Marcus, Lucas, Iohannes: de Handelingen der Apostelen: de veertien Brieven des Apostels Pauli, te weten tot de Romeynen, twee tot de Corintheren, tot de Galateren, tot de Ephesiers, tot de Philippensen, tot de Colossensen, twee tot de Thessalonicensen, twee tot Timotheum, tot Titum, tot Philemon, tot de Hebreen; de seven Brieven der andere Apostelen, te weten, de Brief Iacobi, twee Brieven Petri, drie Iohannis, de Brief Iude: ende de Openbaringe des Apostels Iohannis.


V.

Waer van de heylige Schrifture haer aensien
ende autoriteyt heeft.

Alle dese Boecken alleen ontfangen wy voor heyligh ende Canonijck, om ons geloove nae deselve te reguleeren, daer op te gronden, ende daer mede te bevestigen. Ende gelooven sonder eenige twijffelinge al wat in deselve begrepen is: ende dat niet soo seere om datse de Kercke aenneemt ende voor soodanige houdt; maer insonderheyt om dat ons de Heylige Geest getuygenisse geeft in onse herten, datse van Godt zijn, dewijlse oock het bewijs van dien by haerselven hebben: gemerckt de blinde selve tasten konnen, dat de dingen die daer in voorseyt zijn, geschieden.


VI.

Onderscheyt tusschen de Canonijcke en Apocryphe boecken.

Wy onderscheyden dese heylige Boecken van den Apocryphen, als daer zijn, het derde ende vierde boeck Esdrae, het boeck Tobie, Iudith, 't boeck der Wijsheyt, Iesus Sirach, Baruch, 't gene bygevoegt is tot de Historie Esthers, 't gebedt der drie mannen in den vyere, de historie van Susanna, van het beelt Bel ende van den Drake, 't gebedt van Manasse, ende de boecken der Machabeen. Dewelcke de Kercke wel lesen magh, ende daer uyt oock onderwijsingen nemen, voor soo vele als sy over een komen met de Canonijcke Boecken; maer sy en hebben sulck een kracht ende vermogen niet, dat men door eenige getuygenisse van dien eenigh stuck des geloofs, ofte der Christelicke Religie moge bevestigen: soo verre is 't van daer, datse de autoriteyt van d'andere heylige Boecken souden mogen verminderen.


VII.

Volkomenheyt der heyliger Schrifture, om alleen te zijn een Regel des geloofs.

Wy gelooven dat dese heylige Schrifture den wille Godts volkomelick vervat, ende dat al 't gene de mensche schuldigh is te gelooven om saligh te werden, daer in genoegsaem geleert wert. Want overmits de geheele wijse des diensts die Godt van ons eyscht, aldaer in 't lange beschreven is; so is 't den menschen, al waren 't selfs Apostelen, niet geoorloft anders te leeren, als ons nu geleert is door de heylige Schrifturen: Ja al ware het oock een Engel uyt den hemel,

{==14==} {>>pagina-aanduiding<<}

gelijck de Apostel Paulus segt. Want dewijle het verboden is, den woorde Godts yet toe, ofte yet af te doen, so blijkt daer uit wel, dat de Leere desselven seer volmaeckt ende in aller manieren volkomen is. Men en magh oock geener menschen schriften, hoe heyligh sy geweest zijn, gelijcken by de Goddelicke Schrifturen, noch de gewoonte by de waerheyt Godts, (want de waerheyt is boven al,) noch de groote menigte, noch de oudtheyt, noch de successie van tijden ofte persoonen, noch de Concilien, Decreten ofte Besluyten. Want alle menschen zijn uyt haerselven leugenaers, ende ydelder als de ydelheyt selve. Daerom verwerpen wy van gantscher herten al wat met desen onfeylbaren regel niet over een en komt: gelijck ons d'Apostelen geleert hebben, seggende: Beproeft de geesten of sy uyt Godt zijn. Item: So yemant tot u komt, ende dese leere niet medebrengt, ontfangt hem in uw huys niet.


VIII.

Dat Godt eeningh is in wesen, ende nochtans in
drie persoonen onderscheyden.

Achtervolgende dese waerheyt, ende dit woort Godts; so gelooven wy in den eenigen Godt: die een eenigh wesen is, in het welcke zijn drie persoonen, in der daet ende waerheyt ende van eeuwigheyt onderscheyden, nae hare onmededeylbare eygenschappen; namelick de Vader, ende de Sone, ende de Heylige Geest. De Vader is de oorsake, oorsprongh, ende begin aller dingen, soo wel sienlicker als onsienlicker: De Sone is het Woort, de Wijsheyt ende het Beelt des Vaders: De Heilige Geest, de eeuwige Kracht ende Mogentheyt, uytgaende van den Vader ende den Sone. Alsoo nochtans, dat dit onderscheyt niet en maeckt dat Godt in drien gedeylt zy; aengesien dat de heylige Schrifture ons leert, dat de Vader, ende de Sone, ende de Heylige Geest, elck sijn selfstandigheyt heeft, onderscheyden door hare eygenschappen: doch alsoo, dat dese drie persoonen maer een eenigh Godt zijn. So is 't dan openbaer, dat de Vader niet en is de Sone, ende dat de Sone niet en is de Vader; dat oock insgelijcks, de Heylige Geest niet en is, noch de Vader, noch de Sone. Hierentusschen dese persoonen soo onderscheyden, zijn niet gedeelt, noch oock onder een vermengt. Want de Vader en heeft het vleesch niet aengenomen, noch oock de Heylige Geest, maer alleen de Sone: De Vader en is noyt sonder sijnen Sone, noch sonder sijnen Heyligen Geest geweest: want sy alle drie van gelijcker eeuwigheyt zijn, in een selvige wesen. Daer en is noch eerste, noch laetste: want sy zijn alle drie een in waerheyt, in mogentheyt, in goetheyt ende barmhertigheyt.


IX.

Bewijs des voorgaenden Artikels van de Drieheyt
der persoonen in éénen Godt.

Dit alles weten wy, soo uyt de getuygenissen der heyliger Schrifture, als oock uyt hare werckingen, ende voornementlick uyt de gene die wy in ons gevoelen. De getuygenissen der heyliger Schrifturen, die ons leeren dese Heylige Drievuldigheyt te gelooven, zijn in vele plaetsen des Ouden Testaments beschreven: welcke niet van noode is te tellen, maer alleen met onderscheyt ofte oordeel uyt te kiesen. In Genes. 1:26, 27. segt Godt: Laet ons den mensche maken nae onsen beelde ende nae onse gelijckenisse, etc. So schiep dan Godt den mensche nae sijnen beelde: man ende wijf schiep hyse. Item, Genes. 3:22. Siet, Adam is geworden gelijk één van ons. Daer uyt blijckt, dat 'er meer dan een persoon in de Godtheyt is, als hy segt, Laet ons den mensche maken, nae onsen beelde; ende wijst daer na de eenigheyt aen, als hy segt, Godt schiep. 't Is wel waer, dat hy daer niet en segt, hoe veel persoonen dat 'er zijn; maer 't gene voor ons wat duyster is in den Ouden Testamente, dat is seer klaer in den Nieuwen. Want als onse Heere gedoopt wiert in de Iordaen, so is de stemme des Vaders gehoort geweest, seggende: Dese is mijn welbeminde Sone: de Sone wert gesien in 't water: ende de Heylige Geest openbaerde hem in de gedaente van een duyve. Oock mede is in den Doop aller geloovigen dese forme ingestelt van Christo: Doopt alle volcken in den name des Vaders, ende des Soons, ende des Heyligen Geests. In den Euangelio Luce spreeckt de Engel Gabriel tot Maria, de moeder des Heeren, aldus: De Heylige Geest sal over u komen, ende de kracht des Allerhoogsten sal u overschaduwen, ende daerom oock dat Heylige dat uyt u sal geboren werden, sal Godts Sone genaemt werden. Item, De genade onses Heeren Jesu Christi, ende de liefde Godts, ende de gemeynschap des Heyligen Geests zy met u. Daer zijn drie die getuygenisse geven in den hemel, de Vader, het Woort, ende de Heylige Geest: ende dese drie zijn één. In alle dese plaetsen wert ons ten vollen geleert, dat 'er drie persoonen zijn in een eenigh Godtlick wesen. Ende hoewel dese leere de menschelicke verstanden verre te boven gaet; nochtans gelooven wy die nu door het woort, verwachtende tot dat wy de volkomene kennisse ende vrucht van dien genieten sullen in den hemel. Voorts staen oock aen te mercken de bysondere ampten ende werckingen deser drie persoonen t'onswaerts: De Vader is genaemt onse Schepper door sijne kracht: De Sone is onse Saligmaker ende Verlosser door sijn bloet: De Heylige Geest is onse Heyligmaker door sijne wooninge in onse herten. Dese leere van de Heylige Drievuldigheyt, is altijt beweert ende onderhouden geweest by de ware Kercke: van den tijden der Apostelen af, tot nu toe, tegen de Joden, Mahumetisten, ende eenige valsche Christenen ende ketteren, als Marcion, Manes, Praxeas, Sabellius, Samosatenus, Arius, ende andere diergelijcke, die met goet recht van de heylige Vaders zijn veroordeelt geweest. Over sulcks nemen wy in dit stuck geern aen de drie geloofssommen, namelick der Apostelen, van Nicea, ende Athanasii: Insgelijcks 't genedaer van by den Ouden in gelijckformigheyt van dien besloten is.


X.

Dat Jesus Christus waerachtigh ende eeuwigh Godt is.

Wy gelooven dat Iesus Christus nae sijne Godtlicke nature de eenighgeboren Sone Godts is, van eeuwigheyt geboren; niet gemaeckt noch geschapen; (want alsoo soude hy een schepsel zijn:) maer eens wesens met den Vader, mede-eeuwigh, het uytgedruckte beelt der selfstandigheyt des Vaders, ende de glantz sijner heerlickheyt, hem in alles gelijck zijnde. Dewelcke is Godts Sone, niet alleen van die tijt af dat hy onse nature heeft aengenomen, maer van alle eeuwigheyt, gelijck ons dese getuygenissen leeren, wanneerse met malkanderen vergeleken werden. Moses segt, dat Godt de werelt heeft geschapen: ende de heylige Iohannes segt, dat alle dingen zijn geschapen door dat Woort, het welck hy Godt noemt: de Apostel segt, dat Godt de eeuwen door sijnen Sone gemaeckt heeft: Item, dat Godt alle dingen door Iesum Christum geschapen heeft: so moet dan de gene die genaemt wert Godt, het Woort, de Sone, ende Iesus Christus, doe al geweest zijn, als alle dingen door hem geschapen wierden. Ende daerom segt de Propheet Micha: Sijn uytgangh is van aenbeginne ende van eeuwigheyt. Ende de Apostel: Hy is sonder begin van dagen, ende sonder eynde des levens. So is hy dan de ware eeuwige Godt, die Almachtige, den welcken wy aenroepen, aenbidden, ende dienen.


XI.

Dat de Heylige Geest waerachtigh ende eeuwigh Godt is.

Wy gelooven ende belijden oock, dat de Heylige Geest van eeuwigheyt van den Vader ende den Sone uytgaet: niet zijnde gemaeckt noch geschapen, noch oock geboren, maer

{==15==} {>>pagina-aanduiding<<}

alleen van beyden uytgaende: welcke in orden is de derde persoon der Drievuldigheyt: eenes selvigen wesens, majesteyts ende heerlickheyts met den Vader ende den Sone: zijnde waerachtigh ende eeuwigh Godt, gelijck ons de heylige Schriften leeren.


XII.

Van de Scheppinge aller dingen: ende met name, der Engelen.

Wy gelooven dat de Vader, door sijn Woort, dat is door sijnen Sone, den hemel, aerde, ende alle schepselen uyt niet heeft geschapen, als het hem heeft goet gedacht; een yegelick schepsel sijn wesen, gestalte, ende gedaente, ende verscheyden ampten gevende, om sijnen Schepper te dienen. Dat hyse oock nu alle onderhoudt ende regeert nae sijne eeuwige voorsienigheyt, ende door sijne oneyndelicke kracht, om den mensche te dienen: ten eynde dat de mensche sijnen Godt diene. Hy heeft oock de Engelen goet geschapen, om sijne Sendboden te zijn, ende sijne uytverkorene te dienen: van welcke sommige van die uytnementheyt, in dewelcke haer Godt geschapen hadde, in 't eeuwigh verderf vervallen; ende de andere door de genade Godts, in haren eersten staet volherdigh ende staende gebleven zijn. De duyvelen ende de boose geesten zijn alsoo verdorven, dat sy vyanden Godts ende alles goets zijn: nae alle haer vermogen als moordenaers loerende op de Kercke, ende een yeder lidtmaet van dien, om alles te verderven ende te verwoesten door hare bedriegeryen: ende zijn daerom door haer eygen boosheyt veroordeelt tot de eeuwige verdoemenisse, dagelicks verwachtende hare schrickelicke pijningen. So verwerpen ende verfoeyen wy dan hier over de dwalinge der Sadduceen, welcke loochenen dat 'er geesten ende Engelen zijn: ende oock de dwalinge der Manicheen, die seggen, dat de duyvelen haren oorsprongh uyt haerselven hebben, zijnde uyt haer eygen nature quaet, sonder dat sy verdorven zijn geworden.


XIII.

Van de Voorsienigheyt Godts ende Regeeringe aller dingen.

Wy gelooven dat die goede Godt, na dat hy alle dingen geschapen hadde, deselve niet en heeft laten varen, noch den gevalle ofte fortuyne overgegeven; maer stiert ende regeertse alsoo nae sijnen heyligen wille, dat in dese werelt niet en geschiet, sonder sijne ordinantie: hoewel nochtans Godt noch autheur is, noch schult heeft, van de sonde die daer geschiet. Want sijne macht ende goetheyt is soo groot ende onbegrijpelick, dat hy seer wel ende rechtveerdelick sijn werck beschickt ende doet, wanneer oock de duyvelen ende godtloose onrechtveerdelick handelen. Ende aengaende 't gene hy doet boven het begrijp des menschelicken verstants; het selve en willen wy niet curieuselick ondersoecken, meer dan ons begrijp verdragen kan: maer wy aenbidden met alle ootmoedigheyt ende eerbiedinge de rechtveerdige oordeelen Godts, die ons verborgen zijn; ons te vreden houdende, dat wy leerjongers Christi zijn, om alleen te leeren 't gene hy ons aenwijst in sijn woort, sonder dese palen te overtreden. Dese leeringe geeft ons eenen onuytsprekelicken troost, als wy door deselve geleert werden, dat ons niet by gevalle overkomen kan, maer door de beschickinge onses goedertieren hemelschen Vaders: die voor ons waeckt met een vaderlicke sorge, houdende alle schepselen onder sijn gewelt, also dat niet een hayr van onsen hoofde, (want die alle getelt zijn;) oock niet een vogelken op der aerden vallen kan, sonder den wille onses Vaders. Waer op wy ons verlaten, wetende dat hy de duyvelen in den toom houdt ende alle onse vyanden, die ons, sonder sijne toelatinge ende wille, niet beschadigen en konnen. Ende hier over verwerpen wy de verdoemelicke dwalinge der Epicureen, dewelcke seggen, dat hem Godt nergens mede bemoeyt, ende laet alle dingen by gevalle geschieden.


XIV.

Van de scheppinge ende den val des menschen; ende
sijn onvermogen tot het ware goet.

Wy gelooven dat Godt den mensche geschapen heeft van het stof der aerde, ende heeft hem gemaeckt ende geformeert nae sijn beelt ende gelijckenisse, goet, rechtveerdigh ende heyligh; konnende met sijnen wille in alles over een komen met den wille Godts. Maer als hy in eere was, so en heeft hy 't niet verstaen, noch sijn uytnementheyt erkent: maer heeft hemselven willens der sonde onderworpen, ende oversulcks den doot ende vervloeckinge; de oore biedende den woorde des duyvels. Want het gebodt des levens dat hy ontfangen hadde, heeft hy overtreden; ende heeft hem van Godt, die sijn ware leven was, door de sonde afgescheyden: hebbende sijn geheele nature verdorven: waer door hy hem schuldigh gemaeckt heeft des lichamelicken ende geestelicken doots. Ende in allen sijnen wegen godtloos, verkeert, ende verdorven geworden zijnde, heeft hy verloren alle sijne uytnemende gaven, die hy van Godt ontfangen hadde, ende en heeft niet anders overigh behouden dan kleyne overblijfselen derselver, dewelcke genoegsaem zijn, om den mensche alle onschult te benemen, overmits al het licht dat in ons is, is in duysternisse verandert, gelijck de Schrift ons leert, seggende: Het licht schijnt in de duysternisse, ende de duysternisse heeft het niet begrepen: alwaer de heylige Iohannes de menschen duysternisse noemt. Daerom verwerpen wy al dat men hier tegen leert van den vryen wille des menschen, aengesien de mensche niet dan een slave der sonde is: ende niet hebben kan, ten zy dat het hem gegeven zy uyt den hemel. Want wie is 'er die hem beroemen sal yets goets te konnen doen als uyt hemselven, daer doch Christus segt: Niemant kan tot my komen, ten zy dat hem de Vader trecke die my gesonden heeft? Wie sal met sijnen wille voortkomen, die daer verstaet, dat de gesintheyt des vleeschs is vyantschap tegen Godt? Wie sal van sijn wetenschap spreken, siende dat de natuerlicke mensche niet begrijpt dat des Geests Godts is? Kortelick, wie sal eenige gedachte voorstellen, dewijle hij verstaet, dat wy niet bequaem zijn van ons selven yet te dencken, als uyt ons selven, maer dat onse bequaemheyt van Gode is? ende daerom 't gene de Apostel segt, behoort met recht vast ende seker gehouden te worden: dat Godt in ons werckt het willen ende het volbrengen, nae sijn welbehagen. Want daer en is noch verstant, noch wille, den verstande ende wille Godts gelijckformigh, of Christus heeftse in den mensche gewrocht: 't welcke hy ons leert, seggende: Sonder my en kont gy niet doen.


XV.

Van de Erfsonde.

Wy gelooven dat door de ongehoorsaemheyt Adams, de erfsonde uytgebreydt is geworden over het gantsche menschelicke geslachte. Welcke is een verdorvenheyt der geheeler nature, ende een erffelick gebreck, waer mede de kleyne kinderen selfs besmettet zijn in hares moeders lichaem; ende die in den mensche allerley sonden voortbrengt, zijnde in hem als een wortel derselve. Is daerom soo leelick ende grouwelick voor Godt, datse genoegsaem is om het menschelicke geslachte te verdoemen. Sy is oock selfs door den Doop niet gantschelick te niete gedaen, noch geheel uytgeroeyt: aengesien de sonde daer uyt altijt als opwellende water uytspringt, gelijck uyt een onsalige fonteyne; hoewelse nochtans den kinderen Godts tot verdoemenisse niet toegerekent, maer door sijn genade ende barmhertigheyt vergeven wert: niet om in de sonde gerust te slapen; maer om dat 't gevoelen deser verdorvenheyt de geloovige dickwijls soude doen suchten, verlangende om van dit lichaem des doots verlost te werden. Ende hier over verwerpen wy de dwalinge der Pelagianen, die seggen, dat dese sonde niet anders is, dan uyt navolginge.



{==16==} {>>pagina-aanduiding<<}

XVI.

Van de eeuwige Verkiesinge Godts.

Wy gelooven, dat 't geheel geslachte Adams door de sonde des eersten mensches, in verderffenisse ende ondergangh zijnde, Godt hemselven soodanigh bewesen heeft als hy is; te weten, barmhertigh ende rechtveerdigh. Barmhertigh; door dien dat hy uyt dese verderffenisse treckt, ende verlost de gene die hy in sijnen eeuwigen ende onveranderlicken raet, uyt enckele goedertierenheyt uytverkoren heeft in Iesu Christo onsen Heere; sonder eenige aenmerckinge harer wercken. Rechtveerdigh; door dien hy de andere laet in haren val ende verderf, daer sy haerselven in geworpen hebben.


XVII.

Van de weder-oprechtinge des gevallen menschen.

Wy gelooven dat onse goede Godt, door sijn wonderlicke wijsheyt ende goetheyt, siende dat hem de mensche alsoo in den lichamelicken ende geestelicken doot geworpen ende geheel elendigh gemaeckt hadde, hemselven begeven heeft om hem te soecken, doe hy al beevende voor hem vloodt, ende heeft hem getroostet, belovende hem sijnen Sone te geven, die worden soude van een vrouwe, om het hooft der slange te vertreden, ende hem gelucksaligh te maken.


XVIII.

Van de Menschwerdinge Jesu Christi.

Wy belijden dan dat Godt de belofte die hy den Oudtvaderen gedaen hadde door den mont sijner heyliger Propheten, volbracht heeft, sendende sijnen eygen eenighgeborenen ende eeuwigen Sone in de werelt, ten tijde van hem bestemt. Dewelcke eenes knechts gedaente aengenomen heeft, ende den menschen gelijck geworden is; waerachtelick aennemende een ware menschelicke nature, met alle hare swackheden, (uytgenomen de sonde,) ontfangen zijnde in den lichame der gelucksaliger maget Maria, door de kracht des Heyligen Geestes, sonder mans toedoen. Ende en heeft niet alleen de menschelicke nature aengenomen, soo veel het lichaem aengaet, maer oock een ware menschelicke ziele, op dat hy een ware mensche soude zijn. Want aengesien de ziele soo wel verloren was als het lichaem; so was 't van noode dat hyse beyde aenname, om deselve beyde saligh te maken. Daerom belijden wy (tegen de ketterye der Wederdooperen, die loochenen dat Christus menschelick vleesch van sijne moeder aengenomen heeft,) dat Christus is deelachtigh geworden des vleeschs ende bloets der kinderen: dat hy een vrucht der lendenen Davids is nae den vleesche: geworden uyt den zade Davids nae den vleesche: een vrucht des buycks Marie: geworden uyt de vrouwe: een spruyte Davids: een scheute uyt den wortel Jesse: gesproten uyt den geslachte Juda: afkomstigh van den Joden nae den vleesche: uyt den zade Abrahams, aengesien hy aengenomen heeft het zaet Abrahams, ende is sijnen broederen in alles gelijck geworden, uytgenomen de sonde: also dat hy in der waerheyt onse EMMANUEL is, dat is, Godt met ons.


XIX.

Van de vereeninge ende onderscheydinge der twee
naturen Christi in éénen persoon.

Wy gelooven dat door dese ontfanckenisse de persoon des Soons, onafscheydelick vereenigt ende t'samengevoegt is met de menschelicke nature: so dat 'er niet zijn twee Sonen Godts, noch twee persoonen, maer twee naturen in eenen eenigen persoon vereenigt: doch elcke nature hare onderscheyden eygenschappen behoudende. Gelijck dan de Goddelicke nature altijt ongeschapen gebleven is, sonder begin van dagen ofte eynde des levens, vervullende hemel ende aerde: alsoo heeft de menschelicke nature hare eygenschappen niet verloren, maer is een schepsel gebleven, hebbende begin van dagen, zijnde eene eyndelicke nature, ende behoudende al 't gene dat een waer lichaem toebehoort. Ende hoewel hy der selvige door sijn verrijsenisse onsterflickheyt gegeven heeft; nochtans en heeft hy de waerheyt sijner menschelicke nature niet verandert, dewijle onse saligheyt ende verrijsenisse mede hangen aen de waerheyt sijns lichaems. Doch dese twee naturen zijn alsoo t'samenvereenigt in een persoon, datse oock selfs door sijnen doot niet gescheyden en zijn geweest. So was dan 't gene hy stervende in de handen sijnes Vaders bevolen heeft, een ware menschelicke geest, die uyt sijn lichaem scheydde: maer hierentusschen bleef de Godtlicke nature altijt vereenigt met de menschelicke, oock selfs als hy in 't graf lagh: ende de Godtheyt hielt niet op in hem te zijn, gelijckse in hem was als hy een kleyn kint was, hoewel sy haer voor eenen kleynen tijt soo niet en openbaerde. Hierom bekennen wy, dat hy ware Godt ende ware mensche is: ware Godt, om door sijn kracht de doot te overwinnen: ende ware mensche, op dat hy voor ons mochte sterven uyt de swackheyt sijns vleeschs.


XX.

Van de rechtveerdigheyt ende barmhertigheyt Godts,
in Christo bewesen.

Wy gelooven, dat Godt die volkomen barmhertigh ende rechtveerdigh is, sijnen Sone gesonden heeft om aen te nemen de nature, in dewelcke de ongehoorsaemheyt begaen was; om in de selve te voldoen, ende te dragen de straffe der sonden door sijn seer bitter lijden ende sterven. So heeft dan Godt sijne rechtveerdigheyt bewesen tegen sijnen Sone, als hy onse sonden op hem geleyt heeft: ende heeft uytgestort sijn goetheyt ende barmhertigheyt over ons, die schuldigh ende de verdoemenisse weerdigh waren; voor ons gevende sijnen Sone in den doot, door een seer volkomen liefde, ende hem verweckende tot onse rechtveerdigmakinge, op dat wy door hem hadden de onsterffelickheyt ende het eeuwige leven.


XXI.

Van de voldoeninge Christi onses eenigen
Hoogenpriesters, voor ons.

Wy gelooven dat Iesus Christus een eeuwige Hoogepriester is met eede nae de ordeninge Melchisedecks, ende heeft hemselven in onsen name voor sijnen Vader gestelt, om sijnen toorn te stillen met voller genoegdoeninge, hemselven op-offerende aen den houte des kruyces, ende vergietende sijn dierbaer bloet tot reyninge onser sonden; gelijck de Propheten hadden voorseyt. Want daer is geschreven, dat de straffe op den Sone Godts geleyt is, op dat wy vrede hadden, ende dat wy door sijne wonden genesen zijn, dat hy ter doot geleydet is, als een lam: onder de quaetdoenders gerekent; ende als een quaetdoender veroordeelt door Pontium Pilatum, hoewel hy hem onschuldigh verklaert hadde. So heeft hy dan betaelt, dat hy niet gerooft en hadde, ende heeft geleden, hy rechtveerdigh voor de onrechtveerdige, ende dat soo wel in sijn lichaem, als in sijne ziele; gevoelende de schrickelicke straffe die onse sonden verdient hadden, so dat sijn sweet wierde gelijck druppelen bloets op der aerde afloopende. Hy heeft geroepen, Mijn Godt, mijn Godt, waerom hebt gy my verlaten? ende heeft sulcks alles geleden tot vergevinge onser sonden. Daerom seggen wy wel ten rechten met Paulo, dat wy niet anders en weten dan Christum ende dien gekruyst: wy achten 't al voor dreck om de weerdigheyt der kennisse onses Heeren Jesu Christi: wy vinden allerley vertroostinge in sijne wonden, ende en hebben niet van noode eenigh ander middel te soecken of te versieren, om ons met Godt te versoenen, als alleen dese eenige offerhande eenmael gedaen, door welcke de geloovige in eeuwigheyt volmaeckt werden. Dit is oock de oorsake waerom hy door den Engel Godts genaemt is JESUS, dat is, Saligmaker, overmits hy sijn volck verlossen soude van hare sonden.



{==17==} {>>pagina-aanduiding<<}

XXII.

Van onse rechtveerdigmakinge door den geloove
in Jesum Christum.

Wy gelooven dat om ware kennisse deser groote verborgenheyt te bekomen, de Heylige Geest in onse herten ontsteeckt een oprecht geloove, 't welcke Iesus Christum met alle sijne verdiensten omhelst, hem eygen maeckt, ende niet anders meer buyten hem en soeckt. Want het moet nootsakelick volgen, of dat niet al, wat tot onser saligheyt van nooden is, in Iesu Christo zy: of so het alles in hem is, dat de gene die Iesum Christum door 't geloove besitt, sijn geheele saligheyt heeft. Nu dat men seggen soude, dat Christus niet genoegsaem en is, maer dat 'er nogh beneffens hem yet meer toe behoeft, ware een al te ongeschickte Godtslasteringe: want daer uyt soude volgen, dat Christus maer een half Saligmaker ware. Daerom seggen wy ten rechten met Paulo, dat wy door 't geloove alleen, ofte door 't geloove sonder de wercken gerechtveerdigt worden. Doch wy en verstaen niet, dat 'et om eygentlick te spreken, 't geloove selve is, dat ons rechtveerdigt, want het en is maer een instrument, waer mede wy Christum onse rechtveerdigheyt omhelsen: Maer Iesus Christus ons toerekenende alle sijne verdiensten, ende soo veel heylige wercken die hy voor ons ende in onse plaetse heeft gedaen, is onse rechtveerdigheyt: Ende 't geloove is een instrument dat ons met hem in de gemeynschap aller sijner goederen houdt; dewelcke onse geworden zijnde, ons meer dan genoegsaem zijn tot onser vrysprekinge van onse sonden.


XXIII.

Dat onse rechtveerdigmakinge bestaet in de vergevinge der sonden, ende toerekeninge der gehoorsaemheyt Christi.

Wy gelooven dat onse gelucksaligheyt gelegen is in de vergevinge onser sonden, om Iesu Christi wille, ende dat daer in onse rechtveerdigheyt voor Godt begrepen is; gelijck David ende Paulus ons leeren, verklarende de gelucksaligheyt des menschen te zijn, dat Godt hem de gerechtigheyt sonder de wercken toerekent: Ende de selve Apostel segt, dat wy om niet, ofte uyt genade gerechtveerdigt zijn, door de verlossinge die in Jesu Christo is. Ende daerom houden wy dit fondament altijt vast, Gode alle de eere gevende, ons vernederende ende bekennende soodanige als wy zijn, sonder yet van ons selven ofte van onse verdiensten te vermeten, steunende ende rustende op de gehoorsaemheyt des gekruysten Christi alleen, dewelcke onse is, wanneer wy in hem gelooven: die is genoegsaem om alle onse ongerechtigheden te bedecken, ende ons vrymoedigheyt te geven, de conscientie vrymakende van vreese, verbaestheyt ende verschrickinge, om tot Godt te gaen, sonder te doen gelijck onse eerste vader Adam, dewelcke al beevende hem met vijgebladeren bedecken wilde. Ende voorwaer indien wy voor Godt verschijnen moesten, steunende op ons selven, ofte op eenige andere schepselen, hoe weynigh het oock ware; wy moesten (eylacen!) verslonden werden. Ende daerom moet een yegelick seggen met David; Heere, en treedt niet in 't oordeel met uwen knecht, want voor u en sal geen levendigh mensche gerechtveerdigt worden.


XXIV.

Van de heyligmakinge des menschen, ende de goede wercken.

Wy gelooven, dat dit waerachtige geloove in den mensche gewrocht zijnde, door het gehoor des woorts Godts, ende de werckinge des Heyligen Geestes, hem wederbaert ende maeckt tot eenen nieuwen mensche, ende doet hem leven in een nieuw leven, ende maeckt hem vry van de slavernye der sonde. Daerom is het soo verre van daer, dat dit rechtveerdigmakende geloove, de menschen soude doen verkouden in een vroom ende heyligh leven: dat sy daerentegen sonder 't selve nimmermeer yet doen sullen uyt liefde Godts, maer alleen uyt liefde hares selfs, ende uyt vreese van verdoemt te worden. So is het dan onmogelick dat dit heylige geloove ledigh zy in den mensche; aengesien wy niet en spreken van een ydel geloove, maer van sulck een, 't welck de Schrifture noemt, een geloove dat door de liefde werckt, dat den mensche beweegt, om hem te oeffenen in de wercken die Godt in sijn woort geboden heeft. Welcke wercken als sy voortkomen uyt den goeden wortel des geloofs, goet ende by Gode aengenaem zijn; overmits sy alle door sijne genade geheyligt zijn: hierentusschen komen sy niet in rekeninge om ons te rechtveerdigen. Want het is door 't geloove in Christum, dat wy gerechtveerdigt worden, oock eer wy goede wercken doen: andersins en souden sy niet meer konnen goet zijn, dan een vrucht des booms goet zijn kan, voor dat de boom goet is. So doen wy dan goede wercken, maer niet om te verdienen; (want wat souden wy verdienen?) ja wy zijn in Godt gehouden, voor de goede wercken die wy doen, ende niet hy in ons: aengesien hy 't is die in ons werckt, het willen ende volbrengen, nae sijn welbehagen. Laet ons dan letten op 't gene dat 'er geschreven staet, Wanneer gy alles gedaen sult hebben, dat u geboden is, so segt, Wy zijn onnutte knechten, wy hebben gedaen dat wy schuldigh waren. Hierentusschen en willen wy niet loochenen, dat Godt de goede wercken beloont, maer 't is door sijn genade, dat hy sijne gaven kroont. Voort, al is 't dat wy goede wercken doen, so en gronden wy doch onse saligheyt niet daer op: want wy en konnen geen werck doen, of 't en is besmett door ons vleesch, ende oock strafweerdigh: ende al konden wy eenigh voortbrengen, so is doch de gedachtenisse van een sonde genoegh, dat 't selve van Godt soude verworpen werden. Also dan souden wy altijt in twijffel staen, herwaerts ende derwaerts drijvende sonder eenige sekerheyt, ende onse arme conscientien souden altijt gequelt werden, indien sy niet en steunden op de verdiensten des lijdens ende stervens onses Saligmakers.


XXV.

Van het afdoen der ceremoniale wet.

Wy gelooven dat de ceremonien ende figuren der wet opgehouden hebben met de komste Christi, ende dat alle schaduwen een eynde genomen hebben; also dat het gebruyck van dien, onder de Christenen wechgenomen moet werden: nochtans blijft ons de waerheyt ende substantie van dien in Christo Iesu, in den welcken sy hare vervullinge hebben. Hierintusschen gebruycken wy nogh de getuygenissen, genomen uyt de wet ende de Propheten; om ons in den Euangelio te bevestigen, ende oock om ons leven te reguleeren in aller eerbaerheyt tot Godts eere, volgende sijnen wille.


XXVI.

Van de eenige voorbiddinge Christi.

Wy gelooven dat wy geenen toegangh hebben tot Godt, als alleen door den eenigen Middelaer ende Voorspraeck Iesum Christum den Rechtveerdigen: dewelcke hierom mensche geworden is, vereenigende t'samen de Goddelicke ende de menschelicke nature; op dat wy menschen eenen toegangh souden hebben tot de Goddelicke majesteyt, andersins ware ons de toegangh gesloten. Maer dese Middelaer, dien de Vader ons heeft gegeven tusschen hem ende ons, en moet ons door sijn grootheyt niet verschricken, om ons eenen anderen, nae ons goetduncken, te doen soecken. Want daer en is niemant, noch in den hemel, noch op der aerden, onder de schepselen, die ons liever heeft dan Iesus Christus. Dewelcke hoewel hy in de gedaente Godts was, nochtans hemselven vernietigt heeft, aennemende de gedaente eens menschen, ende eenes knechts voor ons, ende is in alles sijnen broederen gelijck geworden. Indien wy nu eenen anderen Middelaer soecken moesten, die ons goetgunstigh ware; wien souden wy konnen vinden, die ons meer beminde, dan hy die sijn leven voor ons gelaten heeft, oock doe wy sijne vyanden waren? Ende so wy

{==18==} {>>pagina-aanduiding<<}

eenen soecken, die macht ende aensien heeft; wie is 'er die des soo vele heeft, als de gene die geseten is ter rechterhant sijns Vaders, ende die alle macht heeft in den hemel ende op der aerden? Ende wie sal eer verhoort werden, als de eygen welbeminde Sone Godts? So is dan alleen door een mistrouwen dit gebruyck ingevoert, dat men de Heyligen ont-eert, in de plaetse van die te eeren, doende 't gene sy noyt gedaen noch begeert en hebben, maer hebben 't volstandelick, ende volgende hare schuldige plicht verworpen; als blijckt uyt hare Schriften. Ende hier en moet men niet voortbrengen, dat wy 't niet weerdigh en zijn; want het heeft hier de meeninge niet, dat wy onse gebeden op onse weerdigheyt souden voordragen, maer alleen op de uytnementheyt ende weerdigheyt onses Heeren Iesu Christi, wiens rechtveerdigheyt de onse is door 't geloove. Daerom de Apostel, willende dese sotte vreese, ofte veel meer dat misvertrouwen van ons nemen, segt ons, dat Jesus Christus sijnen broederen in alles gelijck geworden is, op dat hy ware een Hoogepriester, barmhertigh ende getrouw, om de sonden des volcks te reynigen: want daer door dat hy selve, versocht zijnde, geleden heeft, kan hy, den geenen die versocht werden, te hulpe komen. Ende daer na, om ons nogh meer moets te geven, om tot hem te gaen, segt hy: Dewijle wy dan eenen grooten Overpriester hebben, Jesum den Sone Godts, die door de hemelen ingegaen is; laet onse dese belijdenisse vasthouden: Want wy en hebben geenen Overpriester die niet en soude konnen medelijden hebben met onse kranckheden; maer die in alle dingen nae de gelijckheyt heeft versocht geweest, sonder sonden. Daerom laet ons toegaen met vrymoedigheyt tot den throon der genade, op dat wy barmhertigheyt krijgen, ende genade vinden in den tijt der hulpe. Deselve Apostel segt, dat wy vryheyt hebben tot den ingangh des heyligdoms door het bloet Jesu. Laet ons dan gaen, segt hy, met vrymoedigheyt des geloofs, etc. Item, Christus heeft een eeuwigh Priesterdom, waer door hyse ten vollen kan saligh maken, die door hem tot Godt gaen, altijt levende, om voor hen te bidden. Wat gebreeckt 'er meer, dewijle Christus selve dese uytsprake doet? Ick ben de wegh, ende de waerheyt, ende het leven. Niemant en komt tot den Vader dan door my. Waer toe souden wy eenen anderen Advocaet soecken, aengesien het Godt belieft heeft ons sijnen Sone tot eenen Advocaet te geven? Laet ons hem niet verlaten om eenen anderen te neemen; ofte veel meer eenen anderen te soecken, sonder hem immermeer te vinden, want als Godt hem ons gegeven heeft, so wiste hy wel dat wy sondaers waren. Daerom achtervolgende het bevel Christi, so roepen wy den hemelschen Vader aen door Christum onsen eenigen Middelaer; gelijck wy in 't gebedt des Heeren geleert zijn; versekert zijnde dat al wat wy den Vader in sijnen name bidden sullen, ons sal gegeven worden.


XXVII.

Van de algemeyne Christelicke Kercke.

Wy gelooven ende belijden eene eenige Catholijcke ofte algemeyne Kercke: dewelcke is eene heylige vergaderinge der ware Christgeloovigen, alle hare saligheyt verwachtende in Iesu Christo, gewasschen zijnde door sijn bloet, geheyligt ende versegelt door den Heyligen Geest. Dese Kercke is geweest van den beginne der werelt af, ende sal zijn tot den eynde toe: als daer uyt blijckt, dat Christus een eeuwigh Koningh is; dewelcke sonder onderdanen niet zijn en kan. Ende dese heylige Kercke wert van Godt bewaert, ofte staende gehouden, tegen het woeden der geheele werelt; hoewel sy somwijlen eenen tijt langh seer kleyn, ende als tot niet schijnt gekomen te zijn in de oogen der menschen. Gelijck hem de Heere, geduurende den gevaerlicken tijt onder Achab, seven duysent menschen behouden heeft, die hare knien voor Baal niet gebogen en hadden. Oock mede is dese heylige Kercke niet gelegen, gebouden, of bepaelt in een sekere plaetse, of aen sekere persoonen, maer sy is verspreydt ende verstroyt door de geheele werelt: nochtans t'samengevoegt ende vereenigt zijnde met hert ende wille in eenen selven Geest, door de kracht des geloofs.


XXVIII.

Dat een yegelick schuldigh is hem by de ware Kercke te voegen.

Wy gelooven, aengesien dese heylige vergaderinge is een versamelinge der gene die saligh werden, ende dat buyten deselve geen saligheyt en is; dat niemant van wat staet ofte qualiteyt hy zy, hem behoort op hemselven te houden, om op sijn eygen persoon te staen: maer datse alle schuldigh zijn haerselven daer by te voegen, ende daermede te vereenigen, onderhoudende de eenigheyt der Kercke; haer onderwerpende de onderwijsinge ende tucht derselve, den hals buygende onder het jock Iesu Christi, ende dienende de opbouwinge der broederen, nae de gaven die haer Godt verleent heeft, als onderlinge lidtmaten eenes selfden lichaems. Ende op dat dit te beter mochte onderhouden werden; so is het ampt aller geloovigen, volgende het woort Godts, haer af te scheyden van den genen die niet van de Kercke en zijn, ende haer te voegen tot dese vergaderinge, 't zy op wat plaetse datse Godt gestelt heeft: al waer 't schoon soo dat de Magistraten ende placcaten der Princen daer tegen waren, ende dat de doot, ofte eenige lichamelicke straffe daer aen hinge. Daerom alle de gene die haer van deselve afscheyden, ofte niet daer by en voegen, die doen tegen de ordinantie Godts.


XXIX.

Van het onderscheyt ende de merckteeckenen
van de ware ende valsche Kercke.

Wy gelooven, dat men wel neerstelick ende met goede voorsichtigheyt, uyt den woorde Godts, behoort te onderscheyden, welcke de ware Kercke zy: aengesien dat alle secten, die huydendaegs in de werelt zijn, haer met den naem der Kercke bedecken. Wy en spreken hier niet van het geselschap der hypocriten, dewelcke in de Kercke onder de goede vermengt zijn, ende hierentusschen van de Kercke niet en zijn, hoewel sy nae den lichame in deselve zijn: maer wy seggen, dat men het lichaem, ende de gemeynschap der ware Kercke onderscheyden sal van alle secten, welcke seggen datse de Kercke zijn. De merckteeckenen om de ware Kercke te kennen, zijn dese: So de Kercke de reyne Predicatie des Euangeliums oeffent: indien sy gebruyckt de reyne bedieninge der Sacramenten, gelijckse Christus ingestelt heeft: so de Kerckelicke tucht gebruyckt wert, om de sonden te straffen. Kortelick, so men hem aenstelt nae het suyver woort Godts, verwerpende alle dingen die daer tegen zijn, houdende Iesum Christum voor het eenige Hooft. Hier door kan men sekerlick de ware Kercke kennen: ende en staet niemant toe, hem daer van te scheyden. Ende aengaende de gene die van de Kercke zijn; die kan men kennen uyt de merckteeckenen der Christenen: te weten, uyt het geloove, ende wanneer sy aengenomen hebbende den eenigen Saligmaker Iesum Christum, de sonde vlieden, ende de gerechtigheyt najagen, den waren Godt ende haren naesten lief hebben, niet af en wijcken noch ter rechter noch ter slinckerhant, ende haer vleesch kruycigen met sijne wercken. Alsoo nochtans, niet als of daer nogh geen groote swackheyt in haer en zy, maer sy strijden daer tegen door den geest alle de dagen hares levens, nemende gestadelick hare toevlucht tot het bloet, de doot, lijden, ende gehoorsaemheyt des Heeren Iesu, in den welcken sy vergevinge harer sonden hebben, door 't geloove in hem. Aengaende de valsche kercke; die schrijft haer ende hare ordinantien meer macht ende autoriteyt toe, als den woorde Godts, ende en wil haer het jock Christi niet onderwerpen: sy bedient de Sacramenten niet, gelijck Christus in sijn woort verordent heeft; maer sy doet daer af ende toe, gelijck het haer goet dunckt:

{==19==} {>>pagina-aanduiding<<}

sy grondet haer meer op de menschen, dan op Christum: sy vervolgt de gene die heyliglick leven nae het woort Godts, ende die haer bestraffen van hare gebreken, gierigheyt, ende afgoderyen. Dese twee Kercken zijn lichtelick te kennen, ende van malkanderen te onderscheyden.


XXX.

Van de Regeeringe der Kercke, door Kerckelicke Ampten.

Wy gelooven dat dese ware Kercke geregeert moet werden, nae de geestelicke politie, die ons onse Heere heeft geleert in sijn woort; namelick, dat 'er Dienaers ofte Herders moeten zijn om Godts woort te prediken, ende de Sacramenten te bedienen: dat 'er oock Opsienders ende Diakenen zijn, om met de Herders te zijn als de Raet der Kercke, ende door desen middel de ware Religie te onderhouden, ende te doen dat de ware leere haren loop hebbe; dat oock de overtreders op geestelicke wijse gestraft werden, ende in den toom gehouden; op dat oock de arme ende bedruckte geholpen, ende getroost werden, nae datse van noode hebben. Door desen middel sullen alle dingen in der Kercken wel ende ordentlick toegaen, wanneer sulcke persoonen verkoren werden die getrouw zijn, ende nae den regel die de heylige Paulus daer van geeft in den Brief tot Timotheum.


XXXI.

Van de Dienaeren, Ouderlingen, ende Diakenen.

Wy gelooven dat de Dienaers des woorts Godts, Ouderlingen ende Diakenen, tot hare ampten behooren verkoren te werden door wettelicke verkiesinge der Kercke, met aenroepinge des naems Godts, ende goede orden, gelijck het woort Godts leert. So moet hem dan een yegelick wel wachten, door onbehoorlicke middelen hem in te dringen, maer is schuldigh den tijt te verwachten dat hy van Godt beroepen wert, op dat hy getuygenisse hebbe van sijne beroepinge, om van deselve versekert ende gewis te zijn, datse van den Heere is. Ende aengaende de Dienaers des woorts, in wat plaetse datse zijn, so hebbense eene selve macht ende autoriteyt, zijnde allegader Dienaers Iesu Christi, des eenigen algemeynen Bisschops ende des eenigen Hoofts der Kercke. Daerenboven op dat de heylige ordinantie Godts niet geschendet en werde, ofte in verachtinge kome, so seggen wy dat een yeder de Dienaers des woorts ende Ouderlingen der Kercke in sonderlinge achtinge behoort te hebben, om des wercks wille dat sy doen, ende in vrede met haer te zijn, sonder murmureeringe, twist ofte tweedracht, soo veel mogelick is.


XXXII.

Van de Orde ende Discipline ofte Tucht der Kercke.

Hierentusschen gelooven wy, hoewel het nuttelick ende goet is, dat die Regeerders der Kercke zijn, onder haer sekere ordinantie instellen ende bevestigen tot onderhoudinge des lichaems der Kercke, dat sy nochtans haer wel moeten wachten af te wijcken van 't gene ons Christus onse eenige Meester geordineert heeft. Ende daerom verwerpen wy alle menschelicke vonden, ende alle wetten die men soude willen invoeren, om Godt te dienen, ende door deselve de conscientien te binden ende te dwingen, in wat manieren het soude mogen zijn. So nemen wy dan alleen aen, 't gene dienstelick is om eendrachtigheyt ende eenigheyt te voeden ende te bewaren, ende alles te onderhouden in de gehoorsaemheyt Godts: waer toe ge-eyscht wert de excommunicatie ofte de ban, die daer geschiet nae den woorde Godts, met 't gene daer aenhangt.


XXXIII.

Van de Sacramenten.

Wy gelooven dat onse goede Godt, acht hebbende op onse grovigheyt ende swackheyt, ons heeft verordent de Sacramenten, om aen ons sijne beloften te versegelen, ende om panden te zijn der goetwilligheyt ende genade Godts tot onswaert, ende oock om ons geloove te voeden ende te onderhouden: dewelcke hy gevoegt heeft bij het woort des Euangeliums, om te beter aen onse uyterlicke sinnen voor te stellen, soo wel 't gene hy ons te verstaen geeft door sijn woort, als 't gene hy inwendigh doet in onse herten; bondigh ende vast makende in ons de saligheyt, die hy ons mededeelt. Want het zijn sichtbare waerteeckenen ende segelen van eene inwendige ende onsienlicke sake, door 't middel der welcken Godt in ons werckt door de kracht des Heyligen Geestes. So zijn dan de teeckenen niet ydel noch ledigh om ons te bedriegen: want Iesus Christus is de waerheyt van dien, sonder wien sy niet met allen zijn en souden. Voorder zijn wy te vreden met 't getal der Sacramenten, die Christus onse Meester ons heeft verordent; welcke niet meer dan twee zijn, te weten, het Sacrament des Doops ende des heyligen Avontmaels Iesu Christi.


XXXIV.

Van den heyligen Doop.

Wy gelooven ende belijden dat Jesus Christus, die het eynde der wet is, door sijn vergoten bloet een eynde gemaeckt heeft van alle andere bloetstortingen, die men soude konnen ofte willen doen tot versoeninge ende voldoeninge der sonden: ende dat hy afgedaen hebbende de Besnijdinge, die met bloet geschiedde, in de plaetse derselve heeft verordent het Sacrament des Doops, door 't welcke wy in de Kercke Godts ontfangen, ende van alle andere volcken, ende vreemde religien afgesondert werden, om geheelick hem toege-eygent te zijn, sijn merck ende veltteecken dragende: ende dient ons tot een getuygenisse dat hy in eeuwigheyt onse Godt zijn sal, ons zijnde een genadigh Vader. So heeft hy dan bevolen te doopen alle de gene die de sijne zijn, in den name des Vaders, ende des Soons, ende des Heyligen Geestes, alleen met reyn water: ons daer mede te verstaen gevende, gelijck 't water de vuyligheyt des lichaems afwascht, wanneer wy daer mede begoten werden; 't welcke op het lichaem des genen die den Doop ontfangt, gesien wert, ende besprengt hem: dat alsoo het bloet Christi 't selve van binnen in der zielen doet, door den Heyligen Geest, deselve besprengende ende suyverende van hare sonden, ende ons wederbarende uyt kinderen des toorns tot kinderen Godts. Niet dat sulcks door het uyterlicke water geschiet, maer door de besprenginge des dierbaren bloets des Soons Godts: die onse roode zee is, door welcke wy moeten doorgaen, om te ontgaen de tyrannye van Pharao, welcke is de duyvel, ende in te gaen in 't geestelicke lant Canaan. Also geven ons de Dienaers van hare zijde het Sacrament, ende het gene dat sichtbaer is; maer onse Heere geeft 't gene door het Sacrament beduydet wert, te weten, de gaven ende onsienelicke genade, wasschende, suyverende ende reynigende onse zielen van alle vuyligheden ende ongerechtigheden, ende onse herten vernieuwende, ende deselve vervullende met alle vertroostinge, ons gevende een ware versekertheyt sijner vaderlicker goetheyt, ons den nieuwen mensche aendoende, ende den ouden uyttreckende met alle sijne wercken. Hierom gelooven wy, dat so wiens voornemen is, in 't eeuwige leven te komen, die moet maer eens gedoopt werden met den eenigen Doop, sonder denselven immermeer te herhalen: want wy oock niet tweemael konnen geboren werden. Doch dese Doop en is niet alleen nut soo lange het water op ons is, ende dat wy 't water ontfangen, maer oock alle den tijt onses levens. Hierom verwerpen wy de dwalinge der Wederdooperen, die niet te vreden zijn met een eenigh doopsel dat sy eens ontfangen hebben, ende daerenboven verdoemen den Doop der kinderkens der geloovigen: dewelcke wy gelooven dat men behoort te doopen, ende met het merckteecken des verbonts te versegelen, gelijck de kinderkens in Israël besneden wierden, op de selve beloften die onsen kinderen gedaen zijn. Ende voorwaer Christus heeft sijn bloet niet min vergoten om

{==20==} {>>pagina-aanduiding<<}

de kinderkens der geloovige te wasschen, als hy gedaen heeft om de volwassene. Ende daerom behooren sy het teecken te ontfangen ende het Sacrament van 't gene dat Christus voor haer gedaen heeft: gelijck de Heere in de wet beval haer mede te deelen het Sacrament des lijdens ende stervens Christi, korts na dat sy geboren waren; offerende voor haer een lammeken, het welcke was een Sacrament Iesu Christi. Daerenboven 't gene de Besnijdenisse dede aen den Ioodschen volcke, 't selve doet de Doop aen onse kinderen: welcke de oorsake is waerom de heylige Paulus den Doop noemt de Besnijdenisse Christi.


XXXV.

Van het heylige Avontmael onses Heeren Jesu Christi.

Wy gelooven ende belijden dat onse Saligmaker Iesus Christus het Sacrament des heyligen Avontmaels verordent ende ingestelt heeft, om te voeden ende te onderhouden de gene die hy alreede wedergeboren, ende in sijn huysgesin, 't welck is sijn Kercke, ingelijft heeft. Nu hebben de gene die wedergeboren zijn, in haer tweederley leven: het een lichamelick ende tijtlick, 't welcke sy van haer eerste geboorte medegebracht hebben, ende is allen menschen gemeyn: het andere is geestelick ende hemelsch, 't welcke haer gegeven wort in de tweede geboorte, dewelcke geschiet door 't woort des Euangeliums in de gemeynschap des lichaems Christi, ende dit leven en is niet gemeyn, dan alleen den uytverkorenen Godts. Alsoo heeft ons Godt tot onderhoudinge des lichamelicken ende aerdschen levens, gemeen aerdsch broot verordent; 't welck daer toe dienstelick is, ende is allen gemeyn, soo wel als het leven. Maer om het geestelick ende hemelsch leven te onderhouden, 't welcke de geloovige hebben, heeft hy hen gesonden een levendigh broot dat van den hemel nedergedaelt is, te weten, Jesum Christum, dewelcke het geestelicke leven der geloovigen voedt ende onderhoudt, als hy gegeten, dat is, toege-eygent ende ontfangen wert door 't geloove in den geest. Om ons dit geestelicke ende hemelsche broot af te beelden, heeft Christus verordent een aerdsch ende sienlick broot, 't welck een Sacrament is van sijn lichaem, ende den wijn tot een Sacrament sijns bloets: om ons te betuygen, soo waerachtelick als wy het Sacrament ontfangen ende houden in onse handen, ende 't selve eten ende drincken met onsen mont, waer mede ons leven daer na onderhouden wert, dat wy oock soo waerachtelick door 't geloove ('t welck de hant ende mont onser zielen is) het ware lichaem ende het bloet Christi onses eenigen Saligmakers ontfangen in onse zielen tot ons geestelick leven. Nu so is het seker ende ongetwijffelt, dat ons Iesus Christus sijne Sacramenten niet te vergeefs heeft bevolen. So werckt hy dan in ons al wat hy door dese heylige teeckenen ons voor oogen stelt, hoewel de wijse ons verstant te boven gaet, ende ons onbegrijpelick is, gelijck de werckinge des Heyligen Geestes verborgen ende onbegrijpelick is. Daerentusschen so en feylen wy niet, als wy seggen, dat 't gene van ons gegeten ende gedroncken wert, het eygen ende natuerlick lichaem ende het eygen bloet Christi is; maer de wijse, op welcke wy deselve nutten, en is niet de mont, maer de geest door het geloove. Also dan blijft Iesus Christus altijt sittende ter rechterhant Godts sijns Vaders in de hemelen, ende en laet doch daerom niet hemselven ons deelachtigh te maken door het geloove. Dese maeltijt is een geestelicke tafel, aen dewelcke Christus hemselven ons mededeelt met alle sijne goederen, ende doet ons aen deselve genieten, soo wel hemselven, als de verdiensten sijns lijdens ende stervens; voedende, sterckende, ende vertroostende onse arme troostloose ziele, door het eten sijns vleeschs, ende deselve verquickende ende vermakende door den dranck sijns bloets. Voorts hoewel de Sacramenten met de beteeckende saken t'samengevoegt zijn, so en werdense nochtans met dese twee saken van allen niet ontfangen. De godtloose ontfangt wel het Sacrament tot sijner verdoemenisse, maer hy ontfangt niet de waerheyt des Sacraments: gelijck als Iudas ende Simon de tooveraer beyde wel het Sacrament ontfingen, maer niet Christum, die door het selve beteeckent wert, dewelcke den geloovigen alleen medegedeelt wert. Ten laetsten, wy ontfangen het heylige Sacrament in de versamelinge des volcks Godts met ootmoedigheyt ende eerbiedinge, onder ons houdende een heylige gedachtenisse des doots Christi onses Saligmakers met dancksegginge, ende doen aldaer belijdenisse onses geloofs, ende der Christelicke Religie: daerom behoort hem niemant daer toe te begeven, sonder hemselven eerst wel beproeft te hebben: op dat hy etende van desen broode, ende drinckende uyt desen drinckbeker, niet ete ende drincke hemselven het oordeel. Kortelick, wy zijn door 't gebruyck deses heyligen Sacraments beweegt tot een vyerige liefde tegen Godt ende onsen naesten. Daeromme verwerpen wy alle vermengelingen ende verdoemelicke vonden, die de menschen by de Sacramenten gedaen ende gemengt hebben, als ontheyligingen derselver: ende seggen, dat men hem moet laten vernoegen met de ordeninge die Christus ende sijne Apostelen ons geleert hebben, ende spreken gelijck sy daer van gesproken hebben.


XXXVI.

Van het Ampt der Overheyt.

Wy gelooven dat onse goede Godt, uyt oorsake der verdorvenheyt des menschelicken geslachtes, Koningen, Princen ende Overheden verordent heeft, willende dat de werelt geregeert werde door wetten ende politien; op dat de ongebondenheyt der menschen bedwongen werde, ende het alles met goede ordinantie onder den menschen toegae. Tot dien eynde heeft hy de Overheyt het sweert in handen gegeven, tot straffe der boosen ende bescherminge der vroomen. Ende haer ampt is, niet alleen acht te nemen ende te waken over de politie, maer oock de hant te houden aen den heyligen Kerckendienst: om te weeren ende uyt te roeyen alle afgoderye ende valschen godtsdienst, om het Rijcke des Antichrists te gronde te werpen, ende het Koninckrijcke Iesu Christi te voorderen, 't woort des Euangeliums overal te doen prediken, op dat Godt van een yegelick ge-eert ende gedient werde, gelijck hy in sijn woort gebiedt. Voorder, een yeder, van wat qualiteyt, conditie ofte staet hy zy, is schuldigh hem den Overheden te onderwerpen, schattingen te betalen, haer eere ende eerbiedinge toe te dragen, ende hen gehoorsaem te zijn in alle dingen, die niet en strijden tegen Godts woort: voor haer biddende in hare gebeden, op datse de Heere stieren wille in alle hare wegen, ende dat wy een gerust ende stil leven leyden in alle Godtsaligheyt ende eerbaerheyt. Ende hier over verwerpen wy de Wederdoopers ende andere oproerige menschen: ende in 't gemeyn alle de gene die de Overheden ende Magistraten verwerpen, ende de Iustitie omstooten willen; invoeren de gemeynschap der goederen, ende verwerren de eerbaerheyt die Godt onder de menschen gestelt heeft.


XXXVII.

Van het laetste Oordeel.

Ten laetsten gelooven wy, volgende 't woort Godts, dat als de tijt van den Heere verordent (die alle creaturen onbekent is) gekomen, 't getal der uytverkorenen vervult sal zijn; onse Heere Jesus Christus uyt den hemel sal komen, lichamelick ende sienlick, gelijck hy opgevaren is, met groote heerlickheyt ende majesteyt, om hem te verklaren een Richter te zijn over levende ende doode: dese oude werelt in vyer ende vlamme stellende om deselve te suyveren. Ende alsdan sullen persoonelick voor desen grooten Richter verschijnen alle menschen, soo wel mannen als vrouwen ende kinderen, die van den aenbeginne der werelt af tot den eynde toe geweest

{==21==} {>>pagina-aanduiding<<}

sullen zijn; verdagvaert zijnde, door de stemme des Archangels, ende door 't geklanck der Godtlicker basuyne: Want alle de gene die gestorven sullen wesen, sullen uyt der aerden verrijsen, de ziele t'samengevoegt ende vereenigt zijnde met haer eygen lichaem, in het welcke sy sal geleeft hebben. Ende aengaende de gene die alsdan nogh leven sullen, die en sullen niet sterven gelijck de andere, maer sullen in een oogenblick verandert, ende uyt verderffelick onverderffelick worden. Alsdan sullen de boecken (dat is, de conscientien) geopent, ende de doode geoordeelt worden, nae 't gene sy in dese werelt gedaen sullen hebben, 't zy goet ofte quaet. Ja de menschen sullen rekenschap geven van alle onnutte woorden, die sy gesproken sullen hebben, die de werelt niet dan voor kinderspel ende voor tijtverdrijf achtet; ende dan sullen de verborgenheden ende geveynstheden der menschen openbaerlick voor allen ontdeckt worden. Ende daerom is de gedachtenisse deses oordeels, met recht schrickelick ende vervaerlick voor den boosen ende godtloosen, ende seer wenschelick ende troostelick voor den vroomen ende uytverkorenen; dewijle alsdan hare volle verlossinge volbracht sal werden, ende sullen aldaer ontfangen de vruchten des arbeyts ende der moeyte die sy sullen gedragen hebben; hare onnooselheyt sal van allen bekent werden, ende sullen de schrickelicke wrake sien, die Godt tegen de godtloose doen sal, diese getyrannizeert, verdruckt ende gequelt sullen hebben in dese werelt. Dewelcke overwonnen sullen werden door het getuygenisse harer eygene conscientien; ende sullen onsterffelick werden, doch in sulcker voegen, dat het sal zijn om gepijnigt te werden in het eeuwige vyer, 't welck den duyvel ende sijne engelen bereydt is. Ende daerentegen, de geloovige ende uytverkorene sullen gekroont werden met heerlickheyt ende eere. De Sone Godts sal haren naem belijden voor Godt sijnen Vader ende sijnen uytverkorenen Engelen, alle tranen sullen van hare oogen afgewischt werden: hare sake die nu tegenwoordelick van veele Richteren ende Overheden als kettersch ende godtloos verdoemt wert, sal bekent werden de sake des Soons Godts te zijn. Ende tot een genadige vergeldinge, sal haer de Heere sulck een heerlickheyt doen besitten, als het herte eenes menschen nimmermeer soude konnen bedencken. Daerom verwachten wy dien grooten dagh met een groot verlangen, om ten vollen te genieten de beloften Godts, in Iesu Christo onsen Heere. Amen.

penb. 22:20. Ja komt, Heere Jesu.


Kort begrijp der christelicke religie, Voor die haer willen begeven tot des Heeren heyligh Avontmael.

Eerste Vrage.

HOe veel stucken zijn u noodigh te weten, op dat gy wel getroost, saliglick leven ende sterven moogt?
Antw. Drie stucken. Ten eersten: Hoe groot mijne sonden ende elende zijn. Ten anderen: Hoe ick van alle mijne sonden ende elende verlost werde. Ten derden: Hoe ick Godt voor sulcke verlossinge sal danckbaer zijn.

Dat Eerste Deel.

Van des menschen Elendigheyt.
2. Vrage. Waer uyt kent gy uwe elendigheyt?
Antw. Uyt de wet Godts.
3. Vrage. Wat heeft u Godt in sijne wet bevolen?
Antw. Dat heeft hy ons schriftelick in de tien geboden begrepen, welcke aldus luyden:
Exod. 20:2, etc. Deuter. 5:6, etc.
Ick ben de HEERE uwe Godt, etc.
4. Vrage. Hoe werden de tien geboden gedeelt?
Antw. In twee tafelen.
5. Vrage. Welck is de somma van 't gene u Godt gebiedt in de vier geboden der eerster tafel?
Antw. Dat ick den Heere mijnen Godt sal liefhebben van gantscher herten, van gantscher zielen, van gantschen gemoede, ende van alle krachten: dat is het eerste, ende het groot gebodt.
6. Vrage. Welck is de somma van 't gene u Godt gebiedt in de ses geboden der tweeder tafel?
Antw. Dat ick mijnen naesten sal liefhebben, als my selven. Aen dese twee geboden hangt de gantsche wet ende de Propheten.
7. Vrage. Kont gy dit al volkomelick houden?
Antw. Neen ick: Maer ick ben van nature geneygt Godt ende mijnen naesten te haten; ende Godts geboden, met gedachten, woorden, ende wercken te overtreden.
8. Vrage. Heeft Godt u alsoo boos ende verdorven van nature geschapen?
Antw. Neen hy: Maer hy heeft my goet ende nae sijn evenbeelt geschapen, in ware kennisse Godts, gerechtigheyt ende heyligheyt.
9. Vrage. Van waer komt dan die verdorvenheyt die in u is?
Antw. Uyt den val ende ongehoorsaemheyt Adams ende Eve in 't paradijs: daer onse nature alsoo is verdorven, dat wy alle in sonden ontfangen ende geboren worden.
10. Vrage. Wat is dat voor een ongehoorsaemheyt geweest?
Antw. Dat sy hebben gegeten van de vrucht des booms, welcke hun Godt verboden hadde.
11. Vrage. Gaet ons de ongehoorsaemheyt Adams aen?
Antw. Iase doch: Want hy is onser aller vader; ende wy hebben alle in hem gesondigt.
12. Vrage. So zijn wy dan onbequaem tot eenigen goede als uyt ons selven, ende geneygt tot allen quade?
Antw. Ia wy: Ten zy dat wy door den Geest Godts wedergeboren werden.
13. Vrage. Wil Godt sulcke ongehoorsaemheyt ende verdorvenheyt ongestraft laten?
Antw. Neen hy: maer nae sijn rechtveerdigh oordeel, wil hy die tijtlick ende eeuwiglick straffen, gelijck geschreven staet: Vervloeckt zy een yegelick die niet en blijft in al dat 'er geschreven is in het Boeck der wet, dat hy dat doe.


Dat tweede deel.

Van des menschen Verlossinge uyt sijne Elendigheyt.
14. Vrage. Hoe kont gy dese straffe ontgaen, ende wederom ter genade komen?
Antw. Door eenen alsulcken Middelaer die t'samen waerachtigh Godt, ende een waerachtigh, rechtveerdigh mensche is.
15. Vrage. Wie is die Middelaer?
Antw. Onse Heere Iesus Christus, die in eenen persoon waerachtigh Godt, ende een waerachtigh, rechtveerdigh mensche is.
16. Vrage. Konnen d'Engelen onse Middelaers niet zijn?
Antw. Neense: Want sy en zijn noch Godt, noch menschen.
17. Vrage. Konnen de heylige onse Middelaers niet zijn?

{==22==} {>>pagina-aanduiding<<}

Antw. Neense: Want sy hebben selve gesondigt, ende en zijn niet anders dan door desen Middelaer saligh geworden.
18. Vrage. Sullen oock alle menschen door den Middelaer Iesum saligh worden, alsoo sy alle door Adam zijn verdoemt geworden?
Antw. Neense: Maer alleen die hem met een oprecht geloove aennemen: gelijck geschreven staet, Ioh. 3:16. Alsoo lief heeft Godt de werelt gehadt, dat hy sijnen eenighgeborenen Sone gegeven heeft, op dat een yegelick die in hem gelooft, niet en verderve, maer het eeuwige leven hebbe.
19. Vrage. Wat is een oprecht geloove?
Antw. Het is een sekere kennisse van Godt, ende sijn beloften ons in den Euangelio geopenbaert, ende een hertelick vertrouwen dat my alle mijne sonden om Christi wille vergeven zijn.
20. Vrage. Welck is de somma van 't gene ons Godt in den Euangelio belooft, ende bevolen heeft te gelooven?
Antw. Dat is begrepen in die twaelf Artikelen des algemeynen Christelicken geloofs, die aldus luyden:
Ick geloove in Godt den Vader, etc.
21. Vrage. Als gy belijdt te gelooven in Godt den Vader, ende den Sone, ende den Heyligen Geest, verstaet gy daer by drie Goden?
Antw. Neen ick geensins: Want daer is maer een eenigh waerachtigh Godt.
22. Vrage. Waerom noemt gy dan drie, den Vader, den Sone, ende den Heyligen Geest?
Antw. Om dat hem Godt alsoo in sijn woort heeft geopenbaert, dat dese drie onderscheydene persoonen, de eenige ende waerachtige Godt zijn: gelijck wy oock gedoopt zijn in den name des Vaders, ende des Soons, ende des Heyligen Geests.
23. Vrage. Wat gelooft gy met dese woorden: Ick geloove in Godt den Vader, den Almachtigen, Schepper des hemels ende der aerden?
Antw. Dat de eeuwige Vader onses Heeren Iesu Christi, die hemel ende aerde uyt niet geschapen heeft, ende nogh door sijne voorsienigheyt onderhoudt, om sijns Soons Christi wille, mijn Godt ende mijn Vader zy.
24. Vrage. Wat gelooft gy met dese woorden: Ende in Jesum Christum, sijnen eenighgeborenen Sone, onsen Heere?
Antw. Dat Iesus Christus de eeuwige ende eenige Sone des Vaders zy, eenes wesens met Godt den Vader, ende den Heyligen Geest.
25. Vrage. Gelooft gy niet dat hy oock mensche geworden is?
Antw. Ia ick: Want hy is ontfangen van den Heyligen Geest, ende geboren uyt de maget Maria.
26. Vrage. Is dan sijn Godtheyt verandert in menscheyt?
Antw. Neen: Want de Godtheyt is onveranderlick.
27. Vrage. Hoe is hy dan mensche geworden?
Antw. Door aenneminge der menscheyt in eenigheyt sijnes persoons.
28. Vrage. Heeft hy dan sijne menscheyt uyt den hemel gebracht?
Antw. Neen hy: Maer hy heeft die aengenomen uyt de maget Maria, door de werckinge des Heyligen Geests, ende is alsoo ons sijnen broederen in alles gelijck geworden, uytgenomen de sonde, Hebr. 2:17. ende 4:15.
29. Vrage. Waerom wert hy Jesus, dat is, Saligmaker, genaemt?
Antw. Om dat hy sijn volck saligh maeckt van hare sonden.
30. Vrage. Is 'er anders geen Saligmaker?
Antw. Neen: Want daer en is geen andere naem onder den hemel den menschen gegeven, waer in wy moeten saligh worden, dan in den name Iesu, Hand. 4:12.
31. Vrage. Waerom wert hy Christus, dat is, Gesalfde, genaemt?
Antw. Om dat hy met den Heyligen Geest is gesalft, ende van Godt den Vader verordent tot onsen grootsten Propheet, tot onsen eenigen Hoogenpriester, ende tot onsen eeuwigen Koningh.
32. Vrage. Wat heeft dan Iesus Christus gedaen om ons saligh te maken?
Antw. Hy heeft voor ons geleden, is gekruyst ende gestorven, is begraven ende nedergedaelt ter hellen, dat is, hy heeft de helsche pijne geleden, ende is alsoo sijnen Vader gehoorsaem geworden, op dat hy ons van de tijtlicke ende eeuwige straffen der sonden verlossen soude.
33. Vrage. In welcke nature heeft hy dit geleden?
Antw. Alleene in sijne menschelicke nature, dat is, sijne ziele ende lichaem.
34. Vrage. Wat heeft dan sijne Godtheyt hier toe gedaen?
Antw. Sijn Godtheyt heeft door hare kracht die aengenomene menscheyt alsoo gesterckt, dat sy den last des toorns Godts tegen de sonde heeft konnen verdragen, ende ons daer van verlossen.
35. Vrage. Is Christus dan in den doot gebleven?
Antw. Neen hy: Maer hy is ten derden dage opgestaen van den dooden, tot onser gerechtigheyt, Rom. 4:25.
36. Vrage. Waer is Christus nu nae sijne menscheyt?
Antw. Hy is opgevaren ten hemel, sitt ter rechterhant Godts des Vaders, dat is, verheven in de hoogste heerlickheyt boven alle creaturen, Ephes. 1:20, 21.
37. Vrage. Waer toe is hy daer soo hooge verheven?
Antw. Insonderheyt op dat hy van daer sijn gemeynte soude regeeren, ende onse Voorbidder zijn by den Vader.
38. Vrage. Is hy dan niet by ons tot aen 't eynde der werelt, alsoo hy ons belooft heeft? Matth. 28:20.
Antw. Nae sijne Godtheyt, majesteyt, genade ende Geest en wijckt hy nimmermeer van ons: maer nae sijn menscheyt blijft hy in den hemel, tot dat hy eenmael komen sal om te oordeelen de levende ende de doode.
39. Vrage. Wat gelooft gy van den Heyligen Geest?
Antw. Dat hy t'samen met den Vader ende den Sone een waerachtigh eeuwigh Godt zy: ende dat hy my van den Vader door Christum gegeven zijnde, wederbaert, in alle waerheyt leydt, my troost, ende in eeuwigheyt by my sal blijven.
40. Vrage. Wat gelooft gy van de heylige algemeyne Kercke?
Antw. Dat de Sone Godts uyt den gantschen menschelicken geslachte de uytverkorene ten eeuwigen leven, door sijnen Geest ende woort hem tot een gemeynte vergadert: daer van ick geloove dat ick een levendigh lidtmaet ben, ende eeuwigh sal blijven.
41. Vrage. Waer vergadert hy dese Kercke?
Antw. Daer men Godts woort recht predickt, ende de heylige Sacramenten bedient nae de instellinge Christi.
42. Vrage. Wat weldaden doet Godt dese gemeynte?
Antw. Hy schenckt haer vergevinge der sonden: een opstandinge des vleeschs, ende het eeuwigh leven.
43. Vrage. Wat baet het u nu, dat gy dit al gelooft?
Antw. Dat ick in Christo voor Godt rechtveerdigh ben, Rom. 5:1.
44. Vrage. Hoe zijt gy rechtveerdigh voor Godt?
Antw. Alleen door een oprecht geloove in Iesum Christum.
45. Vrage. Hoe is 't te verstaen, dat gy alleene door 't geloove gerechtveerdigt zijt?
Antw. Alsoo, dat alleene de volkomen genoegdoeninge ende gerechtigheyt Christi, van Gode my wert toegerekent, daer door my mijne sonden vergeven, ende ick een erfgenaem

{==23==} {>>pagina-aanduiding<<}

des eeuwigen levens werde, ende dat ick die niet anders dan door den geloove kan aennemen.
46. Vrage. Waerom konnen onse goede wercken onse gerechtigheyt voor Godt niet zijn, nochte oock een stuck derselver?
Antw. Daeromme, dat oock onse beste wercken in desen leven onvolkomen ende met sonden bevleckt zijn.
47. Vrage. Verdienen dan onse goede wercken niet, die Godt nochtans in desen ende in het toekomende leven wil beloonen?
Antw. Dese belooninge geschiet niet uyt verdienste, maer uyt genade.
48. Vrage. Wie werckt dat geloove in u?
Antw. De Heylige Geest.
49. Vrage. Door wat middel?
Antw. Door 't gehoor des gepredickten woorts, Rom. 10:14, 17.
50. Vrage. Hoe versterckt hy dat geloove?
Antw. Door dat selve gepredickte woort, ende 't gebruyck der heyliger Sacramenten.
51. Vrage. Wat zijn Sacramenten?
Antw. Heylige teeckenen ende segelen van Godt ingestelt, om ons daer door te versekeren, dat hy ons vergevinge der sonden ende het eeuwige leven uyt genade schenckt, om des eenigen slacht-offers Christi wille aen 't kruyce volbracht.
52. Vrage. Hoe veel Sacramenten heeft Christus in 't Nieuwe Testament ingestelt?
Antw. Twee: den heyligen Doop ende het heyligh Avontmael.
53. Vrage. Welck is het uyterlick teecken in den Doop?
Antw. Het water daer mede wy gedoopt worden in den name des Vaders, ende des Soons, ende des Heyligen Geests.
54. Vrage. Wat beteeckent ende versegelt dat?
Antw. De afwasschinge der sonden door den bloede ende Geest Iesu Christi.
55. Vrage. Waer heeft ons Christus sulcks toegeseyt ende belooft?
Antw. In de insettinge des Doops, die aldus luydet: Gaet henen in de geheele werelt, predickt het Euangelium allen creaturen. Die gelooft sal hebben, ende gedoopt sal zijn, sal saligh worden. Maer die niet en sal gelooft hebben, sal verdoemt worden.
56. Vrage. Sal men oock de jonge kinderen doopen?
Antw. Ia: want sy alsoo wel als de volwassene in 't Verbont Godts, ende in sijne gemeynte begrepen zijn.
57. Vrage. Welck is het uyterlick teecken in 't Avontmael?
Antw. Het gebroken broot dat wy eten, ende de vergoten wijn dien wy drincken, tot gedachtenisse des lijdens ende stervens Christi.
58. Vrage. Wat beteeckent ende versegelt dat?
Antw. Dat Christus onse ziele met sijn gekruyste lichaem ende vergoten bloet spijst ende laeft ten eeuwigen leven.
59. Vrage. Waer heeft ons Christus sulcks toegeseyt?
Antw. In de instellinge des Avontmaels, die van den heyligen Paulo aldus wert beschreven: 1 Cor. 11:23, 24, 25, 26. Want ick hebbe van den Heere ontfangen 't gene ick oock u overgegeven hebbe, dat de Heere Jesus, in den nacht in welcken hy verraden wiert, het broot nam: Ende als hy gedanckt hadde, brack hy't, ende seyde, Nemet, etet, dat is mijn lichaem, dat voor u gebroken wort: Doet dat tot mijner gedachtenisse. Desgelijcks [nam hy] oock den drinckbeker na het eten des Avontmaels, ende seyde, Dese drinckbeker is het Nieuwe Testament in mijnen bloede: Doet dat, soo dickwijls als gy [dien] sult drincken, tot mijner gedachtenisse. Want soo dickwijls als gy dit broot sult eten, ende desen drinckbeker sult drincken, so verkondigt den doot des Heeren, tot dat hy komt.
60. Vrage. Wert het broot verandert in 't lichaem Christi, ende de wijn in sijn bloet?
Antw. Neen: niet meer dan 't water in den Doop wert verandert in het bloet Christi.
61. Vrage. Hoe moet gy uselven beproeven eer gy ten Avontmale des Heeren komt?
Antw. Eerst moet ick ondersoecken, of ick my selven van wegen mijne sonden mishage, ende my daeromme voor Godt verootmoedige: Ten tweeden, of ick geloove ende vertrouwe dat my alle mijne sonden om Christi wille vergeven zijn: Ten derden, of ick oock een ernstigh voornemen hebbe om voortaen in alle goede wercken te wandelen.
62. Vrage. Sal men oock die ten Avontmale laten gaen, die ongoddelicke leere drijven, ofte een ergerlick leven leyden?
Antw. Neen: op dat Godts Verbont niet en werde verontheyligt, ende sijn toorn over de gantsche gemeynte niet aengesteken en werde.
63. Vrage. Hoe sal men dan met de soodanige handelen?
Antw. Achtervolgende de ordinantie die ons Christus daer van gegeven heeft, Matth. 18:15, 16, 17. welcke aldus luydt: Maer indien uwe broeder tegen u gesondigt heeft, gaet henen ende bestraft hem tusschen u ende hem alleen: indien hy u hoort, so hebt gy uwen broeder gewonnen. Maer indien hy [u] niet en hoort, so neemt nogh één ofte twee met u: op dat in den mont van twee ofte drie getuygen alle woort bestae. Ende indien hy deselve geen gehoor en geeft, so segt het der gemeynte: ende indien hy oock der gemeynte geen gehoor en geeft, so zy hy u als de heyden ende de tollenaer.


Dat derde deel.

Van de Danckbaerheyt die men Gode voor
de Verlossinge schuldigh is.
64. Vrage. Aengesien wy alleen uyt genade door Christum saligh worden, waerom moet gy dan nogh goede wercken doen?
Antw. Niet om den hemel daer mede te verdienen, (het welck Christus heeft gedaen;) maer om dat my Godt sulcks heeft geboden.
65. Vrage. Waer toe dienen dan uwe goede wercken?
Antw. Dat ick Gode daer mede danckbaerheyt voor alle sijne weldaden bewijse, ende hy door my gepresen werde: dat ick oock uyt de goede wercken, als uyt de vruchten, van de oprechtigheyt mijns geloofs versekert zy, ende dat mijn naeste daer door gesticht, ende Christo gewonnen werde.
66. Vrage. Sullen die oock saligh worden die geen goede wercken en doen?
Antw. Neense: want de Schrift segt, dat geen onkuysche, afgodendienaer, echtbreker, hoereerder, dief, gierigaert, dronckaert, lasteraer, noch roover, noch diergelijcke, het Rijcke Godts be-erven sal, 1 Cor. 6:9, 10. ten zy dat sy haer tot Godt bekeeren.
67. Vrage. Waer in bestaet de bekeeringe des menschen?
Antw. In een hertelick leetwesen ende vlieden van sonden, ende in een ernstige lust ende doen van alle goede wercken.
68. Vrage. Wat zijn goede wercken?
Antw. Alleen die uyt den waren geloove, nae de wet Godts, hem ter eeren geschieden: ende niet, die op menschen-insettingen, ofte op ons goetduncken gegrondt zijn.
69. Vrage. Konnen die, dewelcke tot Godt bekeert zijn, de wet volkomelick houden?
Antw. Neense doch: maer oock de allerheyligste, soo lange als sy in dit leven zijn, en hebben maer een kleyn beginsel deser gehoorsaemheyt; doch alsoo, datse met een ernstigh voornemen, niet alleen nae sommige, maer nae alle de

{==24==} {>>pagina-aanduiding<<}

geboden Godts beginnen te leven: gelijck sy oock den Heere gedueriglick bidden om dagelicks daer inne toe te nemen.
70. Vrage. Wien moeten wy hier omme bidden?
Antw. Niet eenige creaturen, maer alleen Godt die ons helpen kan, ende om Iesu Christi wille verhooren wil.
71. Vrage. In wiens name moeten wy Godt bidden?
Antw. Alleen in Christi name, Joh. 16:23. ende niet in den name eeniger heyligen.
72. Vrage. Waeromme moeten wy desen Godt bidden?
Antw. Om alle geestelicke ende lichamelicke nootdruft: welcke de Heere Christus begrepen heeft in dat gebedt dat hy ons selve geleert heeft.
73. Vrage. Hoe luydt dat gebedt?
Antw. Onse Vader, etc.
74. Vrage. Wat begeert gy van Godt in desen gantschen gebede?
Antw. Ten eersten, dat al wat dient tot Godts eere, gevordert werde, daerentegen geweert dat deselve verhindert ofte sijnen wille wederstaet. Ten anderen, dat hy my met alle nootdruft nae den lichame versorge, ende nae de ziele my beware van allen quade, welcke my aen mijne saligheyt soude mogen schadelick zijn. Amen.
ALs de gene die hen tot de gemeynte begeven willen, dese hooftstucken in den gront bekent ende beleden hebben, so vraegt men hen of sy oock ergens in, aengaende de Leere, eenigen twijffel hebben, op dat men hun moge genoegh doen: indien yemant onder hen segt, Ia, so soeckt men hem uyt de Schrifture te voldoen; ende is 't dat sy alle gerust zijn, so vraegt men, of sy oock voorgenomen hebben, door Godts genade, by dese Leere te blijven, ende de werelt te versaken, ende een nieuw Christelick leven te leyden. Ten eynde vraegt men oock, of sy hen der Christelicke straffe willen onderwerpen. 't Welck hebbende gedaen, men vermaentse tot vrede, liefde, ende eendrachtigheyt met alle menschen, ende tot vredemakinge indien yemant van haer met haren naesten yet uytstaende heeft.


De liturgie der gereformeerde kercken in nederlant: Ofte De Formulieren by deselve in den uyterlicken Dienst gebruyckelick;



1.
In 't doen van de Gemeyne Gebeden.

2.
In de Bedieninge der heylige Sacramenten.

3.
In de Oeffeninge der Kerckelicke Discipline.

4.
In de Bevestinge der Kerckendienaren. ende

5.
In de Insegeninge des Houwelicks.





Christelicke gebeden, Die in de Vergaderinge der geloovigen ende elders gebruyckt worden.


Gebedt des Sondaegs voor de Predicatie.

O Eeuwige Godt, ende allergenadigste Vader, wy verootmoedigen ons uyt gront des herten voor uwe hooge majesteyt, tegen dewelcke wy soo menigmael ende grouwelick gesondigt hebben, ende bekennen so gy met ons wilt te rechte gaen, dat wy anders niet dan den eeuwigen doot verdient hebben: Want boven dien dat wy alle door de erfsonde voor u onreyn ende kinderen des toorns zijn, ontfangen uyt sondelicken zade, ende in ongerechtigheyt geboren, daer door allerhande boose lusten, tegen u ende onsen naesten strijdende, in ons woonen: so hebben wy met der daet uwe geboden nogh menigmael ende sonder eynde overgetreden, nalatende dat gy ons geboden hadt, ende doende dat ons klaerlick verboden was. Wy hebben als schapen gedwaelt, ende hebben grootelicks tegen u gesondigt, 't welck wy bekennen, ende het is ons van herten leet: ja wy belijden t'onser kleynigheyt, ende ten prijse uwer ontfermhertigheyt t'onswaert, dat onse sonden 't getal der hayren onses hoofdes te boven gaen, ende dat wy tien duysent pont schuldigh zijn, waer tegen wy niet hebben om te betalen. Daerom wy oock niet weerdigh zijn uwe kinderen genaemt te wesen, noch onse oogen op te slaen ten hemel, om onse gebeden voor u uyt te spreken. Nochtans, o Heere Godt, ende barmhertige Vader, wetende dat gy den doot des sondaers niet en begeert, maer dat hy hem bekeere ende leve, ende dat uwe barmhertigheyt oneyndelick is, die gy bewijst den genen die sich tot u bekeeren; wy roepen u van herten aen, uyt vertrouwen onses Middelaers Iesu Christi, die dat Lam Godts is, dat de sonden der werelt is wechnemende, ende bidden u, dat gy wilt medelijden hebben met onse swackheyt, ons om Christi wille alle onse sonden vergevende: wascht ons in de suyvere fonteyne sijns bloets, op dat wy reyn ende sneeuwwit werden. Deckt onse naecktheyt met sijne onnooselheyt ende gerechtigheyt, om uwes naems eere wille: Reynigt ons verstant van alle blintheyt, ende onse herten van allen moetwille ende hartneckigheyt. Opent den mont uwes Dienaers tegenwoordelick, ende vervult dien met uwe wijsheyt ende kennisse, op dat hy uw woort reynelick ende vrymoedelick verkondige. Bereydt oock onser aller herten, op dat wy dat selve hooren, verstaen ende bewaren mogen: Schrijft uwe wetten (nae uwe beloftenisse) in de tafelen onser herten, ende geeft ons lust ende kracht daer in te wandelen, tot uwes naems prijs ende eere, ende tot stichtinge uwer gemeynte. Dit alles, o genadige Vader, bidden ende begeeren wy in den name Iesu Christi, die ons alsoo heeft leeren bidden:
Onse Vader,  etc.


Een Gebedt voor allen noot der Christenheyt. Des Sondaegs na de Predicatie.

ALmachtige, barmhertige Godt, wy bekennen by ons selven, ende belijden voor u, gelijck de waerheyt is, dat wy niet weerdigh zijn onse oogen op te slaen ten hemel, ende ons gebedt voor u te brengen, indien gy aensien wilt onse verdiensten ende weerdigheyt: want onse conscientien beschuldigen ons, ende onse sonden geven getuyge-
{==25==} {>>pagina-aanduiding<<}
nisse tegen ons. Wy weten oock, dat gy een rechtveerdigh Rechter zijt, straffende de sonden der gener die uwe geboden overtreden. Maer, o Heere, naedien gy ons bevolen hebt, u in allen noot aen te roepen, ende uyt uwe onuytsprekelicke barmhertigheyt belooft hebt onse gebeden te verhooren, niet van wegen onse verdiensten, die geene zijn, maer om de verdiensten onses Heeren Iesu Christi, welcken gy ons tot een Middelaer ende Voorspreker voorgestelt hebt: so versaken wy alle andere hulpe, ende hebben onse toevlucht alleen tot uwe barmhertigheyt.
Eerstelick, o Heere, beneven de ontallicke weldaden, die gy in 't gemeyn allen menschen op aerden bewijst, hebt gy ons insonderheyt soo vele genaden gedaen, dat het ons onmogelick is die te bedencken ofte uyt te spreken: Namelick, dat gy ons verlost hebt uyt den jammerlicken dienst des duyvels, ende alle afgoderye, daer in wy gevangen lagen, ende hebt ons gevoert tot het licht uwer waerheyt, ende tot de kennisse uwes heyligen Euangeliums. Daer tegen so hebben wy door onse ondanckbaerheyt dese uwe weldaden vergeten, wy zijn van u afgeweken, ende hebben onse eygene begeerlickheden gevolgt, u niet eerende gelijck wy schuldigh waren. Dies hebben wy grouwelick gesondigt, o Heere, ende u grootelicks vertoornt, dat wy, so gy met ons woudet handelen nae dat wy verdient hebben, niet anders souden hebben te verwachten, dan den eeuwigen doot ende verdoemenisse. Ia wy mercken oock, o Heere, by die kastijdingen, die gy ons dagelicks zijt toeschickende, dat gy u ten rechten over ons vertoornt. Want aengesien dat gy rechtveerdigh zijt, so en straft gy niemant sonder oorsake: Ende wy sien oock nogh uwe hant verheven, om ons nogh meer te straffen. Maer al waer 't dat gy ons nogh veel harder straftet, dan gy tot nogh toe gedaen hebt: Ia al vielen alle de plagen over ons, daer gy die sonden uwes volcks Israëls mede besocht hebt, so souden wy nochtans moeten bekennen, dat gy ons geen onrecht doen soudet.
Maer, o Heere, gy zijt onse Godt, ende wy zijn maer aerde ende stof: Gy zijt onse Schepper, ende wy zijn het werck uwer handen: Gy zijt onse Herder, ende wy zijn uwe schapen: Gy zijt onse Verlosser, ende wy zijn die, die gy verlost hebt: Gy zijt onse Vader, ende wy zijn uwe kinderen ende erfgenamen. Daerom en straft ons doch niet in uwen toorn, maer kastijdt ons genadelick. Ende onderhoudt veel meer dat werck dat gy in ons door uwe barmhertigheyt begonnen hebt, op dat de gantsche werelt wete en bekenne, dat gy onse Godt ende Saligmaker zijt. Uw volck Israël heeft u soo menigmael vertoornt, ende gy hebtse ten rechten gestraft, maer soo dickmaels als sy haer wederom tot u bekeerden, hebt gyse altijts in genaden aengenomen. Ende hoe swaer dat oock hare sonden ende misdaden waren, so hebt gy nochtans die plagen, dewelcke hen toebereydt waren, afgewendt van wegen des verbonts, 't welck gy gemaeckt hebt met uwe dienaren, Abraham, Isaac, ende Iacob, ende hebt also het gebedt uwes volcks noyt van u verstooten. Nu hebben wy door uwe genade even dat selve verbont, 't welck gy in de hant Iesu Christi onses Middelaers tusschen u ende alle geloovigen hebt opgerecht: Ia het is nu soo veel heerlicker ende krachtiger, na dat het Christus met sijn heyligh lijden ende sterven, ende ingangh in sijne heerlickheyt bevestigt ende vervult heeft. Daerom, o Heere, versakende ons selven, ende alle menschelicke hulpe, wy hebben onse toevlucht alleen tot het salige genadenverbont, door 't welcke onse Heere Iesus Christus (tot een volkomen offerhande sijn lichaem eenmael aen 't kruys voor ons overgevende) ons met u in eeuwigheyt versoent heeft. Daerom, o Heere, siet aen het aenschijn uwes Gesalfden, ende niet onse sonden, op dat uwe toorn door sijn voorbidden gestillet werde, ende dat uw aenschijn over ons lichte t'onser vreugden ende saligheyt.
Wilt ons oock voortaen in uw heyligh geleyt ende bescherminge aennemen, ende ons regeeren met uwen Heyligen Geest, die dagelicks meer ende meer ons vleesch met alle sijne wellusten doodende, ons vernieuwe tot een beter leven, ende in ons voortbrenge waerachtige vruchten des geloofs, daer door uwe naem in eeuwigheyt gelooft ende gepresen werde, ende wy met vyerige begeerte alle verganckelicke dingen verachtende, alleen nae de hemelsche mogen gedencken.
Ende overmits het u behaegt dat men bidde voor alle menschen, wy bidden u, dat gy uwen segen strecken wilt over de Leere uwes heyligen Euangeliums, op dat het overal verkondigt ende aengenomen werde, op dat de gantsche werelt vervult werde met uwe saligmakende kennisse, op dat de onwetende bekeert, de swacke gesterckt werde, ende een yegelick uwen heyligen naem, niet alleen met woorden, maer oock met de daet groot make ende heylige.
Wilt tot dien eynde getrouwe Dienaers in uwen oogst senden, ende die selve alsoo begaven, datse haren dienst getrouwelick mogen bedienen. Daer tegen wilt uytroeyen alle valsche leeraers, grijpende wolven, ende huerlingen, die haer eygen eere ende nuttigheyt soecken, ende niet de eere uwes heyligen naems alleen, noch der armen menschen welvaert ende saligheyt.
Wilt oock alle uwe Christelicke gemeynten, die gy overal beroepen hebt, genadelick bewaren ende regeeren, in eenigheyt des waerachtigen geloofs ende Godtsaligheyt des levens, op dat uw Rijcke dagelicks toeneme, ende des satans Rijcke te niete gae, tot dat uw Rijcke volkomen werde, als gy sult alles in allen zijn.
Insonderheyt bidden wy u voor de Overheden, die 't u belieft heeft over ons te stellen: voor de Hoogh-Mogende Heeren Staten Generael van dese Vereenigde Nederlanden, ende voor den Raet van State, voor N. onsen getrouwen Gouverneur, voor mijne Heeren de Staten van desen Lande, ende de Heeren Gecommitteerde Raden, voor mijne Heeren van den Hove Provinciael, ende voor den achtbaren Magistraet, Schout, Burgemeesteren, Schepenen ende Raet deser Stadt: Verleent hen allen uwe genade ende gaven, een yegelick in sijn beroep ende staet, daer inne hy van u gestelt is, op dat sy 't volck dat gy hen toebetrouwt hebt, wijselick regeeren, kloeckelick beschermen, uwen dienst getrouwelick hanthaven, ende de justitie aen haren onderdanen recht bedienen: wilt voorsitten met uwen Heyligen Geest in hare t'samenkomsten, op datse in alle saken niet anders dan 't gene goet ende behoorlick is, besluyten, ende daer na 't selve oock geluckelick uytvoeren mogen: Ten eynde dese Landen van hare vyanden bewaert, de quaetdoenders gestraft, ende de vroome voorgestaen zijnde, uwe naem daer door ge-eert, ende het Rijcke des Konings der Koningen Christi Iesu gevordert magh worden, ende dat wy een gerust stil leven leyden mogen in alle Godtsaligheyt ende eerbaerheyt.
Voorder bidden wy u voor onse medebroederen die onder den Paus ofte Turck vervolginge lijden, wiltse met uwen Heyligen Geest troosten, ende genadelick daer uyt verlossen: en laet niet toe dat uwe Christenheyt gantschelick verwoestet, ende de gedachtenisse uwes naems op aerden uytgeroeyt werde, dat niet de vyanden uwer waerheyt hen roemen tot uwer oneere ende lasteringe. Maer indien het uwe Goddelicke wille is, dat de gevangene Christenen met haren doot der waerheyt getuygenisse geven, ende uwen naem prijsen, so geeftse troost in haer lijden, datse sulcks van uwe Vaderlicke hant opnemen, ende daerom uwen wille volgende bestandigh blijven, 't zij in leven of in sterven, tot uwer eere, tot stichtinge uwer gemeynte, ende tot harer saligheyt.
Wy bidden u oock voor alle die gy kastijdt met armoede, gevanckenisse, kranckheyt des lijfs, ofte aenvechtinge des

{==26==} {>>pagina-aanduiding<<}

geests: Troostse alle, o Heere, nae dat gy wetet dat hare noot is eysschende. Geeft dat hen hare kastijdinge diene tot kennisse harer sonden, ende beteringe hares levens. Wilt hen oock geven volstandige geduldigheyt, versoetet haer lijden, ende verlostse eyndelick; op datse hen uwer goetheyt verblijden, ende uwen naem eeuwiglick prijsen.
Eyndelick, o Heere, wilt ons, ende de onse, mitsgaders alles wat ons aengaet, in uwe bewaringe nemen. Geeft dat wy in onsen beroep nae uwen wille mogen leven, ende de gaven die wy van uwen segen ontfangen, alsoo gebruycken, datse ons niet verhinderen, maer veel meer tot het eeuwige leven vorderen. Sterckt ons oock in alle aenvechtingen, op dat wy in den waren geloove strijdende, overwinnen mogen, ende hier namaels met Christo dat eeuwige leven besitten.
Om dese dingen alle bidden wy u, gelijckerwijs onse getrouwe Heere ende Saligmaker Iesus Christus ons selve geleert heeft: Onse Vader, etc.
Daer na wert de gemeynte verlaten met den gewoonlicken segen. Ontfangt den segen des Heeren.

De HEERE segene u, ende behoede u: De HEERE doe sijn aengesicht over u lichten, ende zy u genadigh: De HEERE verheffe sijn aengesicht over u, ende geve u vrede. Amen.


Een Gebedt voor de Leere des Catechismi.

O Hemelsche Vader, uw woort is volkomen, ende bekeert de zielen, een waerachtigh getuygenisse, den ongeleerden wijsheyt gevende, ende der blinden oogen verlichtende, een krachtigh middel ter saligheyt, allen die gelooven. Maer overmits dat wy van nature niet alleen blint, maer onbequaem zijn tot eenigen goede; ende dat gy oock niemant helpen wilt, dan die ootmoedigh ende verslagen zijn van herten: Wy bidden u, dat gy ons verstant wilt verlichten met uwen Heyligen Geest, ende ons geven een sachtmoedigh herte, van 't welcke alle opgeblasenheyt ende vleeschelicke wijsheyt geweert zy; op dat wy uw woort hoorende, 't selve recht verstaen mogen, ende ons leven daer nae aenstellen: Wilt oock genadelick bekeeren alle die nogh van uwe waerheyt afdwalen, op dat wy u alle te samen eendrachtelick dienen, in waerachtige heyligheyt ende gerechtigheyt alle de dagen onses levens. Dit begeeren wy alleen om Christi wille, die ons in sijnen naem aldus heeft leeren bidden, ende oock belooft te verhooren: Onse Vader,  etc.


Een Gebedt na de Leere des Catechismi.

O Genadige, barmhertige Godt ende Vader, wy dancken u dat gy niet alleen ons in uw verbont genomen hebt, maer oock onse kleyne kinderen, 't welck gy hen niet alleen versegelt hebt door den heyligen Doop, maer oock dagelicks bewijst, als gy uwen lof volmaeck uyt haren monde, om alsoo de wijse werelt te beschamen: Wy bidden u, vermeert in hen uwe genade, datse aen Christum uwen Soon altijt toenemen ende wassen; tot datse hare volkomen mannelicken ouderdom in alle wijsheyt ende gerechtigheyt erlangen. Geeft ons oock genade, dat wyse in uwe kennisse ende vreese, gelijck gy ons bevolen hebt, onderwijsen, op dat door hare Godtsaligheyt het Rijcke des satans verstoort werde, ende 't Rijcke Iesu Christi in dese ende andere gemeynten versterckt werde, ter eeren uwes heyligen naems, ende tot harer eeuwiger saligheyt, door Iesum Christum. Amen.


Een kort Gebedt voor de Predicatie in de Weke.

HEmelsche Vader, eeuwige ende barmhertige Godt, wy bekennen ende belijden voor uwe Godtlicke majesteyt, dat wy arme elendige sondaren zijn, ontfangen ende geboren in alle boosheyt ende verderffenisse, geneygt tot allen quade, ende onnut tot eenigen goede, ende dat wy met ons sondigh leven, sonder ophouden uwe heylige geboden overtreden: daer door wy uwen toorn tegen ons verwecken, ende nae uw rechtveerdigh oordeel op ons laden de eeuwige verdoemenisse. Maer, o Heere, wy hebben berouw ende leetwesen van dat wy u vertoornt hebben, wy beschuldigen ons selven, ende beklagen onse misdaden, begeerende dat gy genadelick onse elendigheyt wilt aensien. Wilt u over ons ontfermen, o allergoedertierenste Godt ende Vader, ende ons vergeven alle onse sonden, door dat heylige lijden uwes lieven Soons Iesu Christi. Wilt ons oock verleenen de genade uwes Heyligen Geestes, die ons onse ongerechtigheden van gantscher herte leere kennen, ende ons selven recht mishagen: op dat de sonde in ons magh gedoodet werden, ende wy in een nieuw leven opstaen, in 't welck wy oprechte vruchten der heyligheyt ende gerechtigheyt voortbrengen, die u door Iesum Christum mogen aengenaem zijn. Wilt ons oock uw heyligh woort nae uwen Goddelicken wille te verstaen geven, dat wy daer uyt leeren al ons betrouwen op u alleen te stellen, ende van alle creaturen aftrecken. Dat oock onse oude mensche met alle sijne begeerten van dage te dage meer ende meer gekruyst werde, ende dat wy ons u opofferen tot eenen levendigen offer, ter eeren uwes heyligen naems, ende tot stichtinge onses naesten, door onsen Heere Iesum Christum, welcke ons heeft geleert ende bevolen alsoo te bidden: Onse Vader, etc.


Een kort Gebedt na de Predicatie in de Weke.

HEere almachtige Godt, en laet uwen heyligen naem om onser sonden wille niet gelastert werden: want wy hebben op menigerley wijse tegen u gesondigt, mits dien wy uw heyligh woort niet gehoorsaem zijn soo het betaemt: ende met onwetentheyt ende murmureeren uwen toorn dagelicks tegen ons verwecken: Daerom gy ons ten rechten straft: Maer, o Heere, zijt gedachtigh uwer grooter barmhertigheyt, ende ontfermt u onser. Geeft ons kennisse ende leetwesen onser sonden, ende beteringe onses levens: Sterckt de Dienaers uwer Kercken, op datse getrouwelick ende stantvastelick uw heyligh woort mogen verkondigen: ende de Overheyt uwes volcks, op datse dat wereltlicke sweert met gerechtigheyt ende bescheydenheyt mogen voeren. Bewaert ons voor alle valscheyt ende ontrouwe. Verstoort alle boose ende listige raetslagen, die tegen uw woort ende Kercke overdacht werden. O Heere, onttreckt ons niet uwen Geest ende woort, maer geeft ons vermeerderinge des geloofs, ende in alle kruys ende tegenspoet lijdsaemheyt ende volstandigheyt. Komt uwe Kercke te hulpe, verlostse van allen overlast, bespottinge, ende tyrannye. Sterckt oock alle swacke ende bedroefde herten, ende sendt ons uwen vrede, door Iesum Christum onsen Heere, die ons dese sekere beloftenisse gegeven heeft: Voorwaer, voorwaer ick segge u, Al wat gy den Vader sult bidden in mijnen name, [dat] sal hy u geven: Ende heeft ons alsoo bevolen te bidden: Onse Vader, etc.



{==27==} {>>pagina-aanduiding<<}

Het Morgengebedt.

O Barmhertige Vader, wy dancken u, dat gy desen nacht soo getrouwelick voor ons gewaeckt hebt, ende bidden u, dat gy ons wilt stercken met uwen Heyligen Geest, die ons voortaen geleyde, dat wy desen dagh, mitsgaders alle de dagen onses levens, mogen besteden tot alle gerechtigheyt ende heyligheyt, ende wat wy in handen nemen, dat onse oogen altijt sien om uw' eere te verbreyden, also dat wy alle den voorspoet onses voornemens van uwe milde hant alleen verwachten. Ende op dat wy sulcke genade van u verkrijgen; wilt ons (nae uwe beloftenisse) vergeven alle onse sonden, door het heyligh lijden ende bloetvergieten onses Heeren ende Saligmakers Iesu Christi: want sy zijn ons van herten leet. Verlicht oock onse herten, op dat wy alle wercken der duysternisse afgeleyt hebbende, als kinderen des lichts in een nieuw leven mogen wandelen in alle Godtsaligheyt. Geeft oock uwen segen tot de verkondinge uwes Goddelicken woorts: Verstoort alle wercken des duyvels. Sterckt alle Kerckendienaers, ende Overheden uwes volcks. Troost alle vervolgde ende benaeuwde herten, door Iesum Christum uwen lieven Sone, welcke ons belooft heeft, dat gy ons alles wat wy in sijnen name bidden, sekerlick geven sult, ende daerom ons alsoo heeft leeren bidden:
Onse Vader, etc.


Het Avontgebedt.

O Barmhertige Godt, eeuwigh licht, schijnende in de duysternisse, gy die verdrijft den nacht der sonden, ende alle blintheyt des herten: Naedien gy den nacht verordineert hebt om te rusten, gelijck den dagh om te arbeyden: Wy bidden u, geeft dat onse lichamen in vrede ende stilheyt rusten, op datse daer na bequaem zijn mogen te lijden den arbeyt diense dragen moeten. Matigt onsen slaep, dat die niet onordentlick en zy, op dat wy aen lijf ende ziele onbevleckt mogen blijven, ja dat onse slaep selfs geschiede tot uwer eeren. Verlicht de oogen onses verstants, dat wy in den doot niet en ontslapen: maer altijt verwachten op onse verlossinge uyt dese elendigheyt. Beschermt ons oock voor alle aenvechtinge des duyvels, ons in uw heyligh geleyt nemende. Ende hoewel wy desen dagh niet toegebracht en hebben, sonder tegen u grootelicks gesondigt te hebben: Wy bidden u, wilt onse sonden bedecken door uwe barmhertigheyt, gelijck gy alle dingen op aerden met de duysternisse des nachts bedeckt, op dat wy daerom van uw aenschijn niet verstooten werden. Geeft oock rust ende troost allen krancken, bedroefden ende aengevochtenen herten, door onsen Heere Iesum Christum, die ons alsoo heeft leeren bidden: Onse Vader, etc.


Een Gebedt voor de Handelinge des Kerckenraets.

HEmelsche Vader, eeuwige ende barmhertige Godt, het heeft u belieft nae uwe oneyndelicke wijsheyt ende goedertierenheyt, u uyt allen menschen des gantschen aerdbodems een gemeynte door de predicatie des heyligen Euangeliums te versamelen, ende deselve te regeeren door den dienst der menschen. Gy hebt ons oock tot soodanigen ampt genadelick beroepen, ende bevolen goede acht te hebben op ons selven ende op de kudde die Christus met sijnen dierbaren bloede verworven heeft. Dewijle wy nu dan hier in uwen heyligen name versamelt zijn, om nae het exempel der Apostolischer Kercken van die dingen die ons voorvallen sullen, aengaende den welstant ende stichtinge uwer Kercken, volgende ons ampt, te handelen, daer toe wy ons selven belijden onnut ende onbequaem te wesen, als die van naturen wegen niet en vermogen yets goets uyt ons selven te dencken, veel min in 't werck te stellen: So bidden wy u, o getrouwe Godt ende Vader, dat gy nae uwe belofte, wesen wilt in 't midden van onse tegenwoordige versamelinge met uwen Heyligen Geest, die ons in alle waerheyt leyde. Neemt oock van ons wech alle misverstant ende verkeerde bewegingen des vleesches, ende geeft dat uw heyligh woort de eenige regel ende 't richtsnoer zy van alle onse raetslagen, op dat deselve mogen strecken tot uwes naems eere, tot stichtinge uwer gemeynten, ende tot ontlastinge van onse eygene conscientien, door Christum Iesum uwen Sone, die met u ende den Heyligen Geest, de eenige ende waerachtige Godt, eeuwiglick zijt te loven ende te prijsen. Amen.


Een Gebedt na de Handelinge des Kerckenraets.

HEere Godt, hemelsche Vader, wy dancken u van herten, dat het u behaegt hier in dese landen u een Kercke te versamelen, ende daer toe onsen dienst te gebruycken, ons de genade doende, dat wy vry ende onverhindert uw heyligh Euangelium prediken, ende alle Godtsalige oeffeninge gebruycken mogen. Daer beneven dat gy nu met uwen Heilighen Geest in 't midden van dese onse vergaderinge geweest zijt, onse raetslagen nae uwen wille stierende, ende onse herten in onderlinge vrede ende eendrachtigheyt verbindende. Wy bidden u, o getrouwe Godt ende Vader, wilt doch onsen voorgenomen arbeyt genadelick segenen, ende uw aengevangen werck krachtelick volvoeren: u altijt een rechte Kercke versamelende, ende deselve by de suyvere Leere, ende recht gebruyck der heyligher Sacramenten, ende neerstige oeffeninge der discipline bewarende. Doet daerentegen te niete alle boose ende listige raetslagen, die tegen uw woort ende Kercke overdacht werden. Sterckt oock alle Kerckendienaren, op dat sy getrouwelick ende stantvastelick uw heyligh woort mogen verkondigen: ende de Overheyt uwes volcks, op dat sy het wereltlicke sweert met gerechtigheyt ende bescheydenheyt mogen voeren. Insonderheyt bidden wy u voor de Overheden, die het u belieft heeft over ons te stellen, soo hooge als leege, ende voornamelick voor de Achtbare Magistraet deser Stadt. Geeft dat hare gantsche regeeringe daer nae gericht zy, dat de Koningh aller Koningen over haer ende hare onderdanen regeeren moge, ende het Rijcke des duyvels (welck een Rijck is aller schanden ende lasteringen) door haer als uwe dienaers langs soo meer verstoort ende te niete gemaeckt worde, ende dat wy onder haer een gerust ende stil leven leyden mogen, in alle Godtsaligheyt ende eerbaerheyt. Verhoort ons, o Godt ende Vader, door Iesum Christum uwen lieven Sone, die met u ende den Heylighen Geest, de eenige ende waerachtige Godt, eeuwiglick zijt te loven ende te prijsen. Amen.


Een Gebedt voor de Vergaderinge der Diakenen.

BArmhertige Godt ende Vader, gy die niet alleen ons geseyt hebt, dat wy altijts arme by ons hebben sullen, maer oock hebt bevolen deselve by te staen, ende tot dien eynde hebt in uwe gemeynte ingestelt den dienst der Diakenen, door dewelcke sy geholpen mochten worden: Naedemael wy, die in dese gemeynte tot het ampt van Diakenen beroepen zijn, alhier tegenwoordelick in uwen name zijn vergadert, om van onse bedieninge met malkanderen te spreken, so bidden wy u ootmoedelick, om Iesu Christi wille, dat gy by ons wilt wesen met den Geest der discretie, ten eyn-
{==28==} {>>pagina-aanduiding<<}
de wy goet onderscheyt mogen maken tusschen de rechte armen ende de onrechte: ende dat wy met alle blymoedigheyt ende getrouwigheyt de aelmoessen, die by ons versamelt zijn, eenen yegelicken uytdeelen nae eysch sijnes noots, niet ongetroost latende de behoeftige ledematen uwes lieven Soons, oock niet gevende den genen die geen gebreck en hebben. Ontsteeckt de herten der menschen met een vyerige liefde tot den armen, op dat sy milde hantreyckinge doen van hare tijtlicke goederen, waer over gy haer tot rentmeesters hebt gestelt: ende dat wy de middelen in handen hebbende om de behoeftige te helpen, ons ampt getrouwelick, sonder verdriet, ende met onbekrompen herten mogen bedienen. Verleent ons mede de gaven, om niet alleen met de uyterlicke gifte, maer oock met uw heyligh woort, de elendige te vertroosten. Ende aengesien de mensche niet alleen van den broode en leeft, maer van alle woort dat uyt uwen monde komt, so wilt oock uwen segen strecken over onse uytdeelinge, ende het broot der armen vermenigvuldigen, op dat sy ende wy oorsake mogen hebben om u te loven ende te dancken: verwachtende de salige komste uwes lieven Soons Iesu Christi, die om onsent wille arm geworden is, om ons rijck te maken in der eeuwigheyt. Amen.


Het Gebedt voor den Eten.

Psalm 145:15, 16.
15 Aller oogen wachten op u: ende gy geeft hen hare spijse t'sijner tijt.
16 Gy doet uwe hant open, ende versadigt al wat daer leeft [nae uw] welbehagen.
HEere, almachtige Godt, gy die alles geschapen hebt, ende nogh door uwe Godtlicke kracht onderhoudt, ende dat volck Israël in de woestijne gespijst hebt, wilt uwen segen strecken over ons uwe arme dienaers, ende ons heyligen dese gaven, die wy van uwe milde goetheyt ontfangen, op dat wyse matiglick ende heyliglick nae uwen goeden wille mogen gebruycken, ende daer door bekennen, dat gy onse Vader, ende een oorsprongh alles goets zijt. Geeft oock dat wy altijts, ende voor alle dingen, soecken dat geestelicke broot uwes woorts, met het welcke onse ziele gespijst werde ten eeuwigen leven, 't welcke gy ons bereydt hebt door dat heyligh bloet uwes lieven Soons onses Heeren Iesu Christi. Amen. Onse Vader, etc.

Alsoo vermaent ons onse Heere Iesus Christus, Luc. 21:34, 35.
34 Ende wacht uselven, dat uwe herten niet te eeniger tijt beswaert en worden met brasserye, ende dronckenschap, ende sorgvuldigheden deses levens, ende dat u die dagh niet onvoorsiens [over] en kome.
35 Want gelijck een strick sal hy komen over alle de gene die op den gantschen aerdbodem geseten zijn.


Het Gebedt na den Eten.

Alsoo spreeckt de Heere in 't Vijfde Boeck Mosis, Deuter. 8:10, 11.
10 Als gy dan sult gegeten hebben, ende versadigt zijn, so sult gy den HEERE uwen Godt loven over dat goede lant, dat hy u sal hebben gegeven.
11 Wacht u, dat gy des HEEREN, uwes Godts, niet en vergetet: dat gy niet en soudt houden sijne geboden, ende sijne rechten, ende sijne insettingen, die ick u heden gebiede.
HEere Godt, hemelsche Vader, wy dancken u voor alle uwe weldaden, die wy sonder ophouden van uwe milde hant ontfangen, dat uwe Goddelicke wille is, ons te onderhouden in dit tijtlicke leven, ende ons te versorgen met alle onse nootdruft: Maer insonderheyt, dat gy ons herboren hebt tot de hope van een beter leven, het welcke gy ons geopenbaert hebt door uw heyligh Euangelium.
Wy bidden u, barmhertige Godt ende Vader, dat gy niet toe en laet dat onse herten hier in dese aerdsche ende verganckelicke dingen souden gewortelt zijn: maer dat wy altijts mogen opwaerts sien ten hemel, verwachtende onsen Saligmaker Iesum Christum, tot dat hy in den wolcken verschijnen sal tot onse verlossinge. Amen. Onse Vader, etc.


Gebedt voor de krancke ende aengevochte menschen.

O Almachtige, eeuwige ende gerechtige Godt, ende barmhertige Vader, gy die een Heere des doots ende levens zijt, sonder wiens wille niet en geschiet, noch in den hemel, noch op der aerden; hoewel wy niet weerdigh zijn uwen name aen te roepen, noch te verhopen dat gy ons sult verhooren, als wy aensien hoe dat wy tot nogh toe onsen tijt overgebracht hebben; wy bidden u, dat gy nae uwe barmhertigheyt ons wilt aensien in 't aenschijn Iesu Christi, die alle onse swackheyt op hem genomen heeft: Wy bekennen dat daer niet in ons is, dan genegenheyt tot het boose, ende onbequaemheyt t'eenigen goede; daerom wy oock dese straffe, ja nogh veel meerder verdient hebben. Maer, Heere, gy wetet dat wy uw volck, ende gy onse Godt zijt: wy hebben tot niemant toevlucht, dan alleen tot uwe barmhertigheyt, die gy noyt yemanden geweygert en hebt die hem tot u bekeert heeft. Dies bidden wy dat gy ons onse sonden niet en wilt toerekenen, maer rekent ons toe de wijsheyt, gerechtigheyt ende heyligheyt Iesu Christi, op dat wy in hem voor u bestaen mogen. Verlost ons om sijnent wille uyt desen lijden, op dat de boose niet en dencken, dat gy ons verlaten hebt. Ende so het u belieft, ons langer alsoo te oeffenen, so geeft ons gedult ende sterckheyt, sulcks alles nae uwen wille te dragen, ende laet het ons alles nae uwe wijsheyt ten besten komen. Kastijdt ons liever hier, dan dat wy hier na met de werelt souden moeten verloren gaen. Geeft ons dat wy deser werelt, ende al wat aerdsch is, mogen afsterven, op dat wy dagelicks nae dat evenbeelt Iesu Christi meer ende meer vernieuwt werden. Laet ons door geen dingh van uwe liefde afgescheyden werden: maer treckt ons dagelicks meer ende meer tot u, op dat wy het eynde onses beroeps met vreugden aenveerden mogen, 't welck is met Christo te sterven, te verrijsen, ende in eeuwigheyt le leven. Wy gelooven oock, dat gy ons verhooren sult door Iesum Christum, die ons aldus heeft leeren bidden: Onse Vader, etc.
Sterckt ons oock in 't rechte geloove, 't welck wy van herten ende met den monde belijden: Ick geloove in Godt etc.
Ofte aldus:
Eeuwige, barmhertige Godt ende Vader, de eeuwige saligheyt der levenden, ende dat eeuwigh leven der stervenden: Naedien gy doot ende leven alleen in uwe hant hebt, ende sonder ophouden alsoo voor ons sorget, dat noch gesontheyt, noch kranckheyt, noch eenigh goet ofte quaet, ons en kan toekomen, ja geen hayr van onsen hoofde vallen kan sonder uwen wille, dat gy oock uwen geloovigen alle dingen t'haren besten wendet: Wy bidden u, verleent ons de genade uwes Heyligen Geests, dat hy ons leere onse elendigheyt recht bekennen, ende geduldiglick uwe kastijdinge verdragen, die wy tien duysentmael grooter verdient hebben. Wy weten

{==29==} {>>pagina-aanduiding<<}

datse ons niet zijn teeckenen uwes toorns; maer uwer Vaderlicke liefde tegen ons, op dat wy met de werelt niet verdoemt werden. Vermeerdert, o Heere, ons geloove, door uwe oneyndelicke barmhertigheyt, op dat wy Christo langs soo meer ingelijvet werden als lidtmaten haren geestelicken Hoofde, welcken gy ons in lijden ende heerlickheyt gelijck maken wilt. Verlicht dat kruys, nae dat het onse swackheyt verdragen kan. Wy onderwerpen ons gantschelick uwen wille, 't zy dat gy onse zielen langer in dese hutten wilt laten, ofte tot u in 't eeuwigh leven nemen, overmits wy Christi eygen zijn, ende daerom niet mogen vergaen. Wy willen geerne dit swacke vleesch verlaten in hope der saliger opstandinge, daer ons dat selve veel heerlicker sal wedergegeven werden. Geeft ons te gevoelen den saligen troost der vergevinge onser sonden, ende der rechtveerdigmakinge Christi, op dat wy met dien schilt alle satans aenvechtingen overwinnen. Laet sijn onschuldigh bloet de vlecke ende onreynigheyt onser sonden uytvegen, ende sijne gerechtigheyt onse ongerechtigheyt verantwoorden voor uwen uytersten oordeele. Wapent ons met geloove ende hope, op dat wy niet te schanden werden door eenigh schricken des doots; maer als onse lichamelicke oogen duyster werden, dat alsdan de oogen des geests op u sien. Ende als gy ons 't gebruyck der tonge benomen sult hebben, dat alsdan dat herte niet ophoude u aen te roepen. O Heere, wy beveelen onse zielen in uwe handen, wilt ons in onsen laetsten noot niet verlaten, ende dat om Christi Iesu wille alleen, die ons alsoo heeft leeren bidden: Onse Vader, etc.
Ick geloove in Godt etc.


 Formulier om den heyligen Doop te bedienen aan de kleyne kinderen der geloovige.

DE hooftsomme der leere des heylighen Doops is in dese drie stucken begrepen:
Eerstelick, dat wy met onse kinderen in sonden ontfangen ende geboren, ende daerom kinderen des toorns zijn, so dat wy in het Rijcke Godts niet en mogen komen, ten zy dat wy van nieuws geboren werden. Dit leert ons de ondergangh ende besprenginge met het water, daer door ons de onreynigheyt onser zielen wordt aengewesen, op dat wy vermaent worden een mishagen aen ons selven te hebben, ons voor Godt te verootmoedigen, ende onse reynmakinge ende saligheyt buyten ons selven te soecken.
Ten tweeden, betuygt ende versegelt ons de heylige Doop de afwasschinge der sonden door Iesum Christum. Daerom werden wy gedoopt in den name des Vaders, ende des Soons, ende des Heyligen Geests. Want als wy gedoopt werden in den name des Vaders, so betuygt ende versegelt ons Godt de Vader, dat hy met ons een eeuwigh verbont der genade oprecht, ons tot sijne kinderen ende erfgenamen aenneemt, ende daerom van alle goet versorgen, ende alle quaet van ons weeren, ofte t'onsen besten keeren wil. Ende als wy in den name des Soons gedoopt werden, so versegelt ons de Soon, dat hy ons wascht in sijnen bloede van alle onse sonden, ons in de gemeynschap sijns doots ende weder-opstandinge inlijvende, also dat wy van alle onse sonden bevrijdt, ende rechtveerdigh voor Godt gerekent werden. Desgelijcks als wy gedoopt werden in den name des Heyligen Geests, so versekert ons de Heylige Geest door dit heyligh Sacrament, dat hy by ons woonen, ende ons tot lidtmaten Christi heyligen wil, ons toe-eygenende 't gene wy in Christo hebben, namelick de afwasschinge onser sonden, ende de dagelicksche vernieuwinge onsens levens, tot dat wy eyndelick onder de gemeynte der uytverkorenen in 't eeuwige leven onbevleckt sullen gestelt worden.
Ten derden: Overmits dat in alle verbonden twee deelen begrepen zijn, so worden wy oock wederom van Godt door den Doop vermaent ende verplicht tot een nieuwe gehoorsaemheyt, namelick, dat wy desen eenigen Godt, Vader, Soon, ende Heylighen Geest aenhangen, betrouwen, ende lief hebben van gantscher herten, van gantscher zielen, van gantschen gemoede, ende alle krachten, de werelt verlaten, onse oude nature dooden, ende in een nieuwe Godtsaligh leven wandelen. Ende als wy somtijts uyt swackheyt in sonden vallen, so moeten wy aen Godts genade niet vertwyffelen, noch in de sonde blijven liggen, overmits de Doop een segel ende ongetwijffelt getuygenis is, dat wy een eeuwigh verbont der genade met Godt hebben.

ENde hoewel onse jonge kinderen dese dingen niet en verstaen, so en magh mense nochtans daerom van den Doop niet uytsluyten, aengesien sy oock sonder haer weten der verdoemenisse in Adam deelachtigh zijn, ende alsoo oock wederom in Christo tot genaden aengenomen worden, gelijck Godt spreeckt tot Abraham den vader aller geloovigen, ende over sulcks mede tot ons ende onse kinderen, Genes. 17:7. seggende: Ende ick sal mijn verbont oprichten tusschen my ende tusschen u, ende tusschen uwen zade na u in hare geslachten, tot een eeuwigh verbont: om u te zijn tot eenen Godt, ende uwen zade na u.
Dit betuygt oock Petrus, Hand. 2:39. met dese woorden: Want u komt de belofte toe, ende uwen kinderen, ende allen die daer verre zijn, soo vele als 'er de Heere onse Godt toe roepen sal.
Daerom heeftse Godt voormaels bevolen te besnijden, het welck een segel des verbonts, ende der gerechtigheyt des geloofs was: gelijckse oock Christus omhelst, de handen opgeleyt, ende gesegent heeft, Marc. 10:16.
Dewijle dan nu de Doop in de plaetse der Besnijdenisse gekomen is, so sal men de jonge kinderen als erfgenamen des Rijcks Godts, ende sijns verbonts doopen. Ende de ouders sullen gehouden zijn hare kinderen in 't opwassen hier van breeder te onderwijsen.

Op dat wy dan oock dese heylige ordeninge Godts tot sijner eeren, tot onsen troost, ende tot stichtinge der gemeynte uytrichten mogen, so laet ons sijnen heyligen naem aldus aenroepen:

O Almachtige, eeuwige Godt, gy die nae uwen strengen oordeele de ongeloovige ende onboetveerdige werelt met den sundvloet gestraft hebt, ende den geloovigen Noach sijn achtster uyt uwe groote barmhertigheyt behouden ende bewaert; gy die den verstockten Pharao, met allen sijnen volcke in 'r roode meyr verdroncken hebt, ende uw volck Israël droogs voets daer door geleydt, door 't welcke de Doop beduydt wert: Wy bidden u, door uwe grondeloose barmhertigheyt, dat gy dese kinderen genadelick wilt aensien, ende door uwen Heyligen Geest uwen Sone Iesu Christo inlijven; op dat sy met hem in sijnen doot begraven werden, ende met hem mogen opstaen in een nieuw leven: op dat sy haer kruys,

{==30==} {>>pagina-aanduiding<<}

hem dagelicks navolgende, vrolick dragen mogen, hem aenhangen met waerachtigen geloove, vaste hope, ende vyerige liefde; dat sy dit leven, ('t welck doch niet anders is dan een gestadige doot,) om uwent wille getroost, verlaten, ende ten laetsten dage voor den Rechterstoel Christi uwes Soons sonder verschricken mogen verschijnen, door den selven onsen Heere Iesum Christum uwen Soon, die met u ende den Heyligen Geest een eenigh Godt leeft, ende regeert in eeuwigheyt. Amen.

Vermaninge aen de Ouders, ende die mede ten Doope komen.
GEliefde in den Heere Christo, gy hebt gehoort dat de Doop een ordeninge Godts is, om ons ende onsen zade sijn verbont te versegelen; daerom moeten wy hem tot dien eynde, ende niet uyt gewoonte ofte bygeloovigheyt gebruycken. Op dat het dan openbaer werde, dat gy alsoo gesint zijt, sult gy van uwent wegen hier op ongeveynsdelick antwoorden:
Eerstelick, hoewel onse kinderen in sonden ontfangen ende geboren zijn, ende daerom allerhande elendigheyt, ja de verdoemenisse selve onderworpen, of gy niet bekent datse in Christo geheyligt zijn, ende daerom als lidtmaten sijner gemeynte behooren gedoopt te wesen?
Ten anderen, of gy de Leere die in 't Oude ende Nieuwe Testament, ende in de Artikelen des Christelicken geloofs begrepen is, ende in de Christelicke Kercke alhier geleert wort, niet en bekent de waerachtige ende volkomene Leere der saligheyt te wesen?
Ten derden, of gy niet en belooft ende voor u neemt, dese kinderen, als sy tot haren verstande sullen gekomen zijn, een yegelick de sijne, waer van hy vader ofte getuyge is, in de voorseyde Leere nae uw vermogen te onderwijsen, ofte te doen ende te helpen onderwijsen?
Antw. Ia wy.
Daer na in 't doopen spreeckt de Dienaer des Goddelicken woorts aldus:

N. Ick doope u in den name des Vaders, ende des Soons, ende des Heyligen Geests.

Dancksegginge.
ALmachtige, barmhertige Godt ende Vader, wy dancken ende loven u, dat gy ons, ende onse kinderen, door het bloet uwes lieven Soons Iesu Christi, alle onse sonden vergeven, ende ons door uwen Heyligen Geest tot lidtmaten uwes eenighgeborenen Soons, ende also tot uwe kinderen aengenomen hebt, ende ons dat selve met den heyligen Doop versegelt ende bekrachtigt. Wy bidden u oock door den selven uwen lieven Soon, dat gy dese gedoopte kinderen met uwen Heyligen Geest altijt wilt regeeren, op dat sy Christelick ende Godtsaliglick opgevoedt werden, ende in den Heere Iesu Christo wassen ende toenemen, op dat sy uwe Vaderlicke goetheyt ende barmhertigheyt, die gy hen ende ons allen bewesen hebt, mogen bekennen, ende in alle gerechtigheyt onder onsen eenigen Leeraer, Koningh ende Hoogenpriester Christo Iesu leven, ende vroomelick tegen de sonde, den duyvel, ende sijn gantsche Rijck strijden, ende overwinnen mogen, om u, ende uwen Soon Iesum Christum, mitsgaders den Heyligen Geest, den eenigen ende waerachtigen Godt, eeuwiglick te loven ende te prijsen. Amen.


Formulier om den heyligen Doop te bedienen aan bejaerde Persoonen.

ENde alhoewel de kinderen der Christenen (onaengesien sy dit niet en verstaen) uyt krachte des verbonts moeten gedoopt worden, is nochtans niet geoorloft de bejaerde te doopen, ten zy die te vooren hare sonden gevoelende, belijdenis doen van hare boete, ende geloove in Christum: Want om dese oorsake heeft niet alleen Ioannes de Dooper, predikende nae 't gebodt Godts den Doop der boete, tot vergevinge der sonden, die hare sonden beleden, gedoopt, Marc. 1:4, 5. ende Luc. 3:3. maer onse Heere Iesus Christus heeft oock sijnen discipelen bevolen, alle volckeren te leeren; ende deselve te doopen in den name des Vaders, ende des Soons, ende des Heyligen Geests, Matth. 28:19. dese belofte daer byvoegende, dat die gelooft sal hebben, ende gedoopt sal zijn, saligh sal worden, Marc. 16:16. Gelijck oock de Apostelen (als blijckt uyt de Handelingen derselver, Hand. 2:38, 41. ende 8:36, 37. ende 10:47, 48. ende 16:14, 15, 31, 32, 33.) volgens desen regel, geene andere bejaerde gedoopt hebben, als die belijdenis van haer geloof ende boete gedaen hebben. Dienvolgens is hedendaegs niet geoorloft eenige andere bejaerde te doopen, als die de verborgenheden des heyligen Doops uyt de predicatie des heyligen Euangeliums geleert hebben, ende verstaen, ende te gelijck hares geloofs door mondelicke belijdenisse rekenschap konnen geven.
Aensprake tot den bejaerden die gedoopt sal worden.

AEngesien gy N. dan oock begeert met het heylige Doopsel gedoopt te worden, ten eynde het u zy een segel der inlijvinge in de Kercke Godts; ende dat blijcke dat gy niet alleen de Christelicke Religie aenneemt, in dewelcke gy privatelick van ons zijt onderwesen, daer van gy mede voor ons belijdenisse gedaen hebt, maer oock uw leven nae deselve, door Godts genade, wilt aenstellen: sult gy voor Godt ende sijne gemeynte ongeveynsdelick antwoorden:
Ten eersten: Of gy gelooft in den eenigen waerachtigen Godt, onderscheyden in drie persoonen, Vader, Soon, ende Heyligen Geest, die hemel ende aerde, ende alles wat daer in is, uyt niet geschapen heeft, ende nogh onderhoudt ende regeert; so dat niet geschiede in hemel ende op der aerden sonder sijnen Goddelicken wille? Antw. Ia.
Ten tweeden: Of gy gelooft dat gy in sonden ontfangen ende geboren zijt, ende volgens dien een kint des toorns van nature, ten goede gantsch onbequaem, geneygt tot allen quade; ende dat gy met gedachten, woorden, ende wercken, de geboden des Heeren menigmael hebt overgetreden; ende of dese sonden u van herten leet zijn? Antw. Ia.
Ten derden: Of gy gelooft dat Christus, die waerachtigh ende eeuwigh Godt is, ende waerachtigh mensche, die sijn menschelicke nature uyt den vleesche ende bloede der maget Maria heeft aengenomen, u tot een Saligmaker van Gode geschoncken zy; ende dat gy door dit geloof ontfangt vergevinge der sonden in sijnen bloede, ende dat gy een lidt Iesu Christi, ende sijner Kercke, door de kracht des Heyligen Geestes zijt geworden? Antw. Ia.
Ten vierden: Of gy alle de Artikelen der Christelicke Religie, gelijck die hier in de Christelicke Kercke, uyt den woorde Godts geleert worden, toestemt; ende van voornemen zijt in deselve Leere ten eynde uwes levens stantvastelick te volherden; ende beneffens dien versaeckt alle ketteryen ende dwalingen, met dese Leere strijdende; ende be-
{==31==} {>>pagina-aanduiding<<}
looft dat gy in de gemeynschap van onse Christelicke Kercke, niet alleen in 't gehoor des woorts, maer oock in 't gebruyck des Avontmaels sult voldueren? Antw. Ia.
Ten vijfden: Of gy u van herten voorgesett hebt, altijt Christelick te wandelen, de werelt ende hare quade begeerlickheden te versaken, als dat den lidtmaten Christi ende sijner gemeynte betaemt; ende u alle Christelicke vermaningen wilt onderwerpen? Antw. Ia.
De goede ende groote Godt verleene goedertierentlick tot dit uw voornemen sijne genade ende segen, door Iesum Christum. Amen.

Daer na in 't doopen spreeckt de Dienaer des Goddelicken woorts aldus:
N. Ick doope u in den name des Vaders, ende des Soons, ende des Heyligen Geests.


Formulier om het heylige Avontmael te houden.

Geliefde in den Heere Iesu Christo, hoort aen de woorden der insettinge des heyligen Avontmaels onses Heeren Iesu Christi, welcke ons beschrijft de heylige Apostel Paulus, 1 Cor. 11: 23,24,25,26,27,28,29
Want ick hebbe van den Heere ontfangen 't gene ick oock u overgegeven hebbe, dat de Heere Jesus, in den nacht in welcken hy verraden wiert, het broot nam: Ende als hy gedanckt hadde, brack hy 't, ende seyde, Nemet, etet, dat is mijn lichaem, dat voor u gebroken wort: Doet dat tot mijner gedachtenisse. Desgelycks am hy] oock den drinckbeker na het eten des Avontmaels, ende seyde, Dese drinckbeker is het Nieuwe Testament in mijnen bloede: Doet dat soo dickwijls als gy [dien] sult drincken, tot mijner gedachtenisse. Want soo dickwijls als gy dit broot sult eten, ende desen drinckbeker sult drincken, so verkondigt den doot des Heeren, tot dat hy komt. So dan wie onweerdelick dit broot eet, ofte den drinckbeker des Heeren drinckt, die sal schuldigh zijn aen het lichaem ende bloet des Heeren. Maer de mensche beproeve hemselven; ende ete alsoo van het broot, ende drincke van den drinckbeker. Want wie onweerdiglick eet ende drinckt, die eet ende drinckt hemselven een oordeel, niet onderscheydende het lichaem des Heeren.

OP dat wy nu tot onsen troost des Heeren Avontmael mogen houden, is voor alle dingen ons van nooden: Eerstelick, dat wy ons te vooren recht beproeven. Ten anderen, dat wy het tot dien eynde richten, daer toe het de Heere Christus verordineert ende ingesett heeft, namelick, tot sijner gedachtenisse.
De waerachtige beproevinge onses selfs bestaet in dese drie stucken:
Ten eersten, bedencke een yegelick by hemselven sijne sonden, ende vervloeckinge, op dat hy hemselven mishage, ende hem voor Godt verootmoedige: Aengesien dat de toorn Godts tegen de sonde alsoo groot is, dat hy die (eer hyse ongestraft liet blijven) aen sijnen lieven Soone Iesum Christum, met den bitteren ende smadelicken doot des kruyces gestraft heeft.
Ten anderen, ondersoecke een yegelick sijn herte, of hy oock dese gewisse belofte Godts gelooft, dat hem alle sijne sonden, alleen om des lijdens ende stervens Iesu Christi wille, vergeven zijn; ende de volkomene gerechtigheyt Christi hem als sijn eygen toegerekent ende toegeschoncken zy: ja soo volkomen, als of hy selve in eygen persoon, voor alle sijne sonden betaelt, ende alle gerechtigheyt volbracht hadde.
Ten derden, ondersoecke een yegelick sijne conscientie, of hy oock gesint is voortaen met sijn gantsche leven, waerachtige danckbaerheyt tegen Godt den Heere te bewijsen, ende voor het aengesichte Godts oprechtelick te wandelen: Oock, of hy sonder eenige geveynstheyt, alle vyantschap, haet ende nijt van herten afleggende, een neerstigh voor-nemen heeft, om van nu voortaen in waerachtige liefde ende eenigheyt met sijnen naesten te leven.
Alle die dan alsoo gesint zijn, die wil Godt gewisselick in genaden aennemen, ende voor weerdige medegenooten der tafel sijns Soons Iesu Christi houden. Daerentegen die dit getuygenisse in hare herten niet en gevoelen, die eten ende drincken henselven een oordeel. Daerom wy oock nae het bevel Christi ende des Apostels Pauli, alle die sich met dese navolgende lasteren besmett weten, vermanen van de tafel des Heeren haer te onthouden; ende verkondigen hen, datse geen deel in 't Rijcke Christi hebben: als daer zijn alle afgodendienaers; alle die verstorvene heylige, Engelen, ofte andere creaturen aenroepen; alle die den beelden eere aendoen; alle tooveraers ende waerseggers, die vee ofte menschen, mitsgaders andere dingen segenen, ende die sulcke segeninge geloove geven; alle verachters Godts ende sijns woorts, ende der heyliger Sacramenten; alle Godtslasteraers; alle die tweedracht, secten ende muyterye in Kercken ende wereltlicke Regeeringen begeeren aen te richten; alle meyneedige; alle die haren ouderen ende Overheden ongehoorsaem zijn; alle dootslagers, kijvers, ende die in haet ende nijt tegen haren naesten leven; alle echtbrekers, hoereerders, dronckaerts, dieven, woeckeraers, roovers, spelers, gierigaerts, ende alle de gene die een ergerlick leven leijden: Dese alle, soo lange sy in sulcke lasteren blijven, sullen sich deser spijse (welcke Christus alleen sijnen geloovigen verordineert heeft) onthouden, op dat haer gerichte ende verdoemenisse niet dies te swaerder werde.
Maer dit wert ons (seer geliefde broeders ende susters in den Heere) niet voorgehouden, om de verslagene herten der geloovigen kleynmoedigh te maken, even of niemant tot het Avontmael des Heeren gaen mochte, dan die sonder eenige sonde ware. Want wy en komen niet tot dit Avontmael, om daer mede te betuygen, dat wy in ons selve volkomen ende rechtveerdigh zijn: Maer in tegendeel, aengesien dat wy ons leven buyten ons selven in Iesu Christo soecken; zo bekennen wy daer mede, dat wy midden in den doot liggen. Daerom, al is 't dat wy nogh vele gebreken ende elendigheyt in ons bevinden, als namelick, dat wy geen volkomen geloove hebben, dat wy ons oock met sulcken yver om Godt te dienen niet begeven, alsoo wy schuldigh zijn; maer dagelicks met de swackheyt onses geloofs, ende de boose lusten onses vleesches te strijden hebben: nochtans dies niettegenstaende, overmits dat ons (door de genade des Heyligen Geestes) sulcke gebreken leet zijn, ende wy van herten begeeren tegen ons ongeloove te strijden, ende nae alle geboden Godts te leven; so sullen wy gewis ende seker zijn, dat geene sonde noch swackheyt, die nogh (tegen onsen wille) in ons overgebleven is, ons kan hinderen, dat ons Godt niet in genade soude aennemen, ende also deser hemelscher spijse ende drancks weerdigh ende deelachtigh maken.

{==32==} {>>pagina-aanduiding<<}

Ten anderen, laet ons nu oock overdencken, waer toe ons de Heere sijn Avontmael heeft ingesett: namelick, dat wy sulcks doen souden tot sijner gedachtenisse. Maer aldus sullen wy sijns daer by gedencken:
Eerstlick, dat wy gantschelick in onse herten vertrouwen, dat onse Heere Iesus Christus (nae luyt der beloftenissen die den voorvaderen in het Oude Testament van den beginne aen geschiet zijn) van den Vader in deze werelt gesonden zy; ons vleesch ende bloet aengenomen, den toorn Godts (onder welcken wy eeuwiglick hadden moeten versincken) van den beginne sijner menschwerdinge, tot den eynde sijns levens, op der aerden voor ons gedragen, ende alle gehoorsaemheyt der Godtlicker wet, ende gerechtigheyt voor ons vervult hebbe, voornamelick doen hem de last onser sonden, ende des toorns Godts het bloedige sweet in den hof uytgedruckt heeft; daer hy gebonden wiert, op dat hy ons soude ontbinden; daer na ontallicke versmaetheden geleden heeft, op dat wy nimmermeer te schande souden werden; onschuldigh ter doot veroordeelt, op dat wy voor 't gerichte Godts vry souden gesproken werden: ja sijn gesegende lichaem aen het kruys laten nagelen, op dat hy het hantschrift onser sonden daer aen soude hechten. Ende heeft also de vervloeckinge van ons op hem geladen, op dat hy ons met sijne segeninge vervullen soude. Ende heeft hem vernedert tot in de allerdiepste versmaetheyt ende angst der hellen, met lijf ende ziele, aen den houte des kruyces, doen hy riep met luyder stemme: Mijn Godt, mijn Godt, waerom hebt gy my verlaten? Op dat wy tot Godt souden genomen, ende nimmermeer van hem verlaten werden. Ende eyndelick, met sijne doot ende bloetstortinge dat Nieuwe ende eeuwige Testament, het Verbont der genade ende der versoeninge besloten, als hy seyde, Het is volbracht.
Ende op dat wy vastelick souden gelooven, dat wy tot dit Genadenverbont behooren, nam de Heere Iesus in sijn laetste Avontmael dat broot, danckte, brack het, ende gaf het sijnen jongeren, ende sprack: Nemet, etet, dat is mijn lichaem 't welck voor u gegeven wort: Doet dat tot mijner gedachtenisse. Desgelijcks na het Avontmael, nam hy den drinckbeker, seyde danck, ende sprack: Drincket alle daer uyt: dese beker is het Nieuwe Testament in mijnen bloede, 't welck voor u ende voor vele vergoten wort, tot vergevinge der sonden: Doet dat, soo dickwijls als gy daer van drincket, tot mijner gedachtenisse. Dat is, soo dickmaels als gy van dit broot etet, ende van desen beker drincket, sult gy daer door, als door een gewisse gedachtenisse ende pant, vermaent ende versekert werden van dese mijne hertelicke liefde ende trouwe tegen u, dat ick voor u (daer gy anders den eeuwigen doot haddet moeten sterven) mijn lichaem aen het hout des kruyces in den doot geve, ende mijn bloet vergiete, ende uwe hongerige ende dorstige ziele met het selve mijn gekruyste lichaem ende vergoten bloet tot den eeuwigen leven spijse ende lave, alsoo sekerlick, als een yegelick dit broot voor sijne oogen gebroken, ende dese beker hem gegeven wert, ende gy deselve tot mijner gedachtenisse met uwen monde etet ende drincket.
Uyt dese insettinge des heyligen Avontmaels onses Heeren Iesu Christi sien wy, dat hy ons geloove ende betrouwen op sijn volkomen offerhande (die eenmael aen 't kruys geschiet is) als op den eenigen gront ende fondament onser saligheyt wijset, daer hy onse hongerige ende dorstige zielen tot een waerachtige spijse ende dranck des eeuwigen levens geworden is: Want door sijn doot heeft hy de oorsake onses eeuwigen hongers ende kommers, namelick, de sonde, wechgenomen, ende ons den levendigmakenden Geest verworven; op dat wy door den selven Geest, (die in Christo als in den Hoofde, ende in ons als sijne lidtmaten, woonet,) met hem waerachtige gemeynschap souden hebben, ende aller sijner goederen, des eeuwigen levens, der gerechtigheyt ende heerlickheyt deelachtigh werden. Daer beneven, dat wy oock door den selven Geest onder malkanderen, als lidtmaten eenes lichaems, in waerachtige broederlicke liefde verbonden werden, gelijck de heylige Apostel spreeckt: Een broot [is het], [soo] zijn wy vele een lichaem: dewijle wy alle eenes broots deelachtigh zijn. Want, gelijck uyt vele koornkens een meel gemalen, ende een broot gebacken wert, ende uyt vele besien t'samen geperst zijnde, een wijn ende dranck vlietet, ende hem onder een vermenget: alsoo sullen wy alle, die door den waerachtigen geloove Christo ingelijft zijn, door broederlicke liefde, om Christi onses lieven Saligmakers wille, die ons te vooren soo uytnemende heeft lief gehadt, alle te samen een lichaem zijn; ende sulkcs niet alleen met woorden, maer metter daet tegen malkanderen bewijsen.
Daer toe helpe ons de almachtige Godt ende Vader onses Heeren Iesu Christi, door sijnen Heyligen Geest. Amen.

Op dat wy dan dit al mogen verkrijgen, laet ons voor Godt ons verootmoedigen, ende hem met waerachtigen geloove om sijne genade aenroepen:

BArmhertige Godt ende Vader, wy bidden u, dat gy in dit Avontmael (in 't welcke wy oeffenen de heerlicke gedachtenisse des bitteren doots uwes lieven Soons Iesu Christi) door uwen Heyligen Geest in onse herten willet wercken, dat wy ons met waerachtigen vertrouwen uwen Sone Iesu Christo soo langer soo meer overgeven, op dat onse beswaerde ende verslagene herten met sijn waerachtigh lichaem ende bloet, ja met hem waerachtigh Godt ende mensche, dat eenige hemelsch broot, door de kracht des Heyligen Geests gespijst ende gelaeft werden: Ende dat wy niet meer in onse sonden, maer hy in ons, ende wy in hem leven, ende also waerachtelick des Nieuwen ende eeuwigen Testaments ende Verbonts der genaden deelachtigh zijn mogen. Dat wy niet en twijffelen, of gy sult eeuwiglick onse genadige Vader zijn, ons onse sonden nimmermeer toerekenende, ende met alle dingen aen lichaem ende ziele versorgende, als uwe lieve kinderen ende erfgenamen. Verleent ons oock uwe genade, dat wy getroost ons kruys op ons nemen, ons selven verloochenen, onsen Heylant bekennen, ende in alle droeffenisse met opgehevenen hoofde onsen Heere Iesum Christum uyt den hemel verwachten, daer hy onse sterffelicke lichamen sijnen verklaerden heerlicken lichame gelijck maken, ende ons tot hem nemen sal in eeuwigheyt. Amen. Onse Vader, etc.

Wilt ons oock door dit heyligh Avontmael stercken in het algemeyne ongetwijffelde Christelicke geloove, daer van wy bekentenisse doen met monde ende herte, sprekende:
Ick geloove in Godt etc.
OP dat wy dan met het waerachtige hemelsche broot Christo gespijst mogen werden, so laet ons met onse herten niet aen het uyterlick broot ende wijn blijven hangen: Maer deselve opwaerts in den hemel verheffen, daer Christus Iesus is onse Voorsprake, ter rechterhant sijnes hemelschen Vaders, daer henen ons oock de Artikelen onses Christelicken geloofs wijsen: niet twijffelende of wy sullen soo waerachtelick door de werckinge des Heyligen Geests met sijn lichaem ende bloet aen onse zielen gespijst ende gelaeft werden, als wy dat heylige broot ende dranck tot sijner gedachtenisse ontfangen.

{==33==} {>>pagina-aanduiding<<}

In 't breken ende uytdeelen des broots, sal de Dienaer spreken:

Het broot dat wy breken, is de gemeynschap des lichaems Christi.

Ende als hy den drinckbeker geeft:

De drinckbeker der dancksegginge, daer mede wy danckseggen, is de gemeynschap des bloets Christi.

Dewijle dat men communiceert, sal men stichtelick singen, ofte sommige Capittelen lesen ter gedachtenisse des stervens Christi dienende, als Jes. 53. Joh. 13. 14. 15. 16. 17. 18. ofte diergelijcke.

Na de voleyndinge der Communicatie, sal de Dienaer spreken:

Geliefde in den Heere, dewijle de Heere nu aen sijne tafel onse zielen gespijst heeft, so laet ons al te samen sijnen naem met dancksegginge prijsen, ende een yegelick spreke in sijn herte aldus:
1 LOoft den HEERE mijne ziele: ende al wat binnen in my is sijnen heyligen name.
2 Looft den HEERE mijne ziele, ende en vergeet geene van sijne weldaden.
3 Die al uwe ongerechtigheyt vergeeft, die alle uwe kranckheden geneest.
4 Die uw leven verlost van 't verderf: die u kroont met goedertierenheyt ende barmhertigheden.
8 Barmhertigh ende genadigh is de HEERE, lanckmoedigh, ende groot van goedertierenheyt.
10 Hy en doet ons niet nae onse sonden: ende en vergeldt ons niet nae onse ongerechtigheden.
11 Want soo hooge de hemel is boven de aerde, is sijne goedertierenheyt geweldigh over de gene die hem vreesen.
12 Soo verre het oosten is van 't westen: soo verre doet hy onse overtredingen van ons.
13 Gelijck hem een vader ontfermt over de kinderen: ontfermt hem de HEERE over de gene, die hem vreesen.

Welcke ook sijnen eygenen Sone niet gespaert en heeft, maer heeft hem voor ons allen overgegeven, ende ons alles met hem geschoncken. Daerom bewijst Godt daer mede sijne liefde tegen ons, dat Christus voor ons gestorven is, als wy nogh sondaers waren: so sullen wy oock veel meer door hem behouden werden voor sijnen toorn, nadien wy door sijn bloet gerechtveerdigt zijn. Want so wy met Godt versoent zijn door den doot sijnes Soons, doe wy nogh vyanden waren; veel meer sullen wy saligh werden door sijn leven, nadien wy met hem versoent zijn. Daerom sal mijn mont ende herte des Heeren lof verkondigen van nu aen tot in der eeuwigheyt. Amen.

Soo spreke een yegelick met aendachtige herten:
O Almachtige, barmhertige Godt ende Vader, wy dancken u van gantscher herten, dat gy uyt grondeloose barmhertigheyt ons uwen eenighgeborenen Sone tot een Middelaer, ende offer voor onse sonden, ende tot een spijse ende dranck des eeuwigen levens geschoncken hebt: Ende dat gy ons geeft een waerachtigh geloove, daer door wy sulcker uwer weldaden deelachtigh werden. Gy hebt ons oock tot sterckinge desselven, uwen lieven Sone Iesum Christum sijn heyligh Avontmael laten instellen ende verordenen: Wy bidden u, o getrouwe Godt ende Vader, dat gy door de werckinge uwes Heyligen Geestes, de gedachtenisse onses Heeren Iesu Christi, ende de verkondinge sijnes doots, ons tot dagelicksche toeneminge in 't rechte geloove, ende salige gemeynschap Christi wilt laten gedyen: door den selven uwen lieven Sone Iesum Christum, in wiens naem wy onse gebeden aldus besluyten: Onse Vader, etc.


Formulier des Bans, ofte der Afsnijdinge van de Gemeynte Christi.

GEliefde in den Heere Iesu Christo, het is ulieden kennelick, dat wy nu tot verscheyden tijden, by sekere trappen U.L. voorgehouden hebben, wat een groote sonde ende sware ergernisse onse medelidtmaet N. gedaen ende gegeven heeft: ten eynde hy door u lieder Christelicke vermaningen, ende gebeden tot Godt, hem mochte bekeeren, ende van de banden des duyvels (die hem gevangen houdt) los geworden zijnde, ontwaken tot den wille des Heeren. Maer wy en konnen U.L. met grooter droefheyt niet verbergen, dat ons tot nogh toe niemant en is verschenen, die in 't minste te verstaen gegeven heeft, dat hy door de menigvuldige vermaningen aen hem gedaen, (soo in 't bysonder, als voor getuygen, ende in tegenwoordigheyt van velen,) gekomen soude zijn tot eenigh berouw sijner sonde, ofte eenigh teecken van ware boetveerdigheyt aen hem laten mercken. Dewijle hy dan sijne overtredinge, in haerselven niet kleyn wesende, door sijn hartneckigheyt dagelicks nogh grooter maeckt, ende wy u laetstmael aengeseyt hebben, in gevalle hy na soo lange patientie die de Kercke met hem gehadt heeft, hem niet en bekeerde, dat wy gedwongen souden zijn ons wijder over hem te bedroeven, ende tot de uyterste remedie te komen: So zijn wy genootsaeckt nu tegenwoordelick voort te varen tot sijner afsnijdinge, volgende het bevel ende last ons gegeven in Godts heyligh woort, ten eynde hy hier door (is 't mogelick) tot schaemte over sijne sonde gebracht werde; dat men oock door dit verrottende, ende tot nogh toe ongeneeslick lidt, het geheele lichaem der Gemeynte niet in perikel en stelle, ende de name Godts niet gelastert en werde.
Daerom wy Dienaers ende Voorstanders der Gemeynte Godts, alhier vergadert zijnde in den naem ende macht onses Heeren Iesu Christi, verklaren voor u alle dat N. uyt oorsake voorseyt uytgesloten is, ende uytgesloten wort mits desen, buyten de Gemeynte des Heeren, ende vreemt is van de gemeynschap Christi, der heylige Sacramenten, ende alle geestelicke segeningen ende weldaden Godts, die hy sijne Gemeynte belooft ende bewijst, soo lange hy hartneckigh, ofte onboetveerdigh blijft in sijne sonde: ende is daerom van U.L. te houden als een heyden ende tollenaer, nae het bevel Christi, Matth. 18., dewelcke seyt in den hemel gebonden te zijn, so wat sijne Dienaers binden op aerden.
Voorts vermanen wy U.L., geliefde Christenen, dat gy u niet en vermengt met hem, op dat hy beschaemt werde: nochtans hem niet houdende als vyant, maer by wijlen vermanende gelijck men een broeder doet. Hierentusschen spiegele hem een yegelick aen dit, ende diergelijcke exempelen, om den Heere te vreesen, ende neerstelick voor hem te sien, indien hy meynt te staen, dat hy niet en valle, maer hebbende ware gemeynschap met den Vader ende sijnen Soon Christo,

{==34==} {>>pagina-aanduiding<<}

mitsgaders met alle geloovige Christenen, daer inne volstandigh blijve tot den eynde toe, ende also de eeuwige saligheyt verkrijge. Gij hebt gesien, lieve Broeders ende Susters, op wat maniere dese onse afgesneden Broeder heeft beginnen te vervallen, ende allengskens meer gekomen is tot den val. Merckt dan aen, hoe listigh de satan is, om den mensche te brengen tot het verderf, ende af te trecken van alle heylsame middelen ter saligheyt. So wacht u dan mede voor de minste beginselen des quaets, ende nae de vermaninge des Apostels, afleggende allen last ende de sonde die seer lichtelick omringt, loopt volstandelick in de loopbane, die ons is voorgestelt, siende op den oversten Leydsman ende Voleynder des geloofs Iesum. Weest nuchteren, waeckt ende biddet, op dat gy niet en valt in versoeckinge: Heden, so gy de stemme des Heeren hoort, so en verhardt uwe herten niet, maer werckt uwe saligheyt met vreese ende beeven, ende een yegelick hebbe berouw van sijne sonden; op dat onse Godt ons niet wederom en vernedere, ende dat wy rouwe souden moeten hebben over yemant van U.L., maer dat gy eendrachtelick in Godtsaligheyt levende, onse kroone ende blijtschap meugt wesen in den Heere.

Doch aengesien het Godt is die in ons werckt beyde het willen ende het wercken, nae sijn welbehagen, so laet ons sijnen heyligen name met bekentenisse onser sonden aldus aenroepen:

O Rechtveerdige Godt, barmhertige Vader, wy beklagen onse sonden voor uwe hooge majesteyt, ende bekennen wel verdient te hebben de droefheyt ende smerte die ons is aengedaen in de afsnijdinge van dit ons gewesen medelidtmaet, ja wy zijn alle weerdigh om van u afgesneden ende verbannen te werden, om onser grooter overtredingen wille, so gy met ons wildet treden in 't gerichte. Maer, o Heere, zijt ons genadigh om Christi wille: vergeeft ons onse misdaden, want sy zijn ons van herten leet, ende werckt in onse herten hoe langer hoe meerder leetwesen van dien; op dat wy uwe oordeelen vreesende, die gy laet gaen over de hartneckige, ons mogen beneerstigen om u te behagen. Geeft dat wy ons wachten voor alle besmettinge der werelt, ende der gene die van de gemeynschap der Kercke zijn afgesneden; op dat wy ons harer sonden niet deelachtigh maken, ende dat de afgesnedene beschaemt werde over sijne sonde. Ende aengesien gy geen lust en hebt aen den doot des sondaers, maer dat hy hem bekeere ende leve; ende de schoot uwer Kercke altijt open staet voor de gene die wederkeren: so ontsteeckt ons doch met eenen goeden yver, dat wy met goede Christelicke vermaningen ende exempelen soecken wederom te rechte te brengen desen afgesneden persoon, mitsgaders alle de gene die door ongeloof of roeckeloosheyt des levens afwijcken. Geeft uwen segen tot onse vermaninge, ten eynde wy daer door oorsaeck mogen hebben ons weder te verblijden in den gene daer over wy nu rouwe moeten dragen, ende dat also uw heylige naem gepresen werde, door onsen Heere Iesum Christum, die ons aldus heeft leeren bidden: Onse Vader,  etc.


Formulier van Weder-opneminge des Afgesnedenen in de Gemeynte Christi.

GEliefde in den Heere, U.L. is bekent dat eenen sekeren tijt geleden, onse medelidtmaet N. van der Gemeynte Christi afgesneden is geweest. Nu konnen wy U.L. niet verbergen, hoe dat deselve door de voornoemde remedie, mitsgaders door 't middel van goede vermaningen, ende uwe Christelicke gebeden, soo verre is gekomen, dat hy hem sijner sonde schaemt, begeerende van ons tot de gemeynschap der Kercke weder-opgenomen te werden. Also wy dan van wegen des bevels Godts schuldigh zijn de soodanige met blijtschap te ontfangen, ende doch noodigh is goede ordre daer in gebruyckt te werden, so geven wy U.L. mits desen te verstaen, dat wy den voorschreven afgesneden persoon ter naester reyse (door Godts genade) wanneer men des Heeren Avontmael sal houden, van den bant der afsnijdinge wederom ontbinden, ende tot de gemeynschap der Kerke ontfangen sullen, ten ware yemant van U.L. middeler tijt yet wettelicks hadde, waerom sulcks niet en soude behooren te geschieden, 't welck gylieden ons in tijts aenseggen sult. Daerentusschen sal een yegelick den Heere dancken, voor de weldaet aen desen armen sondaer bewesen, hem biddende dat hy sijn werck aen hem wil uytvoeren, tot sijne eeuwige saligheyt, Amen.
Daer na, indien geen verhinderinge voorkomt, sal de Dienaer des woorts tot Weder-opneminge des afgesnedenen sondaers voortgaen op navolgende wijze.
GEliefde Christenen, wy hebben U.L. laetstmael voorgehouden van de bekeeringe onses medelidtmaets N., om met U.L. voorweten wederom tot de Gemeynte Christi opgenomen te werden. Also dan niemant yet voortgebracht en heeft, waerom de weder-opneminge niet en soude behooren te geschieden, so willen wy nu tegenwoordelick tot deselve voortvaren.
De Heere Christus, Matth. 18. bevestigt hebbende het vonnisse sijner Kercke in de afsnijdinge der onboetveerdige sondaren, verklaert terstont daer aen: Dat so wat sijne Dienaers ontbinden souden op der aerden, ontbonden soude zijn in den hemel. Daer mede hy te kennen geeft, wanneer yemant van sijne Kercke afgesneden is, dat hem alsdan niet en is alle hope der saligheyt ontnomen, maer dat hy van de banden der verdoemenisse wederom ontslagen kan werden. Daerom, aengesien Godt in sijn woort verklaert geenen lust te hebben aen den doot des sondaers, maer dat hy hem bekeere ende leve: so heeft oock de Kercke nogh altijt hope tot de bekeeringe des afgewekenen sondaers, ende houdt haren schoot open, om den bekeerden wederom te ontfangen. Dienvolgende, heeft de heylige Paulus den Corinthier (dien hy verklaert hadde, dat van de Kercke afgedaen behoorde te worden, 1 Cor. 5.) wederom bevolen op te helpen, ende te vertroosten, nadien hy van vele bestraft zijnde, tot kennisse was gekomen; ten eynde hy in overvloediger droeffenisse niet en soude vergaen. 2 Cor. 2. Ten anderen leert Christus in de voorschrevene spreuck, dat het vonnisse der ontbindinge, 't welck uytgesproken wort over sulck eenen bekeerden sondaer, volgende Godts woort, voor bondigh ende vast gehouden wort van den Heere: daerom niemant, die hem oprechtelick bekeert, eenigsins behoort te twijffelen, of hy en is gewisselick van Godt in genaden aengenomen, gelijck Christus seyt, Joh. 20. Wien gylieden de sonden vergeeft, dien zijnse vergeven.
Om nu tot den voorgenomen handel te komen, so vrage ick u N., Of gy voor Godt ende sijne Gemeynte alhier van gantscher herten verklaert, dat gy oprecht berouw hebt van de sonde ende hartneckigheyt om welcke gy rechtveerdelick van de Gemeynte afgesneden zijt geweest? Of gy oock waerachtelick gelooft, dat u de Heere uwe sonden vergeven heeft, ende vergeeft om Christi wille, ende begeert mits dien tot de Gemeynte Christi alhier weder-opgenomen te werden: belovende van nu voortaen u in alle Godtsaligheyt te dragen nae het gebodt des Heeren?
Antw. Ia ick.

{==35==} {>>pagina-aanduiding<<}

Hier op sal de Dienaer voorder aldus spreken:

WY dan alhier vergadert, in den naem ende macht des Heeren Christi, verklaren u N. ontbonden te zijn van de banden der afsnijdinge, ontfangen u wederom in de Gemeynte des Heeren, verkondigen u dat gy staet in de gemeynschap Christi, der heyliger Sacramenten, ende aller geestelicker segeningen ende weldaden Godts, die hy sijne Gemeynte belooft ende bewijst: waer in u de eeuwige Godt tot den eynde toe behouden wil, door sijnen eenighgeborenen Sone Iesum Christum, Amen.
So weest dan versekert, mijn lieve Broeder, in uw herte, dat u de Heere heeft opgenomen in genade. Zijt neerstigh om u voortaen te wachten voor de listigheyt des satans, ende boosheyt der werelt, ten eynde gy niet weder en vervallet in de sonden. Hebt Christum lief: want u vele sonden vergeven zijn.
Ende gy, geliefde Christenen, ontfangt desen uwen Broeder met toegenegenheyt des herten: zijt vrolick, want hy was doot, ende is weder levendigh geworden; hy was verloren, ende is gevonden: verheugt u met de Engelen des hemels over desen sondaer die hem bekeert. Houdt hem niet langer voor eenen die vreemt is, maer voor eenen medeburger der Heyligen, ende huysgenoot Godts.
Ende also wy niets goets konnen hebben van ons selven, so laet ons den Heere almachtigh lovende ende danckende, hem om sijne genade aldus aenroepen:

GOedertierene Godt ende Vader, wy dancken u door Iesum Christum, dat gy desen onsen mede-broeder bekeeringe hebt gegeven tot den leven, ende ons oorsake verleent om in sijne wederkeringe verheugt te zijn: Wy bidden u, bewijst hem uwe genade, om van de vergevinge sijner sonden meer ende meer versekert te zijn in sijn gemoet, ende daer uyt te scheppen een onuytsprekelicke blijtschap ende lust om u te dienen. Ende alsoo hy te vooren vele menschen heeft ge-ergert door sijn sonde, wilt hem alsoo wederom verleenen vele menschen door sijne bekeeringe te stichten. Geeft hem tot den eynde toe volstandelick te wandelen in uwe wegen, ende laet ons leeren uyt dit exempel, dat by u is genade, op dat gy gevreest wert; ten eynde wy hem houdende voor onsen medebroeder ende mede-erfgenaem des eeuwigen levens, u t'samen mogen dienen met een kinderlicke vreese ende gehoorsaemheyt alle de dagen onses levens, door onsen Heere Iesum Christum, in wiens naem wy ons gebedt aldus besluyten:
Onse Vader, etc.


Formulier om te bevestigen de Dienaren des Goddelicken Woorts.

Na de voleyndinge der Predicatie ende des gewoonlicken Gebedts, sal de Dienaer aldus spreken tot den volcke:
GEliefde broeders, het is U.L. kennelick, hoe dat wy nu tot drie verscheyden reysen den naem van onsen Medebroeder N. hier tegenwoordigh, opentlick voorgestelt hebben, om te vernemen of yemant wat hadde, het zy leere ofte leven aengaende, waerom hy niet en soude mogen bevestigt worden in den Dienst des Woorts. Het is nu alsoo, dat ons niemant en is verschenen, die yet wettelicks voortgebracht heeft tegen sijn persoon: daerom wy tegenwoordelick in den naem des Heeren sullen voortvaren tot sijner bevestinge: waer toe gy N., ende alle die hier tegenwoordigh zijt, voor-al sult aenhooren uyt den woorde Godts een korte verklaringe van de insettinge ende het Ampt der Herderen of Dienaren des Woorts. Alwaer ulieden eerstelick staet aen te mercken, dat Godt onse hemelsche Vader, willende uyt het verdorven menschelick geslachte een Gemeynte beroepen ende vergaderen ten eeuwigen leven, door een sonderlinge genade daer toe gebruyckt den dienst van menschen. Hierom seyt Paulus, dat de Heere Christus gegeven heeft sommige tot Apostelen, sommige tot Propheten, sommige tot Euangelisten, sommige tot Herders ende Leeraers: tot de volmakinge der heyligen, tot het werck der bedieninge, tot opbouwinge des lichaems Christi. Daer sien wy dat de heylige Apostel onder anderen seyt, dat het Herders-ampt zy een instellinge Christi.
Wat nu dit heyligh Ampt is medebrengende, konnen wy lichtelick uyt den naem selfs afnemen. Want gelijckerwijs het werck van een gemeen herder is, een kudde die hem is bevolen te weyden, te leyden, voor te staen, ende te regeeren: Alsoo gaet het oock toe met dese geestelicke Herders, die gestelt zijn over de Gemeynte die Godt beroept tot de saligheyt, ende houdtse voor schapen sijner weyde. Nu is de weyde daer mede dese schapen geweydet worden, niet anders dan de verkondinge des Godtlicken Woorts, met de aenklevende bedieninge der Gebeden, ende der heyliger Sacramenten. 't Selve Woort Godts is oock de staf daer mede de kudde geleydt ende geregeert wort. Dienvolgende is 't openbaer dat het der Herderen ofte Dienaren des Woorts Ampt is:
Eerstelick, dat sy des Heeren Woort, door de Schriften der Propheten ende Apostelen geopenbaert, grondelick haren volcke sullen voordragen, ende 't selve toe-eygenen, soo in 't gemeyn, als in 't bysonder, tot nuttigheyt der toehoorders, met onderwijsen, vermanen, vertroosten, ende bestraffen, nae eens yegelicks behoefte, verkondigende de bekeeringe tot Godt, ende de versoeninge met hem door 't geloove in Christum, ende wederleggende met de heylige Schrift, alle dwalingen ende ketteryen die tegen de suyvere Leere strijden. Dit alles wort ons klaerlick te kennen gegeven in de heylige Schrift, want de Apostel Paulus seyt, dat dese arbeyden in het Woort: ende elders leert hy, dat sulcks moet geschieden nae de mate ofte regel des geloofs: schrijft oock, dat een Herder het getrouwe ofte oprechte Woort dat nae de Leere is, vast moet houden ende recht snijden: Oock, Die propheteert (dat is, Godt woort predickt,) spreeckt den menschen stichtinge, vermaninge ende vertroostinge. Op een ander plaetse stelt hy hemselven den Herderen voor tot een exempel, verklarende dat hy openbaerlick ende in de huysen geleert ende betuygt heeft de bekeeringe tot Godt, ende 't geloof in Iesum Christum. Maer insonderheyt hebben wy een suyvere beschrijvinge des Ampts eenes Dienaers des Euangeliums, 2 Cor. 5: 18,19,20., daer de Apostel aldus spreeckt: Alle dese dingen zijn uyt Gode, die ons met hemselven versoent heeft door Iesum Christum, ende ons (namelick den Apostelen ende Herderen) de bedieninge der versoeninge gegeven heeft. Want Godt was in Christo de werelt met hemselven versoenende, hare sonden haer niet toerekenende: ende heeft het woort der versoeninge in ons gelegt.

{==36==} {>>pagina-aanduiding<<}

So zijn wy dan gesanten van Christi wege, als of Godt door ons bade: wy bidden van Christi wege, Laet u met Godt versoenen. Belangende de wederlegginge der onsuyvere leere, seyt de selve Apostel, Tit. 1:9., dat een Dienaer het woort Godts vast moet houden, om de tegensprekers te overwinnen, ende den mont te stoppen.
Ten tweeden, is het Ampt det Herderen, de openbare aenroepinge des naems Godts te doen van wegen de geheele Gemeynte: Want 't gene d'Apostelen seggen, Wy sullen volherden in den gebede ende in de Bedieninge des Woorts, dat hebben dese Herders met den Apostelen gemeyn. Waer op de heylige Paulus siende, tot Timotheum aldus spreeckt: Ick vermane dan voor alle dingen, dat gedaen worden smeeckingen, gebeden, voorbiddingen, danckseggingen voor alle menschen: Voor Koningen, ende alle die in hoogheyt zijn: etc.
Ten derden, is haer Officie, de Sacramenten uyt te richten, die de Heere heeft ingestelt tot segelen sijner genade: als blijckt uyt het bevel den Apostelen van Christo gedaen, ende den Herderen oock toekomende, Dooptse in den naem des Vaders, ende des Soons, ende des Heyligen Geests. Insgelijcks, Want ick hebbe van den Heere ontfangen 't gene ick oock u overgegeven hebbe, dat de Heere Jesus, in den nacht in welcken hy verraden wiert, het broot nam, etc.
Ten laetsten, is het werck der Dienaren des Woorts, de Gemeynte Godts in goede discipline te houden, ende te regeeren in sulcke maniere als de Heere geordineert heeft. Want Christus Matth. 18. gesproken hebbende van de Christelicke straffe, seyt tot sijne Apostelen aldus: So wat gy op der aerden binden sult, dat sal gebonden zijn in den hemel. Ende Paulus wil dat de Dienaers haer eygen huys wel weten te regeeren; dewijle sy anders de Gemeynte Godts niet besorgen, noch regeeren en souden konnen. Dit is de oorsake waerom de Herders in de Schrift genaemt worden, Huyshouders Godts, ende Bisschoppen, dat is, Opsienders ende Wachters: wantse opsicht hebben op het Huys Godts, daer in sy verkeeren; ten eynde aldaer alles met goede ordre ende eerbaerheyt magh toegaen, ende dat met de sleutelen des hemelsrijcks, die hen bevolen zijn, ontsluytinge ende toesluytinge gedaen werde, volgens den last hen van Godt gegeven.
Uyt dese dingen kan men sien, wat een heerlick werck het Herders-ampt zy, naedemael soo groote dingen daer door uytgericht worden: ja hoe gantsch nootsakelick het zy om de menschen ter saligheyt te brengen. 't Welck oock de oorsaeck is, waerom de Heere wil dat sulck een Ampt altijt sal blijven. Want aldus spreeckt Christus, uytsendende sijne Apostelen om dese heylige Bedieninge te doen: Siet, ick ben met ulieden alle de dagen tot de voleyndinge der werelt; alwaer men siet sijnen wille te zijn, dat dese heylige Dienst (want de persoonen, die hy hier aenspreeckt, niet leven en konden tot de voleyndinge der werelt,) tot alle tijden op aerden onderhouden werde. Ende hierom vermaent Paulus Timotheum, 't gene hy van hem gehoort hadde, getrouwe menschen te beveelen, die bequaem zijn om andere te leeren. Gelijck hy oock dienvolgende Titum geordineert hebbende tot eenen Herder, hem voorder beveelt, in alle steden Ouderlingen ende Opsienders te stellen.
Dewijle dan wy mede, om desen Dienst in de Kercken Godts te onderhouden, nu eenen nieuwen Dienaer des Woorts instellen, ende tot nogh toe genoegh van 't Ampt der soodanigen gesproken hebben, so sult gy N. antwoorden op 't gene u voorgehouden sal werden, ten eynde een yegelick magh hooren, dat gy gesint zijt den voorschreven Dienst, soo als 't behoorlick is, aen te nemen.
Ende eerstelick vrage ick u, Of gy gevoelt in uw herte, dat gy wettelick van Godts Gemeynte, ende mits dien van Godt selve, tot desen heyligen Dienst geroepen zijt?
Ten tweeden, Of gy de Schriften des Ouden ende Nieuwen Testaments, voor het eenige Woort Godts, ende volkomene Leere der saligheyt houdt, ende alle leeringen verwerpt die daer tegen strijden?
Ten derden, Of gy belooft uw Ampt, gelijck 't selve voorhenen beschreven is, nae deselve Leere getrouwelick te bedienen, ende uwe leeringe te vercieren met een Godtsaligh leven: mits u onderwerpende de Kerckelicke vermaninge, volgende de gemeyne ordeninge der Kercken, indien gy in leere of leven u quaemt te ontgaen?

Hier op sal hy antwoorden:


Ia ick, van gantscher herten.


Ende daer na sal de Dienaer, die hem dit afgevraegt heeft, of een ander Dienaer, so daer meer Dienaers zijn, hem *** de hant op het hooft leggen.


*** Nota. Dese ceremonie sal men niet gebruycken in de bevestinge der gener die te vooren gedient hebben.


Ende spreken aldus:

Godt, onse hemelsche Vader, die u geroepen heeft tot desen heyligen Dienst, verlichte u door sijnen Geest, verstercke u door sijne hant, ende regeere u soo in uwe Bedieninge, dat gy daer in behoorlick ende vruchtbaerlick meugt wandelen, tot grootmakinge sijnes naems, ende verbreydinge des Rijcks sijnes Soons Iesu Christi, Amen.

Daer na sal de Dienaer van den stoel den bevestigden Dienaer, ende volgens de gantsche Gemeynte, aldus vermanen:

SO hebt dan nu, geliefde Broeder, ende Mededienaer in Christo, acht op uselven, ende op de geheele kudde, waer over u de Heylige Geest tot een Opsiender gestelt heeft, om de Gemeynte Godts te hoeden, welcke hy heeft verkregen met sijnen bloede. Hebt lief Christum, ende weydt sijne schapen: die besorgende, niet als uyt bedwangh, maer gewilliglick; noch om vuyl gewins wille, maer met een beweegt herte; noch als heerschappye voerende over 't volck dat u bevolen is, maer als die der kudde een voorbeelt geworden zijt. Weest een exempel der geloovige, in den woorde, in den wandel, in de liefde, in den geest, in den geloove, in reynigheyt. Houdt aen in 't lesen, vermanen, ende leeren, noch en versuymt niet de gave die u gegeven is. Beneerstigt dit, ende weest hier in besigh, op dat uw toenemen in allen openbaer werde. Hebt acht op de Leere, ende blijft hier in volstandigh. Verdraegt geduldelick alle lijden ende verdruckinge, als een goet krijgsknecht Christi. Dese dingen doende, sult gy uselven behouden, ende die u hooren. Ende als de overste Herder verschijnen sal, so sult gy de onverwelckelicke kroone der heerlickheyt behalen.
Ende gylieden oock, geliefde Christenen, ontfanget desen uwen Dienaer in den Heere met alle blijtschap, ende houdt de soodanige in groote weerde: gedenckt dat Godt self ulieden door hem aenspreeckt ende bidt. Neemt dan het woort aen, 't welck hy u volgende de heylige Schrift sal verkondigen, niet als eens menschen woort, maer (gelijck het in der waerheyt is) als Godts woort. Laet u lieflick ende aengenaem zijn de voeten der gene die den vrede verkondigen, die daer boodschappen het goede. Weest uwen Voorgangeren gehoorsaem: want sy waken voor uwe zielen, als die rekenschap geven sullen: op dat sy sulcks doen mogen met vreugde, ende niet al suchtende; want dat en is u niet nuttigh. Dit doende sal 't geschieden, dat de vrede Godts sal komen in uwe huysen, ende dat gylieden, die desen aenneemt in den naem

{==37==} {>>pagina-aanduiding<<}

eens Propheten, eens Propheten loon sult ontfangen, ende door sijn woort aen Christum geloovende, door Christum be-erven het eeuwige leven.

Doch aengesien niemant tot yet van alle dese dingen bequaem is van hemselven, so laet ons Godt met dancksegginge aldus bidden:

BArmhertige Vader, wy dancken u, dat het u belieft uyt het verloren menschelick geslachte, door den dienst der menschen u te vergaderen een Gemeynte ten eeuwigen leven; ende dat gy de Kercke hier ter plaetse nogh soo genadelick voorsien hebt met eenen getrouwen Dienaer. Wy bidden u, wilt hem door uwen Geest soo langs soo bequamer maken tot den Dienst, daer toe gy hem voorsien ende beroepen hebt: hem openende 't verstant, om uwe heylige Schriften te verstaen, ende sprake gevende tot openinge sijnes monts, om met vrymoedigheyt de verborgenheden des Euangeliums te kennen te geven ende uyt te richten. Begaeft hem met wijsheyt ende dapperheyt; om 't volck daer over hy gestelt is, recht te regeeren, ende in Christelicke vrede te onderhouden: ten eynde dat uwe Kercke onder sijne Bedieninge, ende door sijnen goeden voorgangh toeneme in menigte ende in deugt. Verleent hem kloeckmoedigheyt in alle voorvallende moeyten ende swarigheden, die hem in sijnen Dienst sullen ontmoeten: op dat hy door den troost uwes Geests gesterckt zijnde, ende ten eynde toe stantvastigh blijvende, met de getrouwe dienstknechten ontfangen werde in de vreugde sijnes Heeren. Wilt oock desen Volcke ende Gemeynte verleenen uwe genade, datse haer behoorlick dragen tegen dese haren Herder; hem kennende als van u gesonden, sijne leere aennemende met alle eerbiedinge, ende sijne vermaninge sich onderwerpende: ten eynde sy door sijn woort in Christum geloovende, des eeuwigen levens deelachtigh mogen werden. Verhoort ons, o Vader, door uwen lieven Soon, die ons aldus heeft leeren bidden: Onse Vader, etc.


Formulier van Bevestinge der Ouderlingen ende Diakenen, daer men deselve te gelijcke bevestigt.

Ende wanneer de Ouderlingen ende Diakenen elck
bysonder bevestigt worden, sal dese Forme ge-
bruyckt worden nae gelegenheyt.

GEliefde Christenen, gylieden wetet hoe dat wy nu tot verscheyden reysen U.L. voorgedragen hebben de namen van onse tegenwoordige Medebroeders, die tot den Dienst des Ouderlingschaps (ende Diakenschaps) deser Gemeynte verkoren zijn: om te vernemen of yemant wat hadde, waerom sy in haer Ampt niet souden behooren bevestigt te worden. 't Is nu alsoo, dat voor ons niemant en is verschenen, die yet wettelicks tegen deselve voortgebracht heeft: daerom wy tegenwoordelick in den naem des Heeren tot de bevestinge voortvaren sullen.
Om hier toe te komen, sult gy, Broeders, die men bevestigen sal, ende voorts alle die hier tegenwoordigh zijt, voor eerst aenhooren uyt den woorde Godts een korte verklaringe van de instellinge, ende het Ampt der Ouderlingen (ende Diakenen).
Belangende de Ouderlingen, is aen te mercken, dat het woort Ouderlingh of Oudste ('t welck is genomen uyt het Oude Testament, ende beteeckent een persoon, die in een aensienlick Ampt van regeeringe over andere gestelt is,) toegeschreven wert tweederley persoonen, die in de Kercke Iesu Christi dienen: Want de Apostel seyt, De Ouderlingen die wel regeeren, sullen dobbeler eere weerdigh geacht worden, voornemelick die arbeyden in het woort ende leere. Daer siet men dat in de Apostolische Kercke twee soorten van Ouderlingen zijn geweest, waer van de eerste hebben gearbeydt in het woort ende leere, ende de andere niet. De eerste waren de Dienaers des Woorts ende Herders, die het Euangelium verkondigden, ende de Sacramenten bedienden: maer de andere, die niet in het Woort arbeydeden, ende nochtans mede in de Gemeynte dienden, droegen een bysonder Ampt; dat sy namelick over de Kercke opsicht hadden, ende deselve regeerden met de Dienaren des Woorts: want Paulus Rom. 12. gesproken hebbende van het Leeraers-ampt, ende oock van het Ampt der Bedeelinge ofte Diakenschap, spreekt daer na van desen Dienst bysonderlick, seggende: Die regeert, dat hy sulcks doe met neerstigheyt. Insgelijcks op een andere plaetse, 1 Cor. 12., verhaelt hy onder de gaven ende Ampten die Godt in de Gemeynte gestelt heeft, de Regeeringe.
So is dan dese maniere van Dienaren, den anderen die het Euangelium prediken, tot hulpe ende assistentie, gelijck in het Oude Testament de gemeene Leviten in den dienst des Tabernakels, den Priesteren bygevoegt waren, als medehulpers in 't gene dat de Priesteren alleen niet en hadden konnen doen; blijvende nochtans de Ampten altijts onderscheyden. Boven dien is het goet, dat by de Dienaren des Woorts soodanige mannen tot Mederegeerders gevoegt werden, ten eynde daer door te meer geweert werde uyt de Gemeynte Godts alle tyrannye ende heerschappye: die lichtelicker kan inbreken, wanneer by een alleen, of by seer weynige, de Regeeringe staet. Ende also maken de Dienaren des Woorts ende de Ouderlingen t'samen een collegie of geselschap, zijnde als een Raet der Kercke, ende vertoonende de geheele Gemeynte: waer op de Heere Christus siet, wanneer hy seyt: Segt het der Gemeynte: het welck geensins verstaen kan werden van alle ende een yeder lidtmaet der Gemeynte in 't bysonder, maer seer bequamelick van den genen die de Gemeynte, daer van sy verkoren zijn, regeeren.
So is dan ten eersten het Ampt der Ouderlingen, met de Dienaeren des Woorts, opsicht te hebben op de Gemeynte die hen bevolen is, neerstelick toe te sien, of een yegelick hem behoorlick drage in belijdenisse ende in wandel. Die haer onstichtelick dragen, te vermanen: ende te verhoeden dat de Sacramenten niet ontheyligt en werden, soo vele mogelick is: Oock mede tegen de onboetveerdige (volgende de Christelicke discipline) te handelen, ende de boetveerdige weder in den schoot der Kercke te ontfangen: gelijck niet alleen blijckt uyt de voorgemelde spreuck Christi, maer oock uyt meer andere spreucken der Schrift, als 1 Cor. 5. ende 2 Cor. 2., dat dese dingen niet en staen alleen by een ofte twee persoonen, maer by velen, die daer toe gestelt zijn.
Ten tweeden, naedien de Apostel beveelt, dat onder de Christenen alles ordentlick ende eerbaerlick sal toegaen, ende niemant anders dan door wettige beroepinge in de Kercke Christi behoort te dienen, volgens de Christelicke ordinantie daer van zijnde: so is mede het werck der Ouderlingen daer op acht te nemen, ende in alle voorvallende saken, die den welstant ende goede ordre der Kercke betreffen, met goede raet den Dienaren des Woorts behulpigh te zijn: ja oock met raet ende troost alle gemeene Christenen te dienen.
Ten derden is haer Ampt, insonderheyt mede toesicht te nemen op de leeringe ende wandel der Dienaren des Woorts, ten eynde alles tot stichtinge der Kercke gerichtet magh worden: ende dat geen vreemde leere en werde voorgestelt, volgens 't gene wy lesen Hand. 20., daer de Apostel vermaent

{==38==} {>>pagina-aanduiding<<}

neerstige wacht te houden tegen de wolven, die in de schaepskoye Christi mochten komen: Om 't welcke te doen, de Ouderlingen schuldigh zijn Godts Woort neerstigh te doorsoecken, ende henselven gedueriglick te oeffenen in de overlegginge der verborgenheden des geloofs.

Aengaende de Diakenen: van den oorsprongh ende instellinge derselver mogen wy lesen in de Handelingen der Apostelen, Cap. 6. Aldaer vinden wy, dat 't beginsel de Apostelen selfs de Bedieninge der armen gehadt hebben, tot de voeten der welcker gedragen werde de prijs der verkochte goederen, ende werde een yeder gedeylt nae dat zijne noot was eysschende. Maer also daer na een murmureeringe ontstont, om dat de weduwen der Griecken in de dagelicksche Bedieninge versuymt werden: So zijn door vermaninge der Apostelen, gekoren geworden mannen die eygentlick haer werck van de Bedieninge der armen maken souden, op dat de Apostelen in den gebede ende Bedieninge des Woorts te beter mochten aenhouden. Ende dit is van die tijt af onderhouden geweest in de Kercke, alsoo het blijckt Rom. 12., alwaer d'Apostel sprekende van desen Dienst, seyt: Dat de gene die uytdeelen, het selve doen sullen met eenvoudigheyt. Ende 1 Cor. 12:28. sprekende van de hulpen, verstaet hy de gene die in de Gemeynte gestelt zijn om de arme ende elendige te helpen in den noot.
Uyt welcke plaetsen genoegh te sien is, welck het Ampt zy der Diakenen, namelick, ten eersten dat sy in alle getrouwigheyt ende neerstigheyt de aelmoessen ende goederen die den armen gegeven werden, versamelen ende bewaren: ja oock vlijtigh zijn om toe te helpen sien, dat tot hulpe der armen vele goede middelen gevonden mogen werden. Het tweede deel hares Ampts bestaet in de uytdeelinge, waer toe ge-eyscht wert niet alleen discretie ende voorsichtigheyt om de aelmoessen niet te besteden dan daer 't van nooden is, maer oock blymoedigheyt ende eenvoudigheyt, om met een beweegt herte ende toegeneygt gemoet den armen te helpen: Gelijck de Apostel eyscht, Rom. 12. ende 2 Cor. 9. Waer toe seer goet is, dat sy niet alleen met uyterlicke gifte, maer oock met troostelicke redenen uyt den woorde Godts, den armen ende elendigen hulpe bewijsen.

Ten eynde dan, geliefde broeders N. N., een yegelick magh hooren, dat gy gesint zijt de voorseyde Diensten (elck in 't sijne) aen te nemen, so sult gy antwoorden op 't gene u voorgehouden sal worden.
Ende eerstelick, vrage ik U.L., (soo Ouderlingen, als Diakenen,) Of gy niet en gevoelt in uwe herten, dat gy wettelick van Godts Gemeynte, ende mits dien van Godt selve tot dese heylige Diensten (elck in 't sijne) beroepen zijt?
Ten tweeden, Of gy de Schriften des Ouden ende Nieuwen Testaments houdt voor het eenige Woort Godts, ende volkomene Leere der saligheyt; ende alle leeringen verwerpt die daer tegen strijden?
Ten derden, Of gy belooft uw Ampt, gelijck 't selve hier voor beschreven is, volgende deselve Leere, getrouwelick nae uw vermogen te bedienen: Gy Ouderlingen N. N. in de Kerckenregeeringe neffens de Dienaren des Woorts, (ende gy Diakenen N. N. in de Bedieninge der armen:) Belooft gy oock gesamentlick u in alle Godtsaligheyt te dragen, mits u onderwerpende de Kerckelicke vermaninge, indien gy u quaemt te ontgaen?

Hier op sullen sy antwoorden:



Ia wy.

Ende daer op sal de Dienaer seggen:

De almogende Godt ende Vader geve ulieden alle te samen sijne genade, dat gy in dese uwe Diensten getrouwelick ende vruchtbaerlick meugt verkeeren, Amen.

Ende salse voorts vermanen, mitsgaders oock de geheele Gemeynte, in maniere hier na volgende:

SO weest dan, gy Ouderlingen, neerstigh in de Regeeringe der Kercke, die U.L. neffens de Dienaren des Woorts bevolen is. Zijt mede als wachters over het huys ende de stadt Godts, om een yeder trouwelick te vermanen ende te waerschouwen voor sijn verderf. Hebt acht op de onderhoudinge van de suyverheyt der Leere, ende vroomigheyt des levens in de Gemeynte des Heeren.
Ende, gy Diakenen, zijt vlijtigh in de versamelinge der aelmoessen, voorsichtigh ende blymoedigh in 't uytreycken van dien. Komt den bedruckten te hulpe, besorgt de rechte weduwen ende weesen, bewijst weldadigheyt aen alle menschen, maer insonderheyt aen de huysgenooten des geloofs.
Zijt alle gesamentlick in uwe Diensten getrouw, ende behoudt de verborgenheyt des geloofs in een reyne conscientie, goede Voorgangers zijnde voor geheel den volcke. Alsoo sult gylieden uselven eenen goeden opgangh verkrijgen, ende vele vrymoedigheyt in den geloove in Christo Iesu, ende hier namaels ingaen in de vreugde uwes Heeren.
Aen d' andere zijde, geliefde Christenen, ontfangt dese mannen als dienstknechten Godts. Wilt de Ouderlingen die wel regeeren, dobbeler eere weerdigh achten, begeeft u gewilliglick onder haer opsicht ende regeeringe: Voorsiet de Diakenen met goede middelen tot hulpe der armen. Zijt weldadigh, gy rijcke, geeft mildelick, ende deelt geerne mede. Ende gy arme, zijt arm van geeste, ende draegt u tegen uwe besorgers in alle eerbiedinge: weest dancbaer tegen hen, ende en murmureert niet. Volgt Christum om de spijse der ziele, ende niet om het broot. Die gestolen heeft, ofte sijnen naesten is geweest tot laste, die en stele niet meer, maer arbeyde liever, ende wercke met sijne handen dat goet is, op dat hy hebbe te geven den genen die noot heeft. Dit doende elck in het sijne, sult gy van den Heere ontfangen het loon der gerechtigheyt.

Doch also wy van ons selven onbequaem zijn, so laet ons den almachtigen Godt aldus aenroepen:

HEere Godt, hemelsche Vader, wy dancken u, dat het u gelieft heeft, tot meerder vorderinge uwer Kercke, daer in te ordineeren, neffens de Dienaren des Woorts, Regeerders ende Helpers, waer door uwe Gemeynte in goede vrede ende welstant bewaert, ende de arme menschen onderhouden mochten werden: ende dat gy ons tegenwoordelick in dese plaetse verleent hebt mannen van goede getuygenisse, ende die begaeft zijn met uwen Geest. Wy bidden u, verleent hen meer ende meer soodanige gaven, als hen in hare Bedieninge van noode zijn, de gave der wijsheyt, dapperheyt, des onderscheyts, ende der weldadigheyt, ten eynde een yeder hem behoorlick quijte in sijnen Ampte: de Ouderlingen in vlijtige opsicht te nemen op de leere ende wandel, in het weeren der wolven uyt de schaepskoye uwes lieven Soons, ende in 't vermanen ende bestraffen der ongeregelde menschen; insgelijcks de Diakenen in het neerstigh ontfangen, ende milt voorsichtigh uytdeelen der aelmoessen aen den armen, oock mede in 't lieflick vertroosten derselve met uw heylige woort. Doet beyde Ouderlingen

{==39==} {>>pagina-aanduiding<<}

ende Diakenen uwe genade, datse in haren getrouwen arbeyt volstandelick voortgaen, sonder door eenige moeyte, verdriet, ofte vervolgh der werelt, immermeer te vertragen. Verleent oock insonderheyt uwe Goddelicke genade desen Volcke, daer over sy gestelt zijn, datse haerselven de goede vermaninge der Ouderlingen geerne onderwerpen, deselve in eere houdende om hares Ampts wille: Geeft oock den rijcken milde herten tot den armen, ende den armen een danckbaer gemoet tegen de gene diese helpen ende dienen: ten eynde alsoo een yegelick hem quijtende in sijnen Ampte, uw heylige naem daer door groot gemaeckt, ende het Rijcke uwes Soons Christi gevordert magh werden, in wiens naem wy ons gebedt besluyten, seggende:
Onse Vader,  etc.


Formulier om den Houwelicken staet voor de Gemeynte Christi te bevestigen.

OVermits den gehouweden gemeynlick velerhande tegenspoet ende kruys van wegen de sonde is toekomende; op dat gy N. ende N. (die uwe echtelicke verbindinge in Godts name opentlick alhier in de Kercke wilt laten bevestigen) oock in uwe herten versekert zijn meugt, van de gewisse hulpe Godts in uwen kruyce: So hoort uyt den woorde Godts, hoe eerlick dat de Houwelicke staet zy, ende dat hy een insettinge Godts is die hem behaegt: daerom hy oock de getrouwde wil segenen, ende hen bystaen, gelijck hy belooft heeft; daer tegen de hoereerders ende overspeelders wil hy oordeelen ende straffen.
1 Ende eerstelick sult gy weten, dat Godt, onse Vader, (nadien hy hemel ende aerde, ende alles wat daer in is, geschapen hadde,) den mensche schiep nae sijnen beelde ende gelijckenisse; op dat hy een heere soude zijn over de dieren der aerde, over de visschen der zee, ende over de vogelen des hemels. Ende nadien hy den mensche geschapen hadde, sprack hy: Het en is niet goet dat de mensche alleen zy, ick wil hem een hulpe maken die by hem zy. Doe liet Godt de Heere eenen diepen slaep vallen op Adam, ende hy sliep. Ende Godt nam een van sijne ribben, ende sloot de plaetse toe met vleesch. Ende Godt de Heere schiep een wijf uyt de ribbe die hy van den mensche nam, ende brachtse tot hem. Doe sprack de mensche, Dat is nu immers been van mijne beenen, ende vleesch van mijnen vleesche. Men salse nae den man heeten, om datse van den man genomen is. Daerom sal de man sijn vader ende moeder verlaten, ende sijnen wijve aenhangen, ende sy twee sullen tot een vleesch zijn.
Daerom sult gy oock niet twijffelen of de Houwelicke staet en behaege Godt den Heere, overmits hy den Adam sijne huysvrouwe geschapen, selve toegebracht, ende hem tot een huysvrouwe gegeven heeft: daer mede betuygende dat hy nogh hedendaegs eenen yegelicken sijn huysvrouwe gelijck als met sijne hant toebrengt. Om dies wille heeft oock de Heere Iesus Christus denselven soo hoogh ge-eert met sijne tegenwoordigheyt, giften ende wonderteeckenen te Cana in Galilea: om daer mede te betuygen, dat de Houwelicke staet behoort eerlick gehouden te werden by alle, ende dat hy den getrouwden sijne hulpe ende bystant altijt wil bewijsen, oock wanneer men sulcks allerminst is verwachtende.
2 Maer op dat gy in desen staet Godtsaligh leven moget, so sult gy weten de oorsaken, om welcker wille Godt den Houwelicken staet heeft ingesett. De eerste oorsake is, dat de een den anderen trouwelick helpe ende bystae in alle dingen, die tot het tijtlick ende eeuwigh leven behooren. De andere, datse hare kinderen (diese krijgen sullen) in de waerachtige kennisse ende vreese Godts, hem ter eeren, ende tot harer saligheyt opbrengen. De derde, op dat een yegelick alle onkuyscheyt ende boose lusten vermijdende, met een goede ende geruste conscientie moge leven: want om hoererye te vermijden, sal een yegelick man sijn eygen wijf hebben, ende een yegelick wijf haren eygen man. Also dat alle die tot hare jaren gekomen zijn, ende de gave der onthoudinge niet en hebben, nae het bevel Godts verbonden ende schuldigh zijn hen tot den Houwelicken staet, nae Christelicke ordeninge, met weten ende willen harer ouderen, ofte voogden, ende vrienden, te begeven: op dat de Tempel Godts, dat is, ons lichaem, niet verontreynigt en werde: want so yemant den Tempel Godts schendet, dien sal Godt schenden.
3 Daer na sult gy weten, hoe hem de een tegen de ander nae Godts woort schuldigh is te houden.
Eerstelick sult gy man weten, dat u Godt gesett heeft als een hoofd des wijfs: op dat gyse nae uw vermogen verstandelick leydende, soudet onderwijsen, troosten ende beschermen, gelijck het hooft het lichaem regeert; ja gelijck als Christus het Hooft, de wijsheyt, troost ende bystant sijner gemeynte is. Boven dien sult gy uwe huysvrouwe lief hebben als uw eygen lichaem, gelijck als Christus sijne gemeynte lief gehadt heeft: gy sult niet bitter tegen haer zijn, maer by haer woonen met verstande, ende de vrouwe, als den swackeren vate, hare eere geven: aengesien dat gy mede-erven der genade des levens zijt, op dat uw gebedt niet verhindert werde. Ende naedien het Godts bevel is, dat de man in 't sweet sijns aenschijns sijn broots eten sal, so sult gy trouwelick ende neerstelick in uw Goddelick beroep arbeyden: op dat gy uw huysgesin met Godt ende met eerbaerheyt moget onderhouden, ende oock wat daer beneven hebt, om den nootdruftigen mede te deelen.
Desgelijcken sult gy vrouwe weten, hoe gy u nae den woorde Godts houden sult tegen uwen man. Gy sult uwen wettelicken man lief hebben, eeren ende vreesen; oock hem gehoorsaem zijn in alle dingen die recht ende billick zijn, als uwen heere; gelijckerwijs het lichaem den hoofde, ende de gemeynte Christo onderdanigh is. En sult geen heerschappye gebruycken over uwen man, maer stille zijn: want Adam is eerst gemaeckt; daer na Eva, den Adam ter hulpe. Ende na den val heeft Godt tot Eva, ende in haer persoon, tot het gantsche vrouwelicke geslachte gesproken: Tot uwen man sal uwe begeerte zijn, ende hy sal over u heerschappye hebben.
Dese ordinantie Godts sult gy niet wederstaen, maer veel meer het gebodt Godts, ende der heyliger vrouwen voorbeelt navolgen, welcke Godt betrouwden, ende waren haren mannen onderdanigh: gelijckerwijs Sara gehoorsaem geweest is haren man Abraham, hem noemende haren heere. Gy sult oock uwen man in alle goede ende oprechte dingen behulpigh zijn, op uwe huyshoudinge goede acht hebben, ende in alle tucht ende eerbaerheyt, sonder wereltlicke pracht wandelen, op dat gy den anderen een goet voorbeelt der tuchtigheyt meugt geven.
Daerom, gy N. ende N. naedien gy verstaen hebt, dat Godt den Houwelicken staet ingesett heeft, ende wat u daer

{==40==} {>>pagina-aanduiding<<}

in van hem bevolen is: zijt gy des sins ende willens, in denselven heyligen staet alsoo te leven, gelijck gy hier betuygt voor de Christelicke Gemeynte: ende begeert dat deselve uwe Houwelicke staet bevestiget werde?
Antw. Ia.

Daer na spreeckt de Dienaer tot de Gemeynte:

Ick neme u alle die hier nu vergadert zijt, tot getuygen, dat daer geen wettelicke verhinderinge voorgekomen is.

Voorts tot de Getrouwde:

Ende naedien het dan recht ende behoorlick is, dat uwe sake gevordert werde; so wille onse Heere Godt uw voornemen, het welck hy u gegeven heeft, bevestigen: ende uw beginsel zy in den name des Heeren, die hemel ende aerde geschapen heeft.

Daer na sullense malkanderen de rechterhand geven: ende de Dienaer spreeckt eerstelick tot den Bruydegom:

N. Bekent gy hier voor Godt ende dese sijne heylige Gemeynte, dat gy genomen hebt, ende neemt tot uwe wettelicke huysvrouwe N. hier tegenwoordigh: haer belovende, dat gyse nimmermeer sult verlaten; haer lief te hebben, ende trouwelick te onderhouden, als een getrouw ende Godtvreesende man sijne wettelicke vrouwe schuldigh is: Dat gy oock heyliglick met haer leven wilt, haer trouwe ende geloove houdende in alle dingen, nae uytwijsen des heyligen Euangeliums?
Antw. Ia.

Daer na tot de Bruyt:

N. Bekent gy hier voor Godt ende dese sijne heylige Gemeynte, dat gy genomen hebt, ende neemt tot uwen wettelicken man N. hier tegenwoordigh: welcken gy belooft gehoorsaem te zijn, hem te dienen ende te helpen, hem nimmermeer te verlaten, heyliglick met hem te leven, hem trouwe ende geloove in alle dingen houdende, gelijckerwijs een vroome ende getrouwe huysvrouwe haren wettelicken man schuldigh is, nae uytwijsen des heyligen Euangeliums?
Antw. Ia.

So spreeckt de Dienaer:

De Vader der barmhertigheyt, die u door sijne genade tot desen heyligen staet des Houwelicks beroepen heeft, verbinde u met rechte liefde ende trouwe, ende geve u sijnen segen. Amen.

HOort nu uyt den Euangelio, hoe sterck de bant des Houwelicks zy, alsoo Mattheus dat beschrijft, Cap. 19:3, 4, 5, 6, 7, 8, 9. Ende de Phariseen quamen tot hem, versoeckende hem, ende seggende tot hem, Is het een mensche geoorloft sijn wijf te verlaten om allerley oorsake? Doch hy antwoordende seyde tot haer, En hebt gy niet gelesen, Die van den beginne [den mensche] gemaeckt heeft, dat hyse gemaeckt heeft man ende wijf: Ende gesegt heeft, Daerom sal een mensche vader ende moeder verlaten, ende sal sijnen wijve aenhangen, ende die twee sullen tot een vleesch zijn? Also dat sy niet meer twee en zijn, maer een vleesch. 't Gene dan Godt t'samengevoegt heeft, ende scheyde de mensche niet. Sy seyden tot hem, Waerom heeft dan Moses geboden eenen scheydbrief te geven, ende haer te verlaten? Hy seyde tot haer, Moses heeft van wegen de hardigheyt uwer herten u toegelaten uwe wijven te verlaten: Maer van den beginne en is 't alsoo niet geweest. Maer ick segge u, dat so wie sijn wijf verlaet anders dan om hoererye, ende een ander trouwt, [die] doet overspel: ende die de verlatene trouwt, doet [oock] overspel. Gelooft dese woorden des Heeren Christi, ende zijt daer af versekert ende gewis, dat onse Heere Godt u t'samengevoegt heeft tot desen heyligen staet. Ende daerom sult gy oock alles wat u daer in tegenkomt, met gedult ende dancksegginge aennemen, als van de hant Godts: so sal u oock alles ten besten, ende ter saligheyt gedyen. Amen.

Daer na heet de Kerckendienaer de Getrouwde nederknielen, ende vermaent de Gemeynte voor haer te bidden.

ALmachtige Godt, gy die uwe goetheyt ende wijsheyt in alle uwe wercken ende ordeningen bewijst; ende van den beginne gesproken hebt, dat het niet goet en is, dat de mensche alleen zy, ende om dies wille hem een hulpe, die soude by hem zijn, geschapen hebt; ende verordineert, dat die twee waren, een souden zijn; ende straft oock alle onreynigheyt: Wy bidden u, (aengesien dat gy dese twee persoonen tot den heyligen staet des Houwelicks beroepen, ende t'samenverbonden hebt,) dat gy hen wilt geven uwen Heyligen Geest; op datse in waerachtigen ende vasten geloove heyliglick leven nae uwen Godtlicken wille, ende alle boosheyt tegenstaen. Wiltse alsdan oock segenen, gelijckerwijs gy de geloovige vaders, uwe vrienden ende getrouwe dienaers, Abraham, Isaac, ende Iacob gesegent hebt: op datse als mede-erfgenamen des verbonts ('t welck gy met deselve vaderen opgerecht hebt) heylige kinderen krijgen, ende deselve Godtsaliglick opbrengen mogen, ter eeren uwes heyligen naems, tot stichtinge uwer Gemeynte, ende verbreydinge uwes heyligen Euangeliums. Wilt ons verhooren, o Vader aller barmhertigheyt, door Iesum Christum uwen lieven Sone, onse Heere, in wiens name wy onse gebeden aldus besluyten: Onse Vader, etc.

Nu hoort de belofte Godts uyt den 128sten Psalm.

1 WElgelucksaligh is een yegelick die den HEERE vreest, die in sijne wegen wandelt.
2 Want gy sult eten den arbeyt uwer handen: welgelucksaligh sult gy zijn, ende 't sal u wel gaen.
3 Uwe huysvrouwe sal wesen als een vruchtbaer wijnstock aen de zijden uwes huyses: uwe kinderen als olijfplanten rontom uwe tafel.
4 Siet, alsoo sal sekerlick die man gesegent worden, die den HEERE vreest.
5 De HEERE sal u segenen uyt Zion, ende gy sult het goede Jerusalems aenschouwen alle de dagen uwes levens.
6 Ende gy sult uwe kintskinderen sien: Vrede over Israël.

Onse lieve Heere Godt vervulle u met sijne genade, ende geve u dat gy in alle Godtsaligheyt lange ende heyliglick te samen meugt leven. Amen.




{==41==} {>>pagina-aanduiding<<}

De sieckentroost: Welcke is een Onderwijsinge in den Geloove, ende den Wegh der Saligheyt, om williglick te sterven.


Openb. 14:13. Saligh zijn de doode, die in den Heere sterven, van nu aen. Matth. 25:36. Ick ben kranck geweest, ende gy hebt my besocht.

NAdien dat Adam recht ende goet geschapen was, te weten, heyligh, rechtveerdigh, onstraffelick, een heere gesett over alle creaturen die Godt geschapen hadde, ende is hy niet lange in desen stant gebleven; maer is door de listigheyt des satans, ende sijn eygen ongehoorsaemheyt, van dese schoone heerlickheyt gevallen, ende heeft also 't verderf des tijtlicken ende eeuwigen doots over ons allen gebracht. Dit is de erfsonde daer David in den 51sten Psalm van spreeckt, seggende; Siet, ick ben in ongerechtigheyt geboren: ende in sonde heeft my mijne moeder ontfangen. Desgelijcks seyt oock Paulus tot de Romeynen, dat door eenen mensche de sonde in de werelt ingekomen is, ende door de sonde de doot: ende alsoo de doot tot alle menschen doorgegaen is, aengesien dat sy alle in hem gesondigt hebben.
Want soo haest als Adam aldus gevallen was, so is hy terstont in sekere vervloeckinge gekomen, gelijck wy lesen in Genesis, daer Godt seyt; Vervloeckt zy het aerdrijck om uwent wille, ende met smerte sult gy daer van eten alle de dagen uwes levens. Ende; In 't sweet uwes aenschijns sult gy broot eten, tot dat gy tot de aerde wederkeert, dewijle gy daer uyt genomen zijt: want gy zijt stof, ende gy sult tot stof, wederkeeren. Waer uyt wy sekerlick weten, dat alles wat leven ontfangt, eenmael moet sterven. Dit getuygt David klaerlick, seggende; Wat man leeft 'er die den doot niet sien en sal? Want (soo Salomon seyt) de levendige weten, dat sy sterven sullen. Want wy en hebben hier geen blijvende stadt, maer wy soecken de toekomende. Ende in den Brief aen de Hebreen staet, dat het den menschen gesett is eenmael te sterven, ende daer na het oordeel. Want, als de Schrift seyt, een man sterft, als hy verswackt is: ende de mensche geeft den geest; waer is hy dan? Gelijck de wateren verloopen uyt een meyr, ende een riviere uytdroogt ende verdort: alsoo ligt de mensche neder, ende en staet niet op; tot dat de hemelen niet meer en zijn, en sullense niet opwaken, nochte uyt haren slaep opgewecket worden. Want onse dagen (seyt Iob) zijn als de dagen des daglooners, ende sneller dan een looper. Ende wy varen (seyt Moses) daer henen als een stroom. Ia gelijck een gedreven bladt, ende een drooge stoppel, ende als een kleet dat de motten eten. Want het stof moet wederom tot aerde keeren, als het geweest is: ende de geest weder tot Godt keeren, die hem gegeven heeft. Als Iob seyt; Godt heeft ons als leem bereydt, ende sal ons tot stof doen wederkeeren. Insgelijcks, Iacobus seyt oock, dat des menschen leven is gelijck een damp die voor een weynigh tijts gesien wort, ende daer na verdwijnt. Ia onse leeftijt vaert wech gelijck een wolcke, ende vergaet gelijck een nevel, ende vlucht oock gelijck eene schaduwe, ende en bestaet niet. Ende Petrus seyt oock, (verhalende uyt Iesaia;) dat alle vleesch is als gras, ende alle heerlickheyt des menschen als een bloeme des velts: het gras is verdorret, ende de bloeme is afgevallen, ende en is niet meer gevonden. Wederom seyt Iesus Sirach; Dat is 't oude verbont, Gy sult den doot sterven; de eene heden, de andere morgen: gelijck een groenende bladt op eenen dichten boom; eenige werpt hy af, ende andere doet hy uytspruyten: alsoo is het met het geslachte des vleeschs ende des bloets; het een sterft, ende het ander wort geboren. Als Salomon seyt; Alles heeft eenen bestemden tijt. Daer is een tijt om geboren te worden, ende een tijt om te sterven.
Ende dese tijt staet in des Heeren hant, gelijck Iob seyt; Des menschen dagen zijn bestemmet, het getal sijner maenden is by Godt: ende Godt heeft onse bepalingen gemaeckt, die wy niet overgaen en sullen. Het welck oock Paulus seyt; dat Godt het gantsche geslachte der menschen gemaeckt heeft, om op den geheelen aerdbodem te woonen, bescheyden hebbende de tijden te vooren geordineert, ende de bepalingen van hare wooninge. Ende David seyt tot den Heere; Siet, gy hebt mijne dagen een hantbreet gestelt, ende mijn leeftijt is als niets voor u; immers is een yeder mensche, hoe vast hy staet, enckel ydelheyt! Want onse dagen zijn lichter wechgevlogen dan eens wevers spoele, ende sneller dan een looper. Oock en zijn wy hier maer gasten ende vreemdelingen voor eenen kleynen tijt. Want aengaende de dagen onser jaren, daer in zijn tseventigh jaer, of so wy seer sterck zijn, tachtentigh jaer; ende 't uytnementste van dien, is moeyte ende verdriet: want het wort snellick afgesneden, ende wy vliegen daer henen. Als wy lange leven, so leven wy hondert jaer. Gelijck een droppel waters tegen de zee, alsoo weynigh zijn duysent jaren tegen de eeuwigheyt. Ende Petrus seyt, dat een dagh by den Heere is als duysent jaren, ende duysent jaren als een dagh. Alsoo zijn onse jaren te rekenen bij de eeuwigheyt.
Nu dewijle wy, achtervolgende de heylige Schrift, alle sterven moeten, wie en soude niet hertelick nae den doot wenschen, als wy aensien in wat staet ende verderf wy door Adam gekomen zijn? te weten, in alle ongerechtigheyt, katyvigheyt ende lijden: So dat wy boos zijn, ende tot boosheyt genegen van der jeugt ende jonckheyt aen. Want, gelijck Paulus seyt; Wy zijn van nature kinderen des toorns, ende onbequaem tot alle goet, ende van ons selven niet hebbende dan sonde. Gelijck oock David seyt; Sy zijn alle afgeweken, t'samen zijnse stinckende geworden, daer en is niemant die goet doet; oock niet een. Want het goet dat wy willen, dat en doen wy niet; ende dat om de sonde die in ons woont. Van dese inwoonende sonde getuygt David, dat wy in sonden ontfangen ende geboren zijn, ende in deselve voortgaen. Want al het gedichtsel der gedachten van 's menschen herte is t'allen dage alleenlick boos van sijner jeugt aen.
Nu dewijle wy aldus in den toorn Godts, ende in de schaduwe des doots, ja in de helle ende verdoemenisse liggen, so is ons Christus, het licht der werelt verschenen, ende de Sonne der gerechtigheyt opgegaen; die overgelevert is om onse sonden, ende opgeweckt om onse rechtveerdigmakinge, ende heeft ons oock mede levendigh gemaeckt, daer wy doot waren door de misdaden ende de sonden, ende heeft ons deselve quijtgescholden, ende uytgewischt het hantschrift dat tegen ons was in insettingen bestaende, ende dat selve uyt het midden wechgenomen, ende aen het kruys genagelt: waer door hy alle onse vyanden overwonnen heeft, als doot, duyvel, helle, ende de verdoemenisse der wet; gelijck als Godt

{==42==} {>>pagina-aanduiding<<}

door den Propheet Hoseam geseyt heeft, O doot, waer is uw prickel? O helle, waer is uwe overwinninge? Maer Gode zy danck, die ons de overwinninge gegeven heeft door onsen Heere Iesum Christum: die oock (nae de belofte Godts) den duyvel den kop vermorselt heeft; in wiens gewelt wy gevangen lagen, door de overtredinge ende sonden.
Nu so heeft Godt, om ons daer uyt te verlossen, sijn allerliefste pant gegeven, namelick, sijnen eenigen geliefden Sone, in den welcken de Vader sijn welbehagen heeft, ende gebiedt hem te hooren. Den welcken hy tot eene versoeninge ende rantsoengelt gegeven heeft. Want alsoo lief heeft Godt de werelt gehadt, dat hy sijnen eenighgeborenen Sone gegeven heeft, op dat een yegelick die in hem gelooft, niet en vergae, maer het eeuwige leven hebbe. Insgelijcks; Hier in is de liefde Godts tegen ons geopenbaert, dat Godt sijnen eenighgeborenen Sone gesonden heeft in de werelt, op dat wy souden leven door hem. Ende dit is het eeuwige leven, dat sy u kennen (seyt Christus) den eenigen waerachtigen Godt, ende Iesum Christum, dien gy gesonden hebt. Hy is de waerachtige MESSIAS, die in de werelt gekomen is, in de volheyt des tijts, waerachtigh Godt, om het gewelt des satans te verbreken; ende waerachtigh mensche, om onse Middelaer voor Godt te wesen, op dat hy, die onder de wet gevangen lagen, verlossen soude. Hy is dat onbesmette Lam, dat voor onse smetten geslacht ende geoffert is, tot een versoeninge voor alle onse sonden: gelijck Iesaias klaerlick getuygt. Ende daer hy rijck was, is hy om onsent wille arm geworden, op dat hy ons door sijne armoede soude rijck maken. Want alle sijne goederen heeft hy ons geschoncken, alle sijne weldaden, alle sijne gerechtigheyt, verdienste ende heyligheyt. Ende hier voor moeten wy hem met den geloove omhelsen, ende met liefde ende gehoorsaemheyt danckbaer zijn. Ende wie en soude hem niet lief hebben, die ons eerst lief gehadt heeft? Doe wy nogh sijne vyanden waren, heeft hy ons verlost ende versoent; hoe veel te meer sullen wy behouden worden door sijn leven, nu wy sijne vrienden geworden zijn? Niemant en heeft meerder liefde dan dese, dat yemant sijn leven sette voor sijne vrienden: het welck Christus als de goede Herder bewesen heeft. Dat hy sijnen Vader gehoorsaem is geworden tot den doot, ja den doot des kruyces. Ende is eenen kleynen tijt minder geworden dan de Engelen, van wegen het lijden des doots; op dat hy door Godts genade voor allen den doot soude smaken: waer door hy met heerlickheyt ende eere is gekroont. Oock is hy de waerachtige Samaritaen, die olie ende wijn in onse wonden gegoten heeft, dat is, dat hy sijn dierbaer bloet voor onse sonden vergoten heeft, ende ons met sulck eenen dieren prijs gekocht heeft. Want wy en zijn niet (seyt Petrus) verlost met gout ofte silver; maer door het dierbaer bloet Christi, als eens onbestraffelicken ende onbevleckten Lams. Want wy en zijn niet verlost door 't bloet der bocken ofte kalveren; maer hy is door sijn eygen bloet eenmael ingegaen in het heyligdom, een eeuwige verlossinge te wege gebracht hebbende. Oock heeft de Godt ende Vader onses Heeren Iesu Christi ons getrocken uyt de macht der duysternisse, ende overgesett in het Koninckrijcke des Soons sijner liefde; in den welcken wy de verlossinge hebben door sijn bloet, namelick de vergevinge der sonden.
Aengemerckt dat wy dit sekerlick weten, dat wy alleene, sonder alle onse verdiensten, (want wy geene en hebben, waerom wy onnutte dienstknechten zijn,) door den doot ende de weder-opstandinge Christi, de eeuwige saligheyt verkrijgen: so moeten wy met een vast betrouwen tot den throon der genade gaen, op dat wy barmhertigheyt mogen verkrijgen, ende genade vinden, op die tijt wanneer ons hulpe van noode sal zijn. Ende naedien dat wy alle wijle hulpe van noode hebben, so moeten wy tot hem gaen. Want hy seyt by den Propheet David; Roept my aen in den dagh der benaeuwtheyt: Ick salder u uythelpen. Ende; Of schoon een moeder haer kint vergate, so en sal ick doch u niet vergeten. Gelijck Christus selve in 't Euangelie seyt; Komt herwaerts tot my alle die vermoeyt ende belast zijt, ende ick sal u ruste geven: ende gy sult ruste vinden voor uwe zielen. Tot wien souden wy anders henen gaen? Hy heeft de woorden des eeuwigen levens, ende het Leven is in hem geopenbaert. Hy is dat hemelsche Manna, dat onse zielen eeuwiglick versaedt: dat hemelsche broot, wie daer van door den geloove eet, en sal nimmermeer hongeren, ende wie sijn bloet drinckt, en sal nimmermeer dorsten.
Wederom so roept Christus by Ioannem klaerlick, seggende; So yemant dorstet, die kome tot my ende drincke. Die in my gelooft, gelijckerwijs de Schrift segt, stroomen des levenden waters sullen uyt sijnen buyck vloeyen. 't Welck zijn de wercken des Heyligen Geests. So wie van dat levende water drincken sal, dien en sal in eeuwigheyt niet dorsten: maer het water dat ick hem sal geven, sal in hem worden een fonteyne van water springende tot in het eeuwige leven. Gelijck Godt door den Propheet Iesaiam seyt; O alle gy dorstige, komt tot de wateren, ende gy die geen gelt en hebt, komt koopt ende etet, ja komt koopt sonder gelt, ende sonder prijs, wijn ende melck. Daerom laet ons tot dese fonteyne gaen om onser verkoelinge; ende niet tot gebrokene backen, die geen water en houden: want uyt sijne volheyt hebben wy alle ontfangen, oock genade voor genade. Want de wet is door Mosem gegeven, maer de genade ende de waerheyt is door Iesum Christum geworden.
Hy is de Waerachtige Middelaer die tusschen Godt ende ons staet, om onse Voorsprake te wesen tegen alle onse beschuldigers: want daer is een Middelaer tusschen Godt ende de menschen, te weten, de mensche Christus Iesus. Daerom is hy oock de Middelaer des Nieuwen Testaments, op dat de doot daer tusschen gekomen zijnde, tot versoeninge der overtredingen die onder het eerste Testament waren, de gene die geroepen zijn de beloftenisse der eeuwiger erve ontfangen souden. Waerom hy oock volkomelick kan saligh maken de gene die door hem tot Godt gaen, also hy altijt leeft om voor haer te bidden. Ende Ioannes hier mede overeenkomende, seyt; Indien yemant gesondigt heeft, so hebben wy eenen Voorsprake by den Vader, Iesum Christum den rechtveerdigen. Ende hy is een versoeninge voor onse sonden: ende niet alleen voor de onse, maer oock voor de sonden der geheeler werelt. Te weten, voor alle volcken en natien der geheeler werelt, die hen tot Godt waerachtelick bekeeren. Want het Lam is van den beginne geslacht voor de geloovige: gelijck Christus selve seyt, dat Abraham sijnen dagh gesien heeft, ende is verblijdt geweest.
So dan en is Godt geen aennemer des persoons. Want Godt en is niet alleen der Ioden Godt, maer oock der Heydenen: naedemael hy een eenigh Godt is die de Besnijdenisse rechtveerdigen sal uyt het geloove, ende de Voorhuyt door het geloove. Want door het geloove heeft hy ons gerechtveerdigt, sonder de wercken der wet. Nae welcker maniere oock David seyt, dat de saligheyt zy alleen des menschen, welcken Godt de gerechtigheyt toerekent sonder wercken: daer hy spreeckt; Saligh zijnse welcker ongerechtigheden vergeven zijn, ende welcker sonden bedeckt zijn: Saligh is de man, welcken de Heere de sonde niet toe en rekent.
So dan wy nu gerechtveerdigt zijnde uyt den geloove, so hebben wy vrede by Godt door onsen Heere Iesum Christum, door welcken wy oock de vrymoedigheyt hebben, ende den toegangh met vertrouwen, om in te gaen in het hey-
{==43==} {>>pagina-aanduiding<<}
ligdom door sijn bloet, waer door hy vrede gemaeckt heeft tusschen Godt ende ons: want hy is onse waerachtige vrede, so dat wy nu niet meer en hebben te vreesen. Want Paulus seyt; So Godt voor ons is, wie sal tegen ons zijn? Wie sal beschuldinge inbrengen tegen de uytverkorene Godts? Godt is 't die rechtveerdigh maeckt. Wie is 't die verdoemt? Christus is 't die gestorven is, ja dat meer is, die oock opgeweckt is: die oock ter rechterhant Godts is, die oock voor ons bidt. Wie sal ons scheyden van de liefde Christi? Verdruckinge, of benaeuwtheyt, of vervolginge, of honger, of naecktheyt, of gevaer, of sweert? Daerom al hebben wy de dagelicksche wercksonde ende andere in ons blijvende, so en moeten wy niet kleynmoedigh wesen. Want de Heere seyt door Iesaiam; Al waren uwe sonden als scharlaken, sy sullen wit worden, als sneeuw; al waren sy root, als karmesijn, sy sullen worden als witte wolle: ende dit geschiet door Christum, die ons van onse sonden gewasschen heeft in sijnen bloede. Waer van de Doop een teecken is, ende het Avontmael is ons oock een teecken, dat wy verlost zijn door de offerhande Christi eenmael aen het kruys volbracht, op dat hy ons verlossen soude van den toekomenden toorn, ende van alle ongerechtigheyt, ende hemselven een eygen volck soude reynigen, yverigh in goede wercken, waer door Godt gepresen zy.
Nu dit sekerlick wetende, dat wy door Christum met Godt versoent zijn, so behooren wy (achtervolgende Godts woort) een gantsche begeerte te hebben, om ontslagen te zijn van dit sterflick lichaem, waer door wy moeten komen tot de heerlicke erffenisse aller kinderen Godts, die ons in de hemelen bereydt is. Dit selve heeft Paulus dat uytverkoren vat Godts begeert, daer hy seyt; Ick elendigh mensche! wie sal my verlossen uyt het lichaem des doots ende der sonde? Voorder seyt hy nogh; Wy weten, dat so ons aerdsche huys deses tabernakels gebroken wort, wy een gebouw van Godt hebben, een huys niet met handen gemaeckt, maer eeuwigh, in de hemelen: want oock in desen suchten wy, verlangende met onse woonstede, die uyt den hemel is, overkleedt te worden. Wy hebben dan altijt goeden moet, ende weten dat wy inwoonende in het lichaem, uytwoonen van den Heere: daerom hebben wy meer behagen om uyt het lichaem uyt te woonen, ende by den Heere in te woonen. Nogh seyt Paulus; Wy weten dat het gantsche schepsel t'samen sucht: ende niet alleen dit, maer oock wy selve die de eerstelingen des Geests hebben, suchten in ons selven, verwachtende de aenneminge tot kinderen, namelick de verlossinge onses lichaems. Ende dewijle wy gasten ende vreemdelingen op der aerden zijn; wie en soude niet t'huys in sijn vaderlant begeeren te zijn? Want wy wandelen hier in 't afwesen, ende door geloove, ende niet door aenschouwen. Want wy sien nu door eenen spiegel in een duystere reden, maer alsdan sullen wy sien aengesicht tot aengesicht: wy sullen hem sien gelijck hy is. Wie en soude niet verlangen nae dese aenschouwinge, dewijle wy sien dat de heylige mannen Godts daer nae verlangt hebben? Gelijck wy in den 42sten Psalm aldus lesen; Gelijck een hert schreeuwt nae de waterstroomen; alsoo schreeuwt mijne ziele tot u, o Godt. Mijne ziele dorstet nae Godt, nae den levendigen Godt: wanneer sal ick ingaen, ende voor Godts aengesichte verschijnen? Mijne tranen zijn my tot spijse dagh ende nacht; om dat sy den gantschen dagh tot my seggen, Waer is uwe Godt? Dese onuytsprekelicke heerlicke aenschouwinge Godts is soo groot, (soo de Propheet seyt,) dat de ooge niet en heeft gesien, ende de oore niet en heeft gehoort, ende in het herte des menschen niet en is opgeklommen, 't gene Godt bereydt heeft dien die hem lief hebben. Wederom seyt David; Een dagh in de voorhoven des Heeren, is beter dan elders duysent: Ick koos liever aen den dorpel in het huys mijnes Godts te wesen, dan lange te woonen in de tenten der godtloosheyt. Hoe lieflick zijn uwe wooningen, o Heere der heyrscharen! Welgelucksaligh zijnse die in uw huys woonen: sy prijsen u gestadelick. Sy sullen overvloedelick versadigt worden van de vettigheyt uwes huyses, ende gy sultse te drincken geven uyt de beke uwer wellusten. Want by u is de fonteyn des levens: ende in uw licht sien wy het licht. Dit is de lustige wooninge daer Christus van seyt by Ioannem; In het huys mijns Vaders zijn veele wooningen: andersins so soude ick het u gesegt hebben: ick gae henen om u plaetse te bereyden. Ende so wanneer ick henen sal gegaen zijn, ende u plaetse sal bereydt hebben, so kome ick weder, ende sal u tot my nemen, op dat gy oock zijn meugt daer ick ben. Te weten, in het nieuwe Ierusalem; welcke stadt de sonne noch de mane niet en behoeft, dat sy in deselve souden schijnen: want de heerlickheyt Godts heeftse verlicht, ende het Lam is hare keerse. Daer sal Godt alle tranen van onse oogen afwisschen; ende de doot en sal niet meer zijn: dewelcke de laetste vyant is, dien de Heere onder sijne voeten werpen sal. Daer heeft Godt een heerlicke bruyloft bereydt, alwaer wy met Abraham, ende Isaac, en Iacob sullen aensitten in het Koninckrijck der hemelen. Ende saligh zijnse die tot dit Avontmael van de bruyloft des Lams geroepen zijn.
Nu tot dit Avontmael en konnen wy niet komen, dan door den doot. Daerom seyt Paulus; Het leven is my Christus, ende het sterven is my gewin. Ende soo haest als de geloovige van hier verscheyden, so gaen sy in de eeuwige ruste: gelijck Christus seyt; Ick wil dat daer ick ben, aldaer oock mijn dienaer zy. Wederom; Die mijn woort hoort, ende gelooft hem die my gesonden heeft, die heeft het eeuwige leven, ende en komt niet in de verdoemenisse: maer is uyt den doot overgegaen in het leven. Het welck oock klaerlick te bemercken is in den moordenaer, als hy gebeden ende geseyt heeft; Heere, gedenck mijner, als gy in uw Koninckrijcke sult gekomen zijn. Waer op hem Christus heeft geantwoordt; Heden sult gy met my in het paradijs zijn. Daerom seyde Paulus wel, (hier mede overeenkomende;) Ick hebbe begeerte om ontbonden te worden, ende met Christo te zijn. Salomon seyt oock, dat het stof wederom tot aerde keert, als het geweest is: ende de geest weder tot Godt keert, die hem gegeven heeft. Het welck oock klaerlick blijckt in het voorbeelt van Enoch ende Elias, die beyde opgenomen wierden in den hemel; alwaer ons burgerschap ende wandel is, waer uyt wy oock den Saligmaker verwachten, namelick den Heere Iesum Christum: die ons vernedert lichaem veranderen sal, op dat het selve gelijckformigh worde sijnen heerlicken lichame.
Ende tot dese verheerlickinge en konnen wy niet komen, ten zy door veel lijdens. Hier van seyt Iesus Sirach een schoone reden; Mijn kint, seyt hy, indien gy komt om den Heere te dienen, so bereydt uwe ziele tot versoeckinge. Daer in gy u oock verheugen sult, nu een weynigh tijts bedroeft zijnde door menigerley versoeckingen. Maer de Godt aller genade, die ons geroepen heeft tot sijne eeuwige heerlickheyt in Christo Iesu, die sal u, na dat gy een weynigh tijts sult geleden hebben, volmaken, bevestigen, verstercken, ende fondeeren. Wederom seyt Paulus; So wy met Christo lijden, so sullen wy oock met hem verheerlickt worden. Want ick houde 't daer voor, dat het lijden deses tegenwoordigen tijts niet en is te weerdeeren tegen de heerlickheyt, die aen ons sal geopenbaert worden. Want onse lichte verdruckinge, die seer haest voorbygaet, werckt ons een gantsch seer uytnement eeuwigh gewichte der heer-
{==44==} {>>pagina-aanduiding<<}
lickheyt. Ende David seyt; Des avonts vernacht het geween; maer des morgens is 'er gejuich. Daerom verblijdt u, indien gy gemeynschap hebt aen het lijden Christi: op dat gy oock in de openbaringe sijner heerlickheyt u moogt verblijden ende verheugen. Ende Iesus heeft oock buyten de poorte geleden: so laet ons dan tot hem uytgaen buyten de legerplaetse, sijne smaetheyt dragende. Want daer in heeft Christus ons een exempel nagelaten, op dat wy sijne voetstappen souden navolgen. Wederom seyt Petrus; Dewijle Christus voor ons in het vleesch geleden heeft, so wapent gy u oock met de selve gedachte, namelick dat wie in het vleesch geleden heeft, die heeft opgehouden van de sonde. Voorder seyt Iacobus oock; Acht het voor groote vreugde, mijne broeders, wanneer gy in velerley versoeckingen valt. Ende Paulus seyt oock; Wy roemen in de verdruckingen: wetende dat de verdruckinge lijdsaemheyt werckt, ende de lijdsaemheyt beproevinge, ende de beproevinge hope; ende de hope en beschaemt niet. Daerom en moeten wy de kastijdinge des Heeren niet kleyn achten, noch bezwijcken als wy van hem bestraft worden: want dien de Heere lief heeft, kastijdt hy; ende hy geesselt eenen yegelicken sone dien hy aenneemt. Dit magh men sien Hebr. 12. doorgaens. Daerom weest lanckmoedigh, ende versterckt uwe herten: want de toekomste des Heeren genaeckt. Neemt oock tot een exempel des lijdens ende der lanckmoedigheyt, de Propheten, die in den name des Heeren gesproken hebben. Siet, wy houdense gelucksaligh die verdragen: want wy hebben de verdraegsaemheyt Iobs gehoort, ende het eynde des Heeren gesien: dewelcke ons een exempel der volstandigheyt nagelaten hebben. Want wy sien dat Christus door het lijden des doots, met eeuwige heerlickheyt is gekroont. Daerom seyt oock Christus; Die vostandigh sal blijven tot den eynde, die sal saligh worden. Ende Paulus seyt; Ick hebben den goeden strijt gestreden, ick hebbe den loop ge-eyndigt, ick hebbe het geloove behouden: voorts, is my wechgelegt de kroone der rechtveerdigheyt, welcke my de Heere, de rechtveerdige Rechter, in dien dagh geven sal; ende niet alleen my, maer oock allen die sijne verschijninge lief gehadt hebben. Insgelijcks, Iacobus seyt; Saligh is de man die versoeckinge verdraegt: want als hy beproeft sal geweest zijn, so sal hy de kroone des levens ontfangen, welcke de Heere belooft heeft den genen die hem lief hebben.
Om dese kroone der rechtveerdigheyt te verkrijgen, so moeten wy vroomelick strijden tegen alle onse vyanden, die ons van alle zijden bevechten, ende insonderheyt tegen den listigen aenloop des duyvels: daer tegen so neemt aan de geheele wapenrustinge Godts, op dat gy den boosen met al sijn gewelt konnet wederstaen. Van sijnen strijt seyt oock Petrus, dat onse tegenpartye de duyvel omgaet als een briesschende leeuw, soeckende wien hy soude mogen verslinden: den welcken wederstaet, vast zijnde in het geloove; ende hy sal van u vlieden. Dan desen wederstant ende overwinninge hebben wy van Godt door Christum, die den satan onder onse voeten verplettert, in wiens gewelt ende stricken wy gefangen lagen. Hy is de overste deser werelt, dien Christus buyten geworpen heeft: ende hebben wy also door hem de overwinninge gekregen, ende zijn oock sijner deelachtigh door ons geloove. Hy is de oude slange, die ons soeckt te verslinden, die oock onse eerste ouders verslonden heeft, ende bijt ons oock nogh in de versenen: waerom hy oock een menschenmoorder van den beginne genaemt is.
Daerom tegen sijn listige moorderye moeten wy neerstigh op onse wacht zijn, als Petrus seyt; Zijt nuchteren, ende waeckt. Namelick, met den gebede. Want, gelijck Christus seyt, wy en weten noch tijt noch ure, wanneer dat de Heere komen sal. Maer weet dit, dat so de heere des huys geweten hadde in welcke nachtwake de dief komen soude, hy soude gewaeckt hebben. Daerom zijt oock gy bereidt: want des menschen Sone sal komen ter ure als wy niet en waken, maer beginnen onse mededienstknechten te slaen, ende te eten ende te drincken met de dronckaerts: so sal de Heere komen, ende ons in stucken houwen, ende ons deel setten met de geveynsde; daer sal weeninge zijn, ende knerssinge der tanden, daer de worm niet en sterft, ende het vyer niet uytgebluscht en wort. Want wy weten seer wel, dat de dagh des Heeren alsoo sal komen, gelijck een dief in der nacht: ende wanneer wy sullen seggen; Het is vrede, ende sonder gevaer: dan sal een haestigh verderf ons overkomen, gelijck de barensnoot eene bevruchte vrouwe. Daerom wacht uselven, dat uwe herten niet te eeniger tijt beswaert en worden met brasserye, ende dronckenschap, ende sorgvuldigheden deses levens, ende dat u die dagh niet onvoorsiens over en kome. Want gelijck een strick sal hy over ons komen, ofte gelijck de blicksem die snellick geschiet. Waeckt dan tot aller tijt, biddende dat gy meugt weerdigh geacht worden te ontvlieden alle dese dingen die geschieden sullen, ende te staen voor den Sone des menschen. Maer dese weerdigheyt, te staen voor den Sone des menschen, bestaet in een reyn onbevleckt ende onwanckelbaer geloove, dat door de liefde werckt: waer mede wy Christum met alle sijne verdiensten ende weldaden ontfangen ende omhelsen. Welck geloove wy moeten uytdrucken met een reyn leven, gelijck Iacobus seyt. Ende van dese reynigheyt seyt Christus by Mattheum; Saligh zijn de reyne van herten: want sy sullen Godt sien. Ende de voornaemste reynigheyt leyt in het herte. Want, soo Christus seyt, uyt het herte komen voort, boose bedenckingen, dootslagen, overspelen, hoereryen, dieveryen, valsche getuygenissen, lasteringen. Dese dingen zijn 't die den mensche ontreynigen. Daerom volgt de vruchten des Geests, welcke zijn dese: liefde, blijtschap, vrede, lanckmoedigheyt, goedertierenheyt, goetheyt, geloove, sachtmoedigheyt, matigheyt ofte kuyscheyt, rechtveerdigheyt, ende waerheyt. Daerom; Ten zy dat wy wederom geboren worden, so en konnen wy in het Koninckrijcke Godts niet ingaen. Ia, gelijck Christus seyt; Indien gy u niet en verandert, ende wort gelijck de kinderkens, (te weten, in de boosheyt,) so en sult gy in het Koninckrijck der hemelen geensins ingaen. Daer en sal niet inkomen yet dat ontreynigt, ende grouwelickheyt doet, ende leugen spreeckt. Als oock Paulus klaerlick getuygt.
Nu dewijle de wet Godts dese volkomenheyt van ons vereyscht, gelijck geschreven staet; Vervloeckt is een yegelick die niet en blijft in al het gene geschreven is in het Boeck der wet, om dat te doen. Gelijck oock Iacobus seyt; Wie in een sal struyckelen, die is schuldigh geworden aen allen. Wederom; Welcke mensche de wet sal doen, die sal door deselve leven. Maer wy en volbrengen het allerminste gebodt niet volkomelick. Gelijck Iesus Sirach seyt; Wanneer wy meynen voleyndigt te hebben, alsdan beginnen wy maer. Ende al waer 't, dat wy deden al het gene ons bevolen is, so en doen wy maer 't gene wy schuldigh zijn te doen. Waerom dat wy door de wet in Godts rechtveerdigen toorn verdoemt liggen. Dan hier toe hebben wy een seker remedie ende middel, namelick Christum, die ons (gelijck Paulus seyt) verlost heeft van den vloeck der wet, ende heeft de gerechtigheyt Godts voor ons voldaen, vrede makende, ende heeft den middelmuer des afscheydsels gebroken, namelick de wet der geboden in insettingen bestaende, ende onse sonden quytgescholden, ende het hantschrift uytgewischt, ende aen het kruys genagelt. Ende voor dese groote liefde Christi, behooren wy hem wederom lief te hebben, ende danckbaer te zijn met goede wercken, ende in

{==45==} {>>pagina-aanduiding<<}

hem waerachtelick te gelooven, dat hy ons alle dese schoone weldaden geschoncken heeft. Want die tot Godt komen wil, moet gelooven, dat hy een belooner is der gene die hem soecken: Want de rechtveerdige sal door sijn geloove leven. Wy besluyten dan, dat de mensche door het geloove gerechtveerdigt wort, sonder de wercken der wet. Ende al is 't, dat wy met Christo wat lijden, so moeten wy niet kleynmoedigh wesen: want wy sien op Christum selve, dewelcke, doe hy om onse sonden geslagen wiert, niet wederom geslagen en heeft, maer verduldelick geleden. Ende al is 't, dat de godtloose in grooten voorspoet leven, gelijck David ende de Propheten getuygen, so en moeten wy ons niet verwonderen, noch ook niet struyckelen, maer ons vertroosten, versekert zijnde, dat haer eynde de eeuwige doot zy. Godt rucktse uyt, als schapen ter slachtinge. Daerom is 't te verwonderen, dat de geloovige nogh niet meer tegenspoet en hebben, achtervolgende de heerlicke vreugt, die hen bereydt is: ende daerentegen, dat de godtloose nogh niet meer voorspoet en hebben, dan sy doen, nae de grouwelicke verdoemenisse die hen aenstaende is. Daerom al is 't, dat de beproevinge der geloovigen ongelijck zy, so kan oock de opstandinge der dooden ongelijck zijn.
Ende hier in hebben wy eenen grooten troost, dat alle geloovige ten jongsten dage sullen verrijsen. Ende Paulus, hier over redeneerende, seyt; Indien daer geen opstandinge der dooden en is, so en is Christus oock niet opgeweckt, so is onse predikinge ydel, ende so worden wy oock bevonden valsche getuygen Godts: in den eersten Sendbrief aen die van Corinthen, cap. 15. doorgaens. Ende de wijse der opstandinge hebben wy klaerlick te sien, Ezech. cap. 37., hoe dat wy met vleesch ende been sullen verrijsen. Ende Iob seyt oock klaerlick; Ick weet', mijn Verlosser leeft; ende hy sal de laetste over het stof opstaen: ende als sy na mijne huyt dit doorknaegt sullen hebben; sal ick uyt mijn vleesch Godt aenschouwen. Insgelijcks, Iesaias seyt, dat de aerde, ende Ioannes, dat oock de zee, hare doode geven sullen, die in haer geslapen hebben: want Christus is de opstandinge, de eerstelingh der gene die ontslapen zijn. Doch gy en moet niet onwetende zijn van de gene die ontslapen zijn, op dat gy niet bedroeft en zijt, gelijck als de andere die geen hope en hebben. Want indien wy gelooven dat Iesus gestorven is, ende opgestaen, alsoo sal oock Godt de gene die ontslapen zijn door Iesum, wederbrengen met hem. Want dat seggen wy u door het woort des Heeren, dat wy die levendigh overblijven sullen tot de toekomste des Heeren, niet en sullen voorkomen de gene die ontslapen zijn. Want de Heere selve sal met een geroep, met de stemme des Archangels, ende met de basuyne Godts nederdalen van den hemel: ende die in Christo gestorven zijn, sullen eerst opstaen: Daer na wy die levendigh overgebleven zijn, sullen te samen met haer opgenomen worden in de wolcken, den Heere te gemoete, in de lucht. Want wy alle moeten geopenbaert worden voor den Rechterstoel Christi, op dat een yegelick wechdrage, nae dat hy gedaen heeft, het zy goet, het zy quaet. Dan sal Christus de schapen van de bocken scheyden. Ende hy sal de schapen tot sijner rechterhant setten: dewelcke die lieflicke stemme sullen hooren, Komt gy gesegende mijns Vaders, be-erft dat Koninckrijck, 't welck u bereydt is van de grontlegginge der werelt. Dan sullen wy met groote vrymoedigheyt staen voor het aengesicht der gene, die ons verdruckt hebben. Dan sullen wy blincken, gelijck de sonne, in 't Koninckrijck onses Vaders: Daer sullen wy komen tot de vele duysenden der Engelen. Daer sullen wy met hem als Koningen heerschen in alle eeuwigheyt. Amen. Saligh zijnse, die in het boeck des levens geschreven zijn.


Sommige troostelicke Spreucken der heylige Schrift, om in dootsnooden te bidden.

O HEERE,Psalm 6:2. en straft my niet in uwen toorn, ende en kastijdt my niet in uwe grimmigheyt.
O HEERE,Psalm 23:3, 4. ende 118:6, 7. verquickt mijne ziele; leydt my in 't spoor der gerechtigheyt, om uwes naems wille: zijt met my, ende blijft by my.
Zijt my genadigh,Psalm 9:14. HEERE, siet mijne elende aen, van mijne haters [mij aengedaen]; gy die mij verhoogt uyt de poorten des doots.
En weest niet verre van mij,Psalm 22:12. want benaeuwtheyt is naeby; want daer en is geen helper.
Op u,Psalm 31:2. o HEERE, betrouw' ick, en laet my niet beschaemt worden in eeuwigheyt; helpt my uyt door uwe gerechtigheyt.
Wendt u tot my,Psalm 25:16. ende zijt my genadigh; want ick ben eensaem ende elendigh.
Aensiet mijne elende ende mijne moeyte;Psalm 25:18. ende neemt wech alle mijne sonden.
Gy zijt mijn steenrotze,Psalm 31:4. ende mijne burgt; Leydt my dan, ende voert my om uwes naems wille.
O Godt,Psalm 56:10, 14. als ick u aenroepe, so weet' ick, dat gy met my zijt: Want gy hebt mijne ziele gereddet van den doot.
Verbergt uw aengesicht van mijne sonden:Psalm 51:11. ende delgt uyt alle mijne ongerechtigheden.
O HEERE,Psalm 69:18, 19. en verbergt uw aengesichte niet van my: want my is bange; haest u, verhoort my. Naedert tot mijne ziele, bevrijdtse: ende verlost my.
In den dagh mijner benaeuwtheyt roepe ick u aen,Psalm 87: 7, 16. want gy verhoort my. Wendt u tot my, zijt my genadigh, ende geeft uwen knecht uwe sterckte.
De banden des doots hebben my omvangen;Psalm 116:3, 4. ende de angsten der helle hebben my getroffen: Och, HEERE, bevrijdt mijne ziele.
O HEERE,Psalm 143:2. en gaet niet in 't gerichte met uwen knecht: want niemant die leeft sal voor uw aengesichte rechtveerdigh zijn.
Van dese ende diergelijke Spreucken, meugt gy lesen de gantsche Psalmen door.


Nogh sommige Spreucken, den krancken dienende in sijn uyterste.

KOmt herwaerts (seyt de Heere Iesus) tot my alle die vermoeyt ende belast zijt,Matth. 11:28, 29. ende ick sal u ruste geven: ende gy sult ruste vinden voor uwe zielen.
Neemt nu met Simon van Cyrenen het kruyce op,Marc. 15:21. Luc. 23:26. om het achter Iesum te dragen.
Heeft Iesus,Hebr. 13:12, 13. op dat hy door sijn eygen bloet het volck soude heyligen, buyten de poorte geleden: so gaet nu tot hem uyt buyten de legerplaetse, sijne smaetheyt dragende.
Waeckt nu een ure met hem,Matth. 26:40, 41. ende bidt, op dat gy niet in versoeckinge en komt.

{==46==} {>>pagina-aanduiding<<}

Nu moet gy den drinckbeker drincken,Matth. 20:23. ende 26:42. Marc. 14:35, 36. Luc. 22:44. ende vers 42 dien Christus gedroncken heeft, wanneer sijn sweet wiert gelijck groote droppelen bloets: biddende, dat die van hem voorbyginge; doch dat sijnes Vaders wille geschieden soude.
Segt nu met den moordenaer:Luc. 23:42. Heere, gedenckt mijner, daer gy in uw Koninckrijcke gekomen zijt.
O Godt,Luc. 18:13. zijt my sondaer genadigh.
Heere,Matth. 15:22. sone Davids, ontfermt u mijner.
Heere Iesu,Hand. 7:59. ontfangt mijnen geest.
O Godt,Psalm 42:3. ende 63:2. ende 143:6. ick verlange nae u: wanneer sal ick ingaen, ende voor uw aengesichte verschijnen? want mijne ziele dorstet nae u, als een dorre lant.
O Heere,Phil. 1:21. gy zijt mijn leven, ende het sterven is [my] gewin.
Ick hebbe begeerte om ontbonden te worden,Phil. 1:23. ende met u te zijn.
Ick elendigh mensche!Rom. 7:24. met 6:6. wanneer sult gy my verlossen uyt het lichaem der sonde ende des doots?
Ick hebbe meer behagen om uyt het lichaem uyt te woonen,2 Cor. 5:8. ende by u, o Heere, in te woonen.
't Is my beter te sterven dan te leven.Iona 4:3.
Doch,Hand. 21:14. Heere, uwe wille geschiede.
Vader,Luc. 23:46. in uwe handen beveele ick mynen geest.
't Welck ons al te male Godt onse lieve Vader gunne, door de verdiensten sijnes lieven Soons, onses Heeren Jesu Christi. Amen.


Belijdenisse des geloofs, Gestelt in 't CONCILIUM VAN NICEEN, in den jare na Christi geboorte 325.

WY gelooven in eenen Godt, den almachtigen Vader, Schepper des hemels ende der aerde, ende aller dingen sienlicke ende onsienlicke: ende in eenen Heere Iesum Christum, den eenighgeborenen Sone Godts, geboren uyt den Vader voor alle eeuwen: Godt uyt Godt, ende licht uyt licht, waerachtigh Godt uyt waerachtigh Godt, geboren ende niet gemaeckt, van het selve wesen met den Vader, door welcken alle dingen gemaeckt zijn. Die om ons menschen ende om onse saligheyt is nedergekomen uyt den hemel: ende vleesch geworden is uyt den Heyligen Geest ende de maget Maria, ende een mensch is geworden: die voor ons gekruycigt is onder Pontius Pilatus, die geleden heeft, ende begraven is, ende ten derden dage opgestaen is nae de Schriften: ende die opgevaren is ten hemel, ende sitt ter rechterhant des Vaders. Ende dat hy sal wederkomen met heerlickheyt om te oordeelen de levende ende de doode: wiens Rijcke geen eynde en sal hebben. Ende in den Heyligen Geest, die gesproken heeft door de Propheten. Ende eene heylige algemeyne Apostolische Kercke. Ick belijde eenen Doop tot vergevinge der sonden. Ick verwachte de opstandinge der dooden, ende het leven der toekomende eeuwe. Amen.


Geloofsforme ende Bekentenisse van ATHANASIUS, BISSCHOP VAN ALEXANDRIEN, Geschreven in 't Jaer na Christi geboorte 333.


1
SO wie wil saligh zijn, dien is voor alle dingh noodigh, dat hy het algemeyn geloove houde.

2
Het welck so wie niet geheel ende ongeschendt en bewaert, die sal sonder twijffel eeuwiglick verderven.

3
Het algemeyn geloove is dit, Dat wy den eenigen Godt in de Drieheyt, ende de Drieheyt in de Eenheyt eeren.

4
Sonder de persoonen te vermengen, ofte het wesen ende substantie te deylen.

5
Want het is een ander persoon des Vaders, een ander des Soons, een ander des Heyligen Geests.

6
Maer de Vader, Sone, ende Heyligen Geest, hebben een Godtheyt, gelijcke eere, ende gelijcke eeuwige heerlickheyt.

7
Hoedanigh de Vader is, soodanich is oock de Sone, soodanigh is oock de Heylige Geest.

8
De Vader is ongeschapen, de Sone is ongeschapen, de Heylige Geest is ongeschapen.

9
Onmetelick is de Vader, onmetelick is de Sone, onmetelick is de Heylige Geest.

10
De Vader is eeuwigh, de Sone is eeuwigh, de Heylige Geest is eeuwigh.

11
Nochtans en zijn 't niet drie eeuwige, maer een eeuwigh.

12
Gelijck oock niet drie ongeschapene, noch drie onmetelicke, maer een ongeschapen, ende een onmetelick.

13
Desgelijcks is de Vader almachtigh, de Sone almachtigh, de Heylige Geest almachtigh.

14
Ende nochtans en zijn 't niet drie almachtige, maer een almachtigh.

15
Alsoo oock is de Vader Godt, de Sone Godt, de Heylige Geest Godt.

16
Ende nochtans niet drie Goden, maer het is een Godt.

17
Alsoo is de Vader Heere, de Sone Heere, de Heilige Geest Heere.

18
Ende nochtans en zijn 't niet drie Heeren, maer een Heere.

19
Want gelijck wy door de Christen waerheyt bedwongen worden eenen yegelicken persoon bysonder, Godt ofte Heere te noemen:

20
Alsoo is ons oock door het algemeyn geloove verboden drie Goden ofte Heeren te bekennen.

21
De Vader en is van niemant gemaeckt, noch geschapen, noch gegenereert.

22
De Sone is van den Vader alleen, niet gemaeckt, noch geschapen, maer gegenereert.

23
De Heylige Geest is van den Vader ende den Sone, niet gemaeckt, noch geschapen, noch gegenereert, maer uytgekomen.


{==47==} {>>pagina-aanduiding<<}

24
So is daer dan een Vader, niet drie Vaders: een Sone, niet drie Sonen: een Heylige Geest, niet drie Heylige Geesten.

25
Ende in dese Drieheyt en is niet eerst, noch laetst; niet meest, noch minst.

26
Maer de gantsche drie persoonen hebben gelijcke eeuwigheyt, ende zijn henselven allesins gelijck.

27
Soo, dat alomme (gelijck nu geseyt is) de Eenheyt in de Drieheyt, ende de Drieheyt in de Eenheyt zy te eeren.

28
Daerom so wie wil saligh zijn, die moet aldus van de Drievuldigheyt gevoelen.

29
Maer het is tot de eeuwige saligheyt noodigh, dat hy oock de menschwerdinge onses Heeren Iesu Christi trouwelick geloove.

30
So is dan het recht geloove, dat wy gelooven ende belijden, dat onse Heere Iesus Christus Godts Sone, zy Godt ende mensche.

31
Hy is Godt uyt de substantie des Vaders, voor alle tijden gegenereert: ende mensch uyt de substantie sijner moeder, in der tijt geboren.

32
Volkomen Godt, volkomen mensche, hebbende een verstandige ziele, ende menschelick vleesch.

33
Den Vader gelijck nae de Godtheyt, minder dan de Vader nae de menscheyt.

34
Dewelcke hoewel hy Godt is ende mensche, so is hy nochtans niet twee, maer een Christus.

35
Hy is een, niet door veranderinge der Godtheyt in het vleesch, maer door de aenneminge der menscheyt in Godt.

36
Hy is een, niet door de vermenginge der substantie, maer door de eenheyt des persoons.

37
Want gelijck de verstandige ziele ende het vleesch, een mensche zijn: alsoo is Godt ende de mensche, een Christus.

38
Dewelcke geleden heeft om onser saligheyt wille, nedergedaelt is ter hellen, ten derden dage weder-opgestaen van den dooden.

39
Opgeklommen ten hemel, sitt ter rechterhant Godts des Vaders almachtigh.

40
Ende sal van daer komen oordeelen de levende ende de doode.

41
Tot des welckes komste alle menschen sullen weder-opstaen met haer lichamen.

42
Ende van hare eygene wercken rekenschap geven.

43
Ende die goet gedaen hebben, sullen in het eeuwige leven gaen: maer die quaet gedaen hebben, in het eeuwige vyer.

44
Dit is het algemeyn geloove: het welck so wie niet trouwelick ende vast en gelooft, die en sal niet mogen saligh zijn.




 Register.

	Pag.
CAtechismus, ofte Onderwijsinge in de Christelicke Leere, die in de Nederlantsche Gereformeerde Kercken ende Scholen geleert wert.	1
Belijdenisse des Geloofs der Gereformeerde Kercken in Nederlant.	13
Kort Begrijp der Christelicke Religie, voor die haer willen begeven tot des Heeren heiligh Avontmael.	21
Christelicke Gebeden, die in de Vergaderinge der geloovigen ende elders gebruyckt worden: Namelick,	
Gebedt des Sondaegs voor de Predicatie.	24
Een Gebedt voor allen noot der Christenheyt: des Sondaegs na de Predicatie.	24
Een Gebedt voor de Leere des Catechismi.	26
Een Gebedt na de Leere des Catechismi.	26
Een kort Gebedt voor de Predicatie in de Weke.	26
Een kort Gebedt na de Predicatie in de Weke.	26
Het Morgengebedt.	27
Het Avontgebedt.	27
Een Gebedt voor de Handelinge des Kerckenraets.	27
Een Gebedt na de Handelinge des Kerckenraets.	27
Een Gebedt voor de Vergaderinge der Diakenen.	27
Het Gebedt voor den Eten.	28
Het Gebedt na den Eten.	28
Gebedt voor de krancke ende aengevochtene menschen.	28
Nogh een ander Gebedt voor de selve.	28
	Pag.
Formulier om den heyligen Doop te bedienen aen de kleyne kinderen der geloovige.	29
Formulier om den heyligen Doop te bedienen aen bejaerde persoonen.	30
Formulier om het heylige Avontmael te houden.	31
Formulier des Bans, ofte der Afsnijdinge van de Gemeynte Christi.	33
Formulier van Weder-opneminge des Afgesnedenen in de Gemeynte Christi.	34
Formulier om te bevestigen de Dienaren des Goddelicken Woorts.	35
Formulier van Bevestinge der Ouderlingen ende Diakenen, daer men deselve te gelijcke bevestigt.	37
Formulier om den Houwelicken staet voor de Gemeynte Christe te bevestigen.	39
De Sieckentroost: welcke is een Onderwijsinge in den Geloove, ende de Wegh der Saligheyt, om williglick te sterven.	41
Sommige troostelicke Spreucken der heylige Schrift, om in dootsnooden te bidden.	45
Nogh sommige Spreucken, den krancken dienende in sijn uyterste.	45
Belijdenisse des Geloofs, gestelt in 't Concilium van van Niceen, in den jare 325.	46
Geloofsforme ende Bekentenisse van Athanasius, in 't jaer 333.	46

Eynde.



