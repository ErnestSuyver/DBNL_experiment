
    
        
            
                Dorus of het wonderkind
                Arend Fokke Simonsz
             
            
                GEBRUIKT EXEMPLAAR
                exemplaar universiteitsbibliotheek Leiden, signatuur: 1047 E 17 en 1047 E 18
                
                ALGEMENE OPMERKINGEN
                Dit bestand biedt, behoudens een aantal hierna te noemen ingrepen, een
                    diplomatische weergave van Dorus of het wonderkind in twee delen van Arend Fokke Simonsz uit 1808.
                
                REDACTIONELE INGREPEN
                deel 1, p. IV: de kop ‘Eerste deel’ is tussen vierkante haken toegevoegd.
                deel 2, p. 15: de kop ‘I’ is tussen vierkante haken toegevoegd.
                deel 2, p. IV: de kop ‘Tweede deel’ is tussen vierkante haken toegevoegd.
                
                Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (deel 1: p. I; deel 2: p. II) zijn niet opgenomen in de lopende tekst.
                
                [Deel 1]
                [pagina II]
                De plaat tegen over Bladz. 56.
                
                [pagina III]
                DORUS of het WONDERKIND.
                
                [pagina V]
                DORUS of het WONDERKIND, eene NOSOKOMISCHE GEESTVRUCHT; voorgelezen in het gezelschap DOCTRINA et AMICITIA, den 25sten januarij, des jaars 1808. door A. FOKKE, simonsz.
                eerste stukje.
                Met een Plaat.
                 Gia nel aprir d'un rustico Silene
                Maraviglie vedea l'antica etade.
                tasso, nella Gerusalemme liberata.
                Canto 18.
                Te AMSTERDAM, bij
                JOHANNES van der HEY,
                MDCCCVIII.
                
                [Deel 2]
                [pagina I]
                DORUS of het WONDERKIND.
                ii.
                
                [pagina III]
                DORUS of het> WONDERKIND, eene NOSOKOMISCHE GEESTVRUCHT; voorgelezen in het gezelschap DOCTRINA et AMICITIA, en in het eerste en tweede amsterdamsche departement der maatschappij: tot nut van 't algemeen, als ook in dat van nieuwer-amstel. door A. FOKKE, simonsz.
                tweede stukje.
                Met eene Plaat.
                Gia nel aprir d'un rustico Silene
                Maraviglic vedea l'antica etade.
                tasso, nella Gerusalemme liberata.
                Canto 18.
                Te AMSTERDAM, bij
                JOHANNES van der HEY,
                MDCCCVIII.
                
            
            
                
                    2009 dbnl
                    
                
                simo001doru01_01
            
            
                unicode
            
            
                Arend Fokke Simonsz, Dorus of het wonderkind. Johannes van der Hey, Amsterdam 1808 (2 delen)
                
            
        
        
            DBNL-TEI 1
        
        
            
                2009-11-09
                
                    CB
                
                colofon toegevoegd
            
        
    
    
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Arend Fokke Simonsz, Dorus of het wonderkind. Johannes van der Hey, Amsterdam 1808 (2 delen)
 
Zie: https://www.dbnl.org/tekst/simo001doru01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

        
            
        
        

    
{==IV==} {>>pagina-aanduiding<<}

    [Eerste deel]

Eene verstandige gedachte uit een nuttig boek.

op deze volgende bladen toepasselijk gemaakt.

Het boekenschrijven, is, in onze tijden, niet veel meer dan een gesprek met de leezende waereld; en in vriendelijke gesprekken wikt en weegt men juist niet elk woord.
-----------
De menigte van enkel tot uitspanning leezende persoonen begeert telkens iets nieuws, gewigtige werken worden niet half zo gretig door het Publiek geleezen, als vlugtige voortbrengselen; doch wanneer men zich, om die reden, toelegt om de waarheden welke men voortestellen heeft in zoodanig gewaad te kleeden, als de meerderheid die gaarne ziet, dan loopt er somtijds wel een onnut woord mede onder, en dit is mogelijk ook bij mij het geval geweest.

knigge, Over de verkeering met menschen, in het Voorbericht.

{==VI==} {>>pagina-aanduiding<<}

Weleer, bij 't oopnen van een landlijken Sileen,

Zag de oudheid wonderen.

tasso.



{==VII==} {>>pagina-aanduiding<<}

Voorbericht.

Geestvruchten van dien aard, als dit werkje bevat, worden zeldzaam in levendige en bloeijende vernuftstuinen geteeld; zij zijn eene soort van exoterische gewassen, die verre buiten het gewest der samenleving groeijen, en een geheel bijzonderen grond, dampkring en klimaat vereisschen. - Niet de warme middagzon, maar de koude maan en de stille nacht rijpt dezelve. - Zij zijn geheel onderscheiden van die smakelijke fruiten, welke het vlug vernuft dikwijls aan welvoorziene tafelen en onder het ruim genot van den tongontbindenden Lyeus voortbrengt; gene worden nauw geplant of bloeijen reeds, deze integendeel groeijen langzaam en onbewerkt op, als de roem van Marcellus, waar van horatius zingt:
Crescit in occulto, velut arbor, aevo

Fama Marcelli -
Hare cultuur vereischt eene lucubratië en nachtarbeid van hët denkende wezen; maar wel voornaamlijk die waarbij het ligchaam volkomen magteloos en als verslagen ter neder ligt, en de verdeofde zintuigen geene afleidende voorwerpen aan de ziel voorhouden. Ziekbedden en derzelver slaaplooze of mijmerende nachtuuren zijn hare beste kweekgronden; ik hebbe daarom ook deze Geestvrucht, die, geduurende mijne ziekte, bij mij

{==VIII==} {>>pagina-aanduiding<<}

opgewassen is, eene Nosokomische geheten, van het woord Nosokomeion, het welk eene verzorgplaats van zieken betekent. - Indedaad, de jongeling, wiens naam zij draagt, heeft mij, in de stille uuren des nachts, menigmalen bezocht; mij veel van den innerlijken aard der dingen geleerd, mij de waarheid van den schijn leeren onderscheiden, en, even gelijk hij zulks, om zich slechts bij mij bekend te maken, het eerst met dezen buurentwist gedaan heeft, mij ook bij verschillende verschijningen, gedurende mijne ziekte, het gemeene leven, den maatschappijëlijken omgang, kunsten en wetenschappen, in derzelver waren aard, die zoo dikwijls door verkeerde opiniën miskend wordt, trachten te leeren kennen. - Welligt zal ik deze door mij verzamelde kundigheden stuksgewijze en achtereenvolgend het licht doen zien - welligt ook niet! – Zulks zal afhangen van den tegenwoordigen smaak onzer Landgenoten, welken ik dikwijls Ironische, Komische en andere, maar nog geene Nosokomische Geestvruchten opgedischt hebbe.

Deze Verhandeling is vervolgens ook in het Amsterdamsch Tweede Departement der Maatschappij: Tot Nut van 't Algemeen, en in het Departement Nieuwer-Amstel derzelve Maatschappij, met de noodige verandering in Titulaturen en aanspraak voorgelezen.


    
        
    

{==1==} {>>pagina-aanduiding<<}

Dorus of het wonderkind, eene nosokomische geestvrucht; voorgelezen in het gezelschap Doctrina et Amicitia, den 25sten januarij, des jaars 1808.

wel edele heeren bestuurers van dit aanzienlijk gezelschap! achting-waardige leden! en gij alle hoogst-geachte vrienden, die mijne voordragt wel met uwe tegenwoordigheid gelieft te vereeren.
Sedert een geruimen tijd ben ik verstoken geweest van het genoegen, om eene Voorlezing in uw midden te doen, wijl ziekte en eene mij lang bijgeblevene verzwakking van krachten en denkvermogen, het mij onmoge-
{==2==} {>>pagina-aanduiding<<}
lijk maakten, om zulke onderwerpen te behandelen, waartoe eigen denkkracht vereischt wordt, ten einde dezelve zodanig interichten, dat ze eene zekere nieuwheid verkrijgen, en de aandagt der genen, die den Voorlezer met hunne oplettenheid gelieven te begunstigen, eene poos bezig houden kunnen; doch, thans weder hersteld zijnde, durve ik het wagen, in dit uur, voor U optetreden; echter onder ééne voorwaarde, die uwe heuschheid, (dit mag ik, op herhaalde ondervinding, betrouwen) mij niet ontzeggen zal, en deze is, dat uwe toegeefelijke oplettendheid mij ondersteune, bemoedige en de zeer mogelijke dwalingen en misslagen, welke 'er, door u, in mijne rede mogten opgemerkt worden, gunstig zult gelieven ten goede te houden; immers, hoe zeer mijne krachten wel tot in zoo verre toegenomen zijn, dat ik het meende te durven wagen, om deze Spreekbeurt te vervullen, zoude het geen wonder wezen, zoo eene Vergadering van Mannen, wier kunde en doorzicht in vele en verscheidene Wetenschappen, door den achtbaren naam van Geleerdheid, welken zij in hare Bannier voert, gekenmerkt wordt, in den arbeid van een naauwlijks, na eene zware ziekte van bijna drie maanden, nog

{==3==} {>>pagina-aanduiding<<}

verzwaard door een tweetal instortingen, herstelden, ongeleerden Verhandelaar, nog eenig gebrek van denkvermogen en scherpzinnigen geest ontwaarde; doch, daar tegen staat ook, dat het even min wonderlijk is dat de Vriendschap, die, nevens de Geleerdheid, uwe grondspreuk uitmaakt, het strenge oordeel derzelve niet met meerder kracht zoude verzachten, en dus, waar de Geleerdheid lof en toejuigching weigerde, het verlies dier wezenlijk, voor elken Verhandelaar, wenschelijke beloning niet met inschikkelijkheid en verschoning zoude vergoeden.

Op dezen grond dan, hoop ik mij te mogen vleijen, mijn verzoek om aandacht en toegeeflijkheid niet vergeefsch gedaan te hebben, daar ik, aan mijne zijde, volkomen getroost zal zijn; en mijn gebreklijken arbeid genoegzaam beloond zal houden, zoo ik slechts veniam pro laude van u moge genieten.

Elk zwijgt! - Wel nu, dit doet mij geloven, dat deze geheele Vergadering mijn verzoek inwilligt.... Immers, men zegt, dat zwijgen, in rechten, voor toestemmen gehouden wordt; die regel komt mij zeker eenigzins bedenkelijk voor, schoon het ook waar zij,

{==4==} {>>pagina-aanduiding<<}

dat men, iemand iets verzoekende, het gene hij niet inwilligen kan of wil, gewoonlijk een vloed van ja maaren en tegenbedenkingen en zekerlijk geen stilzwijgen van hem te wagten hebbe. Echter 'er kunnen ook omstandigheden plaats hebben, waarin de wijze op eenig verzoek zwijgt, zonder echter in hetzelve toetestemmen. Zwijgen op eene vraag of verzoek, kan ook de plaats vervangen van het aloude Non liquet, (de zaak is mij niet klaar) waarmede de Romeinsche Regters hunne stem gaven, ingevalle zij noch Absolvo (ik spreek vrij) noch Condemno (ik veroordeel) wilden stemmen. - Men noemt dit voorzichtig zwijgen in den hedendaagsche stijl der Vergaderingen, buiten advies blijven. Dit onbestemd zwijgen kan nogthans alleen door den Verzoeker, (al naar dat de omstandigheden zijn) ten zijnen gunste als toestemmen opgenomen worden; maar bepalen de Regten dat de uitlegging van dit zwijgen aan den Verzoeker staat? Deze vraag moet ik insgelijks met zwijgen beantwoorden; immers ik ben te zeer een vreemdeling in alle regten, om zulks te kunnen beslissen; dit echter leert ons de hoogste, de middenste en de laagste oudheid, dit leert ons dikwijls de ondervinding nog dagelijksch, dat het onbera-
{==5==} {>>pagina-aanduiding<<}
den zwijgen, toestemmen en weigeren, zeer schadelijke gevolgen kan hebben.

Welligt (echter ik hoop het niet!) zal ook deze uwe, mogelijk onberadene en mij slegts uit warme vriendschap ingewilligde, toestemming, op mijn verzoek om toegeefelijke aandacht, zo wel voor U, als voor mij, schadelijke gevolgen kunnen na zich slepen: daar het U somtijds zoude kunnen berouwen mij die gegeven, mij die van u verkregen te hebben. - De twijfeling hoedanig de stelling, die ik in deze mijne Spreekbeurt zal trachten te verdedigen, bij u opgenomen zal worden, noopte mij derhalven, de voorzichtigheid te gebruiken, van de Captatio benevolentiae, of het verzoek om goedwilligheid, ten opzichte van den Verhandelaar, vóór het uiten der Thesis te doen gaan; alhoewel het anders altijd een gevestigd gebruik geweest is, die na de opgave derzelve te doen volgen. Ik zoude echter deze Anti-oratorische handelwijze nog niet hebben durven wagen, zoo de geest des verlichten tijds, welke alle, door de oudheid benevelde, gebruiken, in een nieuw licht plaatst; mij niet scheen te vergunnen, om ook in dit geval, een nieuwen weg te kiezen, die meer regtsstreeks tot mijn doel geleidt.

{==6==} {>>pagina-aanduiding<<}

Mijne stelling of Thesis dan, die ik heden avond zal trachten te bewijzen is (dictu nefas!) deze:

Wij allen zijn de grootste bedriegers die ooit op voeten, stelten of krukken gegaan hebben, nog gaan, of immer gaan zullen.

Dit is zeker geen aangenaam compliment, dat beken ik! en, voor zoo verte ik onder het woord wij mij zelven mede betrekke, ben ik 'er waarlijk zelf niet zeer mede in mijn schik; doch daar ik zeker overtuigd ben dat het de waarheid is, en dat het zelfs onder de orde der dingen behoort, denk ik: stat! in 's Hemels naam! alle wezen moeten wezen; ik zoude ook, zo ik alleen geen bedrieger van dezelfde hooge classe ware, een heel vreemd figuur maken.

Maar deze Thesis is het alleen niet, wat mij doet duchten, dat het U berouwen zal, mij uwe inschikkelijkheid, zoo gul en onvoorwaardelijk, geschonken te hebben; 'er is meer! 'Er is iets dat mij zeer bezwaart, immers in de toepassing dezer honende woorden deel ik zelf mede; en dat kan u welligt doen vermoeden, dat de meening derzelve zoo geheel slecht niet zal blijken te zijn, wijl iemand, schoon hij ook de onbeschaamdheid

{==7==} {>>pagina-aanduiding<<}

hadde van andere eerlijke en brave personen te honen, toch zich zelven niet onder dien hoon betrekken zoude. Maar, helaas! de grond van het bewijs, waar op mijne opgegevene stelling rust, zal u allen voor onnoozelen verklaren, voor wien men kinderleuren, als iets opmerkenswaardigs, vertoonen kan; en dat is wel de grootste hoon dien men eene beschaafde vergadering kan aandoen; wijl bedrog ten minsten nog fijnheid van oordeel, diepdenkenheid, vlugheid van geest, staatkunde, in één woord, eene hoedanigheid des verstands, welke de ouden met den prachtigen naam Ingenium Aulicum bestempeld hebben, in den gehoonden onderstelt; doch onnoozelheid is, in eene zoo verfijnde eeuw als deze, eene injurie van de ergste soort, wijl zij den gehoonden onder de alom versmaade classe der al te goede lieden, van welken men zegt, dat ze eens ander mans gek zijn, verwijst. Ieder wil dus, mèt groot regt, nog liever voor een bedrieger dan voor een gek doorgaan. En laas! ik zal de eer niet kunnen genieten om, hier bij, in uw aller lot te mogen deelen; wijl ik die kinderleur niet voor zodanig aanzie, maar 'er, in mijne verbeelding, eene alles overtreffende waarde aan hechte, en, zoo als men zegt, van het poppetje een afgod make.

{==8==} {>>pagina-aanduiding<<}

Ik zal het echter wagen, dit kinderachtig werktuig, waarop mijn bewijs rust, al weder steunende op uw mij gegeven woord, van mij mijne dwalingen en misstappen, ten minsten voor dezen avond, met inschikkelijkheid wel te willen vergeven, voor 't licht te brengen. Wat toch moet thans een Verhandelaar, wat moet een Schrijver niet al wagen, wanneer hij zijne geestvruchten in het openbaar genoodzaakt is te uiten?

Ziet daar, Heeren! op dit vormeloos beeldje, dat ge mogelijk voor een kinderhanssopje aanziet, zal al de last van het bewijs mijner voorgedragene stelling moeten rusten.

{== afbeelding 
	
==} {>>afbeelding<<}
    

Het schijnt een kunsteloos, versmadelijk en niets waardig ding, hoe zeer het ook met goud en kleuren gesierd moge zijn! dat beken ik; doch daarin is alleen deszelfs, in schijn, verachtelijke staat niet gelegen; immers 'er zijn meer nietswaardige dingen, al-
{==9==} {>>pagina-aanduiding<<}
thans onder de modieuse ornamenten, die enkel om hun verguldsel en kleuren geacht worden; maar het denkbeeld van het gebruik dat 'er doorgaans van deze wanschikkelijke beeldjes gemaakt wordt, naamlijk om 'er onnoozele kinderen mede te vermaken, verlaagt het wel het allermeest; ware het geschikt om in de toiletten der Dames tot eenige elegante behoefte te dienen, of in de studeerkamers der geleerden de lamp hunner nachtstudiën te diagen, of in de antichambres der Grooten, als een Chinees Mandarijntje of Herculaans Antiekje, den schoorsteenmantel te sieren, wij allen zouden het met oogen van bewondering aanzien; doch dit is alles zoo niet! en waarlijk, ik schame mij zelven, om met dit figuurtje in de handen, van dezen spreekstoel, u toe te spreken, wijl ik zeker, mutatis mutandis, vermoede, dat ik, in deze gestalte, u de Min in het Lazarushuis niet duister vertegenwoordige, - Ik zal het dus, zoo spoedig mogelijk, verbergen, ten einde het u, vóór gij het regt kent, tot geen walgelijken aanstoot zij, en mij uw aller verontwaardiging niet verplette!

Ware het hier nog slechts mede gedaan,

{==10==} {>>pagina-aanduiding<<}

dan nog zoude welligt uwe goedheid mij kunnen verschonen, door mij als een dwaas, een nar, aantemerken, welke Wezens, van ouds, om gegronde redenen, voor gewijd werden gehouden, en, op dien grond, bij de plegtstatelijke ommegangen en aan de hoven der Magtigen op aarde, toegelaten en zelfs ontzien werden; gelijk ik zulks met het Gekke Beuchen van Keulen, den alouden Muntnar van onze Stad Enckhuizen en met alle de beruchte Hofnarren, ware het dat mijn bestek zulks toeliet, omstandig zoude kunnen bewijzen. - (*)

{==11==} {>>pagina-aanduiding<<}

Doch, ik zal, om u te berichten, op welk eene wonderlijke wijze mij dit beeldje in handen gekomen is, ten derden, u allen met mij, tot de hoogste Classe der zinneloozen, moeten oprukken. - Maar, blijft slechts oplettend en geduldig; zo dra ik u verklaard zal hebben:

1)
Wat ik met de grootste Bedriegers meene,

2)
Wat het versmadelijk Hanssopje eigentlijk voor mijnen geest is, en

3)
Wat ik door Zinneloosheid bedoele,


twijfele ik niet, of gij zult uw zwijgen wel voor toestemmen willen laten doorgaan.

Ik hebbe dan gezegd, wij allen zijn de grootste Bedriegers; dit wij allen moet niet in den engsten zin, voor wij allen die hier ver-
{==12==} {>>pagina-aanduiding<<}
gaderd zijn, genomen worden, dan zoude ik, schoon ik 'er mij zelven ook onder betrokke, toch ons allen waarlijk gehoond hebben. Neen! mijn gezegde sluit op - en heeft ten voorwerp - het geheele Menschelijk Geslacht, en voor zoo veel elk onzer daar lid van is, deelt zeker elk in den hoon die hetzelve daardoor schijnt te worden aangedaan, even als een geheel Volk deelt in den hoon waar mede deszelfs Vijand, het opentlijk of bedektelijk tracht te vernederen; doch elk individu des Volks deelt daarin slechts, in reden van de eenheid tegen het groot getal der inwoneren, welke zodanig een gehoond land bevat. - Hoe zeer klein wordt dan die hoon!

Maar, hoe ondenkbaar klein wordt een hoon, wanneer men dien met alle de voormalige, tegenwoordige en toekomende aardbewoners deelt? In dit geval wordt die bijna gelijk aan nul. Bijna gelijk, zegge ik, om zoo naauwkeurig mogelijk te spreken, en mij over de grootste injurie, de injurie aller voorledene, tegenwoordige en toekomende menschen, op de voorzichtigste wijze, uit te laten. Deze hoon dan, wordt bijna gelijk aan nul, doch,

{==13==} {>>pagina-aanduiding<<}

kan echter nooit volstrekt Mathematisch nul worden, uit hoofde van den Surdischen aart der Series van getallen, welke men tot de zuivere deeling en proportie rekening zoude moeten bezigen; en de onmogelijkheid om een Algebraïsche formule te vinden, waardoor het getal der toekomende aardbewooners juist genoeg bepaald zou kunnen worden, om de rekening te kunnen verrichten.

Zij kan ook nooit Wijsgeerig nul worden, wijl, het geheel gehoond zijnde, ook deszelfs ondenkbaar kleine deelen, die te samen het geheel uitmaken, gehoond moeten zijn; het zij men ook, volgens den aart der antinomiën, daar omtrent, voor en tegen zoude willen twisten.

Maar, let wel, ik hebbe gezegd wij allen zijn de grootste Bedriegers. 'Er zijn dus kleiner, geringer bedriegers dan wij. Deze superlativus, dit grootste, dat den hoon zoo zeer schijnt te verzwaren, wischt dien juist geheel uit. Welke zijn dan de mindere bedriegers? Die lage wezens, welke hunnen naasten, voor wien ze geene liefde, geene achting in hun harte gevoelen, tot derzelver

{==14==} {>>pagina-aanduiding<<}

nadeel, en om eenig elendig tijdelijk voordeel te bejagen, misleiden. - Neen! wij zijn grooter bedriegers, wij bedriegen elk onzen besten Vriend, onzen naasten Bloedverwant, nader dan Broeder of Zuster, ja, nader dan Vader; en zelfs, dit toch luidt nog hatelijker! nader dan de Moeder, die ons onder het hart gedragen en gezoogd heeft. - Wij bedriegen, in één woord, ons zelven! - Echter dit doen wij zonder de geringste misdaad te plegen. Immers wanneer wij de Regtsgeleerden den aart eener misdaad horen bepalen, (en hoe naauwkeurig en juist behoren die elk woord binnen deszelfs ware beteekenis te kunnen bepalen; wijl de evenaar des regts zoo gevoelig is, dat hij, bij het geringste overwigt, eene helling ten voor of nadeele der zaak verkrijgt,) dan vernemen wij dat misdaad of Crimen, zulk eene daad is, welke een animus nocendi, of een voornemen om te beledigen, impliceert, zoo dat redelooze dieren, onnozele kinderen, innocente personen, en in één woord, alle wezens, van welke men, op goede gronden, bewijzen kan, dat zij non menti capaces, of buiten staat zijn een gezond oordeel te bezigen, niet gehouden worden eene misdaad te kun-
{==15==} {>>pagina-aanduiding<<}
nen begaan; het welke zij nog daarenboven, of hun oordeel niet genoeg ware, bewijzen met de L. 1. Si Quadrup, paup. &c. modestinus, in L. 12. D. Ad legem Corneliae de Sicar. L. 1. D. De Poenis. mattheus de Criminibus, covarruvias, carpzovius, tiraquellus, &c. Zie daar dus een turbe van getuigen, wier uitspraak, bij geene mogelijkheid, te reprocheeren is.

Maar, heeft 'er ook,in dit ons zelfbedrog, een animus nocendi bij ons plaats? Deze questie kunnen de Regtsgeleerden niet, dan alleen elk voor zich zelven, beslissen; dat moeten wij de Wijsgeeren vragen. Wel nu, wat antwoorden ons die zonen van pallas? Zij zeggen volmondig en duidelijk, of mompelend en dof, al naar dat de natuur hunner Phijsieke spraakörganen, of de staat van meer of minder extasis hunner verheven zielen zulks duldt: neen! neen! NEEN! want onze ziel, ons ik kan geen schadelijk voornemen tegen zich zelve voeden. schade onderstelt altijd een Werker en een Lijder derzelve; Werker en Lijder nu zijn twee geheel afzonderlijke, en geheel tegengestelde begrippen, welke in een volstrekt ondeelig ding (ens apo-
{==16==} {>>pagina-aanduiding<<}
dictice individuum) tevens geene plaats kunnen hebben, wijl men het dan in Werker en Lijder zoude kunnen verdeelen, en dus deszelfs individualitas apodictica geheel zoude vernietigen; de ziel nu, is zulk een apodictisch individu, zelfs in derzelver Transcendentale idee; ergo zij kan zich zelve niet met voordagt beleedigen; zij kan geen animus nocendi tegen zich zelve voeden. Quod erat demonstrandum.

Ik scheen u voords voor onnoozelen te houden, die zich met kinderleuren lieten vermaken, door u een mismaakt kinderpopje, van dezen, aan mannelijke gesprekken gewijden, Stoel, te durven vertoonen; dit is ook slechts enkel schijn, enkel een gevolg van al te voorbarig oordeel, rustende op algemeene meeningen of opiniën, en niet op de waarheid. -

Immers, dit Popje is geen eigentlijk kinderspeeltuig, o neen! het is niet minder in aard, dan de Silenus, bij welken alcibiades zijnen Leermeester, den beroemden sokrates, vergeleek; welke gebeurtenis, alhoewel ik u die bereids, in vorigen tijd, eens verhaald hebbe, en ook aan velen bekend is, ik

{==17==} {>>pagina-aanduiding<<}

echter voor hen, die 'er somtijds nog onkundig van mogten zijn, bij deze gelegenheid, nog eens verhalen zal; wijl zij geschikt is om de waarde van dit wanstaltig beeldje voor uw aller zielsoogen oneindig te verheffen.

Sokrates dan, met zijnen Leerling alcibiades, ergens, bij zekeren voornamen Griek, ter maaltijd genoodigd zijnde, waar de wijnen van Chiös niet met eene spaarzame hand, maar wel zeer rijkelijk, toegediend werden, geraakten de jonge lieden onder elkander, vrij luidruchtig en verward in een druk gesprek; sokrates, die altijd gaarne met de jonge knapen meê deed, om hen, volgens zijn voorgeven, in die oogenblikken van losheid best te kunnen waarnemen, en hun karakter te doorgronden, ten einde, daarvan in zijne Lessen, bij ernstige gelegenheden, gebruik te maken, had zich daar ook met den krans op het hoofd (*), midden in

{==18==} {>>pagina-aanduiding<<}

den kring geplaatst. Het gesprek liep over Worstelstrijden, Renloopen, Minnaressen, Vrienden, en dingen van dien aart; en na elke anecdote, ging de wijnschaal druk rond, zoo, dat zelfs sokrates niet juist zoo naauwkeurig, noch met zijne ligchaams-, noch met zijne zielsoogen, de hem omringende voorwerpen, meer wist te erkennen en te doorgronden, als hij wel, absente Pocula, gewoon was te doen. Eindelijk viel de onbestendige en woelige jeugd op een spelletje, bestaande in hare vrienden bij iets te vergelijken; alcibiades was de eerste, en zeide, de juiste gelijkenis van sokrates terstond aan het gezelschap te zullen toonen; daarop haalde hij een beeldje van Silenus, den dikgebuikten Voedstervader van Bacchus, voor den dag, en, indedaad, de gelaatstrekken van dien Half-God, deszelfs opgetrokken korte neus, zijn bol aangezicht, zijn roode koonen, zijn kaal hoofd, geleken in alles op het gelaat van sokrates; elk juichte alcibiades toe, en sokrates, die zich hier ten voorwerp der spotternij van de jonge lui-
{==19==} {>>pagina-aanduiding<<}
den gemaakt zag, en zich zelven echter inbeeldde, 'er gantsch niet kwaad uittezien, hoorde, in dit oogenblik van bedwelming, niet naar de inspraak zijner anders bedaarde rede, en werd indedaad moeijelijk en wrevelig. Doch, alcibiades dit bemerkende, zeide tegen de jongelingen: Gij lacht en spot; maar sokrates heeft eer reden om u allen te bespotten en te belagchen, over uwe kinderachtige onnoozelheid en dwaling, die uit vooroordeel ontstaat. Wacht eerst tot ik u mijné gelijkenis volledig zal hebben voorgesteld, en dan voorzeker zult ge u schamen, zoo voorbarig geoordeeld en dezen wanstaltigen. Sileen zo deerlijk miskend te hebben; ik zeide sokrates geleek op dezen Sileen, en ik houde, zulks staande: hij zelf zal het mij toestemmen. Ziet daar, - tevens opende hij het beeldje van achteren, en 'er viel een gouden standbeeldje van de Godinne Minerva uit; zijnde het de gewoonte van sommige Grooten, om de hun meest dierbare Godenbeeldjes in den buik van dat eener mindere Godheid te besluiten, ten einde die, als behoedmiddelen tegen alle gevaren, bestendig bij zich te kunnen dragen. - Ziet daar nu, zeide hij, mijne gelijkenis volkomen. Sokrates zweemt

{==20==} {>>pagina-aanduiding<<}

zeker, in zijn uiterlijke gelaat, op dezen Silenus, maar, hetgene zijn eigen wezen uitmaakt, zijne verheven ziel zweemt naar de gedaante der goddelijke Pallas, welke in dit beeldje, even als zijne ziel, in zijn ligchaam, gehuisvest is. Het gelach hield eensslags op; de jonge luiden stemden op nieuw, en nu met grooter ernst, en rot groot genoegen van sokrates, volkomen toe, dat de gelijkenis juist ware: en sokrates was bevredigd.

Ook dit beeldje is zulk een Silenus van alcibiades, van een uitwendig wanstaltige gedaante, welke inwendig een verheven wezen besluit; gelijk ik de eere zal hebben u al verder, als ik u de wijze verhale waarop hetzelve mij ter hand gekomen is, te doen toestemmen. Doch, alvorens moet ik mij nog verdedigen, U voor zinneloozen verklaard te hebben.

Met zinneloosheid bedoele ik hier geen gebrek aan redelijke vermogens, aan gezonde rede; maar een staat van afgetrokkenheid, of extasis, waarin het zinnelijke niet tot de ziel door kan dringen, of wel zulk

{==21==} {>>pagina-aanduiding<<}

een oogenblik, waarin men eigentlijk geene zinnelijke gewaarwordingen kan hebben, en dus gezegd kan worden, zijne zintuigen niet te bezigen, en als in een, staat van zinloosheid te verkeeren. Zulk een staat ondervonden welëer de diepst en verhevenst denkende mannen; zulk een staat ondervond sokrates zelf, als hij dikwijls, meer dan een uur lang, op den regtervoet staande, in den luchthemel staarde. - Zulk een staat wordt ook bij u vereischt, om het verdere, wat ik u verhalen zal, te kunnen naargaan, waarom ik te regt, en in een goeden zin, gezegd heb, dat ik genoodzaakt zoude zijn u allen, bij het verhaal mijner ontmoeting bij den aanwinst van dit beeldje, voor zinloozen, dat is van al het zinlijke, voor dien tijd, afgetrokken denkers, te zullen moeten houden.

Ziet daar dan nu den grond ontwikkeld, op welken ik durve hoopen, dat u de aan mij gedaane belofte van oplettende toegevenheid niet berouwen, en elk uwer niet met de woorden van Phoebus tegen zijnen onbezonnen zoon Phaethon, zal uitroepen:
Utinam promissa liceret

Non dare!

Ach! waar't mij mogelijk, mijn beloste niet te houden!

{==22==} {>>pagina-aanduiding<<}

Ik ga derhalven nu, met meerder gerustheid, tot het bewijs mijner stelling, dat wij allen ons zelven bedriegen, over.

Zich zelven bedriegen, hebbe ik, in ons geval, bepaald te zijn, zich zelven schuldeloos misleiden. - Gij allen ziet dit wezen, en houdt het, even als ik, in andere gevallen, insgelijks zoude doen, voor een elendig kinder. Hanssopje. - Is het dat in zich zelven? Is het dat, wanneer geen menschelijk oog het beschouwt? Neen! aandachtige Toehoorers! dat Popje, dat kinder Hanssopje, dat gij waant in mijne handen te zien, is in uw eigen verstand alleen aanwezig. Gij zelven schept u zulk een wanstaltig figuurtje, dat welligt niet, zoo als gij u zulks voorstelt, in deze kamer, ja zelfs in het Heeläl niet wezenlijk aanwezig is. Gij misleidt dus u zelven, even als het geheele menschdom, dat het ware wezen der dingen met zijn eigen harssenbeeiden verwart, en alles door het veelvormig en gekronkeld glas der zinlijkheid ziende, valschelijk besluit, elk wezen, dat het zodanig beschouwt, in deszelfs aard, grondig te kennen. Gij houdt, zoo in dit, als in alle gevallen, uwe meening voor waar-
{==23==} {>>pagina-aanduiding<<}
heid; 'er is echter slechts ééne voor werpelijke waarheid, en 'er zijn zo vele meeningen of onderwerpelijke waarheden, als 'er menschen worden aangetroffen. - Ik zal u dit door middel van dit wezen, zo duidelijk mij mogelijk is, trachten te maken.

Al wat op zich zelven, en onafhangelijk van iets anders, bestaat, noemt men een zelfstandig wezen. Dit ding bestaat op zich zelven, en onafhangelijk van iets anders.

Denkt eens bij u zelven, (immers, men kan alles denken wat men wil; behalven tegenstrijdigheden. Wij kunnen ons een berg van enkel goud denken, hooger dan de Piek van Teneriffe; doch een gewoon heuveltje, dat tevens rond en vierkant is, te denken, is aan alle denkende wezens onmogelijk.) Denkt dan eens bij u zelven, dat deze kamer, dit huis, deze stad, dit geheele land, ja, de geheele aardbol niet aanwezig ware, dan nog zoudt ge dit wezen daardoor niet weggedacht hebben; gij zoudt u nog kunnen verbeelden, met hetzelve te bestaan, wijl deszelfs bestaan, als wezen, even als het uwe, onafhangelijk van alle overige wezens is. -

{==24==} {>>pagina-aanduiding<<}

Maar, dit is zoo niet met het Hanssopje, het rede-wezentje, het harssenschimmig schepseltje, dat elk uwer thans in zijn verstand gevormd heeft.

Stelt slechts, dit wezen onthield zich alleen in deze kamer, en 'er kwame een knecht in, name het eens in de hand, beschouwde het eens, dan zouden, 'er terstond twee ware wezens en een rede-wezentje bestaan; verliet de knecht daarop de kamer, na dit wezen in het vuur geworpen te hebben, zoo dat deszelfs zelfstandigheid ontbonden wierd, dan zoude dit wezen in 't geheel al niet meer voorhanden zijn, maar, het Hanssopje zoude in het brein van den knecht nog overblijven.

Een stoffelijk ding kan ondertusschen niet op verscheide plaatsen tevens aanwezig zijn. Het Hanssopje, dat in het brein van den knecht lag, kan dus onmogelijk het stoffelijk wezen zijn, welks zelfstandigheid door het vuur verdeeld en in duizend andere zelfstandigheden ontbonden is. De knecht zoude zich zelven bedrogen hebben door de meening, dat dit wezen het Hanssopje ware, dat hij nog werkelijk voor den geest heeft.

{==25==} {>>pagina-aanduiding<<}

Gij zult mij allen geredelijk toestemmen, dat dit wezen, dat gij in mijne handen meent te zien, slechts één is; dat 'er in de geheele kamer geene meer voorhanden zijn. Wel nu, beziet het eens naauwkeurig! - Zoo het eene eenheid is, en gij die eenheid niet in uw hoofd, maar ik alleen die in mijne handen hebbe, en ik verberg dezelve, dan zult gij die immers niet kunnen zien. - Ondertusschen, gij ziet ze nog; elk uwer ziet nog een Hanssopje, want 'er zijn zo veele Hanssopjes, als 'er denkende wezens in dit vertrek voorhanden zijn; ondertusschen is 'er slechts één wezen, dat alle deze Hanssopjes bij u heeft doen geboren worden.

Nog meer, niemand uwer kan zich, met mogelijkheid, overtuigen, dat hij het zelfde Hanssopje ziet, dat zijn nevens hem zittende, of staande, vriend thans voor de oogen van zijn verstand heeft. - Wat toch wilt gij dan oordeelen van dit wezen? daar ge zelfs niet weet, of het door u zelven gevormd Hanssopje, met dat van uw buurman, volkomen overeenkome. –

Men denke niet dat ik alleen dit, op mijn

{==26==} {>>pagina-aanduiding<<}

eigen woord, u verzekere; neen! dat heeft democritus het eerst geleerd, en die leer welligt op zijne reis naar Phoeniciën vergaard; deze leerde het weder aan zijn Leerling protagoras, deze aan plato; voords werd die leer ook verspreid door aristippus de Cyreniër, door strato van Lampsakus, voorts door epicurus, deskartes, mallebranche, en de hedendaagsche Critische Wijsgeeren (*).

'Er is nog iets, dat nog veel sterker ons zelfbedrog, in het oordeel over de wezentlijkheid der dingen, bevestigen kan. - Een goud Horologie, met brillanten omzet, en welks Wijzer met kostbare steenen ingelegd ware, zoudt ge immers voor iets anders, dan dit wezen, dat ik hier in handen hebbe, houden? Zoo ik u zulk een goud Horologie, van dezen Katheder, toonde, en 'er eene Verhandeling over deed, zoudt ge immers niet zeg-
{==27==} {>>pagina-aanduiding<<}
gen, dat ik u met kinderleuren wilde vermaken; en ach! hoe zoudt gij u zelven misleiden! - Dat goud Horologie en dit Hanssopje zijn in derzelver eigen aard, Broeders; volmaakt gelijke wezens.- Hadde ik nu zulk een kostbaar Horologie, doch laas! aurum et argentum non habeo, veel minder diämanten; en ik hing het om den hals van dit Hanssopje, en liet het, als wij allen deze kamer verlaten, hier op den rand des Katheders liggen, dan zoude het immers een goud Horologie en een Hanssopje moeten blijven, zoo die waarheid, inwendig, met beide deze dingen verbonden ware - en alle bezielde wezens, in wier oog de op de voorwerpen vallende lichtstralen terugkaatsen, zouden het verschijnsel derzelve, even eens moeten gewaar worden, zoo het verschijnsel en de verschenen zaak een zelfde wezen ware. Wel nu, laat dan, in ons afzijn, eene kat ter kamer insluipen, ook in hare oogen zullen de lichtstralen, die deze wezens van zich afkaatsen, vallen, en een denkbeeld in hare kattenziel opwekken. - Maar stelt gij dat dit denkbeeld gelijk zal zijn, met dat, hetwelk wij ons zelven van een goud Horologie of Hanssopje vormen? - Ik mag het wel lijden; doch, aan u staat het

{==28==} {>>pagina-aanduiding<<}

bewijs, dat ik gaarne, zoo het u mogelijk is te kunnen geven, van u aannemen wil. - Ik, voor mij, stelle, de kat heeft eene gewaarwording van het verschijnsel van twee afzonderlijke wezens, die elk, als wezen, volmaakt aan elkander gelijk zijn; doch, hoe die gewaarwording zij, moet, gedurende ons geheele zinlijk bestaan, voor ons verborgen blijven. - Komt echter een onzer in de kamer, dan zal 'er terstond, met hem, een Hanssopje en een goud Horologie voor handen zijn; immers, hij zelf brengt het mede.

Doch, het wordt meer dan tijd, dat ik mijne stelling voor bewezen houde en ten besluite overga, tot het verhaal der wijze, op welke mij dit geheimzinnig wezen ter hand gekomen is.

Arrigite aures Zet nu de ooren wijd open, wordt allen zinneloozen! immers, hetgene ik u verhalen zal, ligt boven het bereik der zinlijkheid!

Het was dan op eenen der heetste dagen van de verloopen maand Augustus, die zoo vele ziekten ten gevolge gehad heeft, en

{==29==} {>>pagina-aanduiding<<}

wel op den Saturdag, vóór dat zich de gevolgen der aangestoken galstoffe, des Dingsdags daaraan volgenden, in eene zware afgaande kwaadaardige koorts, (febris intermittens maligna) bij mij openbaarden, dat ik genoodzaakt ware, bijna onze geheele Stad niet door te wandelen; maar, wilde ik alles op dien voordenmiddag afdoen, met drift door te loopen.

In de Kromme-Elleboogsteeg komende, vond ik dezelve derwijze opgestopt door eene menigte van menschen, dat de doortogt volstrekt daardoor belet werd; ik wilde dus onmiddelijk terug keeren, ten einde, den mij zo schaarschen tijd, niet met iets, dat mij volstrekt niet aanging, te verspillen; doch, op het oogenblik dat ik mij omkeeren wilde, om terug te gaan, verhief zich een vreeslijk geweld uit de deur van zekeren trap, die naar eene bovenkamer geleide, en waarvoor de menigte zaamgepakt stond. - 'Er kwam, in de hevigste woede en onder de vreeslijkste vervloekingen, eene half razende vrouw uit de deur stuiven, uit wier dolle taal men slechts zoo veel begrijpen kon, dat haar man zich op die kamer bevond, aldaar, den geheelen nacht,

{==30==} {>>pagina-aanduiding<<}

bij eene ligte vrouw doorgebragt, al het geld, dat zij in huis hadde, verteerd had, en haar en hare kinderen gebrek liet lijden; dat hij 'er nog ware, doch dat de vrouw de kamerdeur gesloten hadde, en haar niet op wilde laten; ontkennende, dat haar man zich op de kamer bevond. - Terwijl zij zulks nu in de hevigste en laagste taal aan de omstaaners verhaalde, werd het kamerraam, met veel drifts, opgeschoven, en het ligte meisje, immers, dit was het indedaad, trachtte zich, met even dezelfde beschaafde uitdrukkingen, voor de omstaaners, te verdedigen, en bleef stijf en sterk ontkennen, dat de persoon, dien zij zocht, zich op hare kamer bevond, en tevens haar regt verdedigen, van niemand op dezelve te behoeven te laten, die, op zulk eene onfatsoenlijke wijze, met geweld, in dezelve dringen wilde. - Uit dit een en ander bemerkte ik genoeg, wat 'er van de zaak ware, en dat zeker die persoon zich nog op de kamer ophield; doch, daar diergelijke rusiën mij volstrekt niet aangaan, wilde ik naar de Beurssteeg terug keeren, ten einde, op die wijze naar het Stadhuis te gaan. - Doch, ik werd daarin belet, door een Burger persoon, van een zeer bescheiden en zelfs ernstig voorko-
{==31==} {>>pagina-aanduiding<<}
men, van die soort van lieden, die men niet wel anders, dan met den tijtel van Heer, toespreken kan, wijl 'er, onder die klasse van menschen, somtijds al zeer vermogende personen, bezitters van vele eigendommen, en andere aan de maatschappij zeer nuttige lieden zijn, die zich, op eene nederige wijze, aan de juiste taxatie der menigte onttrekken; althans, de man was mager en lang, zeer bleek van aangezicht, en met een zeer eenvouwdigen rok bekleed, doch, welke, van nabij beschouwd zijnde, van zulk soort van laken was, dat men voor den prijs van zulk een in ’t geheel niet opzichtig kleed, mogelijk wel drie korte Jonge Heeren Aapenrokjes, waarvoor elk gaarne den hoed ligt, en die den tijtel van Heer elk afdwingen, bekomen konde; een groote driekantige, scherp gepunte hoed overdekte eene niet kleine en van vele, stratum super stratum liggende, krullen voorziene Paruik. Deze man, Heer, of Huisheer begon, zoo als ik heen wilde gaan, op een zeer deftigen en langzamen toon, het volgende gesprek met mij: ‘Dat is hier dikwijls een geweldig leven, met die onëerlijke vrouwlieden, die zo menig huisgezin ongelukkig maken; zie daar nu eens weêr een voorbeeld van de

{==32==} {>>pagina-aanduiding<<}

droevige uitwerkselen van het toelaten dezer schadelijke wezens in de maatschappij; zie nu die arme vrouw, welke gebrek lijdt met hare kinderen, terwijl de man het geld, met zulk een elendig voorwerp, verspilt.... Neen! het is onvergeeflijk: ik ben ook veertig jaren lang gehuwd geweest, en ben nu, sedert drie jaren, weduwenaar, maar, ik heb, in al dien tijd, geen onvertogen woord met mijne vrouw gehad. - Nu, ik kan u zeggen, zij was mij ook zoo lief, als de appel mijner oogen; en nog tot op dezen dag, gevoel ik, wat ik verloren hebbe; - 'er gaat geen nacht om, dat ik niet, met de grootste droefheid, aan haar verlies gedenke, en haar beeld, met angst, voor mijn oogen zweeft.’ - Terwijl ik genoodzaakt was, de langdradige en uitgerekte aanspraak van dien man, met geduld aantehoren, en tusschen beiden eens, om te toonen dat ik acht op zijne woorden sloeg, echter slechts met halve bewustheid, 'er tusschen invoegde: ‘Ei, Mijnheer! is UEd. zo lang en zoo gelukkig gehuwd geweest? Nu, ik wil ook zeer wel geloven, dat uwe geheel andere en veel beschaafder denkwijze, dan die van deze soort van luiden, veel aan het geluk van uw huwelijk toegebragt hebbe’, en

{==33==} {>>pagina-aanduiding<<}

zoo al meer, werd ik zachtelijk op den arm getikt; ik zag om, en 'er stond een jong knaapje, zoo naar gis, omtrend 15 à 16 jaren oud, burgerlijk, maar zeer netjes gekleed, naast mij, en zeide, met een glimlach, de schouders ophalende: Mijnheer! alle schijn is geen zijn; zoo ge niet veel tijds hebt, houd u dan niet langer op; want, al stond ge den geheelen dag voor dit Huis, zoo zoudt ge toch de waarheid der zaak niet vernemen. - De Jongeling had zulk een bevalligen toon in zijne stem, dat ik, mijns ondanks, gedwongen werd, om oogenbliklijk mijn gesprek met den deftigen Heer aftebreken, en met den Jongeling de Beurssteeg door te gaan. Zoo dra wij het druk gedrang en gedruisch ontweken waren, zeide het Knaapje: Ik kon het discours, van dien temer, niet langer aanhooren; te meer, daar ik u zo gaarne eens over, voor u, belangrijker zaken sprake.

Wel zoo, jonge Heer! antwoorde ik, hebt gij mij over zulke belangrijke zaken te spreken; dat zal, vrees ik, van daag evenwel niet gelukken; want ik zal, waarschijnlijk, zeer laat thuis komen, wijl ik nog

{==34==} {>>pagina-aanduiding<<}

veele boodschappen te verrichten hebbe. Die rusie heeft mij ten minsten een uur belet. -

Wel nu, Mijnheer! antwoordde het Knaapje, mag ik dan wel met u gaan? ik zal u gaarne wagten, waar gij boodschappen te doen hebt. Ik heb den tijd wel; dan kan ik u onderweg, welligt al iets, dat u van nut kan zijn, mededeelen. -

Daar dit Knaapje zo bescheiden en wel beredeneerd sprak, en tevens een zo aanhaligen toon in zijn gesprek had, werd ik als door eene heimlijke neiging, derwijze, aan hem verbonden, dat het mij onmogelijk ware, hem zijn verzoek te weigeren. Ik stond hem dan toe, met mij te gaan. - Hij wagtte mij ook wel trouw vóór het Stadhuis op, tot ik aldaar mijne bezigheden verricht hadde, en ging voords met mij naar den Sardammer Stijger. Geduurende dezen weg betoonde hij zich uitnemend spraakzaam en levendig van denkbeelden: op alles zijne aanmerkingen makende; - zoo dat ik, die het hoofd vol van mijne zaken hadde, en bereids door het opkomen mijner ziekte eenigzins verzwakt van herssenen ware, hem naauwlijks en met moeite antwoorden konde. -

{==35==} {>>pagina-aanduiding<<}

Voor eerst dan, begon hij, zoudt ge wel willen gelooven, dat die man, welke u zoo veel moois, van zijn gelukkige Huwelijk, vertelde, eigentlijk de oorzaak van zijn vrouws dood geweest is, en zeer zeker veel slechter persoon was, dan een van die zoo geweldig scheldende, en, op het uiterlijke voorkomen, zoo laage en verachtelijke wezens. - Hij is eigentlijk een schatrijk gierigaard, die, onder het masker van eerlijkheid, de allergrootste onrechtvaardigheden en alleronmêdogendste en onchristelijkste handelwijzen verricht. - Zijne vrouw, daarentegen, was een ernstig, waar en oprecht vroom mensch, die alle de jaren van haar Huwelijk en inzonderheid de laatste van haar leven, op eene ellendige wijze met hem doorgebragt heeft; daar hij haar kwalijk het noodige levensonderhoud verschafte, dat hij zich zelven insgelijks, zoo veel mogelijk was, onthield. Hij heeft echter, dat is waar, nooit een onëven woord met haar gehad, wijl haar geduld en inschikkelijkheid, haar waarlijk lijdzaam en Christelijk gedrag en denkwijze, haar alles in den besten vouw deed leggen; en hij haar ook altijd op eene zachtzinnige, en, in schijn, vriendelijke wijze, beduide, dat dit of dat, waar

{==36==} {>>pagina-aanduiding<<}

naar zij al eens trek hadde, haar nadeelig zoude zijn; haar ook, toen zij eindelijk ziek en zwak werd, zo lang als immer mogelijk was, het gebruik van een Doctor afradende, wijl die ook altijd een Apothecar noodzakelijk ten gevolge heeft, uit wier samenkomst dikwijls zware rekeningen ontstaan; althans hij wilde, uit voorzichtige spaarzaamheid, of wel, in de gewoone wereld-taal vertaald, verfoeijelijke gierigheid, zoo lang als mogelijk was, die kostbare bezoeken uitstellen; denkende bij zich zelven, hoe langer ik ze uitstel, hoe korter ze zullen duren, en hoe kleinder rekening ik te verwagten hebbe; want dat is waar! hij had wezenlijk toen een schaarscher inkomst, dan gewonelijk, en was genoodzaakt, om dagelijks geheele huishoudens van arme lieden, die bij de maand op de kamertjes en in de keldertjes van zijne vele kleine woningjes woonden, die hij bij voorkeur boven groote woningen verkoos te koopen, om dat ze eigentlijk veel meer opbrengen en minder in koop kosten, met hunne naakte kinderen, op straat te zetten; hetwelk zijn aandoenlijk en teder gevoel zeer smartte; te meer nog, wijl die kamertjes

{==37==} {>>pagina-aanduiding<<}

en keldertjes dan toch ledig bleven staan. Eindelijk verërgerde de ziekte van zijne vrouw, derwijze, dat hij, om zijn fatsoen voor hare Vrienden te bewaren, niet meer het ontbieden van een Doctor konde uitstellen. - Deze echter komende, zeide: dat 'er geene hulp meer ware; dat hij wel al het mogelijke wilde aanwenden, doch, dat de weinige krachten, de toenemende koortzen niet zouden kunnen weêrstaan. - Het geen de Arts voorzegd en de vroome zuinige man verlangd hadde, gebeurde indedaad; de koortzen werden dagelijks heviger, de krachten namen meer en meer af, de natuur wilde niet medewerken, en op den derden dag bezweek de ongelukkige vrouw. Merkte ge niet, dat hij zich versprak, toen hij zeide: dat hem, des nachts, haar beeld, met angst, voor oogen zweefde?

Ja! dat is ook waar, zeide ik; doch, daar gaf ik geen acht op. - Maar, als ge die lieden, daar uit die buurt, zo kent, dan zult ge ook mogelijk dat ligte meisje wel kennen, waar tegen die arme vrouw zoo hevig uitvoer?

{==38==} {>>pagina-aanduiding<<}

O ja! antwoordde hij, zeer wel kenne ik die; dat is nog, vóór vijf jaaren, het onnoozelste en onschuldigste meisje geweest; het werd, door hare onvoorzichtige ouders, die in het Sticht wonen, alleen naar Amsterdam gezonden; en, uit de Utrechtsche Schuit komende, vraagt eene vrouw haar, met veel aandrang, om haar mandjen te dragen. Zij neemt dit aanbod zo veel te gereder aan, om dat ze dus met een, een wegwijzer door de haar onbekende Stad hadde. De vrouw vraagt haar, waar ze wezen moet. In de Rozenstraat, zegt ze, bij Mijnheer P., die mij gehuurd heeft, en mij ook van de Schuit zou laten halen; maar, ik ben een dag vroeger op reis gegaan. Zoo! zoo! zeî de vrouw; ja, dan zal ik u wel goed bezorgen; ik ken dien Heer zeer wel, want, ik woon maar drie huizen van hem af, op kamers. - Nu, niemand was blijder, dan dit meisje. Ondertusschen gaat de vrouw met haar de poort in, en vervolgens de Utrechtschestraat op, doch, niet naar de Rozen-, maar naar eene andere straat, waar ze aan een Speelhuis aanschelt, en zegt: hier woont nu de Heer, waar ge wezen moet. Het meisje, het fraaije huis ziende en geen straat of buurt kennende, meent, dat

{==39==} {>>pagina-aanduiding<<}

ze teregt is; doch binnen gelaten zijnde, was ze terstond gevangen, en heeft vijf jaren dit ellendige leven bij moeten wonen; hetwelk hare taal en spreekwijzen, door de gewoonte, zoo zeer bedorven heeft, dat het haar niet meer mogelijk is, zich anders dan laag en gemeen uit te drukken; doch, haat goede hart is geheel onveranderd gebleven. Het is nog een goedaartig en medelijdend schepsel, - even als de man, dien zij verbergt tegen de woede van zijn allerslechtste wijf, wier baldaadig drinken en slechten omgang met allerlije laag gezelschap, hem tot wanhoop vervoerd heeft. De man zoekt wezenlijk bij dit meisje, zonder 'er een duit te verteren, dat ze van hem niet begeert, zijn heul en troost, als zijn ontaarde vrouw hem buiten de deur sluit; terwijl zij, met laag gezelschap, zijn geld en goed opmaakt. - Merkte ge niet dat zij beschonken was? -

Och neen, jonge Heer! ik heb 'er zoo veel acht niet op gegeven, en ben ook zoo diep niet doorgedrongen, om dat zoo nauwkeurig optemerken. - Maar is het wel mogelijk? Dan was eigenlijk de in schijn schuldigste, naamlijk de man, de beste, het ligte

{==40==} {>>pagina-aanduiding<<}

meisje de ongelukkigste, het wijf de gemeenste en de vroome man de slechtse?

Zóó is het ook juist, zeide het Knaapje.

Doch, om de herhaling te vermijden, zal ik voortaan ons gesprek, dat onophoudelijk den ganschen weg over duurde, slechts zonder benoeming der sprekers, die men wel uit den verschillenden toon zal kunnen onderscheiden, vervolgen. Hij ging dan voort:

Och, Mijnheer! geloof mij, alles wat ons zoo voorkomt, is geen waarheid; de schijn treft ons van buiten; de waarheid is, zoo wel in het natuurlijke als in het zedelijke, van binnen verborgen; wij kunnen dus eigenlijk over niets oordeelen.

Maar, jonge Heer! ik sta verbaast, dat gij al die lieden zoo kent! Woont ge hier omtrend? -

Ja, Mijnheer! doch daarom ken ik juist al die menschen niet; want die vreedzame Echogenooten wonen hier even zoo min als die ernstige Huisheer.

{==41==} {>>pagina-aanduiding<<}

Wel hoe is het dan mogelijk, dat gij dit alles zoo klaar weet?

O, ja! dat is zeer mogelijk: ik weet zeer veel; ik weet alles!

Wat zegt ge! weet gij alles? (Ik werd waarlijk verlegen met dit Knaapje, althans over de houding dien hij aannam en de doordringende oogen, welke hij op mij wierp, terwijl hij dit zeide; doch ik schreef dit aan mijne zwakheid en volhoofdigheid toe: meenende, dat ik hem niet regt verstond. Ik vroeg hem dus met halve bewustheid.)

Ge hebt zekerlijk nog ouders, jonge Heer?

Ja! ik heb nog een vader.

En welke affaire heeft die bij de hand? als ik het vragen mag?

Mijn vader is een Architect.

Wel zoo! en gij zijt zeker op vaders affaire?

Neen, Mijnheer! ik verzoek excuus: ik ben bij het Beeldhouwen.

{==42==} {>>pagina-aanduiding<<}

Zie zoo! nu, dat behoort ook tot de fraaije kunsten; dan geloof ik het wel dat ge u zoo wel weet uittedrukken: alle kunstoefening beschaaft den geest. Mag ik wel weten, hoe gij heet?

Waarom niet? ik heet Dorus, Mijnheer!

Wel zoo! Dorus, dat is waarlijk een mooije naam. Maar, ge zijt toch zoo niet gedoopt?

Men noemt mij maar zoo in den dagelijkschen ommegang; maar, ik heet eigenlijk theoudoros.

Waarom moet dat nu juist ou en os zijn? Is UE mogelijk van buitenlandschen afkomst?

Ja! Maar, behalven dat, mijn ware naam is zoo.

En uw toenaam?

Mijn vader heet Evert Soter.

Zoo! Zoo! (Ik sloeg geen acht op de beteekenis dezer namen, wijl ik slechts half hoorde wat hij zeide, en mij naderhand alles, bij mijn hevigste koortsen, eerst levendig herïnnerde.)

Hebt gij nog meer broeders of zusters, jonge Heer?

{==43==} {>>pagina-aanduiding<<}

Nog zeer veel.

Wel zoo! dan zijt gij mogelijk de oudste?

Neen! wij zijn alle even oud.

Ei! ei! - (Mijn afgetrokken gedachten beletteden mij om de onwaarschijnlijkheid van dien gelijken ouderdom optemerken.)

Gij zult zeer ziek worden, Mijnheer!

Zoo waarlijk! dat hoop ik evenwel niet, en waaraan kunt ge dit zien?

Wel, de aangestoken gal bedwelmt u de herssens reeds!

Kom, kom, Jongen! maak me niet hypochonder; ik heb waarlijk geen tijd om ziek te zijn.

Nu, ja! daar vraagt de gal ook wel na.

(Nu werd ik eerst regt oplettend, wijl deze voorzegging mij onmiddelijk betrof, en ik mij begon te verbeelden, dat hij indedaad iets in mijn gelaat bemerkte. Wij waren toen eerst omtrend in het midden der Warmoesstraat; want ik liep zoo snel, als iemand, wiens beenen vastgebonden zijn.)

{==44==} {>>pagina-aanduiding<<}

Maar, zeker hebt ge dan eenige kennis van ziekten? -

O, ja! zeer veel en meer dan een doctor; want, let 'er slechts op, morgen zult ge zeer vermoeid, doch tevens zeer spraakzaam zijn, en u met alle beuzelingen inlaten; van alles eene duidelijke Wijsgeerige verklaring willen hebben, ook van uw Kapper, Tuinman, Meid en diergelijke personen, welke 'er geen woord van verstaan, en die voor u schrikken en u aangapen zullen. In den daaropvolgenden nacht zult ge inwendig in uwen geest eene geheel regelmatige Verhandeling, om in Doctrina voortelezen, opstellen, onder gedurig dreunen van Jambische voeten, die op de maat van den versnelden pols stemmen, en gij zult u daarmede alleraangenaamst bezig houden, en u zelven over de regelmatigheid en orde, die 'er in heerscht, met veel inwendig genoegen verheugen, en zoo ge de kracht haddet, om oogenblikkelijk uwe denkbeelden opteschrijven, zoude het zeker eene schoone Voorlezing worden; doch al stond ge oogenblikkelijk op, ontstaakt licht en zettede u aan 't schrijven, zoo zoudt ge bemerken, dat 'er geen regel met goeden samenhang en zonder Grammaticale en Rethorische fouten zoude voortkomen, onder

{==45==} {>>pagina-aanduiding<<}

welk bezef van onvermogen u alle de denkbeelden ontschieten zouden; en, zoo gij uw vruchteloozen en herssens vermoeijenden arbeid voort wildet zetten, zoudt ge met de pen in de hand van den stoel vallen.

He! hoe komt dat toch?

Zeer natuurlijk! terwijl het ligchaam rust, put het deszelfs krachten niet uit, en de ziel, als van een geheel anderen aard zijnde, behoeft geene rust en werkt zelfs veel regelmatiger wanneer de zinnen door geene uiterlijke voorwerpen vermoeid en aangedaan worden.

Mijn Hemel! dacht ik, die Jongen gelijkt wel een volslagen Wijsgeer; doch ik was in de daad te zwak, om hem, over zijne juiste Psychologische grondstellingen, verder te onderhouden, en zeide slechts:

Maar, Mannetje, nu ben ik toch immers nog niet ziek?

Ja, gij zijt in dit tijdstip dat ik u nu aanwijze, juist op den eersten trap uwer ziekte. – Maar, ik zal u verder niets meer daar omtrend zeggen, wijl ik bemerke, dat u zulks hindert.

{==46==} {>>pagina-aanduiding<<}

Wij waren toen ten einde der Warmoesstraat, en in de daad, zijn profetie begon mij te hinderen - Ik trachtte ook terstond het gesprek aftebreken, met te vragen:

Waar woont ge toch, jonge Heer!

Hier, antwoordde hij, en ging in een open huis, dat mij een soort van Slapershuis toescheen te zijn. - Ik was zoo weinig oplettend, uit hoofde mijner ongesteldheid, dat ik niet eens bemerkte, dat hij overal, en in alle huizen, konde gezegd hebben, te wonen. -

Wees zoo goed, (ging hij voord) en wagt mij ten uwen huize: gij moet eerstdaags eene Verhandeling in Doctrina doen, daarover moet ik u noodzakelijk spreken; ik kom dus nog dezen avond bij u, want ik weet, waar ge woont, en dat ge niet belet zijt.

Hoe kunt gij dit weten? Ik ben alle avonden belet; daar mijne werkzaamheden mij den geheelen avond, tot laat in den nacht toe, bezig houden; echter zoo ge toch bij mij komen wilt, kom dan liever tusschen licht en donker, dat belet mij 't minst, en dat wint u 't Poortgeld uit. - Hij glimlachte, en zeide:

{==47==} {>>pagina-aanduiding<<}

O, dat is niets! geneer u daar niet om. - Het Poortgeld! Ik ben vrij aan alle poorten. Nu, dan tot weêrziens. Ik kom zeker. -

Ik ging vervolgens, mijne boodschappen verricht hebbende, naar huis, en liet een afgezonderd vertrek gereed maken, ten einde, bij aldien hij komen mogte, hem aldaar te kunnen ontfangen, om zijn zoo gewigtigen raad, of voorstel, waar naar ik in de daad nieuwsgierig was, zonder verstoornis, te kunnen vernemen. - Doch ik twijfelde sterk aan zijn woord; wijl ik nog gedurig bleef vermoeden, dat zijn gesnap, grootendeels toch, een gevolg van kinderachtige praatzucht ware. - Echter hij kwam in de daad, kort na den middag, reeds tot mijnent, zeggende:

Wel, Mijnheer! heb ik nu mijn woord niet gehouden? -

Ja! dat is mij ook zeer lief, want ik had er nu ook mijne zaken naar geikt, om u te kunnen ontvangen. - Kom, ga binnen; zet u, daar over mij, aan de tafel. - We zullen zoo thee krijgen.

{==48==} {>>pagina-aanduiding<<}

Wij plaatsten ons vervolgens tegen over elkander aan tafel, waarop ik vroeg:

Rookt ge ook al? jonge Heer!

O, ja! ik doe alles, wijl ik met alle menschen om moet gaan. -

Ik liet derhalven pijpen en thee brengen, waarvan hij ook terstond gebruik maakte, - en, na eene korte tusschenpoos, mij met een zeer ernstig en doordringend oog beschouwd hebbende, op een weder geheel vreemden en deftigen toon, die mij ten hoogsten verbaasde, aldus zijn gesprek begon.

Gij kent u zelven niet. Ik ken u in den grond, en hebbe u sints jaren lang in het oog gehouden; dikwijls heb ik u tegen u zelven behoed, en wel inzonderheid, in die gevallen, waarin ge zelf niets kwaads vermoedde, en ten vermake van anderen, uw eigen smaak geheel zoudt hebben kunnen bederven; doch, toen vorderden de tijden nog niet, dat ik u mijn opzicht, over uw gedrag, onmiddelijk deed bemerken. - Thans is zulks hoogstnoodig. Thans voegt het u niet meer enkel beuzelingen te behandelen.

{==49==} {>>pagina-aanduiding<<}

Ik bleef hem, gedurende deze zijne Inleiding, met alle oplettendheid betrachten, en werd, naar mate hij voortging met spreken, eene gedurig toenemende levendigheid en een zekeren glans in zijne oogen gewaar, die mij indedaad ontroerde en buiten staat stelde, hem iets te kunnen antwoorden.
Hij ging voort, en zijn oog werd hoe langer hoe ernstiger, zijn gelaat hoe langer hoe glansiger.
Het geval, alleen het geval, niet uwe natuurlijke neiging, dit weet ik, heeft u op eene schaarsch betreden Letterbaan gevoerd, waarop ge indedaad vreemd zijt. Gij zijt op den glibberigen en zoo zeldzaam met voordeel betreden weg der Ironie en Satire verdwaald, terwijl de strekking van uwen geest naar het pad der Wijsbegeerte en ernstige Wetenschappen leidde. - Zonder den leiddraad van eenig school-, Academie- of Professoraal-Onderwijs, hebt ge u zelven verward in het wijduitgebreid Labyrinth der Algemeene Geleerdheid. - Gij hebt u daar, in de onderscheidene rustplaatsen, gedurig een poos tijds opgehouden, doch niet genoeg om met eene derzelve volkomen bekend te zijn; echter lang genoeg, om zoo veel van elk der-

{==50==} {>>pagina-aanduiding<<}
zelve te kunnen ontleenen, dat ge uwe Iroiën somtijds een ijdel voorkomen van grondige geleerdheid hebt weten te geven. Doch, dit alles zal u in het vervolg van weinig dienst kunnen zijn, daar het u ten hoogsten raadzaam is, den sluijer der Ironie te verwerpen, en, of geheel te zwijgen, of derwijze grondig en ernstig over eenig vak van wetenschap te spreken dat uwe Toehoorders niet alleen vermaak, maar ook wezenlijk nut uit uwe Voordragten kunnen scheppen. - Gij hebt bereids een- en andermaal eenige wezenlijke geleerdheid onder uwe komiesche Voordragten, of liever eenige komiesche invallen onder afgetrokken denkbeelden, trachten te vermengen. - Dit is goed, zeer goed voor een klein aantal toehoorders, van eenerlei, u volkomen bekenden, smaak, geestvermogens en studiën; - doch, van weinig uitwerksel in zulke vermengde gezelschappen, waarin sommige, enkel om zich te vermaken, anderen, om vermaak en nut tevens te vinden, en eene derde soort, alleenlijk om ernstig nut te horen, bijeen komen. - Gij hebt derhalven ook somtijds uwe toevlugt genomen tot Paradoxen, Paralogismen en Sophismata; doch, behalven dat dezen geen ander nut kunnen doen,

{==51==} {>>pagina-aanduiding<<}

dan het verstand behoedzaam te maken tegen de kunstgrepen der scherpzinnige Redetwisters, zoo vereischen zij te veel omkleeding en vermomming, om, of regt opgemerkt, of volkomen in eene, aan zekeren korten tijd bepaalde, Voordragt, begrepen te worden. - Ik raade u dus, van dit alles aftezien, en enkel zoodanige onderwerpen te behandelen, welke uit hun zelven klaar zijn, de aandacht der Hoorers niet vermoeijen, maar hen een uur tijds vermakelijk en nuttig kunnen doen doorbrengen.
Hier zweeg hij, en gaf mij dus gelegenheid om mijne tegenbedenkingen op zijne woorden, in dezer voegen, te kunnen uiten:
Gij hebt volkomen gelijk, jonge Heer! en ik bemerk, uit uwe woorden, dat gij eene en andere mijner Voorlezingen, met aandacht, hebt bijgewoond. Doch, ik vrage u zelven, (want gij schijnt mij veel kunde en belezenheid, naar uwe jaren, te bezitten:) Hoe toch is het mogelijk, dat een Verhandelaar, van wien men altijd iets vreemds, iets bijzonders, iets, dat den doffen geest door nieuwheid opscherpt, verwacht, aan die verwachting slechts eenigzins kunne voldoen, zoo hij zich genoodzaakt ziet, de gewone en door zoo vele kundiger lieden dan hij zoo onver-
{==52==} {>>pagina-aanduiding<<}
beterlijk betredene baan te bewandelen; moet hij, die zich te zwak bevoelt, om het smalle en stijle pad, dat, regt toe, regt aan, naar den Tempel der Wijsheid leidt, te beftijgen, geen eenzamer zijdweg kiezen, waar hem weinige of geene medestrevers hinderen, en dat, schoon langs vele omwegen, toch eindelijk ook op het bedoelde punt uitloopt?
Ja, zeker! antwoordde hij, en dat wraak ik ook niet; maar gij kiest dikwijls zijdwegen die voor den goeden smaak vol gevaar zijn, en van welken men zeggen kan:
Gij treedt al blindlings op verborgen smeulende asch; Ook schuilt 'er langs uw spoor een slang in 't welig gras.
Deze paden moet gij vooral mijden. Die asch is uw eigen woorden, onder welke dikwijls een, aan u zelven onbekend, vuur smeult. De slang is dikwijls een of ander u onbekend hoorder, die eigen gevormde uitleggingen van kwalijk verstaane, of verkeerd begrepen, uitdrukkingen maakt. Want, ofschoon gij alle uwe vrienden genoegzaam meent te kennen, kent ge daarom ook de vrienden uwer vrienden? Kent gij alle uwe Toehoorders genoegzaam? Zijt gij verzekerd, dat allen uwe, dikwijls duistere, Voordragten, genoegzaam verstaan, en niet, geheel buiten hunne schuld,

{==53==} {>>pagina-aanduiding<<}

maar door uw eigen ingewikkelden spreektrant, verkeerde toepassingen van dezelve maken?
Ik antwoordde: Neen! volstrekt niet; ik ken zelfs slechts een zeer gering gedeelte mijner Toehoorders.
Dat weet ik zeer wel, en uit dien hoosde hebbe ik voorgenomen, u voortaan, altijd in persoon, te vergezellen, en u een zeker teeken te geven, wanneer ik voorzie, dat gij u mogelijk iets mogt laten ontvallen, waaruit, door misverstand, tegen uwe bedoeling, een verkeerden zin zou kunnen gehaald worden.
Maar, hoe is dit mogelijk? voerde ik hem toe. Zoo ge dit al konde, gij weet immers niet wat ik zeggen zal? of, wildet gij mijne Voordragt van te voren lezen? -
Neen! dat is niet noodig! ik weet zeer zeker wat ge zeggen zult; en ben in staat, om u, op het oogenblik dat ge uwe Voorlezing doet, andere woorden in te geven, dan die gij voor u hebt, bij aldien deze u nadeelig mogten zijn.
Nu geraakte ik geheel met mijn jongen Gast verlegen, en verbeeldde mij zeker, dat het hem, ondanks al zijne nette en deftige rede, in 't hoofd scheelde. Ik waagde ech-
{==54==} {>>pagina-aanduiding<<}
ter, hem nog voor te houden, dat 'er geene gelegenheid ter wereld is, om den Spreker iets inteluisteren, of te doen opmerken, daar alle Katheders geheel op hun zelven staan, en het nooit gebruikelijk is, dat twee personen tevens die bestijgen.
Hoor, zeide hij eindelijk, voor mij is niets onmogelijk. - Ik zal bij u zijn en niemand zal mijne tegenwoordigheid bemerken. - Ik zal met u spreken - en, zoo gij slechts zelf mij niet te luid beantwoordt, zal niemand zulks vernemen. - Ik zal u mijne woorden in den mond leggen, en gij zult zelf niet anders vermoeden, of gij spraakt uwe eigene. - En, om kort te gaan, zoo weet, dat ge na het herstel uwer aanstaande zwaare ziekte, eene Voorlezing in het deftig en aanzienlijk Gezelschap: Doctrina et Amicitia, zult doen. Verhaalt, bij die gelegenheid, al het gene wat dezen dag, tusschen ons, is voorgevallen; daarmede kunt ge uwe Toehoorders gemakkelijk een uur tijds bezig houden; wijl ik u de middelen zal verschaffen, om uwe rede zoodanig interichten, dat ze vreemd, nieuw en zonder eenig gevaar, ironiek zij, en de oplettenheid uwer Toehoorders gaande houde. - En, ten einde gij u in geenen deele

{==55==} {>>pagina-aanduiding<<}

zoudt verspreken - zie hier - daarop tastte hij in zijn zak - zie hier een eenvouwdig Beeldje; steek dat bij u; - dat zal, door eene ligre beweging, waar zulks noodig is, uwe aandacht opwekken; gij hebt dan slechts een poos te zwijgen, even, of ge uw schrift niet duidelijk lezen kondet - en terstond zullen u andere, min schadelijke, uitdrukkingen invallen. - Doch, het is vooral noodig, dat gij het alvorens in het openbaar vertoont.
Dat Poppetje! dat Hanssopje! zeide ik, wel foei! ik zoude dit in geen deftig gezelschap durven voor den dag halen.
Juist! Dat is echter zeer noodig, en ik verzeker u, dat uwe Toehoorders zulks, in dit geval, u ten goede zullen houden. –
Ik reikte dus mijne hand uit, om het van hem aantenemen; doch, hij trok het terug, zeggende: Nog niet! Ik heb nog meer te zeggen. - Gij zult nog eene volgende Spreekbeurt, en welligt nog meerdere vervullen. - Maar, ik waarschuw u, vergeet dit Beeldje niet - en volg altijd zijn inspraak. - Bij uwe tweede Voorlezing zult ge die ten hoogsten noodig hebben. Immers, ik weet uw plan, en zal u, door middel van dit Beeldje,

{==56==} {>>pagina-aanduiding<<}

in deszelfs uitvoering ondersteunen. - Ik zal u intusschen meermalen bezoeken; u vele gewigtige waarheden verklaren; u, in vele zaken, den schijn van de waarheid leeren onderscheiden, gelijk ik u, dezen morgen, slechts om mij met u bekend te maken, met betrekking tot dien eenvouwdigen Buurentwist, gedaan hebbe. - Dan, mijne ophelderingen zullen in het vervolg belangrijker onderwerpen en gewigtiger zaken ten doel hebben. - Eindelijk, zal ik u mijn ware wezen bekend maken, en wel na dat ik u mijne voornaamste inlichtingen over eene en andere zaak zal medegedeeld hebben; ten einde gij ook uwe Toehoorders, en Lezers, omtrent mijn persoon, die een gelijken invloed op hen, zoo wel als op u, heeft, niet onkundig zult behoeven te laten. - Neem nu dit Beeldje aan; bewaar het wel; sluit het weg, dat het niet, gedurende uwe aanstaande ziekte, verloren gerake; maar, ik waarschuwe u van te voren, ontstel u niet; - zoo dra het uit mijne hand, in de uwe overgaat, zult gij eene vreemde gewaarwording gevoelen. -

Ik greep verbijsterd toe, en, zoo als ik ’t ontving, 
Bevond ik mij alleen: - weg was de jongeling! 



{==t.o. 56==} {>>pagina-aanduiding<<}


{== afbeelding 
	
Ik greep verbijsterd toe, en, zoo als ik 't ontving, Bevond, ik mij alleen: - weg was de jongeling!==} {>>afbeelding<<}
    




{==IV==} {>>pagina-aanduiding<<}

    [Tweede deel]

Weleer, bij 't oopnen van een landlijken Sileen,

Zag de oudheid wonderen.

tasso.


{==V==} {>>pagina-aanduiding<<}

Voorbericht.

Er ware voor dit Tweede Stukje geen Voorbericht noodig geweest, daar ik in de hier volgende Inleiding zoo wel de strekking als bedoeling deszelfs, en nog eene nadere verklaring van deszelfs tijtel opgegeven, en, in eene narede, de inkleeding, ontleend uit de werkingen der ziektestoffe bij eenen koortsigen, opgehelderd hebbe, zoo mij niet bij het drukken des tijtels ingevallen ware, dat het niet onvoegzaam zoude zijn, dat ik zulken mijner Leezeren, die over de in dit Stukje behandelde stof, namelijk de Welsprekendheid op den Kansel en de Predikkunde, (Homiletica) iets meer uitvoerigs wenschten te leezen, de werken aanweze, welke ik, geduurende mijne ziekte, daar over gelezen, en die waarschijnlijk aanleiding tot deze mijmering, (die indedaad, schoon niet zoo geregeld als ik die hier voorstelle, gedurende eene langdurige koorts, bij mij opgekomen is) gegeven hebben. Zij waren namelijk: rollin, de la maniere d'enfeigner et d'etudier Ies belles Lettres, par rapport à l'Esprit et au coeur. Tom. 2, Chap. 2. de l'Eloquence de la Chaire; en Reflexions sur la Rhetorique et sur la Poetique, Par Mr. de fenelon, Archeveque et Duc de Chambray. Het kwam mij namelijk voor, dat beide deze waarlijk geleerde Schrijvers, hoe schoon en bondig zij deze stoffe ook behandelden, echter den Leeraar te weinig vrijheid lieten, om zijne Leerrede naar den bijzonderen aard zijner Gemeente interichten; en ik meende, in diergelijke

{==VI==} {>>pagina-aanduiding<<}

Critische regelen den grond te vinden van de zoo zeer verschillende oordeelvellingen, welke dikwijls, zoo kundigen als onkundigen, als zich daar toe, uit den aard der zake even bevoegd rekenende, over onderscheidene Predikwijzen uiten; daar ze meest al de kerkelijke Leerredenen te zeer aan de voorbeelden van kunstmatige Redevoeringen willen toetsen, en dikwijls daarin derzelver doel, namelijk om te leren en te stichten, op welke wijze het dan ook naar vereisch der toehoorderen noodig worde bevonden, dat op allerleie en zelfs zeer van elkander verschillende wijzen bereikt kan worden, uit het oog verliezen. Ik trachtte dus alleen, door dit werkje, die groote waarheid meer algemeen te herinneren: dat men het Bijbelwoord altijd behoore te eerbiedigen, en voordeel trachten te doen met de waarheden welke een Leeraar (op welke wijze dan ook) voordraagt, bovenal den geest van Critiek ter zijde zettende, uit vreeze van het gezag des Leeraarambts daar door te krenken (*).
Sommige ongelijkheden in spelling, welke mij na het afdrukken der bladen in 't oog gevallen zijn, aantewijzen, zoude overtollig voor de kundigen, en onnoodig voor de onkundigen zijn; eene meer dan dertig jarige ondervinding heeft mij geleerd, dat een boek, zonder misslagen van dien aard, een gewrocht van bestendige rust en ruime omstandigheden is, welke beide, voor een Schrijver hoogstnodige, vereischten mij tot nog toe ontbroken hebben.
In de Narede Bladz. 64. staat Bladz. 16, lees 15.



{==1==} {>>pagina-aanduiding<<}

Dorus of het wonderkind, eene nosokomische geestvrucht.

Inleiding.

In mijne eerste afdeeling van dit werkje veranderde ik, door kracht van redeneering, een mismaakt kinderpopje, in uw begrip, in een zelfstandig wezen, welks inwendige hoedanigheid, (of Noumenon) voor ons, die enkel de verschijnselen, (Phainomena) der dingen kunnen gewaar worden, volstrekt onbekend is; op deze wijze het aanstootelijke der opinie of meening, welke wij van enkele der ons voorkomende voorwerpen naar onze eigene willekeur vormen, weggenomen hebbende, berichtede ik u hoedanig mij dat

{==2==} {>>pagina-aanduiding<<}

wezentje voorkwame, naamlijk als van gelijke waarde met den silenus, bij welken alcibiades zijnen Leermeester sokrates vergeleek, en die, in deszelfs wanstaltige en mismaakte gedaante en hollen buik, een gouden Standbeeldje van de Godinne der Wijsheid, op de edelste wijze gevormd, verborgen hield. - Verder verhaalde ik u de wonderschijnende en vreemde wijze op welke mij dat wezentje, door een mij geheel onbekend, en boven zijne jaren verstandigen jongeling werd medegedeeld, welke mij alvorens berichtte tot welk gebruik het mij zoude kunnen strekken, naamlijk om er mij van te bedienen, bij gelegenheid dat ik genoodzaakt zoude zijn openbare voorlezingen, zoo in dit gezelschap als elders, te doen, als wanneer deszelfs inwendige beweging, in mijne hand, mij zoude waarschuuwen, wanneer ik gevaar liep mij te duister, te onbepaald, te onvoegzaam uittedrukken, en mij te-
{==3==} {>>pagina-aanduiding<<}
vens door een verborgen invloed of overeenkomst van hogere met lagere denkende wezens, op het oogenblik zelven andere en meer geschikte woorden in te zullen geven; waar na hij mij het beeldje overhandigde, en tevens oogenbliklijk, voor mij, niet meer aanwezig was.

De Schenker van dit beeldje had mij tevens beloofd, mij meermalen te zullen komen bezoeken, en mij zeer gewigtige waarheden mede te zullen deelen, als ook mij in staat te zullen stellen om in verscheiden zaken het ware van het valsche te kunnen onderscheiden. Hij heeft zeker zijn woord gehouden, en mij, geduurende mijne ziekte, dikwijls bezocht, om mij de onzekerheid en valschheid der opiniën, of meningen der menschen, in een en ander meer belangrijke onderwerpen, duidelijk te tonen; door mij te doen zien, hoedanig het verschil van grond-
{==4==} {>>pagina-aanduiding<<}
slag, waar op elk zijne bijzondere opiniën sticht, ook geheel verschillende voorkomens aan het gebouw der waarheid geeft; die, juist uit hoofde van derzelver verscheidenheid, hoe zeer ze anders, elk derzelve oppervlakkig beschouwd, met de bouworde van het gezond verstand schijnen overeentekomen, te mistrouwen zijn, en niet voor echte copiën van het oorsprongsbeeld, of Prototypon der waarheid, dat slechts één kan zijn, gehouden kunnen worden; maar naar zoo veele onderscheidene voorbeelden blijken gevormd te zijn, als het menschelijk verstand, in staat is onderscheidene opiniën te scheppen.

Dikwijls hoort men over een zelfde voorwerp regt tegenstrijdige meeningen uiten, die elk, op haar zelve beschouwd, een schijn van grond hebben, en nogtans, met elkander vergeleken wordende, blijken, op regt tegenstrijdige stellingen gegrond te zijn, en dus die moeilijk of

{==5==} {>>pagina-aanduiding<<}

geheel niet te beslissene twisten te doen ontstaan, welke men antinomiën, of tegenstrijdige stellingen, noemt, die weêrzijds verdedigbaar zijn.

Zodanige zijn er zeer vele, welke alle niet alleen op wijsgeerige, maar ook op enkel wetenschappelijke voorwerpen toegepast worden, en eene eindelooze verdeeldheid van begrippen onder de menschen te wege brengen, welke men in het Rijk der Wetenschappen meestal gewoon is aan verschil van smaak toeteschrijven; en, na lang over en weder daar omtrent getwist te hebben, met een wederzijds schouder ophalen, en de gewoone magtspreuk: over de smaaken valt niet te twisten, (de gustibus non est disputandum,) onbeslist laat.

Zoo dit nu slechts voorwerpen zijn, met welker verschillend aanzien, geen groot belang, in de gevolgen die de verscheide indruk derzelve op de rust

{==6==} {>>pagina-aanduiding<<}

der maatschappij hebben, verbonden is, dan vergelden zij de moeite niet die vereischt wordt, om de kluwe der dikwijls in den grond eenzelvige, maar enkel door verscheidene gevolgtrekkingen verwarde meeningen te ontwikkelen; doch zoo bij die verwarring de band der eendragt, onderlinge liefde en maatschappijelijke eensgezindheid gevaar loopt om ontbonden te worden, dan verkrijgen die verschillende meeningen en onderscheidene harssenbeelden een meer zorgelijk voorkomen, en behoren onder de belangrijke voorwerpen, welke het verstand, zoo veel mogelijk, in derzelver waren aart moet trachten te kennen.

De eerstvolgende opheldering, die het Wonderkind mij op eene zeer verbazende wijze, na de ontwikkeling van den nietsbeduidenden Burentwist gaf, had zulk een voorwerp in het vak der wetenschappen ten voorwerp; en wel de onbehoedzaamheid en verhaasting van

{==7==} {>>pagina-aanduiding<<}

oordeel, welke er dikwijls onder de menschen plaats heeft, in het berispen van de onderscheidene behandeling der openbare Redevoeringen of Leerredenen, die, naar veler gevoelen, altijd kundigheden van het hoogste belang voor het menschdom ten onderwerp moeten hebben. Men noemt deze wetenschap, welke onder het vak der Welsprekendheid, (Eloquentia,) begrepen is, Predikkunde, (Homiletica,) deze nu is niet meer dan eene Hulpweetenschap, en bezorgt den Redenaar regelen voor de beste wijze, om zijne voordragten met het beste gevolg en den meesten indruk op zijne Toehoorers te kunnen doen; doch heeft geene de minste betrekking op het verschil der onderscheidene Leerstellingen, (Dogmata) welke ieder Leeraar in het bijzonder in zijne Gemeente naar derzelver vereischte voordraagt; neen, dit ligt geheel buiten haar bestek, en behoort onder de eigentlijke weetenschap, welke men

{==8==} {>>pagina-aanduiding<<}

Leerstellige Godgeleerdheid, (Theologia Dogmatica,) noemt. - Zeer noodzakelijk achtte ik dit onderscheid tusschen beide deze wetenschappen vooraf te herinneren, ten einde de Lezer, door die grenzen te overzien, in geen verkeerd begrip omtrent mijne bedoeling zoude vervallen. Verschillende meeningen hebben er onder de Leden van elke Gezindheid plaats over de wijze waarop de openbare voordragten hunner Redenaars, door dezelve elk naar zijn bijzondere meening en opvatting, en naar het bijzonder nut dat hij met zijn eigen smaak en keuze te volgen, meent te kunnen doen, behandeld worden. - Dit verschil van meeningen gaat dikwijls gepaard met onbillijke waardeschatting, zo dat men, juist alleen om het verschil der wijze van voordragt, den eenen Redenaar aanhangt den anderen vermijdt, even of aller bedoeling niet op een en het zelfde punt uitliep, 't welk zij slechts langs verschillende wegen trach-
{==9==} {>>pagina-aanduiding<<}
ten te bereiken; elk vestigt den grond van zijne goedkeuring of berisping op zekere bij hem opgevatte meening of opinie, en treedt als kunstregter op, over dit, ook indedaad aan Critische aanmerkingen onderhevig, deel der algemeene Welsprekendheid; dit baart zeer vele verwarringen, zeer vele twisten, zeer vele liefdelooze beoordeelingen, zeer veel onrust in de maatschappij.

Geen wonder dan ook dat het onbekende wezen, het welke mij geduurende mijne ziekte zo dikwijls bezocht, met de opheldering van den ijdelen aard dezer twisten een aanvang maakte van de vervulling zijner belofte, om mij in ernstige en belangrijke zaken, de wetenschappen en maatschappijelijken omgang betreffende, eenig licht te verschaffen.

Nog oordele ik het hoognoodig, ten einde mijne goede meening, in het openbaar maken dezer verschijningen, door

{==10==} {>>pagina-aanduiding<<}

hen, die altijd, (zonder eenigen grond,) in mijne werken, zelfs wanneer derzelver tijtel daartoe geene aanleiding geeft, Ironische en Komische trekken willen vinden, te waarschuwen, dat deze Geestvrueht van eenen geheel anderen aart is, waarom ik die ook met nadruk Nosokomische genoemd hebbe. Den zin van dit woord niet even krachtig, zonder omschrijving, met een Hollandsch bijvoeglijk naamwoord kunnende uitdrukken, heb ik, gelijk in die gevallen meer gebruikelijk is, dit Grieksche kunstwoord gebezigd, het welke van het andere woord Komiesch aanmerkelijk onderscheiden is.

Koomé noemde men in Griekenland eene vergadering van menschen, eene buurt, eene wijk, zo wel in de steden als ten platten lande; en, daar het gewoonte was, dat de inwooners van eene zelfde buurt of wijk eens 's jaars, en wel bij gelegenheid van eenig Land-
{==11==} {>>pagina-aanduiding<<}
feest, onderling bij elkander kwamen, en zich te zamen met vrolijke invallen, gezangen, enz. vermaakten, heeft men naderhand aan de Geestvruchten van sommige Schrijvers ook den naam van Koomiesch (gelijk het eigentlijk met eene verdubbelde o behoorde geschreven te worden) gegeven, wijl er die vrolijke geest (vis comica) der aloude Grieksche wijkfeesten in doorstraalde.

Maar het woord Nosokomiesch, is oorsprongelijk van het werkwoord Komeoo, beteekenende: ik verzorge, voede, onderhoude, van waar ook Komeion een huis of plaats waar in verscheidene menschen van dezelfde soort bij elkander gehuist of verzorgd werden; bij voorbeeld, Orphanokomeion, een Weeshuis, Gerontokomeion, een Oudemannenhuis, en ons woord, Nosokomeion, een Ziekenhuis; in dezen zin hebbe ik deze Geestvrucht Nosokomiesch geheten, wijl ze inderdaad eene der

{==12==} {>>pagina-aanduiding<<}

vruchten van mijn langduurig ziekbedde geweest is. Men kan dus uit den tijtel, dien ik aan denzelven gegeven hebbe, terstond van voren besluiten dat de luim, waar in ze voortgebragt is, niets gemeens heeft met het eerst verklaarde Koomische, dat op verre na niet in Klaaghuizen, maar wel in Huizen der maaltijden geteeld wordt.

Het is dus louter ernst, hooge en bezadigde ernst, die in deze Geestvrucht heerscht, en het gene er welligt in mogt voorkomen dat, echter slechts bij sommigen, een onwilligen lach zoude kunnen opwekken, is deszelfs oorzaak verschuldigd niet aan mijne bedoeling om den lach optewekken, maar aan het dikwijls in het leven, ook bij de ernstigste handelingen voorkomend contrast der menschelijke handelingen en samenloop van omstandigheden, welke hier, wel zoo naïf en eigenaartig als het mij mogelijk was die voortedragen, doch

{==13==} {>>pagina-aanduiding<<}

zonder eenige eigentlijke bedoeling om den lach optewekken, voorgesteld zijn. Bij een zieke immers is alle ijdele vreugd verbannen; hij zegt, met den diepdenkenden Wijsgeer, tot den lach: gij raast! en tot de vreugde: wat wil deze?

Deze ophelderingen achtte ik noodig vooraf te doen gaan, om mijne Lezers in dezelfde stemming des gemoeds met den Schrijver, wier Geestvrucht zij voor oogen hebben, te brengen, en alle vooroordeel en valsche opvatting te verhoeden. In eene Narede zal ik deze Geestvrucht nader Physiologiesch en Nosologiesch ontwikkelen, en daar bij aantoonen den gang dien mijne verbeelding in dezelve genomen heeft, daar toe door de Symptomata eener hevige koorts genoodzaakt wordende. -

{==14==} {>>pagina-aanduiding<<}

Men leze dus dit geheele Stukje, ten einde toe, door, alvorens eenig beslissend oordeel over het zelve te vellen; wijl men anders gevaar zoude lopen om des Schrijvers bedoeling te miskennen.



{==15==} {>>pagina-aanduiding<<}

[1]

Nog onlangs werd ik in de noodzakelijkheid gebragt, om, ten einde een Buiten-Boekhandelaar te spreken, een klein reisje te doen naar eene onzer nabuurige Steden, waar ik nooit te voren geweest, en wier innerlijke gelegenheid mij niet anders dan zeer oppervlakkig bekend was.

Het was juist Zondag morgen toen ik al daar, na eene koude nachtreis, aankwam, en besloot dus, wijl men des Zondags gene bezigheden van dien aard, als die welke mij derwaards riepen, verrichten konde, de kerken dier Stad, welke, uit hoofde der Predikbeurten, toen open stonden, te gaan bezichtigen.

De eerste kerk, welke mij in den weg voorkwam, was groot en opgehoopt van volk, meestal deftige en aanzienlijke lieden. De gestoelten en banken zaten vol Heeren, en

{==16==} {>>pagina-aanduiding<<}

het ruim was met de fraaist gekleedde Dames versierd; overal liepen verscheidene Heeren en welgekleede Burger-Personen rond, om, tegen dat de Leeraar zoude opkomen, (want het was nog eerst bij het aangaan der kerk,) zich van eene goede plaats te voorzien; onder dezen elkander verdringenden hoop bevond ik mij insgelijks, en drong al mede, als wordende zelf niet weinig gedrongen. Onverhoeds, en terwijl ik met oplettenheid het oog naar den Predikstoel gerigt hield, werd ik in den rug gestoten, en hoorde, tevens: (date veniam verbis,) ‘Wat die en die, op zij wat! op zij! kan je niet zien, kerel?’

Zóó! dagt ik bij mij zelven, dat 's al eene zeer gepaste voorafspraak. - Ik zag om en vlak tegen eene Voltasche kolom van stoven aan, welke door de kin en handen van iemand in evenwigt gehouden werden; die iemand ging met zijne nadrukkelijke rede voort; ‘'t Is ook een vervloekt, en een dit en dats werk, dat de menschen niet wijken willen,’ en zoo al brommende bragt hij zijne stoven in het ruim. Vervolgens trad de Predikant op, en sprak zijne Leerrede, in den stijl van een Prosaisch Dichtstuk, uit.

{==17==} {>>pagina-aanduiding<<}

Het onderwerp was de zeestorm en het stranden van paulus aan het eiland Milete. De aangename kalmte waar mede de reis begonnen werd, de verschillende gezigten op zee, het opgaan der zon over de baren, alles werd, als in een grootsch tafereel, ons voor oogen gesteld. - Inmiddels betrekt de lucht; zwaare buijen beginnen aan den gezigteinder samen te pakken. De wind steekt op, de donders loeijen en de bliksems schitteren. - Geen zeestorm werd ooit zinrijker, schilderachtiger en natuurlijker beschreven; al wat homerus, virgilius en ovidius schoons van de beroerde zee en de tomelooze winden gezegd hebben, was er in gevlochten; en, na meer dan een half uur op zee doorgebragt te hebben, strandde de Leeraar met paulus aan het eiland Maltha; dit stranden gaf gelegenheid tot een nieuw tafereel, en liet slechts even zoo veel tijd over, om het gene paulus aldaar bejegende, kortelijk te vermelden, en, tot toepassing, met weinige woorden te zeggen, dat de rampen en stormen des levens den waren gelovigen niet kunnen schaden.

Terwijl de Leeraar nu aan zijne toepassing

{==18==} {>>pagina-aanduiding<<}

bezig was, voelde ik mij zagtjens aanstoten, en omziende zag ik dat het de Stovendrager was, die mij te voren zo ruuw aangesproken hadde..... ‘Hoor reis, Mijnheer! kom reis even bij mij buiten in het portaal, als 't je belieft’, zeide hij. Ik volgde hem terstond, en toen begon hij heel stotterig, want hij scheen eenigzins beschonken te zijn, het volgend gesprek:

‘Ik verzoek wel excuus, Mijnheer! dat ik je daar even zoo ruuw bejegend heb; maar een mensch wordt hier dol; is dat preeken! - Ik wist het wel van te voren, al wat er uitkomen zou, en ik had er al met een plaatsbewaarster hevige woorden om gehad; want als die maar eene volle kerk hebben, dan is alles 'mooi en goed, en ik, voor mij, hoor graag het ware goeije, weet je het goeije, al ben ik maar een gemeen mensch! - Ik vraag je nou reis zelf, wat voor stichting kan ik of mijns gelijken, wil ik zoo spreken, uit dat gebrabbel hebben? - Neen, van de zee zullen ze mij niet veel nieuws vertellen, ik ben, bij die en die! ook matroos geweest, en heb bij de zes duuzend jaren op de groote wereldzee gedobberd. Ik weet al

{==19==} {>>pagina-aanduiding<<}

wat op zee voorkomt tienmaal zo goed als Dominé pictor, die mogelijk nooit zee gezien heeft.’

Ik dacht hij zes jaren meende, maar door beschonkenheid zich versprak, en zeide, om toch iets te antwoorden: Maar Vriend! dat doet er, naar mijne gedachten, niets toe; de Predikant heeft daarom niet te min het schoone weêr op zee en den daar op volgenden storm, meesterachtig, sierlijk en welsprekend beschreven.

‘Ja wel nou! en wat heeft hij ons geleerd? Zijn wij nu wel een haar beter geworden dan toen hij begon, en zouden we niet allen beter gedaan hebben om thuis te blijven en in een goed stichtelijk boek te lezen, daar men nog wat van meêdragen kan? - Als je nou liefhebberij hebt, ga dan van middag reis naar de andere groote kerk, daar zel je weêr wat anders horen, dat even zo mooi is, maar van een ander soort, - daar is het ook zoo vol dat men er de menschen bij den staart uit zou halen. - Neen! Neen! ik zeg dan maar zulk preeken is, voor mij en mijns gelijk, maar tijdverkwisten. - Ik houd er niet van; ik ga

{==20==} {>>pagina-aanduiding<<}

van avond liever bij Dominé goedberaad, die man preekt wel voor stoelen en banken, maar daar kan men toch wat nuttigs horen.’

Nu, ik deed wat de half beschonken matroos-stovendrager mij gezegd hadde, en ging des middags (wijl hij mij, op mijne vraag den weg gewezen had) naar de bedoelde kerk, die er niet ver af was; doch daar ik, tegen mijn dank, te lang in mijn Logement met het eeten opgehouden was geworden, en echter geen stuk had kunnen eeten, kwam ik er niet eer in, voor de Leeraar reeds te midden in zijne preek was. Een verstikkende walm, veroorzaakt door de vele stoven en overgroote volheid der kerk, waassemde mij, reeds bij het inkomen der deur, te gemoed, tevens met den zwaar dreunenden klank: Li-o-oo-on. - Ik verstond niets van dien galm, en meende dat ik in eene vreemde taal hoorde preeken, en in eene verkeerde kerk gegaan ware, doch ze werden onmiddelijk op duidelijker en zwaarer toon herhaald.

‘Ik zegge Lithostrotron. Ja, mijne geliefden! zo noemde men de plaatze des Gerichts. - Deze naam is Grieksch, en betekent met steen bevloerd - doch denkt niet dat dit een gemeene steenen vloer ge-
{==21==} {>>pagina-aanduiding<<}
weest zij, even als wij in oude gebouwen nog veelmalen aantreffen; o neen, verre van daar; het was een zeer konstig met verscheiden gekouleurde steenen ingelegde grond, welke als een tapijt van bloemen en loofwerken vertoonde - De ouden waren naamlijk gewoon hunne prachtige vloeren met eene dunne laag kalk te bepleisteren, en in dien natten kalk eene menigte gekouleurde steenen, derwijze te schikken, dat er de schoonste tafereelen van rijk geschakeerde bloemen en loofwerk uit geboren wierden. Men noemde dit werk Muzaïk werk. Let wel, mijne geliefden! ik herhale Muzaik, niet Mozaik, zoo als sommige uitleggers het genoemd willen hebben; leidende dien naam af van het Oostersche woord Mosché, beteekenende uit het water getogen, met welk woord thermotis de dochter van pharao ramessis miamun, den te vondeling gelegden zoon van amram benoemde, en willen voords dat deze die soort van ingelegd vloerwerk zoude uitgevonden, en, reeds bij den bouw des Tabernakels, in het Kadosch Kadoschim, of het Heilige der Heilige, zoude gebezigd hebbe. Maar ik bidde u, hoe zeer dwalen

{==22==} {>>pagina-aanduiding<<}

deze geleerde uitlegkundigen! Immers, mijne geliefden! het spreekt van zelven dat wij hier aan geenen mozes te denken hebben. Neen, Mousaion, afgeleid van Mousa, beteekenende zanggodinne, noemden de Grieken en Romeinen hunne Studeer- en Boekkamers, die zij, boven alle andere vertrekken, met de meeste pracht opsierden, en met zulke ingelegde vloeren verfraaiden: van daar heette dit werk niet Mozaik, maar Muzaik. - Wilden wij ons nog dieper in het doolhof der Archaeologie, of Oudheidkunde, begeven, ja, dan beken ik, dat wij ook zelfs dit woord Mousa uit de Egyptische Tale zouden kunnen opdelven, en het als uit een zelfden wortel met het woord Mosché zouden zien ontstaan; de Egyptenaren, namelijk, waren gewoon het begin van den winterarbeid, na dat de wateren des Nijls het geheele land overstroomd hadden, en den akkerman noodzaakten tot zijnent te keren, en zich tot andere nuttige bezigheden te begeven, door negen Isissen, of vrouwenbeelden welke de Maan voorstelden, aantekondigen; deze waren elk van een bijzonder werktuig, zinspelende op de oefening van schoone kunsten

{==23==} {>>pagina-aanduiding<<}

en wetenschappen voorzien. Zij noemden dit negental vrouwelijke toonbeelden al mede Mosché, dat is uit het water getogen, om dat ze, als uit het overstromend water des Nijls gerezen en geboren waren; van daar hebben de Grieken hunne negen zanggodinnen ontleend, en dezelve met eenige verandering van dialekt haren oorsprongkelijken naam Mosché laten behouden, die slechts in Mousai veranderende.’

Dit ging alzo, onder een bestendig en zwaar gedreun voort. - Een persoon die met grooten aandacht naast mij stond te luisteren, kon zich niet weêrhouden van telkens bij zich zelven uitteboezemen: Jongens! dat is taal, dat is mannen taal! Dat heet ik eerst geleerd preeken; daar zit wat in!

Inmiddels kwam er een oud kreupel vrouwtje, steunende op een kruk, tusschen ons indringen, zoo herscheen met voornemen om nog een stoel in het ruim open te vinden, doch alles was bezet. De Plaatsbewaardster betuigde dat er gebrek aan stoelen was, en dat alle de eigenaars de hunnen vervulden. Het vrouwtje pruttelde en bromde daar veel tegen in; eindelijk zeide zij, zeer toornig en vergramd:

{==24==} {>>pagina-aanduiding<<}

‘Kom, dan zal ik maar weêr heen schuiven, men hoort hier toch niet anders als van Kallötoton en Stroton, en van zo wat ouwerwetsche Heidensche vrouwlui.’ - Zij drong mij geheel uit mijne plaats, zoo dat ik, ondanks mij zelven, haar volgen en mij uit het gedrang redden moest; toen wij in de ruimte gekomen waren, zeide zij: ‘Och, Mijnheer! neem me niet kwalijk dat ik je uit je plaats gedrongen heb; ik kon het hier niet uithouden, ik dagt hier nog een uurtje doortebrengen eer ik naar de avondkerk bij Dominé goedberaad ga, - want daar is altijd meer plaats te krijgen en men kan er op zijn gemak zitten; - maar zoo is het als een eenvouwdig mensch hier, altans bij dien Dominé polyhistor, in de kerk komt, men kan er geen plaats krijgen om te zitten, en als men dan een uur op zijn voeten gestaan heeft, dan hoort men zo wat Hebreeuwsche en Grieksche brabbelderij en daar kan men dan meê heen gaan. - Kom, Mijnheer! laten wij maar opkuijeren, Dominé plat is in de Halkerk, ga je daar ook niet reis?’ - Vrouwtje, zeide ik, waar is die Halkerk, ik weet hier geen weg, ik kom van Amsterdam, en ga hier maar eens zoo in die kerken rond die

{==25==} {>>pagina-aanduiding<<}

ik aantref. - ‘Nu, ga dan maar meê, dan zal ik je nog reis even bij Dominé plat brengen; maar dan zal je ook wat vernemen, die heeft zijn kerk altijd vol huilende en zuchtende vrouwtjes, en daar kan ik me ook niet lang bij ophouden - want daar komt men ook even wijs uit als men er in komt.’ - Nu, grootje stompelde de kerk uit en ik haar achter na; - op straat vervolgde zij haar gesprek. - ‘Ja, mijn lieve Mijnheer! het ziet er met sommige kerken al wonderlijk uit. - Ik zeg altijd, men gaat in de kerk om er wat leerzaams en stichtelijks voor onze arme ziel te horen, en het woord duidelijk en gemoedelijk te horen verklaren - want als men dat niet hoort kan men wel thuis blijven en zelf in den Bijbel lezen, dat houde ik dan voor ruim zo nuttig, en dat kost geen plaatsen of stovengeld, en men hoeft niet, in zulk eene schrikkelijke benaauwdheid en hette, op de dooden te zitten, als hier in onze groote kerken, dat men er een ziekte van op zijn hals haalt.’

Ja, maar vrouwtje, zeide ik, de Leeraar leerde ons toch iets dat wij in den Bijbel niet kunnen vinden - en dat toch ook, in zijne

{==26==} {>>pagina-aanduiding<<}

soort, goed en leerzaam is. - ‘Ja, dat wil ik wel geloven, voor lui die geld en tijd hebben om zich met die langdradige talmerijen optehouden; maar ik vraag je nu reis: wat zal hij daar nu voor eene toepassing uithalen, of die vloer stottertoton, of musché, of anders genoemd wierd; wat nut zal dat aan onze arme ziel doen’?

Zo pratende kwamen wij voor de kerk waar Dominé plat preekte. - ‘Kom, zei ze, laaten we er reis even inloopen, maar je zelt er je zeker vervelen, doch dan kunnen wij zamen naar Dominé goedberaad gaan, daar zal je veel goeds horen, dat weet ik al van te voren.

Zo dra wij de kerk inkwamen, zag ik de gemeente eens over, en vond dezelve te bestaan uit enkel burger lieden, en het ruim was vervuld van kapertjes en effen mutsjens, die elk om het zeerst weenden en zuchtten; enkele oude Mevrouwen en starige oude Heeren zaten, hier en daar, in de gestoelten en banken, die echter in lang zoo vol niet waren als het ruim. - De Leeraar was te midden in zijne Preek, en in eene soort van spraakwending, die hij met eene grove

{==27==} {>>pagina-aanduiding<<}

en zeer klagelijke stem uitbragt. - Ik hoorde hem altans heel dof uitgalmen: ‘Je zelt het wel maken; wij binnen allemaal verdorven en blinde zielen; maar jij zelt ons wel letden waar we wezen motten. Och ja! ons hart deugt niet, zie zoo veul! maar jij kunt het louteren en reinigen, dat er al de vuiliguitkomt. Och ja! en dat wil je wel doen, dat weet ik wel:’ en zoo al verder. Kom, zei ik, tegen het Vrouwtje, laten wij hier maar uitgaan; want dat verveelt me nu eigentlijk schrikkelijk. - Wij wandelden dus weder zachtjes de Kerk uit, met voornemen, om ons naar de Avondkerk, bij Do. goedberaad, te begeven; en op weg zijnde, ging het kreupele Besje dus voort met spreken.- ‘Ja, Mijnheer! wil je nu wel geloven, dat al die menschen, als ze van avond thuis komen, den mond vol van die dierbare Preek hebben. O! die wordt nu wel tienmaal oververteld en uitgepluisd. - Elk vindt er wat bijzonders stichtelijks in: - dat was nu reis regt zoo als 't hoort, zeggen de eenvouwdige vroome zielen. Ja, wel mag je dat zeggen; och ja! antwoorden dan, onder een aanhoudend zuchten, met eene half gesmoorde stem, de overige zusjens, en is er een vroome

{==28==} {>>pagina-aanduiding<<}

Broeder bij, dan wordt het gesprek zoo veel te levendiger; dan krijgen Do. pictor, met zijn schilderachtige welsprekendheid en Do. polyhistor met zijne geleerdheid, niet weinig tot hun lasten. Die spreken de taal der Heidenen: - maar dit was nu eigentlijk de oprechte tale Kanans. - Wat hebben wij, zeggen ze dan, met al die sierlijke woorden noodig? - Ja, het is wel zoo als Do. plat zegt: wij zijn toch allemaal maar blinde bedorven harten; en al die mooije praat komt toch uit geen goed beginsel voort; het is alles maar Philosophische zuurdezem, en die stinkt.’ -

‘Ja, apropo, van Philosophen!’ zei het vrouwtje verder: - Laten we nog eens even hier in deze Kapel inloopen: dat is ook waar! daar is Do. profundus, die moet je toch ook reis hooren; - en zeg me dan reis, wat je daar van dunkt, - dat kunnen we nog even doen, want bij Do. goedberaad is altijd plaats te krijgen; hier zal je ook veel rijke en groote luî vinden; maar, wat ze er eigentlijk doen, weet ik niet, want hij verklaart nooit geen enkel woord van zijn text, maar praat altijd van dingen die geen mensch begrijpen kan. -

{==29==} {>>pagina-aanduiding<<}

Indedaad, zoo dra wij er inkwamen, hoorde ik den Leeraar, die nog een jeugdig voorkomen had, met eene zeer nadrukkelijke, duidelijke en bevallige stem, de volgende woorden uiten:

‘Voorzeker, mijne geliefden! er schuilt in ons zelven een gebiedend gevoel, dat ons naar de deugd doet trachten; echter, het is mij onmogelijk u dit gevoel met woorden te beschrijven; doch, dit alleen is waar, dat deszelfs inspraak alleen genoegzaam is, om ons tegen het kwaad te verzekeren; ja zelfs, al ware er noch wet noch gebod, zoude deze geheime inspraak derzelver gemis volkomen kunnen vervullen. Wij noemen dit gevoel in de scholen Cathegorische Imperatief der practische Rede - Dit leert ons de deugd, om haar zelve te beminnen, vereeren en beoefenen; geene belooningen, geene straffen kunnen dit zuivere gevoel te weeg brengen; dit zijn alle slechts vreemde wetgevingen, die regtsstreeks tegen de eigene wetgeving der zuivere rede gekant zijn, en niets dan misleiding ten gevolge kunnen hebben. Al wat wij derhalven in de ons nageblevene Schriften der Ouden aantreffen, hetgene ons op een zinlijken Hemel en Helle, eene

{==30==} {>>pagina-aanduiding<<}

zinlijke verblijfplaats der vromen en boozen na dit leven, zoude kunnen voeren, behoren wij voorzichtig aan de tijden, zeden en onwijsgerige denkbeelden dier aloude volken, die alles zinlijk plegen voortestellen, toe te schrijven, en deze leer aan de onomstotelijke wetten der zuivere rede te toetsen.’

Het Besje stootte mij, toen deze periode naauwlijks geëindigd was, reeds aan, zeggende: ‘Kom, Mijnheer! wij zouden anders bij Do. goedberaad te laat komen, en dien moet ge van het begin af horen.’

Nu, wat zoude ik doen; hoe gaarne ik dezen welbespraakten wijsgerigen Redenaar ook ten einde toe gehoord hadde, ik konde toch het goede oude Vrouwtje, dat zich zoo beijverde om mij iets goeds te doen horen, niet wel versmaden. Ik ging dan weêr met haar de Kerk uitsukkelen: want meer was het niet, zoo kreupel liep zij, en dit gaf mij ook te meer aanleiding om haar te volgen, wijl ik niet wist hoe verre de Kerk, die zij bedoelde, van die, waarin wij ons voor het oogenblik bevonden, afgelegen ware, en zij dus waarschijnlijk, uit hoofde harer slakkenmarsch,

{==31==} {>>pagina-aanduiding<<}

welligt gevaar konde loopen, om, door mijn schuld, te laat te komen; ook was ik zelf nieuwsgierig, welke Predikant dit Grootje zoo zeer beviel. Wij waren naauwlijks buiten de Kerk in eene lange woelige straat gekomen, of zij begon:

‘Nu, zie daar nu, Mijnheer! 'k wil wedden dat je er geen woord van verstaan hebt. - Die Do. profundus noemen ze nu hier den Wijsgeer; maar ik zeg, zijne geleerdheid brengt hem tot razernij; want ik vraag je nu reis: hij zeit daar nu wel dat we in ons zelf zoo eene wet hebben om goed en kwaad te onderkennen: maar, ei lieve! waartoe dient dan de Bijbel? Dan kunnen wij daar wel buiten, man! En Dominé is toch verpligt om ons den Bijbel te verklaren. -

Ja, mijn lieve Vrouw! antwoordde ik, ik kan u daar hoe genaamd niets anders op antwoorden, dan alleen dit, dat het mij voorkwam, uit het weinige dat ik gehoord hebbe, dat de man, volgens zijne gronden, wel en juist redeneert. De vraag is maar, of zijne gronden goed zijn, en daarover kan ik niet veel tegen u, en altans hier, in zoo eene drukke straat, spreken. -

{==32==} {>>pagina-aanduiding<<}

‘Ja, maar hoor Mijnheer! gronden of niet - hij moet geene andere gronden leggen, dan die hij bij zijne aanneming beloofd heeft te zullen leeren; - anders kon hij wel Turksche en Chineesche en wie weet wat voor gronden hebben. - Hij dient, naar mijne gedachten, zoo lang de gronden zijner Geloofsbelijdenis te houden, tot er eene Gemeente ontstaat, waar men op vrije gronden bouwen kan. Wil hij daar dan Leeraar worden, dan is het wel; en dan geloof ik, dat hij een kostelijk Predikant zou zijn, want ik heb anders niets tegen den man; maar, naar mijne gronden, versta ik hem niet.’ -

Mij kwam voor, dat het kreupele Besje niet geheel onnoozel of onverstandig sprak; doch vrezende dat het praten ons op zoude houden, brak ik af met de vraag: Is de Kerk, waar wij wezen moeten, nog ver?

‘Ja, dat kan wel komen, 't is nog een heel eindje; - wij moeten deze lange straat ten einde, dan den hoek om, dan komen we op eene breede gracht, waar een lange brug over ligt, dan slaan we eene naauwe straat in, en daar vinden we eene dwarsstraat, die op het Kerkplein uitkomt. -

{==33==} {>>pagina-aanduiding<<}

Mijn Hemel! zei ik, Moedertje; dan zullen we er morgen vroeg wel komen! - Wel neen! dat wil ik niet hoopen; maar we moeten zeker wat harder aanstappen: als 't Mijnheer maar niet te lastig is. - Heden neen, Vrouwtje! antwoordde ik, ik word eigentlijk moê van het zoetjes loopen; maar ik vrees dat het u te lastig zou vallen om schielijker te gaan. Och neen, Mijnheer! antwoordde zij, met die kruk kan ik nog al wat voorthompelen. - Kom willen we dan?... Zoo als ze dit gezegd hadde, begon zij in de daad een vaart te nemen, dat ze al zes huizen vooruit was, eer ik er erg in had, en dus zeer hard moest loopen, om haar intehalen: wij liepen dus niet, maar vlogen half, door de straat; en, daar ik gedurig door de drukte der voetgangers tegen gehouden werd, en zij zeer subtiel, met allerlei slangetjes, tusschen de menschen door haspelde, moest ik dikwijls een sprong of drie, rustende op het ééne been, naar de wijze der hardloopers, doen, om haar intehalen. Deze wijze van wandelen, echter, vermoeit ongemeen iemand die ze van der jeugd af niet geleerd heeft, zoo dat ik eindelijk, geheel buiten adem, haar eens weder inhalende, stotterde: Mijn lieve Vrouw-
{==34==} {>>pagina-aanduiding<<}
tje! - Vrouwtje! - Moeder! - Moedertje! - om 's Hemels wil! laat ik je maar niet ophouden - ga toch maar vooruit; want ik ben des doods, eer ik in de Kerk kom. - Kom! kom! zeî ze, daar moet een jong kaerel niet van weeten. - Ja maar, Moedertje! Jufvrouw! (ik wist niet welke mooije namen ik bedenken zou, om haar één oogenblik stil te doen staan) Mijn Hemel! ik ben dood zwak... ik weet niet wat mij scheelt, maar 't is, als of me de beenen aan elkander gebonden zijn.... 'k Weet op de wereld niet hoe gij het, op uwe jaren en nog met eene kruk, zoo uithoudt. - Zij bleef ondertusschen maar niet staan, maar hield haren suffisanten tred, van drie treden tegen een van mij; ik had dus even nog tijd om haar hijgende toe te roepen: Hoe oud zijt ge toch Jufvrouw? - Zij, al voorthaspelende, en ik haar achter na hijgende, keek eens even om, en riep mij even toe: Ik ga in mijn zes duuzendste Jaar; - en met een was ze zoo ver voort, dat ik haar al in den drang der menschen verloor. –

Daar stond ik toen bedwelmd en hijgende naar mijn adem. - Zes duizend Jaar! dacht

{==t.o. 34==} {>>pagina-aanduiding<<}


{== afbeelding 
	
Ik ga in mijn zesduuzendste Jaar: -==} {>>afbeelding<<}
    


{==35==} {>>pagina-aanduiding<<}

ik; och dat heb ik wis, door al dat gewoel en door den wind, niet wel verstaan: ze zal zekerlijk zestig gezeid hebben. - Ik was ondertusschen nog in dezelfde straat, en was alle de beduiding en draaijerij van alle die grachten, straten, stegen, enz., zoo schoon vergeten, als of ik ze nooit geweten hadde, en den naam der Kerk wist ik even zoo min; maar, dacht ik, ik zal maar aan den eersten den besten fatsoenlijken Heer, die mij ontmoet, vragen, waar toch Do. goedberaad preekt, dan zal ik ten minsten wel weêr wat op den weg komen; het zal toch nu, na die eeuwige straat, die ik al door gedraafd ben, zoo ver niet meer zijn, en dan zal ik het Vrouwtje toch eens regt vragen, hoe oud zij is. - Zoo denkende, zag ik juist een zeer deftig Heer, langzaam langs mijne zijde voorbijgaan: - ik dacht: kom, ik zal dien Heer maar eens aanspreken, en zeide: Mijnheer! neem mij niet kwalijk, ik ben hier vreemd; maar weet UEd, ook waar Do. goedberaad preekt? -

Ja wel, Mijnheer! die is, dezen avond, in de Philanthropijnsche Kerk; maar als gij hier vreemd zijt, zult gij toch den weg niet

{==36==} {>>pagina-aanduiding<<}

weeten: ik wilde er juist ook heen gaan; mag ik het plaisier hebben, dat UEd. met mij wandelt. - Ge schijnt vermoeid; doch ge behoeft u zoo zeer niet te haasten, want we zijn er kort bij, en Dominé zal zeker nog niet op den Stoel zijn. - O, Mijnheer! met alle plaisier, want ik heb daar, met een oud Vrouwtje, niet geloopen, maar gevlogen: - die zou er mij brengen; maar ik kon haar, met geene mogelijkheid, bijhouden, en zij is mij ontsnapt. -

O, ja! ik ken die oude Vrouw zeer wel: dat is eene volgster van Do. goedberaad; ze is bijzonder vlug naar haar jaren. - Ja, dacht ik, daar heb ik proef van gehad! - Maar zeide: Ik geloof verstaan te hebben, dat ze al zoo omme en bij de 60 is. - Ja, zeide hij, met een veel beduidenden glimlach, en de rest.... En wilt ge wel gelooven, dat ze nog bij een nog bejaarder Heer dient, die veel omhanden heeft, en dat zij nog wel trouw alle zijne zaken waarneemt. - Is het wel mogelijk, zeî ik, en sprak voords, zoo als dat dan gaat, nog veel over de bijzondere vlugheid van sommige oude lieden. - Maar dat ze op eene kruk liep, zeide ik,

{==37==} {>>pagina-aanduiding<<}

toonde toch aan dat zij kreupel daarbij was. - Nu, ja! maar zonder die kruk zou zij het ook wel laten; die zet magtig voort en ondersteunt haar meer dan gij denkt. - Nu, dat moet dan zijn, antwoordde ik; en ziet, terstond waren wij ongemerkt in het straatje dat op het Kerkplein uitliep. - Kom, zeî de Heer, nu zult ge mij wel het plaisier doen, van met mij in de bank te gaan zitten, dan hebt ge meer gemak; ik heb eene bijzondere bank in de Kerk, want ik ben Rector van de openbare Schole dezer Stad. - Zie, dáár, over de Kerk, woon ik; als wij er uitkomen, moet ge vooral eens bij mij aanstappen en eene pijp roken; ze zullen u in uw Logement toch wel wachten, en dezen avond zult ge toch geen affaires meer doen en niet meer uitgaan. Deze woorden sprak hij met eenigen nadruk, die mij bevreemde. Ik nam dit vriendelijk aanbod gretig aan, wijl ik, dood moê zijnde, verlaugde om in de Kerk wat te kunnen rusten. -

Wij traden er dus in, doch vonden er weinige, maar doorgaans, schoon burgerlijk gekleede, echter zeer fatzoenlijke menschen; in de banken zaten vele deftig in

{==38==} {>>pagina-aanduiding<<}

het zwart gekleede Heeren, en in het ruim ook eenige zeer zedig gekleede Dames, doch meest bejaarde matronen en zeer jonge Dames, doch zonder eenigen weelderigen tooi. - Ik keek rond of ik mijn oude kreupele Grootje ook ergens zage dwalen; maar neen! ik kon haar niet in het oog krijgen. - Toen wij naauwlijks op ons gemak gezeten waren, beklom de Predikant den Predikstoel. Hij scheen mij toe meer bejaard dan jong te zijn; en had een zeer zedig vriendelijk voorkomen; even omtrent gelijk men zich den Ridder cats, uit zijne schriften, inzonderheid die van zijn ouderdom en twee-en-tachtig jarig leven, voorstellen kan. -

Zijn gebed was ten hoogsten eerbiedig, zijne houding bedaard, zijne taal zuiver; even op den toon, waarop een verstandig kind zijnen vader aanspreekt. - Deze eerbied deelde zich mede aan de geheele Vergadering, en verbande ook ten eenemaal uit mijnen geest alle bij-denkbeelden, die de aandacht zouden hebben kunnen storen. - Daarop las hij den Text voor, waarover hij zoude handelen, en deze was de woorden van paulus aan de gemeente te Philippis: Verheugt u, ik zeg-
{==39==} {>>pagina-aanduiding<<}
ge u andermaal verheugt u. - Vervolgens verklaarde hij de gelegenheid, waarbij en de personen aan wien paulus deze woorden geschreven hadde. Dit deed hij op de klaarste en beknopste wijze. Daarop maakte hij zich zelven, volgens de oratorische orde, eene tegenwerping, bestaande hierin:

‘Wat toch, zult ge, mogelijk, vragen, mijne Geliefden! baat ons nu de kennis dezer woorden, die paulus welligt bepaaldelijk alleen in dat geval gebezigd en aan die gemeente geschreven, en mogelijk nooit gedacht heeft, dat deze zijne gelegenheidswoorden, na veele eeuwen, voor vermaning aan personen zouden dienen, die in eene geheele andere betrekking staan. Wat, bij voorbeeld, zoude iemand, dien het grootste ongeluk trof, dat den mensch ooit op aarde bejegenen kan: ik stelle iemand wiens tedergeliefde moeder, of hartelijk beminde vrouw, of eenigst kind, stierf, antwoorden, wanneer men tegen hem zeide: Verheug u! ik zegge u andermaal, verheug u! - Maar, mijne Geliefden, ik hebbe u daarom juist de ware omstandigheid opgegeven, waarop deze woorden zeer wel sloten –

{==40==} {>>pagina-aanduiding<<}

en moet u nu, ter beantwoording dezer zwarigheid, herinneren, dat wij behoedzaam moeten zijn met het toepassen van sommige uitdrukkingen, in de gewijde Schriften voorkomende, en met oordeel onderscheiden, tegen welke personen en bij welke gelegenheid men spreekt. - Sommige zwakke gemoederen moet men met melk laven: den sterkeren geve men vaste spijze! - Sprake ik hier tegen eene Vergadering van enkel sterken, dan zoude ik ligtelijk, op wijsgerige gronden, kunnen betogen, dat deze aanmoediging tot vreugde, ook in het allerrampzaligste lotgeval, juist het meest doeltreffende is; doch, daartoe zoude eene Redekaveling vereischt worden, die noch de tijd, noch de vermengde Vergadering van sterken en zwakken, mij thans vergunt te gebruiken; echter, zoo iemand uwer hieromtrend, van mij, nadere inlichting verlangt, vordert mijn onvermijdelijke en tevens blakende ijver, om dezelve u, tot mijnent of elders, waar zulks voegt, mede te deelen.’

‘Niettemin kunnen wij in de meeste gevallen des levens, zonder diep wijsgerig

{==41==} {>>pagina-aanduiding<<}

te redekavelen, deze woorden met vrucht op ons toepassen. - Zoo dra wij slechts denken, dat een alwetend, alvermogend Vader de lotgevallen onzes levens bestuurt, en dat dus, al wat gebeurt, onder zijne onmiddelijke beschikking staat; dat wij slechts een klein begin van eene oneindige reeks uit elkander vloeijende lotgevallen zien, en dus volstrekt niet kunnen oordeelen wat eigentlijk droevig, rampzalig en noodlottig is. - Ik zal dit ook voor den zwaksten onder u lieden, met dit eenige voorbeeld, duidelijk en bevattelijk trachten te maken. Welligt zijn er velen onder u, die liefhebbers zijn van ware of verdichte Geschiedverhalen te lezen. Wel nu! zoo u nu gevallig zulk een Geschiedverhaal in handen viele, waarin ge, op de eerste bladzijden, den persoon, waarover het boek handelt, in de ergste en wanhopendste omstandigheden gewikkeld zaagt, zoudt ge dan daarom het boek wegwerpen, en als eene voor uw’ vrolijken geest ongeschikte lekture versmaden. Neen! zoo ge slechts eenigzins oordeel bezit, zoudt ge welligt gissen, dat juist de Schrijver, zoo het een geheel verdicht verhaal ware, deze zwarte plek

{==42==} {>>pagina-aanduiding<<}

op den voorgrond gesteld hadde, om het helder en vrolijk verschiet des te heerlijker te doen uitkomen; - en zoo het eene ware geschiedenis ware, dan nog zoudt gij besluiten, dat de top aller rampen reeds in den aanvang bereikt zijnde, het lotgeval niet meer in aandoenlijkheid zou kunnen toenemen, maar, uit den wisselbaren aart der ondermaansche dingen zelven, veranderen moest. - Lees dus ook altijd het geschiedboek uws eigen levens, welks uitkomst in den Hemel verzegeld ligt, met die zelfde behoedzaamheid: en, schoon de zwakke natuur u al eens tranen doe storten, ik verzekere u, gij zult, met in achtneming van die les, met den zelfden paulus zeggen: Ik ben als de treurige maar altijd vrolijk. - En op dezen grond durve ik ulieden met zijne woorden vermanen: Verheugt u! ik zegge u andermaal, verheugt u!’

Hierop besloot de verstandige Leeraar zijne beknopte Leerrede, welker levendig uitwerkfel op aller gelaat, niet in eene ijdele vrolijkheid, maar in eene kalme, doch indedaad vrolijke, bezadigheid, te lezen was; even gelijk de groote Schilders Guido Rheni, Jo-
{==43==} {>>pagina-aanduiding<<}
sepino de Arpinas en onze groote Jacob de Wit het gelaat van Maria, en dat der Engelen en Seraphijnen gewoon waren uittedrukken. -

Hij uitte vervolgens bij eene korte dankzegging voor den troost die aller Vader, in dit uur, deze zijne vergaderde zwakke kinderen wel had gelieven mede te deelen, en besloot eindelijk met de woorden:

‘Wel aan! wijl dit zoo is, en een vrolijk juichen bij de inwendige gemoedsvreugd past, zoo zingt met mij deze woorden, voorkomende in ons nieuw Philanthropijnsche Gezangboek: het eerste vers van den 33sten Zang.’

‘Verheugt u! verheugt u! 
Uw Vader stuurt uw leven, 
Beschikt uw lot, kent uw geluk 
En wil u dat ook geven.’ 


Zoo als nu de Voorzanger begon aanteheffen, en het orgel te spelen, verwarden zich alle de stemmen der Gemeente tot een enkel geluid, welks woorden ik volstrekt niet meer konde onderscheiden; doch de muziek bragt mij terstond te binnen eene zekere Aria, die ik meende meer gehoord te hebben, en waarvan de muziek, zoo ik meen, dus was:

{==44==} {>>pagina-aanduiding<<}


{== afbeelding 
	
==} {>>afbeelding<<}
    


{==45==} {>>pagina-aanduiding<<}

Het treffend contrast dat deze muziek op mij maakte, bragt mij in de daad in eene vrolijke luim, en ik verliet, na dat de Leeraar den Zegen gesproken had, de kerk.

Terstond rees ook mijn bejaarde vriend op, en zeide: Kom, Mijnheer! laat ons nu met deze vervrolijkende aandoening tot mijnent gaan. - Ik was waarlijk niet in staat, om hem te antwoorden, zóó roerde de muziek mijne zwakke zenuwen. -

Wij liepen daarop al trippelende zamen de Kerk uit, en staken over tot in zijne woning; hij bragt mij terstond op eene ruime Schoolzaal, waar ik niet dan zeer vele banken en een zeer eenvoudigen Katheder of Leerstoel zag staan; doch er was daarom niet te min licht, want overal hingen kaarssen en lampen - ook waren er reeds pijpen, tabak en een fles wijn op eene tafel gereed. - Ik was zóó verbijsterd door dit nieuwe en vreemde gezigt en tevens over den wonderlijken dansdeun, waarmede de Dominé zijne, anders zoo schoone Preek, besloten had, dat ik niet wist wat ik zeide, en liet mij dus in de daad zeer onbeleefd ontvallen: Heden, Mijnheer! illu-
{==46==} {>>pagina-aanduiding<<}
mineer je? - Neen, Mijnheer! maar ik zal u zeggen, waarom het hier zoo licht is. - Maar ga zitten en stop eens: - kom laat ik u schielijk eens een lekker glaasje wijn schenken, want dat zal onze vrolijke aandoening voor verslaauwen verhoeden. - Hoor, ik heb eens vóór eenige jaren een discipel gehad, dat was een heele schrandere knaap, die pleeg altijd te zeggen: Wijn verheugt het hart van den mensch; doch het spijt mij van dien jongeling, hij was wat al te los en onbestendig van humeur, en dat heeft hem bedorven: zoo lang hij onder mijn opzigt was, ging het wel; maar zoo dra hij onder vreemden kwam, was het fout. - Hij zou een groot Wijsgeer hebben kunnen worden: doch, wat zal men zeggen? - Kom, drink reis - laten we nu onze vreugde niet bederven. -

Ik dronk terstond met hem, en mij dacht dat glaasje wijn verkwikte mij zeer. - Hij zeide daarop: Gij vroegt mij zoo even naar al dat licht - dat laat ik alle avonden zoo om dezen tijd aansteken, om dat het dan, als het nachtschool begint, op zijn best branden zal. - Het nachtschool? zeî ik; houdt

{==47==} {>>pagina-aanduiding<<}

UE. eene nachtschool? en dat zelfs op zondag! - Ja zeker, alle nachten, want bij dag is het, uit hoofde van het groot gewoel dezer stad, mij onmogelijk dat gene, wat ik te onderwijzen heb, mijne discipelen inteprenten; - doch het duurt niet lang, het begint zoo omstreeks middernacht, en om één uur zijn alle mijne discipelen reeds thuis en in rust, behalven sommige ziekelijke, die blijven nog somtijds wel een uurtje langer, en dikwijls tot den morgenstond: daar moet ik mij aan onderwerpen, wijl de hooge overigheid zulks in mijne instructie gesteld heeft.

Wel mijn lieve Mijnheer! dan beklaag ik u; maar dan zult ge zeker over dag wel wat rust nemen? – Ja! doch dat is gefing; op beurstijd en als hier ieder druk in zijne affaire is, dan sluimer ik wel, nu en dan, eens wat: maar och! somtijds ook al niet; och! dat is slechts eene gewoonte. - Maar wat dacht je van de Preek van Do. goedberaad? zijt ge niet zeer gesticht geweest? Ja, Mijnheer! wat zal ik u daarop antwoorden, daarover wilde ik juist uwe gedachte eens vernemen; om u echter mijn gevoelen, in antwoord op uwe vraag, te zeggen: ik

{==48==} {>>pagina-aanduiding<<}

ben uiterst gesticht geweest; maar de muziek heeft, tot mijne deerlijke spijt,al mijne stichting vernietigd. -
Ei! ei! vond ge dan niet dat de maat op de voorgedragene zaak sloot? - Wel ja, al te veel zelfs, want ik begon in mijn geest, tegen mijn dank, een luchtig straatliedje te zingen. - Maar, à propos, zei hij, hoe beviel u Do. pictor? - Wel ik vond dat deze een zeer sierlijk Redenaar is; doch ik werd door een beschonken Stovendrager belet om lang onder zijn gehoor te blijven. - Ja, zei hij, dat heb ik gemerkt - Waart ge dan ook in die kerk, Mijnheer? - O ja! ik ga zondags in alle kerken; wij hebben er hier geene meer, dan waarin gij ook geweest zijt. Ik ben u telkens gevolgd. Maar, wat dacht ge wel van dien Stovendrager? – Wel, dat het een dronken gemeene kaerel was. 'k Was blijd dat ik maar van hem ontslagen werd. - Zoo! - wil ik u dan eens zeggen, dat er een zeer verheven geest in dien man steekt. - Een verheven geest! nu ja, als de geesten van den drank naar 't hoofd klimmen, zijn ze zeker verheven! - Neen, in ernst, gij hebt in hem een subliem genie aangetroffen. -

{==49==} {>>pagina-aanduiding<<}

Ik zag mijn' Gastheer eens aan: twijfelende of hij ernstig sprake of met mij schertschte.

Hij heeft, ging hij voort, u slechts willen beproeven; hij dacht geheel anders dan hij sprak. - Nu, dat kan dan wel wezen - maar hij sprak dan, zoo 't mij voorkwam, precies of hij beschonken ware. - Maar Do. polyhistor, zeide hij, die scheen u toch ook nog al te smaken. - Ja, voor zoo verre ik bij hem, op dat oogenblik, iets leerde wat de antieke muzaïke gronden betreft, dat ik zeker al vrij aanmerkelijk vond; - maar daar kwam toen weder die oude vrouw met die kruk, die mij zoo vreeslijk heeft doen harddraven, tusschen beide, en die sleepte mij toen naar Do. plat, die mij zeker geweldig verveelde, en naar Do. profundus, dien ik weêr gaarne nog wat langer gehoord hadde. - Ja, dat is zoo, ik heb u ook met die goede vrouw, in beide die kerken, eene poos zien staan, - en ben u ook kort gevolgd, na dat ge van profundus afgegaan waart, om de Avondpreek in de Philanthropijnsche kerk geheel te kunnen horen. - Grootje zal je zeker vrij wat van Do. pictor, Do plat en Do. profundus afgelegd hebben?

{==50==} {>>pagina-aanduiding<<}

O ja, wij zijn er, den geheelen weg over, mede bezig geweest, eer ze zoo bijzonder vlug werd, dat ik haar uit het oog verloor. - Zij zal u zeker schoon op den toets gesteld hebben. - Neen, Mijnheer! neem mij dat niet kwalijk, daartoe scheen dat Vrouwtje mij nu toch te eenvouwdig.

Ja, denkt ge dat? - Als ik u nu eens verzekerde, dat ze van al hetgene ze tegen u gesnapt heeft, geen woord meent?

Wel is het mogelijk! nu dan was het wel een leugenachtig Besje van Meurs.

Ja, logenachtig is zij - maar even als Hypermnestra, welke horatius beschrijft, als:

Splendidé mendax et in omne virgo 
Nobilis aevum. 
Schitterend logenachtig, en in alle tijden 
de edelste Jongvrouw. 


Zij heeft edele oogmerken met hare logens.

'k Zag al weder mijn vriend eens bedaard aan, doch merkte geen den minsten trek van Ironie in zijn gelaat - waarom ik alleen zeide: Nu, Mijnheer! ik hoor dan al zeer vreemde dingen van u; maar, evenwel eene Jong-
{==51==} {>>pagina-aanduiding<<}
vrouw, in den waren zin van dat woord, een ze mij toch zoo zeer niet toe. - Ja, maar ze is ongehuwd, en van den oudsten adel, daarom voegt haar de tijtel van Jongvrouw. - Zoo! zoo! zei ik. - Maar toe, vervolgde hij, gij drinkt niet! O toe, maak uw glaasje eens leeg! - Ik deed dit, en zeide vervolgens: Maar, zeg me toch eens, Mijnheer! hoe komt toch Do. goedberaad aan eene zoo vreemde keuze van wijzen voor geestelijke liederen? - Dat zal ik u zeggen: wij hebben hier eens een troep reizende Tooneelspelers, zeer bekwame en fatzoenlijke lieden, gehad, en die hebben eigentlijk wel de eerste aanleiding gegeven, dat er in het nieuw Philanthropijnsche Gezangboek, 't welk Do. goedberaad toen juist bezig was met een gezelschap bekwame Dichters te zamen te stellen, voor vrolijke onderwerpen, ook vrolijke zangwijzen gekozen zijn. – Zoo! verkeerde de Dominé dan met dat Tooneelgezelschap? - Ja, ten minsten met enkelen der bekwaamste personen onder hen. – Ei! ei! dat komt mij vreemd voor... dat gebeurt bij ons zeer zeldzaam. - O ja, Dominé en ook zijne Collega's gingen trouw eenige avonden achter een in den Schouwburg.....

{==52==} {>>pagina-aanduiding<<}

Wat zegt ge, Mijnheer! in den Schouwburg?..... Ja wel, en ook volgens hun' - pligt. - Volgens hun' pligt? - Wel zeker; moet een Leeraar zich niet overal begeven waar het goede verkondigd wordt? - Wat belieft u, Mijnheer! - Wel ja, zeker, men gaf eene Geschiedenis van de oude Koningen van Juda, welke volkomen in al derzelver oorsprongelijke waarde, geest, costume, en aan de verhevenheid der zaak voegende taal, op eene overheerlijke wijze, zinnelijk werd voorgesteld. Geen onzer Leeraars verzuimde eene dier Representatiën. De Schouwburg was voor dien tijd eene Kerk, en het publiek enkel aandacht en eerbied. - Wel is het mogelijk! zeide ik; maar was dat stuk dan zoolang, of volgden er Choorzangen en Kerkmuziek op? - Neen, men gaf een Ballet na. - Een Ballet! - Ja, doch dat is mij ontschoten: 'k weet niet wat het was, een Bacchenaal of een Mythologiesch Ballet, of zoo eene Niaiserie... ik weet niet hoe ze die dingen noemen; men verwisselde die telkens naar vereisch van het stuk. - Naar vereisch van het stuk! kon dat dan met mogelijkheid eene dier drie soorten van onderwerpen vereischen? – Neen! maar ik meen naar vereisch

{==53==} {>>pagina-aanduiding<<}

van den tijd, die overbleef, na dat het stuk afgeloopen was. - Maar bleven de Leeraars dan die, met het voorstuk zoo contrasterende, Balletten aanzien? - Neen, zij gingen allen altijd heen, zoo dra de ouverture van het Ballet uit was en het Gordijn weder opging: Doch, Do. goedberaad besloot althans, uit den uitslag van een en ander, dat, als zoo vele lieden van goeden smaak en brave denkwijze oordeelen, dat een vrolijk Ballet van die soort, de ernstige en gewigtige ideën bij de aanschouwers niet uitwisschen kan, dat dan ook een luchtig dansdeuntje, dat toch slechts enkel uit klanken bestaat, op daartoe gepaste zedelijke weorden, even min, ja nog minder aan den smaak of stichting der gemeente zoude hinderen. Dit gaf gelegenheid dat er, in het Philanthropijnsch Zangboek, wijzen op zulke dansdeuntjes voorkomen. - Ik zweeg en wist of durfde hem niet te antwoorden wat mij op de tong lag. - Hij al weder tusschen beiden: Toe, och drink reis! - En waarlijk naar mate ik meer dronk, naar mate ik dorstiger werd. Ik werd door al die glaasjes, voor en na, een weinig vrijmoediger, en zeide: Maar, Mijnheer! zeg mij toch eens wat is toch uw gevoelen over de onderscheidene Predikwijzen

{==54==} {>>pagina-aanduiding<<}

van die vier Leeraars, welke wij nu beiden gehoord hebden.

‘Mijn oordeel is,’ zeide hij, ‘dat zij allen even goed predikten en geen hunner anders konde en moeste prediken. Elk nam den smaak zijner gemeente in acht, en elk deed verstandig: het is volkomen hetzelfde, op welk eene wijze het goede geleerd worde, als men het slechts zóó voordrage, dat de Toehoorders het aannemen. Zoo dra men, bij voorbeeld, de Predikanten verwisselde, en Do. plat voor de bestendige volgers van Do. pictor en Do. profundus voor die van Do. plat liet prediken, en omgekeerd, zouden geen van allen iets goeds kunnen daarstellen: - ieder herder doet het noodige bij de hem grondig bekende kudde, en ieder doet braaf en pligtmatig. - De Donau en de Sau, (zeide wel eer de brave dumoulin,)zich in een zelfde kanaal uitstortende, vlieten dertig mijlen te zamen, zonder zich onderling te vermengen; onze verschillende meningen dulden niet dat wij ons vermengen, maar laten wij ons, daarom niet te min, te zamen voegen. Laat

{==55==} {>>pagina-aanduiding<<}

ons vreedzaam te zamen, in ons gemeen kanaal, 't welk de Staat, is waarin wij leven, voortvlieten, en ons naar een zelfde einde richten, hetwelk bestaan moet in de bevordering der openbare rust en de eer des Scheppers.’ Zoo denkt er ook de Stovendrager, zoo denkt er ook het Grootjen over: zij zijn allen daarin niet min van een gevoelen; maar zij hebben beide u slechts willen toetzen, door verschillende opiniën en valsche redenering. Maar toe, drink reis!....

Waarlijk, ik dank u, Mijnheer! ik weet het niet, maar die wijn waassemt ongemeen sterk bij mij uit, ik gevoel, dat ik begin te zweten, en zou dus niet in de lucht durven gaan.

In de lucht gaan? zeide hij, daar zal ik wel zorg voor dragen.

Ik dacht, dat hij een rijdtuig voor mij wilde laten bestellen, en viel hem dus kort in: O, ik verzoek excuus, Mijnheer! doe geen moeite; als ik nu maar op het oogenblik ga, zal ik er den minsten hinder niet van hebben.

Neen, Mijnheer! zeide hij daarop, met een

{==56==} {>>pagina-aanduiding<<}

ernstig gelaat, gij zult niet gaan, gij zult, naar gewoonte, nog eenigen tijd, of wel den geheelen nacht, in deze schole blijven.

Wel ik bedank u zeer hartelijk, Mijnheer! voor uw beleefdheid Maar, wat zegt ge: naar gewoonte? -

Ja; gij hebt hier zeer dikwijls vernacht, doch ik wil zeer wel gelooven, dat het u vergeten is. Maar toe, drink reis!

Dit vreemde zeggen en dat gedurig drinken, dat ik maar niet, ik weet niet door welk eene aandrift, nalaten kon te doen, maakte mij eenigzins, hoe zal ik het noemen, kortademig, angstig, benaauwd; en ik gevoelde, dat ik allengs sterker begon te zweten. Hij zag mij, dacht me, met een gestadig doordringender blik aan.... Och! dacht ik, mijn lieve man! 'k wou dat ik al weêr in mijn logement en op mijn bed ware. Maar, nog meer klom mijn angst, toen hij daarop half lagchend en half doordringend zeide:

A propos! ik wilde u nog eens vragen: Hebt ge dat wezentje nog? - Welk wezent-
{==57==} {>>pagina-aanduiding<<}
je? zeide ik, verlegen. - Wel, dat ik u hier, in deze school, met mijne eigen handen, overgegeven heb. - O Hemel! dacht ik, waar ben ik en wat komt mij over! Ik stamerde: Mijnheer! ik weet zoo waar niets van een wezentje. Maar ik... ik herinner mij wel flaauw, dat ik, in het begin mijner ziekte, eens gedroomd, zekerlijk gedroomd! hebbe, dat een jongeling mij een Beeldje gave, 't welk hij zeide een verheven wezen te zijn - en waarlijk, toen ik wakker werd, had ik een kinder Hanssopje in mijne hand, dat zekerlijk de kleine jonge van mijn' tuinman op mijn bed had laten liggen.

Mijn lieve Vriend! hoe dwaalt gij! - Dat is juist in mijne schole gebeurd. Ik zelf heb dat u, om wijze redenen en tot uwe genezing, gegeven. Maar, nu ge het voor een Hanssopje begint aan te zien, zal alles, alles, wat ik voor u gedaan hebbe, verloren zijn. - Ik gelastte u toen immers uitdrukkelijk, hetzelve te bewaren, en als een Silenus van Alcibiades te eerbiedigen.

Ja, Mijnheer! mij dunkt, ik heb dit alles gedroomd; maar het was nog een jong knaapje, dat ik meende te zien.

{==58==} {>>pagina-aanduiding<<}

Wel, ik ben ook jong, ik word niet oud. -

Maar, Mijnheer! gij zijt toch bejaarder dan die jongeling, welke ik in den droom meende te zien. - Ik ben geen jaar ouder, zeide hij mij. - Die Jongeling ging in zijn zesduizendste jaar en ik insgelijks. Toe, drink reis! –

Angstig zeide ik: Maar, Mijnheer! ik word zoo benaauwd... laat mij nu gaan als 't u belieft...

Gij kunt niet staan, veel minder gaan, antwoordde hij.

Maar, mijn waarde Heer! Och zeg mij toch oprecht, wie of wat zijt gij dan toch?

Dat heb ik u immers reeds gezegd, zeide hij; ik heb u mijn' naam, mijn vaders naam, zijn en mijn beroep immers reeds, hier in mijne schole bekend gemaakt: ik wil het u nog wel eens wat duidelijker herhalen. Maar toe, drink reis! - Angstig antwoordde ik:

{==59==} {>>pagina-aanduiding<<}

Och, Mijnheer! ik heb reeds zoo veel gedronken en zeer weinig gegeten; want ik ben al vroeg uitgegaan -

Uitgegaan! zeide hij, met een glimlach: ik heb u sinds dezen morgen tien uuren hier in mijne school gehad; ik zou waarlijk wel gezorgd hebben, dat ge niet uitgegaan waart; en dat zoude uw vrouw en de Heer, dien gij zoo straks spreken zult, wel belet hebben.

Nu werd ik doodsverlegen; ik zweette dat mij het zweet druppelings van het aanzicht droop, en zeide: Neem mij niet kwalijk, Mijnheer! maar ik bevind mij niet wel; doch zeg mij, dat ik u bidden mag, wie gij zijt?

Wel nu dan, ik heet theoudoros, dat heb ik u reeds gezegd, dat beduidt eene gaaf der Godheid. Ik ben een Beeldhouwer, want ik vorm den menschelijken geest tot mijn vaders oogmerk; mijn vader heet evert soter, of euergetes soter, de behoudende Weldoener; want hij doet wel en behoudt alle zijne kinderen. Hij is een Architect, want hij heeft het Heeläl gebouwd. Ik heb nog vele Broeders, van gelijken ouderdom, met mij;

{==60==} {>>pagina-aanduiding<<}

want elk mensch heeft een' mijner broeders tot opzigter. En, om u al verder mijn wezen te doen kennen: - o Toe, drink reis!

Dit zeide hij telkens op een mij meer en meer benaauwenden toon; en mijn dorst en benaauwdheid vermeerderde bij elke herhaling.

Hij ging voort: Ik ben de Jongeling, ik ben de Stovenzetter, ik ben het oude Vrouwtje, ik ben Do. pictor, ik ben Do. polyhistor, ik ben Do. plat, ik ben Do. profundus, ik ben Do. goedberaad. Gij hebt geen' voet uit mijne school gezet!

Schrikkelijk benaauwd en kinderachtig beangst, vroeg ik hem sidderend: Och, Mijnheer! is UEd. dan een To...... Tovenaar! -

Ja! - antwoordde hij; en eensslags begonnen alle de lampen, dacht mij, in vollen glans te schitteren. O, lieve Hemel! help mij hieruit, zuchtte ik bij mij zelven.

Drink eens! - Zeide hij deftig en minzaam; ik ben zeker wel een Tovenaar, maar een

{==61==} {>>pagina-aanduiding<<}

Tovenaar gelijk mozes was, voor wien alle Tovenaars van Egypten bezweken. Hoor eindelijk, wie ik ben, en wie mijne Broeders zijn:

Wij wonen in elk mensch, en heerschen in elk land; 
Ik ben een Genius van het gezond verstand. 


Zóó als hij naauwlijks deze woorden geuit had, ging in eens al het licht uit, en ik bevond mij in de akeligste duisternis, waarin ik nog het dof gebrom zijner stem: Toe, drink eens! als van verre meende te horen. Ik sloeg in doodsche benaauwdheid beide mijne armen uit; doch, voelde tevens eene drukking op de hand, en hoorde eene stem zeggen: Wel, mijn lieve Vriend! mijn lieve Vriend! wat hebt ge daar weêr een zwaren pose gehad!

In eens werd het lichte dag, en ziet, ik lag te bed, en de Doctor voelde mij den pols. -



{==62==} {>>pagina-aanduiding<<}

Narede.

Tot beter verstand van het Historiesch bekleedsel dezer bedenkingen, over de Welspreekendheid, voor zoo verre die op Kerkelijke Redevoeringen toegepast kan worden, dient dat ik daarin den loop en op een volgende Paroxysmen en Symptomata, eener galkoorts gevolgd hebbe; wijl indedaad deze en de in mijn voorig stukje aangevoerde bedenkingen, over de wezenlijkheid der dingen en de onzekerheid onzer meeningen of opiniën, als ook verscheiden andere overpeinzingen, van voor den wijsgerigen denker belangrijke zaken, vruchten zijn mijner slapelooze nachten, geduurende eene ziekte van ruim drie maanden, van welke ik voornemens ben, (ingevalle het kundig Publiek deze wijze van voordragen, waar mede ik de dorheid eener eenvoudig Critische redenering heb trachten te verlevendigen, goedkeure,) van tijd tot tijd nog eenige der belangrijkste mede te deelen; zoo slechts mijne overige veelvuldige bezigheden mij zulks vergunnen.

{==63==} {>>pagina-aanduiding<<}

De Genius van het gezond verstand is de persoon die mij in alle mijne koortsige mijmeringen, onder allerleie gedaanten, voorkomt, en die lessen en waarheden mededeelt, welke het oppervlakkig, en in de verstrooijing van den gezonden staat, waarnemen der zedelijke verschijnselen in de wereld, ons dikwijls in een geheel andere gedaante voorstelt; waar door bij bijzondere personen, elk naar derzelver wijze van voorstellingen, bijzondere meeningen, verschillen, twisten, oneenigheden, en dikwijls, naar dat de onderwerpen van meer of min algemeen belang zijn, voor de maatschappijelijke rust meer of min schadelijke verdeeldheden worden geboren.

Doch daar die afgetrokkene en door niets gestoorde inspraken, van ons onveranderlijk denkend wezen, die wij in den eigenlijken zin gezond verstand kunnen noemen, dan het onbelemmerdst werken, wanneer het ligchaam in volkomen rust is, en de zintuigen de aandacht op geene ons omringende voorwerpen aftrekken, is vooral de koorts, daar zij alle de vochten onzes ligchaam zuivert, inzonderheid geschikt, om, bij derzelver afgaan,

{==64==} {>>pagina-aanduiding<<}

de helderste denkbeelden bij ons optewekken, schoon ze bij hare opkomst het herssengestel ontroere en vreemde mijmeringen in het zelve doet ontstaan; welke, daar zich de mensch op zijn ziekbedde, altijd meer dan in den gezonden staat, met denkbeelden over geestelijke zaken en wat daartoe betrekking heeft, bezig houdt, in dit gevak op de Kerken, en Kerkelijke redevoeringen, ondersteld worden betrekking gehad te hebben.

Eene galkoorts, ondertusschen, verschilt zeer veel in derzelver uitwerking op ons denkvermogen, bij eenige andere koortsziekte; al zoo zij voornaamlijk den, door het bloed verspreiden, overvloed van galstoffe tracht uittewerpen; zij brengt die dus bij haren aanvang in beweging en jaagt het bloed naar het hart, waar door de eerste koude en huivering door het geheele ligchaam ontslaat. Dit hebbe ik trachten uittedrukken, door de woorden:

Bladz. 16. Na eene koude nachtreis.

De galstoffe heeft de grootste gemeenschap met dien hartstogt der ziele, welken men gram-
{==65==} {>>pagina-aanduiding<<}
schap, of toren, gewoon is te noemen; de gal wordt, in den gezonden staat des ligchaams, door den toren opgewekt, of wekt dien, in den, ziekenstaat, in de ziel op; het laatste geval heeft in deze mijmering plaats. - De Stovendrager, een beeld dat door de samenketening der denkbeelden zeer ligtelijk bij het denkbeeld van eene kerk zich voor onzen geest opdoet, is zeer vertorend, en wekt, door zijnen toren, den mijnen insgelijks op, hij vaart onredelijk tegen mij uit:

Bladz. 16. Wat die en die! op zij wat! op zij! kan je niet zien, kerel?

Daar deze uit de ziektestof ontstaane toren echter slechts een paroxysmus of kortstondige aandoening is, en niet zoo lang aanhoudt, als die welke, in een gezonden staat, op grond van redenering gebouwd is, wordt de Stovendrager ook spoedig weder gezellig en spraakzaam; maar, daar onze ziel, uit derzelver verheven aard, altijd naar het wonderbaarlijke en ongemeene neigt, vermaakt ze zich ook, in hare mijmeringen, met ondoorgrondelijke voorstellingen. - De Stovendrager zegt, derhalven: (wat de ziektewerking aangaat, uit

{==66==} {>>pagina-aanduiding<<}

hoofde der altijd naar het wonderbaarlijke hellende voorstelling der door ziekte ontroerde herssenen, maar in de zedelijke beteekenis, met toespeling op het gezond verstand van den mensch, dat zoo oud als de wereld is.)

Bladz. 18. Ik ben, bij die en die! ook matroos geweest, en heb bij de zesduuzend jaren (zijnde dit de ouderdom der tegenwoordige wereld, volgens de gewoone tijdrekening) op de groote wereldzee gedobberd.

Alle denkbeelden welke bij ons door de werking der ontroerde fijne geesten in het herssengestel ontstaan, zijn in eene schokkende en ongeregelde beweging; van daar schijnt de altijd asgebroken samenhang der droomen en mijmeringen te moeten afgeleid worden; al wat men zich in eenen droom voorstelt te doen, komt nooit tot zijn beslag, of eene geheele verandering van het tafereel, of eene weêrhonding, eene stuiting onzer voornemens, hindert ons in het bereiken van ons doel - Gaarne hadde ik de sierlijke redevoering van Do pictor ten einde toe gehoord; doch de schok der vlugge geesten wierp mij den

{==67==} {>>pagina-aanduiding<<}

Stovendrager in den weg; even gaarne zoude ik de geleerde verhandeling van Do. polyhistor verder bijgewoond hebben, maar de koude der koorts deed de geesten eene andere wending nemen, en stelde mij, door de verwantschap der denkbeelden van koude met die van ouderdom, een oud Grootje in den weg, die mij ook zoo lang bijbleef als de koude der koorts ondersteld wordt aantehouden, en zich, uit hoofde der ontbondene galstoffe, even als de Stovendrager in een zeer gemelijk en misnoegd humeur aan mijnen geest voorstelde.

Bladz 23. Inmiddels kwam er een oud kreupel. Vrouwtje, steunende op eene kruk, tusschen ons indringen.

De koude langzaam afnemende, en het in het hart samengeperste bloed zijne veerkracht weder bekomende, begint hetzelve met groote drift door de aderen te stromen, de longen worden daar door als overspannen, dit verwekt een denkbeeld van onrust en snelheid, doch tevens door de drukking en spanning der bloedvaten, die op de zenuwen perssen, eene magteloosheid en vermoeidheid die de leden als verlamt, en den korten adem en het hij-
{==68==} {>>pagina-aanduiding<<}
gen in de koorts doet ontstaan. - Het Grootje begon dus ook ongemeen snel te loopen, zoo dat ik, welke poogingen ik ook deed om door de menigte der mij hinderende voorbijgangers door te dringen, eindelijk door afgematheid haar niet langer kunnende volgen, stil moest staan; terwijl het aan de schokking der geesten in eenen droom eigene, verwarde voortel der straten, stegen, grachten, bruggen, enz mij ten eenemaal bedwelmde Zie:

Bladz. 32. Is de kerk, waar wij wezen moeten, nog ver? - tot op

Bladz. 34. Daar stond ik toen bedwelmd en hijgende naar mijn aacm.

Het bloed nu al driftiger en driftiger voortstroomende, en langs de wanden der bloedvaten schuurende, ontstaat daar uit de hitte, welke op de koude der koorts volgt. Denkbeelden van vuur, licht, warmte, zijn hier mede verbonden; van daar, (behalven den allegorischen zin, welke op de veelsoortige verlichting van het gezond verstand doelt) dat er zoo veele kaarsen en lampen in de schoolzaal des Rectors ontstoken waren en blaakten.

{==69==} {>>pagina-aanduiding<<}

Bladz. 45. Overal hingen kaarsen en lampen.

Deze hette heeft natuurlijk, door de groote uitwaasseming die op dezelve volgt, verdrooging der longen en keel ten gevolge, en wekt het voorstel van dorst en drin ken op. De schoolhouder zegt ook, zoo dra wij bij elkander zitten:

Bladz. 46. Kom, laat ik u schielijk eens een lekker glaasje wijn schenken.

De hette en dorst ondertusschen gestadig toeneemende, verschijnt het denkbeeld van drinken hoe langer hoe menigvuldiger voor den geest, dit wordt uitgedrukt door de gedurige herhaling en aanporring tot drinken door den Rector:

Bladz, 51. ô Toe! maak uw glaasje eens leeg!

en vervolgens doorgaans tot aan het einde: Toe! drink reis!

Op de geweldige hitte en beweging des bloeds volgt de uitdrijving van het zweet naar buiten.

{==70==} {>>pagina-aanduiding<<}

Bladz. 55. Ik weet het niet, maar die wijn waassemt ongemeen sterk bij mij uit; ik gevoel dat ik begin te zweeten.

Het zweeten veroorzaakt, naar mate het in de koorts zwaar is, eene toenemende benaauwdheid.

Bladz. 56. Dit vreemde zeggen en dat gedurig drinken.... maakte mij.... benaauwd, enz.

Meer en meer toenemende, beangstigt en benaauwd het al meer en meer.

Bladz. 58. Angstig zeide ik: Maar, Mijnheer! ik word zoo benaauwd, enz.

Dit neemt bij trappen tot op de hoogste hette der koorts toe:

Bladz. 59. Nu werd ik doodsverlegen, en zweette, dat mij het zweet druppelings van het aanzicht droop, enz.

Eindelijk bereikt de Paroxysmus deszelfs hoogsten top; de hette is nu op het felst, en

{==71==} {>>pagina-aanduiding<<}

het denkbeeld van vlam en vuur, gevoegd bij de toenemende benaauwdheid, verklaart de woorden:

Bladz. 60. Schrikkelijk benaauwd en kinderachtig beangst, vroeg ik hem sidderend: Och, Mijnheer! is UE dan een To.... Tovenaar!

Zulk eene vraag kan bij iemand, die slechts eenigzins beschaafd is, niet opkomen; wijl het denkbeeld van Tovenaar reeds te verre van onze verlichte tijden verwijderd is; zij geeft dus een hoogsten trap van angst, die alle oordeel verdooft en eene kinderachtige, ongegronde vrees opwekt, te kennen.

Bladz. 61. Het wonderbeeld openbaart zich in een vers, en besluit:

Ik ben een Genius van het gezond verstand. 


Dat elk mensch onder eene bijzondere leiding van het Opperwezen staat, wordt door den Dichter u rhijnvis feith, in de volgende regelen voortreffelijk gedongen:

't Gaat vast, onzichtbaar waart 
Een Engel Gods om elke ziel op aard'; 
Hij vormt ze tot de deugd, van 's levens eerste krieken; 
Houdt ze op den rand van 't graf in 't oog, 
Wenkt haar daar vrolijk toe, en heft ze, op vlugge wieken, 
Tot God om hoog. 
Feith, Fannij, bladz. XII. 



{==72==} {>>pagina-aanduiding<<}

Met dezen Paroxysmus gaat de koorts af; de hitte vermindert; eensslags verdwijnt het denkbeeld van vuur.
Bladz. 61. Zoo als hij naauwlijks deze woorden geuit had, ging in éens al het licht uit.

De staat tusschen droomen en waken, heeft bij het afgaan der koorts plaats; de leden worden onwillekeurig bewogen.
Ibid. Ik sloeg, in doodsche benaauwdheid, beide mijne armen uit.

De duistere gewaarwording der dingen buiten ons vangt eerst aan met het gevoel en gehoor.
Ibid. Ik voelde eene drukking op de hand, en hoorde eene stem.

Eindelijk begint het zintuig des gezichts zijn dienst te doen.

Ibid. In eens werd het lichte dag. -
Hier mede is de Droomer geheel ontwaakt, en draagt kennelijke bewustheid van het gene de verschijnselen der wezenlijkheden hem voorstellen.
Ibid. Ik lag te bed en de Doctor voelde mij den pols.



(*) Van ouds werden menschen, die hun verstand verloren hadden, als iets gewijds, iets heiligs aangemerkt, waarop voornaamlijk de spreuk: Res sacer est miser, toegepast werd; om dat deze lieden niet in staat waren, om voor hun bestaan te zorgen, en echter, door Gods wil, bestonden, achtte men het daar voor, als of die onder een meer onmiddelijk toevoorzicht van het Albestuur stonden; waarom ook de Vorsten en Souverainen gehouden werden, als Stedehouders Gods, tot het onderhouden van een of meer waarlijk zinnelooze menschen, verpligt te zijn; zoo ook de Geestelijkheid, die, zoo 'er een bekende onnoozele persoon in de Stad ware, verpligt was, die in de openbare Processiën, vooruit te doen gaan, als daardoor willende aantoonen, dat zij dien persoon, welke der Godheid bijzonder gewijd was, in groote achtinge hield; van dit gevoelen is ook afkomstig, dat men alle personen, schoon zelfs niet zinneloos, maar die slechts, door het verspillen hunner goederen, zinlooze daden konden gezegd worden te verrichten, Kinderen der Stad of Steêkinderen maakte; en, wijl het regt om geld te munten, alleen aan den Souverain staat, nam ook de Munt somtijds onnoozele en zinlooze lieden in hare bescherming.

(*) Zij, die zich bij de oude Grieken in drinkgelagen bevonden, zetten een krans van wijngaardsranken, of eenig ander aan Bacchus gewijd kruid, op het hoofd, ten einde alles, ook zelfs de losse vreugd, onder opzicht der Goden zoude staan. Indedaad een in deszelfs bedoeling leerzaam en nuttig Allegorisch gebruik, inzonderheid bij den wijn, die het verstand zo ligtelijk onbruikbaar maakt.

(*) Zij, die eene breedvoeriger ontwikkeling, der gevoelens van de oude en latere Wijsgeeren, over dit onderwerp, verlangen, kunnen die vinden in het geleerde Werk van dutens, betijteld: Recherches sur l'origine des Decouvertes, attribuées aux modernes. Part I. Chap 3. Des qualités sensibles.

(*) On doit respecter la Parole de Dieu, profiter de toutes les veritez qu'un Predicateur a expliquées & eviter l'esprit de critique, de peur d'affoibler l'autorité du ministere.

fenelon, Reflexions sur la Rhetorique.

