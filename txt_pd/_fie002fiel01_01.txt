
    
        
            
                Der fielen, rabauwen, oft der schalcken vocabulaer
                            
            
                
                    Dit bestand biedt, behoudens een aantal hierna te noemen ingrepen, een diplomatische weergave van Der fielen, rabauwen, oft der schalcken vocabulaer uit 1563.

                    Er is gebruik gemaakt van een door Stichting Vrijwilligersnetwerk Nederlandse Taal o.l.v. Nicoline van der Sijs en Hans Beelen aangeleverd bestand.
                
                
                    
                        
                    
                
            
            
            
            
                _fie002fiel01_01
                DBNL-TEI 1
                
                    2016 dbnl
                
            
            
                ebook
            
            
                
                    
                    Universiteitsbibliotheek Gent, signatuur: BHSL.RES.1217. Scans van Google Books.
                
                Der Fielen, Rabauwen, oft der Schalcken Vocabulaer. Jan de Laet, Antwerpen 1563.
                
            
        
        
            
                Wijze van coderen: standaard
                
            
        
        
            
                Nederlands
            
        
        
            
                Der fielen, rabauwen, oft der schalcken vocabulaer
                                
                
                    
                    
                    
                
            
            
            
                
                
            
            
            
            
        
        
            
                Der fielen, rabauwen, oft der schalcken vocabulaer
                               
                
                    
                    
                    
                
            
            
            
                
                
            
            
            
            
        
        
            
                2013-02-10
                
                    AB
                
                colofon toegevoegd
            
        
    

Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Der Fielen, Rabauwen, oft der Schalcken Vocabulaer. Jan de Laet, Antwerpen 1563.
 
Zie: https://www.dbnl.org/tekst/_fie002fiel01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 


    

{==A1r==} {>>pagina-aanduiding<<}

        Der Fielen, Rabauwen, oft der Schalcken Vocabulaer, ooc de beueysde manieren der bedeleeren oft bedelerssen, daer menich mensche deur bedrogen wort, wort hier geleert, op dat hem elck daer voor wachten mach, ende is seer nut ende profijtelijck om lesen voor alle menschen.

{== afbeelding 	==} {>>afbeelding<<}
    

        ¶ Ghedruct Thantwerpen by Ian de Laet in die Rape. Anno. M. D. Lxiij.

{==A1v==} {>>pagina-aanduiding<<}

    


{==A2r==} {>>pagina-aanduiding<<}

Prologhe.


{== afbeelding 	==} {>>afbeelding<<}
    
 HIer nae 
{== afbeelding 	==} {>>afbeelding<<}
    
 volget een suyuerlijc boecxken, ghenaemt Liber vagatorum, oft der Rabbauwen ende boeuen ordene. Gedicht van eenen hoochweerdigen meestere, Nomine Expertus in trufis. D. Den Adone oft god te loue ende ter eeren, sibi in Refrigerium et Solatium, ende alle menschen tot een onderwijsinge ende leeringe. Ende den genen die dese stucken gebruycken oft hanteren tot eender beteringhe ende bekeringe. Ende aldus wort dit boeck in vier deelen ghedeylt.
	Deerste is eenen vocabulaer om root walsch oft Arragoens te quisten. Oft om coopmans Latijn te spreken. Tweedde deel spreect van alle neeringen ende bedriegelijcke hanteringen die de bedeleers oft lantloopers gebruycken. Ende wort gedeelt in xx. capittelen, et paulo plus Want daer zijn twintich derhande neeringen daer die schalcken oft rabbauwen mede omgaen, ende die menschen mede bedriegen ende beclappen. Tderde deel seyt sommige notabilia ende leeringhen, die tot dese voorgenoemde hanteringen ende bedriegelijcheden behooren.
	Tvierde deel des boecx spreect ende maect mentie, om v seluen te wachten wt den wech der bedeleeren.



{==A2v==} {>>pagina-aanduiding<<}

Tot den Leser.


{== afbeelding 	==} {>>afbeelding<<}
    

EErsame ende beminde leser, hier hebdi een boecxken vander Fielen ende Rabauwen ordinancie, ende is ghedeylt in vier deelen.
	Inden eersten hebdy der schalcken vocabulaer, daer menighe simpel menschen door bedroghen worden.
	Int tweede deel des boecx, vindy die schalcheyt oft bedriegerije die onder die bedeleeren ende bedelerssen dickwils ghebeurt.
	Int derde deel des boecx vindy veel exempelen, die aen die voorschreuen Rabauwen ende Rabelsters dicwils beuonden zijn.
	Int vierde deel des boecx vindy veel goede leeringhen ende manieren om v seluen te wachten wt den wech der bedeleeren oft den gasthuysen.



{==A3r==} {>>pagina-aanduiding<<}

Dat Eerste Boeck.


{== afbeelding 	==} {>>afbeelding<<}
    


{== afbeelding 	==} {>>afbeelding<<}
    

ADon	God
Alchen	gaen
Auelcoert	een borse oft een tessche.
BLicslaghere	een die naect loopt achter lande
Baey	wijn
Breehaert	eenen wech oft strate
Bossaert oft creu	vleesch
Besaffot	eenen brief
Botten	eten
Busen	drincken
Blanckaert	melck
Bucht	ghelt
CVysen	smijten
Cout oft sax	een mes
Casse	een huys
Casement	die gheuanghenisse
Claffot	een cleet
Cristiaen	een pelgrim
Caual	een peert 
Creu	vleesch
Coxe	een hinne
Calaensche mosse	een schoon vrouken.
DOlman oft greyse	die galghe
Dosch	cleederen
Dallinger	een hangman
Diftel oft clusement	die kercke
Dille	een meysken
Deystere	eenen teerlinc.
ERlat	een meester
Erlatinne	een meestersse.
FOncke	vier
Flossaert	water
Flosselic	visch
Flossen	pissen
Fonckelen	braden of sieden
Flader	een baedtstoue 
{==A3v==} {>>pagina-aanduiding<<}

Fluchaert	een hoen
Flick	knape
Fiel	geselle oft rabaut
GLathaert	eenen disch
Gripelic	een vinger
Genffen	stelen
Glisbout	een kint
Glyde	een hoere
Goute	een lichte vrouwe
Glidenbosch	hoerhuys
Gauhaert	die duuele
Griexse	luys
Galle	een priester
Gallenbosch	een priesters huys
Gitselijn	een stuc broots
Glesterick	ghelas
Gogelfrentse	een nonne
Grimhaert	een beeste die bijt
Greise	die galghe.
HOrselen	kijuen 
Houele	een hont
Hemelstijch	een paternoster
Houts	een boer
Houtse	een boerinne
Horenbock	een koe
Horencreu	runtvleesch
Hans walter oft een griexse	een luys
Har	een vloye
Heghijs oft Spijc	een gasthuys
Hans van gheldere	rogghen broot
Hoef	broot
Hasperlinck	gharen
IOnen	bedrieghen
Ioner	een bedriegher
KAmesierer	een gheleert bedeleer
Kroener	een man
Kronie oft cronerinne	een wijf
Krax	een clooster
Klems	een gheuanckenisse
Klicsteen	eenen roeck oft verrader
klinghe	een liere
krakelinck	een note 
kabbas	eenen korf
knaghelinck	een ratte.
LAert	speck
Lijms	een hemde
Loerman	kese
Leuselinck	een oore
Laus	een ey
Laurette	een ratte oft een clappeye 
{==A4r==} {>>pagina-aanduiding<<}

MOrf	mout
Monye oft bucht	ghelt
Menge	een keteleer
Molsamere	een verrader
Meepsen rosch	cleyn bier
Meuse	een catte
Mijnen	stelen
Neeringhe doen	bespien oft spijse soecken
POderlijstere	eenen haen oft een hinne
Platscheerdere	een predikeer
Priencatere	een prochiaen
Pflueger	die in de kercke met schotelen omgaet
QVien oft Houel	een hont
Quien goffere	een hont slagher
Quinckere	een ooge
Quisten	spreken
RVyschaert	eenen stroyen sack
Rippaert	eenen sack
Rotbosch	een bedeleers herberghe.
Regenworm	een worste
Ryelinck	sout
Ree	sware crancheyt
Runtsen	beschijten, bedrieghen
Rouwelic	een ionc kint
Rompelinck	mostaert
Robbelic	pottagie
SMickse	botere
Schocken	eten ende drincken
Schockervetser	een wert
Spranckaert	sout
Screilinc	een kint
Sonnenbosch	hoerenhuys
Sefelbosch	een schijthuys
Soens	een edel man
Soensinne	een edel vrouwe
Stuppaert	meel
Spitlinc	hauer
Smalkagel	ouerspeelder
Screns	een stoue
Snateren	clappen
Stolffen oft harderick	steen
Stabulier	die broot vergadert 
{==A4v==} {>>pagina-aanduiding<<}

Stroboerer oft platvoet	een gans
Scroerbrant oft rosch	bier
Strikelinck	een paer coussen
Swensen	achter lande gaen
Snuterick	een neuse. 
THerick	landt
Trewael	een schoen
VOppen	liegen
Verlunschen	verstaen
Vermonen	bedrieghen
Verkimmeren	vercoopen
Versencken	vercoopen
Vosch	eenen gouden penninck
Vyle	een stadt
VVederhaen	eenen hoet
wintfanck	een mantel
winnenberch	een schoon vrouwe
Zwirlic oft quincker	een ooghe
zickusz	een blint
zwicker	een hancker
zwengeric	een wambays
zoeuele	een hooft


¶Den Authoor des boecx waerschout v van sommighe vocabulen die int voorschreuen boeck niet te voorschijn ghecomen en zijn.
DE crommen,	een rechter
Een boexer,	een diener oft een die last heeft om yemant te vanghen
Dossement,	cleederen
Eenen dos,	eenen rock
Per p. een wambays Een lems	een hemde
Treckers, aentreckers,	cousen
Trewael,	schoenen
Een decker,	een bonette
Een totric,	een vrouwen huycke, of mans cappe
Floy,	water 
{==A5r==} {>>pagina-aanduiding<<}

Floybac,	een schip
Stubbelen,	vechten
Een sancke,	een kercke
Ghesanct,	ghebannen
Sancken,	ghetrout
Ghestoupt,	gegheesselt
Een casse,	een huys
Een casement,	een gheuanckenisse
Rijster,	stroo
Muylfaceler,	een barbier
Een bult,	een bedde
Slumerix, oft spederix,	slapelakens
Leepeneute,	een quaet wijf
Een priemer,	een priester
Prepesen,	boecken
Swems,	visch
Flaccaert,	een tortse, oft keerse 
Smixe,	boter
suye,	een borse
Scuppe,	byslapen
Fouckaert,	een hout
Fonc,	vier
Verbost,	kijuen
Vestieren,	sy gaet
Verhaert,	het is ghenomen
Mockegout,	si stinct
Plenium palium,	geuanghen visch, oft ghehouwen visch




{==A5v==} {>>pagina-aanduiding<<}

¶ Het tweede deel des Boecks.


{== afbeelding 	==} {>>afbeelding<<}
    

    
Vanden Bregeren.


{== afbeelding 	==} {>>afbeelding<<}
    

DAt eerste capittel is van den bregeren, Dese zijn bedelers. die gheen teekenen van eenige heyligen oft weynich aen haer hebben hangende. Ende dese comen slechtelijc voor dat volck ghegaen ende begeren die aelmoessen om God ende om onser lieuer vrouwen wille. Ende dese zijn somtijts wel schamel huysarmen met cleyne kinderen die in sommige steden oft dorpen wel bekent zijn. Ende sommige van desen souden ooc beter door comen met haren arbeyt, of met andere eerlijcke dinghen. Ende sommighe van dese en willen niet bidden daer si bekent zijn, want menich vroom man moet broot bidden met onwillen, oft van nootsaken om dat hy cranc oft onmachtich oft ergens merckelijck mede besiect is. Ende dese en zijn niet onschamel als die ander schalcken die van boeuerien bidden om dat sy haer schamen voor die bekende, want sy voor tijden ghenoech ghehadt hebben. Conclusio. Den armen menschen die oudt oft cranck zijn, alsoo dat si haer broot niet gewinnen en connen, salmen gheerne om gods wille gheuen. Maer andere schalcken en salmen in haer boeuerijen niet stercken.



    
{==A6r==} {>>pagina-aanduiding<<}

        
{== afbeelding 	==} {>>afbeelding<<}
    

        
{== afbeelding 	==} {>>afbeelding<<}
    

         
Vanden Stabulieren.

DAt tweede capittel is vanden Stabulieren. Dese zijn bedelers die alle landen wt strijcken ende doorloopen van eenen heyligen tot den anderen, met hare vrouwen ende met hare kinderen. Ende dese hebben haren wederhaen oft haren hoet, ende haren wintfanc oft haren mantel vol teekenen hangende van alle heyligen. Ende haren mantel is dicwils genayet ende gelapt van alderhande stucken. Ende dese weten hare boeren ende lantslieden die haer broot geuen. Item dese hebben gemeynlijc sesse oft seuen sacken, ende daer af en is geenen ledich, zijn schotele, zijn 
{==A6v==} {>>pagina-aanduiding<<}
 teliore, zijnen lepel, zijn flessche ende alderhande huysraet die tot die wandelschap behoort dragen zy met haer. Dese selue Stabulieren en laten nimmermeer van bedelen oft bidden, noch haer kinderen ooc van ioncs op tot in haer outheyt, want si den rabbantssack gewoon zijn, ende want den bedelstaf in haer handen verwarmt is, ende si en willen niet arbeyden. Ende haer kinderen worden dicwils diefhenckers, roffiaens ende schuymers, oft hoeren, ende hoeren weerdinnen. Ooc waer dese stabulieren comen in steden oft in dorpen, dan heysschen sy voor een huys om gods wille, ende voor een ander huys ghijlen sy om sinte Valentijns wille, ende voor tderde huys, om sinte Quirijns wille, oft om sinte Anne wille, ende also voort na dat si haer betrouwen datmen haer geeft, ende si en blijuen op gheender neeringhe alleen. Conclusio. Ghy moecht haer ghenen oft ghy wilt, want sy zijn half quaet, half goet: niet al quaet, maer dat meeste deel van haer.


    

    
{== afbeelding 	==} {>>afbeelding<<}
    

    
Vanden Loseneeren.


{== afbeelding 	==} {>>afbeelding<<}
    

DAt iij. capittel is vanden Loseneeren. Dese zijn bedeleers, die segghen, dat sy vj. oft vij. iaer geuangen gelegen hebben. Ende dragen die ketenen by haer daer in sy geuan-
{==A7r==} {>>pagina-aanduiding<<}
gen gelegen hebben in Torckije, oft bi die heydenen, oft in Barbarien, dat is inden Sonnenbosch, om Christus ghelooue wille. Item oft op dat Meer in een Galeye, oft in een ander groot schip, daer si met groote ketenen gheboeyt gelegen hebben, ghelijc si seggen. Maer si liegen, want si de zee dicwils noyt gesien en hebben. Item oft sonder verdienste, oft om onschult in eenen thoren. Ende si hebben daer af beseghelde brieuen wt vreemde landen van vorsten ende van heeren, ende van sommige vermaerde steden, dat dat alsoo is alst versiert ende geuerwet is. Want men vindet ghesellen in die wandelschap die alle seghelen conterfeyten connen ghelijckmense hebben wille. Ende sy spreken, si hebben haer geloeft tot onser vrouwen van Eensedel in des dallinghers bosch, oft tot den heyligen bloede, oft tot eenen anderen heyligen in des scockersbosch, ende daer na als si in die landen zijn, met een pont was, met eenen silueren penninc, met een misse gewijt. Ende seggen dat sy geholpen ende verlost worden, doen si dat geloefden, ende dat die ketenen doen op ghingen ende gebroken worden, ende dat si alsoo ongequetst van daer gecomen zijn. Item sommige van dese dragen aen haer een pansier.¶ Nota die ketenen hebben si ghestolen met behendicheyt voor sinte Lenaert. Conclusio. Dese bedeleeren en sult ghy niet gheuen, want si gaen alle met boeuerijen omme, ende onder duysent en seyt niet een waer.

    


    
{==A7v==} {>>pagina-aanduiding<<}

    
{== afbeelding 	==} {>>afbeelding<<}
    
 
{== afbeelding 	==} {>>afbeelding<<}
    

    
Vanden klinckeneeren die ghemeynlijc cleyne clocxkens clincken.

DAt vierde capittel is vanden clinckeneeren. Dese zijn bedelers, die voor die kercken sitten op alle mesdaghen oft kercwiingen, met quade ghebroken schenckelen. Die eene van dese en heeft geenen voet, die andere en heeft geenen scenckele, ende die derde geen hant oft armen. Item sommige van dese hebben ketenen by haer liggende, ende segghen dat si gheuangen gelegen hebben om onschult. Ende hebben gemeynlijc eenen heyligen, ghelijc sinte Sebastiaen, oft sinte Leenaert, oft sinte Anthonis by haer staen, om dies wille dat si daer door met groote iammerlijcke clagende stemme bidden ende heysschen souden. Ende het is al gelogen dat sy roepen, want den eenen is zij-
{==A8r==} {>>pagina-aanduiding<<}
nen schenckel oft voet in die geuanckenisse af gevuylt oft af gerot om quade saecken wille. Item den anderen is zijn hant af gehouwen inden crijch, oft int bordeel oft taueerne om der vrouwen wille. Item die menighe verbint zijnen schenckel oft arm met selfeynden ende met bebloede doecken, ende gaet op crucken ende en heeft gheen ghebreck.
	Item te Vtenheym was een priester heer Hans segeler geheeten, ende dese hadde zijn moeder by hem woonende, ende voor zijn huys quam een op crucken, ende die moeder bracht hem een stuc broots, ende hy sprac: Wilt ghy my anders niet gheuen? sy sprac ic en hebbe niet anders. Ende hy sprac: ghy oude papenhoere, wilt ghy den paep rijc maken? ende hy vloecte haer menigerley vloec, ghelijc hy gedencken mochte. Die moeder ghinc tot haren heere met schreyenden oogen ende claechde hem dat. Die heere liep hem na, dese liet die crucken vallen, ende liep haestelijc van daer. Corts daer nae wert den priestere zijn huys verbrant, hy meynde dat die clinckener dat ghedaen hadde.
	Item een ander waerlijc exempel. Te Schletstadt sat eenen voor die kercke, ende dese hadde van eenen dief eenen schenckel aen die galge af ghesneden, ende hadde desen schenckel voor hem liggen, ende hadde zijnen goeden schenckel met banden opgebonden. Dese wert met eenen anderen bedeleer oneens ende kijuende, ende dese liep costelijc daer na ende seyde dat eenen 
{==A8v==} {>>pagina-aanduiding<<}
 
{== afbeelding 	==} {>>afbeelding<<}
    
 
{== afbeelding 	==} {>>afbeelding<<}
    
 sergiant oft stadtknecht was. Ende also geringe als dese den stadtknecht sach: stont hy op ende liet den quaden schenckel liggen, ende liep soo snellijc ter stadt wt, dat een rosch hem niet en hadde mogen achterhalen. Corts daer na wert dese tot Aiche aen die galge ghehanghen, ende den dorren schenckel hangt by hem. Ende dese was gheheeten Peeter van crucenaken.

{== afbeelding 	==} {>>afbeelding<<}
    
 Item dese zyn 
{== afbeelding 	==} {>>afbeelding<<}
    
 die grootste schalcken die men vinden mach, die dat inder gelijcken doen, want si hebben die alderschoonste leden onder haer cleederen, ende van buyten schijnen si seer ghebreckelijc. Item sommighe van desen hebben ooc sacken voor hare buycken hangende, ende seggen dat si gescheurt zijn. Ende hier mede bedrieghen sy die arme slechte lieden, also dat si meer aelmoessen ghecrijghen dan andere arme schamele menschen. Ende als sy in haer herberge comen, so versluymen sy dat geldeken gelijc goede gesellen, ende 
{==B1r==} {>>pagina-aanduiding<<}
 en hebben geen gebreck in alle haer lichaem. Sommighe van dese nemen oock wel eenen verckens darm die bebloet is, ende hangen die ter syden aen haren rugge. Ende dan crijten sy deerlijck, ende by haer hebben sy eenen anderen bedeleer, oft bidtster staende die iammerlijck bedelet, ende thoonen den volcke dien mensche seer nat van bloede te sijne, ende dat zijn darmen in zijn syde wt comen.
	Item te Roomen int iaer van gratien was een schalck die aldus langen tijt voor dat volc met eenen bebloeden darme lach oft hy gheschoert geweest hadde alsoo dat hy wonderlijcke vele ghelts ghecreech. Ende by onuersienicheyt quam daer eenen grooten hont gheloopen, ende track dien darm vanden schalc, ende atten eer zijn ghesellen dat bemercten. Maer dit wert bemerct van vele menschen die daer by stonden. Ende dese schalcken namen haer gelt ende liepen al beschaemt van daer te Roomen wt, want hadmense gecregen men souder anders mede gheleeft hebben. Dit selue is daer na dicwils noch in veele andere plaetsen gespeelt. Men vint oock veel van dese clickeneers die vellen oft ander vleesch op haer leden, ende sonderlinge in haer aensicht hanghen ende placken, alsoo dat si seere mismaect schijnen. Ende sommighe van desen maecken oock wel seericheden van vreemde substancien ende placken sommige substancien aen haer licha-
{==B1v==} {>>pagina-aanduiding<<}
men, ghelijc seericheden oft gelijck die spaensche pocken. Ende dese weten si in haer huys weder af te doene. Oft si beroocken haer met wieroock om dat si deerlijck schijnen souden. Allen dese zijn die eerste op die iaermercten ende op die kercwijnghen, ende die leste van daer. Conclusio. Gheeft haer soo weynich als ghy cont, want sy en zijn anders niet dan bedrieghers der boeren ende der slechter menschen.
¶ Exempel. Eene hiet Vtz van Lindau, die was te Olms int gasthuys ontrent xiiij. daghen. Ende op sinte Sebastiaens dach lach hy voor der kercken, ende verbont die schenckelen ende handen, ende hy cost die voeten in handen veranderen. Dese wort den stadtknechten verraden, ende doen hy haer sach comen, soo liep hy ter stadt wt, een peert en hadde hem niet moghen achterhalen.



    
{== afbeelding 	==} {>>afbeelding<<}
    

    
Van die Debisseren oft Dofferen.


{== afbeelding 	==} {>>afbeelding<<}
    

DAt vijfde capittel is vanden Debisseren. Dese zijn bedeleers die in alle huysen nae gaen, & omni die hostiatim van huys tot huys gaen met sommige beelden oft teekenen. Ende sy bestrijken die landhuysen met eenen beelde van onser vrouwen, oft van ee-
{==B2r==} {>>pagina-aanduiding<<}
nen anderen heylighen. Ende sy spreken dat haer beelt van onse lieue vrouwe van alsulcke capelle is, ende dat sy broederen in die selfde capelle zijn. Item si segghen dat die capelle arm is, ende si heysschen vlas ende gharen tot eenen outaer cleet, maer sy gheuent der schiefen oft der leeper mossen tot eenen claffot, dat is der hoere tot eenen doecke. Item bruecksiluer tot eenen kelck, maer het is om te verspelen ende om te verhoereren oft te verdrinckene. Item hantdwelen op dat die priester zijn handen daer aen droogen mach, maer het is om te vercoopen.
	Item dat zijn ooc Debisseren die om kercken te maecken bedelen. Ende dese hebben ghemeynlijck eenen brief met eenen seghele, ende bidden tot eene veruallen ende ghebroken kercke, oft om een kercke te bouwen.
Maer sy versamelen ende brenghen dat tot eenen Godtshuyse, dat onder der moesen leyt Muylbrum gheheeten.
	Conclusio. Desen Debisseren en gheeft niet, want sy bedrieghen v. Tot eender kercken die twee oft drie mijlen van daer leyt. Oft diemen weet dat verbrant oft berooft is, als si tot v vrome lieden comen ende bystant begheeren, desen moecht ghy gheuen tot der noottruft.



Vanden Kammesieren.

DAt seste capittel is vanden Kammesieren. Dese zijn bedeleers als ionge scho-
{==B2v==} {>>pagina-aanduiding<<}
lieren ende ionge 
{== afbeelding 	==} {>>afbeelding<<}
    
 
{== afbeelding 	==} {>>afbeelding<<}
    
 studenten, dye vader ende moeder niet en volgen, ende haer meesteren niet gehoorsaemen willen zijn ende apostateren, ende comen onder quaet geselschap, die ooc in die wandelschap ende in dier rabauwerien geleert zijn. Ende die boeuen leeren haer dan spelen ende dobbelen, ende haer goeyken versetten ende vercoopen. Ende als sy niet meer en hebben soo leeren sy bedelen oft kammesieren.
	Item dan comen sy van Roomen wt den sonnebosch, ende willen priester worden aenden dolman oft aen die greyse. Item die eene van haer is een accolythus. Die ander is een episteleer. Die derde een euangelier, ende die vierde een priestere. Ende si en hebben niemant dan vrome ende eerbare lieden die haer helpen met hare aelmoessen, want haer vrienden zijn haer af gestoruen, gelijck si seggen. Item si heysschen vlasch tot eenen choorcleedt. Mer het is tot eender kibiger dille, tot eenen lijms oft hooft standen, dat is eender hoere tot eenen doecke. Item ghelt dat si tot eender ander quatertemper tijt ghewijt oft gheconsacreert moghen worden in een sonnenbosch. Ende al dat si also bedelen, dat verspelen ende verboelen si. Item 
{==B3r==} {>>pagina-aanduiding<<}
 sommige van dese scheeren cruynen ende en zijn niet geordineert. Ende sommighe hebben breuieren ende boecken gelijc oft si priesters waren. Ende dit ghebuert sonderlinghe op alder sielen dach. Ende sommighe van dese zijn soo onuersaecht dat si haer niet en schamen den volcke wijs te maeken dat sy misse doen. Ende maecken den volcke wijs dat si God consacreren, nochtans en hebben si die macht niet. Ende alle dese zijn een loos valsch geselschap. Conclusio. Dese kammesieren en gheeft niet, so laten sy haestelijc haer bedelen. Ende sommige van dese hebben ooc valsche besegelde brieuen, dat alsoo is, nochtans ist al versiert ende valschelijck ghelogen.



    
{== afbeelding 	==} {>>afbeelding<<}
    

    
Vanden Vagieren.


{== afbeelding 	==} {>>afbeelding<<}
    

DAt vij. capittel is vanden Vagieren. Dese zijn bedeleers oft auenturiers, die voor haer nemen hoe dat sy wt vrou venus berch comen ende die swarte conste connen. Ende dese worden genaemt faren scholiers. Als dese in een huys comen, so heffen si aen te spreken. Hier coemt een farnder scholier, der seuen vrijen consten een meester, een besweerer der duyuelen voor hagel, voor dondere, voor onweder 
{==B3v==} {>>pagina-aanduiding<<}
 ende voor alle quaet gespuys. Ende daer na spreect hi eenige characteren ende vreemde woorden ende teekenen. Ende maect. ij. oft .iij. cruycen ende seyt. Waer dese woorden gesproken worden daer en wort niement door gesteken, ende niemant en mach oock ongeluck ghecrijgen hier ende in alle landen. Ende hy spreect noch veel andere costelijcke woorden. Ende dan meynen die dorplieden ende andere slechte vrouwen dat alsoo is, ende si zijn vrolijc dat hy comen is, want si noyt geenen farnden scholier gesien en hebben. Ende die boeren spreken tot den vagier dit oft dat ghebreect mi oft is mi contrarie, cont ghy my gehelpen so wil ick v eenen gulden oft twee geuen. Ende dan spreect hy iae ende bedriegt die boeren om haer gelt. Ende met vremde experimenten der woorden segenen si hen, ende die boeren meynen dan om dat si so costelijcke woorden spreken dat si den duyuel connen besweren. Ende aldus connen si elcken helpen wat hem van noode is, want ghy en moecht haer niet soo veel geuragen, si en weten daer altoos een experiment op te maken. Dat is si zijn kundich v te bedrieghen om v ghelt.
Item sommige van desen als si eenige slechte vrouwen vinden die haer ouders oft haren man verloren hebben ende ghestoruen zijn, soo maken sy haer wijs dat sy wel weten waer haer sielen zijn, in hemelrijck, int vegheuier oft in die helle, ende dit doen sy om ghelt, oft 
{==B4r==} {>>pagina-aanduiding<<}
 om haer cleederen als sy geen gelt en hebben. Conclusio. Voor desen vagieren wacht v, want alle daer si mede omgaen is bouerije. Ende al dat sy spreken is gheloghen.



Vanden Grantneeren.


{== afbeelding 	==} {>>afbeelding<<}
    

DAt viij. capittel is vanden grantneeren. Dese zijn bedeleers ende spreken inden houtsen bosch, oft in die landshuysen: Och lieue vriendt ick ben begaeft met die vallende siecte van sinte Valentijn, oft van sinte Quirijn, oft van sinte Vits, oft van sinte Anthonis. Ende ick hebbe my gheloeft tot desen heylighen met vi. pont was, met eenen outaer doeck, met eenen silueren offer, etc. Ende ick moet dat vergaderen met vromer ende eerbaerder lieden hulpe. Ende daer om bidde ick v dat ghy my hier toe te hulpe gheuen wilt eenen silueren penninck, oft eenen steen vlas, tot eenen onderbant aenden outaer, dat v god ende die lieue heylige wil beschermen ende behouden voor dese plaghe ende crancheyt. 
¶ Nota een loos subtijl stuck.

{==B4v==} {>>pagina-aanduiding<<}

Item sommige vallen neder voor die kercken, oft in andere plaetsen daer vele volcx is, ende nemen zeepe in haren mont, also dat haer den schuym groot op gaet. En si steken haer met een stroopijpe in haer nuesgaten, also dat sy bloedende worden, ghelijck oft sy die crancheyt hadden, ende het is boeuen werc. Ende dese zijn landtstrickers die dese conste in alle landen ghebruycken.
	Item daer zijnder vele die dese meyninge draghen ende haer aldus gelaten ende roepen. Mercket lieue vrienden, ic ben een handwercxman, ick hadde my op eenen tijt begheuen, dat een bedeleer is ghecomen voor mijns vaders huys, ende dese heyschste om sinte Veltens, oft Valentijns wille. Ende mijn vader gaf mi eenen pennick dien ick hem brengen soude. Ende ick behiel den penninc, ende seyde dat boeuen werc was, ende van stonden aen quam my die vallende siecte aen. Ende aldus hebbe ick my geloeft tot sint Valentijn, met iij. pont was ende met eender gesongender missen. Ende dit moet ic eysschen met vromer lieden hulpe, om dat ick dat also gheloeft hebbe, want ic hebbe anders van my seluen ghenoech. Ende daer om bidde ick v om hulpe, dat v die lieue heylige sinte Velten wil beschermen. Ende het is al geloghen wat hy seyt. Item hi heeft meer dan .xx. iaer tot die .iij. pont was ende tot die misse gebedelt ende gheghielt, maer hy verdrincket oft verspelet, oft 
{==B5r==} {>>pagina-aanduiding<<}
 verboelet al dat bedel werck. Item daer zijn noch veel andere grantneren die noch andere subtijle woorden spreken, die hier niet en staen.

{== afbeelding 	==} {>>afbeelding<<}
    

	¶ Exempel. 
{== afbeelding 	==} {>>afbeelding<<}
    
 Het waren twee ghesellen die in westualen ende ontrent Colen regneerden, daer af die eene ghecleet was gelijck een priester, ende die ander ghelijck een ander fijn man. Desen eenen die ghelijck een clerc was hadde een groot heylichdom, gelijc hy seyde, ende hier af hadde hy valsche brieuen: Ende daer hy in die steden oft dorpen quam, daer gaf hi den prochiaen dat derde deel, dat hy zijn heylichdom op den stoel mochte toonen ende daer af prediken. Ende als hy op den stoel stont, ende seer groote leughenen looch, soo stont zijn gheselle onder dat volck ghelijck een vreemt man, ende sprac seer luyde tot den volcke, dat bedroch was, ende dat dien clerc met zijn heylichdomme een boeue was, ende dattet al gheloghen was dat hy seyde. Ende na dat hy dat gheseyt hadde viel hi achterwaerts op die aerde, al oft hy besiect hadde geweest, ende hi hadde roode aerde ende zeepe in zijnen mont ende in zijn ooren, ende doen scheent dat hy schuymende ende bloedde wt den mont ende wt 
{==B5v==} {>>pagina-aanduiding<<}
 die ooren. Ende daer nae riep die clerck tot den volcke. Hoe grooten ende schoone mirakel nv hier ghedaen heeft dit heylichdom. Laet ons toch nv hertelijc bidden dat God door dit heylichdom desen armen mensche wederom ghesont wil maecken, ende terstont daer na bequam hy weder. Ende aldus gauen die slechte menschen tot den heylichdom alle dat sy vermochten. Item sommige van dese hebben brieuen, dat dit alsoo is. Conclusio. Wie vanden grantneren die merckelijck besiect is die voor dijn huys oft voor die kercke coemt, ende slechtelijck heyscht om Gods wille, ende niet veel woorden en maect, den seluen sult ghy geuen. Want menich mensche is beswaert, met sware crancheyt der heyligen. Maer die grantneren die veel woorden maken ende die haren mont wel gebruycken connen, dat is een teeken dat si dit lange gespeelt ende bedreuen hebben. Ende dese zijn sonder twijfel valsch ende niet gerecht, want sy clappen hem af een note van zijnen boom die haer gheloouen wilt. Ende hoet v voor dese ende en gheeft haer niet.


Vanden Dutseren.

DAt. ix. capittel is vanden dutseren. Dese zijn bedeleers die langen tijt cranc hebben gheleghen ghelijc si spreken. Ende hebben een sware bedeuaert voor haer genomen, tot desen heyligen oft tot dien, alle dage met drie gantse aelmossen, alsoo dat si alsoo 
{==B6r==} {>>pagina-aanduiding<<}
 
{== afbeelding 	==} {>>afbeelding<<}
    
 langhe alle dage van huys tot huys willen gaen tot dat sy drie vrome menschen vinden die haer drie gantse aelmoessen gheuen.
	¶ Ende een vroom mensche dien si dan aldus bidden spreect tot haer. Wat is een gantse aelmoesse. Ende die dutser spreect, een blaffaert oft een half vieryser, ende dier moet icker alle daghe drie hebben, ende ick en mach niet minders nemen, want die bedeuaert en soude my anders niet helpen. Die sommige van desen bedelen aldus op eenen stuuere, sommighe die bedelen op eenen haluen braspenninck, ende sommighe op eenen haluen stuuere, nae dat sy die luyden rijc bemercken. Ende sy segghen, dat sy die aelmoessen moeten hebben van eenen onuersproken mensche. Ende dan zijn die vrouwen die aldus ghebeden worden, also hooueerdich eer si onvroom gheheeten souden zijn, dat si lieuer geuen twee blaffaerts oft stuuers. Ende sy wijsen den dutseren van der eendere tot der andere. Ende dese schalcken gebruycken noch veel andere woorden die hier niet 
{==B6v==} {>>pagina-aanduiding<<}
 ghenoemt en zijn. Item namen der blaffaerts eens daechs wel hondert, waert datse yemant haer gaue, ende het is al gheloghen wat si segghen. Item dat heet oock ghedutst, als een bedeleer voor dijn huys coemt ende spreeckt. Lieue vrouwe ick soude v bidden om eenen lepel met boteren, ick hebbe veel cleyne kinderkens, dat ic haer een soppe maecken mach. Item om een ey, ick hebbe een kinderbedts vrouwe van acht daghen. Item om eenen dronc wijns, ick hebbe een siecke vrouwe, oft een siec kint dat leet ende sterft. Ende als dese eenighe vrome menschen by haer wooningen sien comen, soo legghen si haer kinderen int bedde ende binden haer eenen leelijcken doec om haer hooft, gelijck oft si cranc waren, ende si doense deerlijc crochen ende stenen.

{== afbeelding 	==} {>>afbeelding<<}
    
 
{== afbeelding 	==} {>>afbeelding<<}
    

Exempel. Thantwerpen was een eerlijc man die dickwils arme menschen ginc besoecken om caritate te doen. Ende de-
{==B7r==} {>>pagina-aanduiding<<}
se wordt in een huys naegheroepen, daer sy seyden dat haer dochter seer cranck was. Ende als die vrome man by die dochter quam, soo mercte hy dat de dochter seer blosende was, ende hy sloech dat decsel op, ende daer vant hy die dochter met cousen ende met schoenen, al droncken zijnde, in dat bedde ligghen. Dese selue man werdt van andere dutseren desghelijcx in gheroepen, ende dese seyden hem dat haer kint by na al steruende in zijn verscheyden oft vonnis lach: Ende door charitate wilde hy dat kint besien, maer hy vant int bedde eenen hont ligghen, die in sommige cleederen alsoo hart ende stijf gewonden was dat hy stenen moest. Item sommige van desen leggen haer vrouwen oft boeleersters int bedde, ende bewinden den rinc van haerder duere, al oft daer een arm kinderbedde ware, des eens daechs als si weten dat die aelmoesseniers oft andere goede, deuote ende duechdelijcke menschen daer voorbi lijden ende gaen sullen. Ende des anderen daechs alsmen weder daer voorby gaet, so en is den rinc niet meer bewonden, ende die vrouwen loopen dan weder opt strate. Conclusio. Den dutseren en geeft niet die daer spreken, sy hebben gheloeft des daechs niet meer dan met drie oft vier gantse aelmoessen te bidden vt supra. Ende die ander zijn half goet: half quaet. Maer dat meeste deel is bedriechelijck ende valsch.


    
{==B7v==} {>>pagina-aanduiding<<}

                
{== afbeelding 	==} {>>afbeelding<<}
    

        
Vanden Schlepperen.

DAt. x. capittel is vanden Schlepperen. Dese zijn die Kammesierers die haer wt gheuen voor priesters. Ende dese comen in die huysen gheghaen met eenen ionghen scholier die haer den sack nae draecht. Ende dese spreken aldus. Hier coemt een ghewijde persoon met namen, heer Ioris, oft heer wouter Kester van Kitsbubel, gelijck hy hem dan noemen wilt, ende ick ben wt alsulcken dorpe van dien geslachte, ende hy noemt een geslachte dat den lieden condich is. Ende ick wil op alsulcken dach mijn eerste Misse singhen in dat dorp. Ende ick ben gewijt op alsulcken outaer te bedienen, in dat dorp oft in der kercken, ende ick en hebbe geenen outaer doeck oft ooc gheenen misboeck, etcetera. Ende dit en can ick niet volbrenghen sonder hulpe van goede menschen. Ende alsoo menich mensche hem deelachtich maken wil van .xxx missen, die geue eenen offer. Ende alsoo menighen penninck hy daer toe geeft, alsoo menighe siele van zijnen gheslachte, sal wt den vegheuier verlost worden. Item si schuiuen oock somtijts die landsluyden mannen ende vrouwen in een broederschap. Ende spreken dat die broederschap toegelaten is van eenen bisschop met genade ende met aflaet, op dat 
{==B8r==} {>>pagina-aanduiding<<}
 sulcken outaer daer dore op comen soude. Ende dan worden die goede slechte menschen beroert, die eene gheeft gharen, die ander vlas, ende die derde een tafel laken oft een hantdweele, oft ghebroken siluer. Ende dese broderschap en is niet ghelijck die andere broederschappen die de questioniers oft casseneers hebben. Want die casseneers comen alle iaer wedere, ende dese en coemt niet meer dan eens, want quaem hy weder soo soude hy gestoffelt oft in eenen sack geschoten worden. Item dese neeringe wort seere gebruyct in sommighe landen ghelijck in swartzwalt, in bregetzer walt, in kurwalen, in algaw, in etslant ende in switzer landt, daer weynich priesteren zijn, ende daer die kercken ende huysen wijde oft verre van malcanderen staen. Conclusio. Desen schlepperen oft boeuen gheeft niet, want ten is niet wel aengheleyt. ¶ Exemplum. Eene hiet Mansuetus die liep ooc bidden op zijn eerste misse tot sinte Gallen. Ende op dien dach doen die goede menschen tot sinte Gallen op zijn eerste misse quamen, soo sochten sy hem in die kercke, maer si en vonden hem daer niet. Ende nae die maeltijt vonden si hem inden Sonnenbosch, dat is int bordeel. Ende hij ontliept hen allen.



    
{==B8v==} {>>pagina-aanduiding<<}

    
{== afbeelding 	==} {>>afbeelding<<}
    

    
Vanden Zickissen.


{== afbeelding 	==} {>>afbeelding<<}
    

DAt .xj. capittel is vanden zickissen, dat is vanden blinden. Item daer zijn drijerhande blinden inde wandelschap. Sommighe blinden worden genaemt Blocharten, ende dese blinden zijn van gods ghewelt blint gheworden, ende dese gaen bedeuaert. Ende als dese in een stadt comen soo verborgen si haren couelhoet oft caproen ende spreken tot die lieden dat si haer gestolen zijn, oft dat syse verloren hebben in die plaetse daer si gelegen hebben. Ende alsoo vergaderen sy .x. oft .xij. cappen oft couelen, ende dan vercoopen si die cappen.
	Item sommige worden blinden genaemt, om dat sy geblint oft blint ghemaect zijn om misdaet oft boosheyt. Ende dese wandelen ghemeynlijck achter die landen, ende dragen gemaelde tafelen, ende sitten voor die kercken. Ende segghen dat sy te Roome, sinte Iacobs ende in andere vremde steden geweest hebben, ende vertellen groote teekenen die daer gheschiet zijn, ende het is altemael gheloghen.
	Item sommighe andere worden blinden ghenaemt die met auontueren om gaen. Ende dese zijn die ghene die voor .x. iaren oft meer 
{==C1r==} {>>pagina-aanduiding<<}
 blint ghemaect oft blint geworden zijn. Dese blinden nemen boomwolle, ende maken die boomwolle bloedich, ende nemen dan eenen cleynen doec ende binden daer mede die boomwolle ouer die oogen, ende spreken dat si cooplieden oft cremers zijn. Ende dat si in een bosch oft walt van quade lieden blint gemaect zijn. Ende dat sy drye oft vier daghen aen eenen boom ghebonden ghestaen hebben, ende dat si verdoruen souden hebben, hadden daer geen andere menschen ghecomen die haer ghelost hadden. Ende dit heet metten bruch gewandelt. Conclusio. Mijnen raet is, dat ghy wel kennen sult, dien ghy gheuen wilt.




    
{== afbeelding 	==} {>>afbeelding<<}
    

    
Vanden Schwanfelderen, oft blicslaeren.


{== afbeelding 	==} {>>afbeelding<<}
    

DAt .xij. capittel is vanden Schwanfelderen, oft blicslaren. Dese zijn bedeleers die haer clederen in die herberghen laten, ende beuen iammerlijcken voor die lieden, op datmen meynen soude dat si groote coude hadde, maer si hebben haer te voren geslaghen oft bestreken met netelen saet, ende met andere dingen also dat si daer af gheen coude en geuoelen. Sommige van 
{==C1v==} {>>pagina-aanduiding<<}
 dese seggen dat sy van quade menschen berooft zijn. Ende sommige andere van dese schalcken seggen, dat sy cranck gelegen hebben, ende dat alle haer cleederen verteert zijn, ende sommige andere seggen, dat haer cleederen haer gestolen zijn. Ende alle dese doen dit om dat die lieden haer cleederen geuen souden, ende als si die cleederen hebben soo vercoopen sy die, ende dat ghelt verboelen ende verspelen sy. Conclusio. Wacht v voor dese schwanfelderen, want het is boeuen werck, ende en geeft haer niet, het sy man oft vrouwe, ten waere dat ghy van dese goede kennisse hadt.




    
{== afbeelding 	==} {>>afbeelding<<}
    

    
Vanden Vopperen ende Vopperinnen.


{== afbeelding 	==} {>>afbeelding<<}
    

DAt .xiij. capittel is vanden Vopperen. Dese zijn bedelers ende aldermeest vrouwen, die haer laten aen yseren ketenen leyden, gelijc oft sy outsinnich waren, ende sy schueren haer cleederen van haren lijue, om dat sy die lieden bedrieghen souden. Item het zijn ooc sommighe die Vopperie op dutsen bedrijuen, dat is, dat een ouer zijn wijf oft ouer eenen anderen mensche staet heysschende, ende spreect dat alsulc mensche beseten is met den boosen gheest, ende nochtans en is 
{==C2r==} {>>pagina-aanduiding<<}
 dat niet waer. Ende sy spreken voort, dat sy dese mensche gelooft hebben tot alsulcken heyligen gelijc sy dan noemen, ende dat hy moet hebben xij. pont was, oft andere des ghelijcke dingen, daer dese mensche vanden duyuel door verlost mach worden. Dese heeten Vopperen die dutsen. Conclusio. Het is een quade valsche neeringhe. Men singhet, welck bedeleer een vrouwe heeft die niet vopperen oft ferben en gaet, die slaen si metter hiele.
	Item het zijn oock sommige vopperinnen oft vrouwen die haer wt gheuen, hoe dat sy groote pijne lijden aen haer borsten. Ende nemen een milte ende schellen die aen die eene zijde. Ende dan leggen sy die geschelde milte op die borst, ende strijcken dat vel daer af, voor ouer haer lijf, ende dan bestrijcken sy dese met bloede, op datmen meynen soude, dattet hare borst ware, ende dese heeten vopperinnen.



Vanden Dallingheren.

DAt .xiiij. capittel is vanden Dallingheren. Dese zijn die gene die voor die kercken staen die openbaer roffiaens oft henckers gheweest zijn, ende hebben een iaer oft twee daer af gelaten. Ende dese slaen haer met roeden, ende willen haer beteren ende bedeuaert gaen, om haer sonden wille, ende dese bedelen aldus veel goets daer mede. Ende als dese dit eenen tijt lanck gedaen hebben, ende die lieden alsoo bedrogen hebben, soo worden sy weder 
{==C2v==} {>>pagina-aanduiding<<}
 henckers ghelijck te voren. Conclusio. Gheeft haer oft ghy wilt, want si zijn alle boeuen.


Vanden Dutsbetteren, oft Dutsbetterinnen.

    
{== afbeelding 	==} {>>afbeelding<<}
    
 
DAt .xv. capittel is vanden Dutsbetteren. Dese zijn bedeleers die haer in allen landen, om ende om voor die kercken leggen, ende spreyen eenen lijnen doeck ouer haer, ende setten was ende eyeren voor haer, gelijck oft sy kinderbedts vrouwen waren. Ende sy spreken dat haer af gegaen is, een doot kint in .xiiij. daghen nochtans en hebben sy som in .x. oft .xx. iaren geen kint gemaect. Ende dese worden genaemt dutsbetteren. Dese en sult ghy geen gelooue gheuen. Item het lach eens eenen man te Straesborch onder een lijnen slapelaken voor die groote kercke, ende dese gaf wt dat hi een kinderbedts vrouwe was. Ende dese worde ten lesten vander stadt weghen op gheheuen ende geuangen, ende in dat hals yser gestelt. Ende daer na worde hem dat lant verboden.
	Daer zijn oock sommighe vrouwen, die wt gheuende zijn, hoe dat si een selsaem ende vreemde figuere gedragen hebben, ende op die 
{==C3r==} {>>pagina-aanduiding<<}
 werelt gebaert hebben. Als cortelijck int iaer ons Heeren .M.ccccc. ende .ix. gheschiede tot Pfortsheym daer een vrouwe quam, welcke vrouwe seggende was, hoe dat si in eenen corten tijt op die werelt gebaert hadde een kint ende een leuende padde. Ende dat si dese selfde padde gedragen hadde, tot onser lieuer vrouwen te Eensedel, ende dat si daer noch leuendich ware. Ende datmen dese padde alledage geuen moest een pont vleesch, ende datmense daer hiel voor een groot wonder, ende si bedelde oft badt ghielende, hoe dat si op den wech na onser vrouwen te Aiche was. Ende dese hadde ooc segel ende brief, die si op den predicstoel liet vercondigen. Dese selue vrouwe hadde in die voorstadt eenen stercken boeue sittende, die op haer wachtende was, ende dese hadden haer langhen tijt geneert met dese boeuerie. Ende en hadden si niet gewaerschout geweest, men soudese beyde gegrepen hebben, want het was al boeuerije daer si mede omghinghen.



    
{== afbeelding 	==} {>>afbeelding<<}
    

    
Vanden sonden Wegheren.


{== afbeelding 	==} {>>afbeelding<<}
    

DAt .xvj. capittel is vanden sonden Wegheren. Dese zijn Stercke Knech-
{==C3v==} {>>pagina-aanduiding<<}
ten, die in die landen omloopen met lange messen oft sweerden, ende spreken dat sy eenen nootweer gedaen hebben, om haer lijf te beschudden, ende dese noemen dan een somme gelts die si hebben moeten, ende mogen si dat gelt niet te wege brengen, soo salmen haer dat hooft af slaen.
	Sommige van dese hebben hier toe onder haer eenen knecht, die met haer gaet in yseren banden ende ketenen, met ringen ende met duym yseren besloten, Ende dese spreect dan voor die lieden, dat hy is borge gebleuen om zijn somme gelts ende dan noemt hy een groote somme ende en hebben sy dat ghelt op die tijt niet, soo moeten wy beyde verderuen, oft steruen.


Vanden sonden wegherinnen.

DAt .xvij. capittel is vanden sonde wegerinnen. Dese zijn der voorghenoemder knechten vrouwen, oft een deel haer boeleersteren, ende loopen achter lande, ende spreken dat sy int openbaer leuen geseten hebben, ende dat si haer van die sonden beteren willen, ende dese bedelen die aelmoessen om S. Marie Magdalenen wille, ende bedriegen die lieden daer mede.



    
{== afbeelding 	==} {>>afbeelding<<}
    

    
Vanden Bultdragherinnen.


{== afbeelding 	==} {>>afbeelding<<}
    

DAt .xviij. capittel is vanden Bultdragerinnen. Dese zijn vrouwen, die 
{==C4r==} {>>pagina-aanduiding<<}
 oude wambaysen, oft cussenen op haer lijf, onder die cleederen binden, op datmen meynen soude, dat si seer groot van kinde beurucht waren, ende nochtans en hebben si in .xx. iaren oft meer geen kint ghemaect. Ende dit selue heet oock metter bille ghegaen.



Vanden Jonffrouwen.

DAt .xix. capittel is vanden Jonffrouwen. Dese zijn bedeleers die cleppen dragen gelijck oft si melaetsch oft lazarus waren, ende nochtans en zijn si niet ghebreckelijck in alle haer lichaem. Dat heet metter Jonffrouwen ghegaen.


Vanden Mommen oft Momsen.

HEt .xx. capittel is vanden Momsen. Dese zijn bedeleers die cappen dragen ghelijc lollebroeders. Ende dese seggen dat si gewillige armen zijn, dwelc nochtans niet waer en is. Ende dese hebben haer vrouwen in heymelijcke plaetsen sitten, ende gaen met hare neeringhe omme. Ende dit heet inder momsen ghegaen.


Vanden Soentsen gaen.

HEt .xxj. capittel is van Soentsen gaen. Dese zijn die lantfaerders oft lantloopers oft bedeleers die sprekende zijn, dat sy edel, ende door oorloghe verbrandt 
{==C4v==} {>>pagina-aanduiding<<}
 
{== afbeelding 	==} {>>afbeelding<<}
    
 zijn, ende dat si 
{== afbeelding 	==} {>>afbeelding<<}
    
 ooc door geuanghenisse bedoruen zijn. Ende dese houden haer gelijc oft si edel waren, ende hier af hebben si besegelde brieuen, ende ten is nochtans also niet. Ende dit heet Soentsen ghegaen.


Vanden Kandieren.

HEt .xxij. capittel is vanden Kandieren. Dese zijn bedeleers suyuerlijc gecleet, ende genen haer wt hoe dat si cooplieden geweest zijn ouer die zee, ende hebben daer af segel ende brief van bisschoppen, gelijc de gemeyne man meynt, ghelijc int derde capittel vertelt is vanden loseneeren, dat si valsche brieuen connen maken, ende si spreken hoe dat si berooft zijn te lande ende ter zee, al en ist niet waer. Ende dese gaen ouer den clant.



    
{== afbeelding 	==} {>>afbeelding<<}
    

    
Vanden Veranieren.


{== afbeelding 	==} {>>afbeelding<<}
    

DAt .xxiij. capittel is vanden Veranieren ende veranierinnen die op waersegghen gaen. Dese zijn vrouwen 
{==C5r==} {>>pagina-aanduiding<<}
 die daer spreken, hoe dat si ghedoopte Ioden oft Iodinnen zijn, ende dat sy kersten geworden zijn, ende dese seggen den lieden oft haer vader oft moeder inder hellen is oft niet. Ende dese ghielen den lieden den rock, ende cleederen ende andere dingen af, ende dese hebben daer af ooc valsche brieuen ende seghelen, dese selue heeten Veranieren.



Vanden Cristianieren, oft Kalmieren.

DAt .xxiiij. capittel is vanden Cristianieren oft Kalmieren. Dese zijn bedeleers die teekenen aen hare hoofden dragen, ende sonderlinge dat roomsche Veronica, ende mosselen, ende schelpen met veel ander teeckenen, ende die eene gheeft den anderen teeckenen te vercoopen, op datmen meynen soude dat si in die steden ende plaetsen geweest hebben, daer af sy die teekenen draghen, ende nochtans en hebben si noyt wille metter herten ghehadt oft ghedacht daer te gaen, ende aldus bedrieghen sy die simpele ende slechte lieden, ende dese heeten Kalmieren.


Vanden Zeeperen.

HEt .xxv. capittel is vanden Zeeperen. Dese zijn bedeleers die haer met een salue voor eenen heeten ouen, oft voor een heet vier bestrijcken ende besaluen, ende dan legghen sy haer voor die kercken. Ende dan 
{==C5v==} {>>pagina-aanduiding<<}
 worden si gheschapen in haer aensicht gelijck oft si langhen tijt cranck geweest hadden, ende haren mont schijnt wt ghebroken te zijne, ende als sy weder op den derden dach in die baetstoue gaen, soo is haer dat weder vergaen.


Vanden Sweygheren.

DAt .xxvj. capittel is vanden sweygeren. Dese zijn bedeleers, die nemen peerden mest, ende mengen dat met watere. Ende bestrijcken dan haer beenen, handen ende armen daer mede, also dat sy geschapen worden gelijc oft sy die gheelsucht oft ander crancheden hadden, ende het en is nochtans niet dan bedroch der menschen. Dese selue worden gheheeten Sweygheren.


Vanden Burckaerten.


{== afbeelding 	==} {>>afbeelding<<}
    


{== afbeelding 	==} {>>afbeelding<<}
    

HEt .xxvij. capittel is vanden Burckaerten. Dese zijn die bedeleers die haer handen in eenen hant-
{==C6r==} {>>pagina-aanduiding<<}
schoen steken, ende hangen die met eenen bant aen haren hals. Ende dese spreken dan dat si sinte Antonis vier, oft quaet oft van eenen anderen heylighen hebben. Nochtans en ist niet dan bedroch. Dat heeten sy op den burckaert ghegaen.


Vanden Platschiereren.

¶ DAt .xxviij. capittel is vanden Platschiereren. Dese zijn blinden die voor die kercken op eenen stoel staen, ende spelen op der luyten, ende singhen menigherley sanck van verren landen daer si noyt geweest en hebben. Ende als sy dan wt gesongen hebben soo beginnen sy te Voppen ende te ferben, oft te lieghen, hoe dat sy blint gheworden zijn. Item als die henckers ende ander roffiaens haer naect wt trecken, ende als si haer seluen slaen met roeden om hare sonden wille, dat heeten si dan oock platschiereren met alsulcker vopperie. Item oock die op stoelen staen, ende die haer met steenen oft met andere dingen slaen, ende die van alsulcke heylighen segghen, die worden ghemeynlijck henckers oft schenders, ende boeuen oft roffiaenen.
	Daer zijn noch menigerley bedeleers ende schalcken, die de lieden bedrieghen met menigerhande wonden gelijc bidsteren, die bidden gaen datmen haer kint heffen soude tot dat kersdom, ende segghen dat haer vrouwe in swaren arbeyt leyt, ende dese begheeren eenen 
{==C6v==} {>>pagina-aanduiding<<}
 penninc om gods wille, om dat si haer vrouwe helpen souden. Als dese onbekent zijn soo sijnt gemeynlijck boeuen, want sy gaen des eens daechs den eenen bidden, ende des anderen daechs den anderen, ende sy leeren in een stadt alle die rijcke lieden kennen, ende si liegen valschelijc, want si en hebben wijf noch kint.
	Daer zijn noch andere schalcken, ghelijck nieutijders oft valsche boden, die eenen brief wt valsche landen conterfeyten, gelijc oft alsulcke brieuen van hare landen, oft van hare vrienden quamen, ende daer stellen si inne dat sy die boden dit oft dat geuen souden. Maer ick rade v dat ghy wel besiet wien dat ghy wat gheeft.
	Item sommighe brengen sommige lieden tijdinge, dat haer man oft haer vrouwe noch leeft die lange tijt wt den lande geweest heeft, ende maken dicwils onder die lieden die verhout zijn groote vreese ende werringe, ende alder meest zijn si van andere lieden om gelts wille daer toe gemaect gelijc ander erfgenamen, daer een af wt den lande is. Die sommighe brenghen oock aen die steden ende aen die Heeren groote leughenen voor nieuwe tijdingen, om dat sy daer af eenen drinckpenninck ghecrijghen souden.



    
{==C7r==} {>>pagina-aanduiding<<}

    
{== afbeelding 	==} {>>afbeelding<<}
    

    
        ¶ Het derde deel des Boecx.

DAt derde deel van desen boecke seyt sommige leeringen ende notabilia, die tot die voorgenoemde neeringen behooren. Ende dese worden met corte woorden begrepen. Item daer zijn sommige bedeleers van die voorgenoemde, die voor gheen huys en eysschen. Maer si gaen in die huysen, daer si yemant in oft niet. Is dat een goede oorsake, bekent dat in v seluen.
	Item daer zijn oock sommige die gaen in 
{==C7v==} {>>pagina-aanduiding<<}
 die kercken op ende neder ende dragen een schotel inder handt. Ende dese hebben haer daer na gherust ende toeghemaect met cleedinghe, ende dese gelaten haer seer cranckelijc, ende dese gaen vanden eenen totten anderen, ende neygen haer tegen die lieden, oft haer yemant wat geuen woude. Dese worden gheheeten pfloegers.
	Item daer zijn oock sommighe die ionghe kinderen leenen op alder sielen dach, oft op andere heylige dagen, ende dese setten haer voor die kercken, ghelijc oft si vele kinderen hadden, ende sy spreken dattet moederloose oft vaderloose kinderen zijn, ende het is al geloghen. Ende dit doen si om datmen haer vele geuen soude om Gods wille.
	¶ Exempel. Te Sweyts int dorp is een ordinancie dat men eenen yeghelijcken bedeleer gheeft vijf schillinck helders, dat hy tot den minsten in een vierendeel iaers niet openbaerlijc bedelen en sal. 
{== afbeelding 	==} {>>afbeelding<<}
    
 
{== afbeelding 	==} {>>afbeelding<<}
    

	Item een vrouwe hadde op een tijt ghenomen vijf schillinck helders om dat si openbaerlijck in alsoo langen tijt niet bedelen en soude. Cortelijc daer na sneedt si haer hayr af, ende bedelde door al dat lant gelijc te voren. 
{==C8r==} {>>pagina-aanduiding<<}
 Ende sy quam weder tot Sweyts int dorp, ende ghinc sitten voor die kercke met eenen cleynen kinde, ende doemen dat kint ontdecte, doen wast eenen hont, ende doen moeste sy wt den lande loopen. Dese was gheheeten wissenburgherinne, ende si woonde te Zurch.
	Item daer zijn ooc sommige bedeleers die doen goede cleederen aen, ende heysschen oft bedelen op der straten, ende dan gaen si tot eenen het sy man oft vrouwe, ende spreken: Ick ben een arm hantwercx knecht, ende ick hebbe lange cranck ghelegen, ende dat ic hadde hebbe ick verteert, ende ic en hebbe noyt ghebeden, ende nu schame ick my voor alle man te bedelen, ick bidde v dat ghy my te hulpe wilt comen, dat ic weder tot mijnen hantwerc comen mach. Ende dese worden gheheeten Geusscheerders. Item daer zijn ooc sommige van den voorgenoemden, die haer wt geuen dat sy connen schadt grauen oft soecken. Ende als si yemant vinden die dat gelooft, soo spreken si dat si moeten gout ende siluer hebben, ende moeten daer toe veel missen laten lesen, etc. met veel schoone woorden, ende daer mede bedriegen si die lieden, die gheestelijcke ende oock die weerlijcke, want ten is niet veel gehoort gheweest, dat alsulcke boeuen schat vonden hebben, maer si hebben die lieden alsoo bedrogen. Dese worden gheheeten sefelgrauers.
	Item daer zijn ooc sommige vanden voorghe-
{==C8v==} {>>pagina-aanduiding<<}
noemden die hare kinderen seer hart houden, alsoo dat si daer af lam oft ledeloos worden, ende somtijts breken sy haer kinderen haer leden, oft si binden hare leden, alsoo dat si lam worden. Want ten waer haer niet lief dat sy ganckachtich worden, om dat si des te behender worden souden om die lieden te bedriegen, met haer loose ende quade bouerien. 
{== afbeelding 	==} {>>afbeelding<<}
    

	Item daer zijn 
{== afbeelding 	==} {>>afbeelding<<}
    
 ooc sommighe vanden voorgenoemden, Als si in die dorpen comen so hebben si ringhen ghemaect van auontueren, ende sy smeeren die selue ringhen met aerde oft met dreck. Ende spreken dan dat syse geuonden hebben, ende vragen oftse yemant coopen wille. Ende dan meynt een simpel dorpman, dat den rinc van siluer oft van gout is, ende en kennen dat niet, ende geuen .iij. oft vier stuueren daer voor, ende also worden die dan bedroghen. Dese selue draghen somtijts Agnus dei die van blic oft loot gemaect zijn, die van silueren schijnen gemaect te zijne. Ende somtijts hebben si ooc sommighe schalen die alsoo schijnen oft si van siluere gemaect waren. Item dese selue hebben oock somtijts Pater nosters ende andere teekenen die si on-
{==D1r==} {>>pagina-aanduiding<<}
der haren mantel dragen, die anders zijn dan si schijnen. Item dese selue comen somtijts bi auont in die steden ende dorpen ghelijc cooplieden oft meerseniers, ende hebben eenen pater noster ende andere auenture te coope. Ende si thoonen die lieden eenen costelijcken pater noster van coraele, oft van ander ghesteente dat goet is, ende die laten si haer van andere lieden wel besien, dat hi goet ende recht is, ende si seggen dat si dien auont ghelt hebben moeten, ende dan louen sise die helft min dan hy weert is. Ende als die lieden om den goeden coop, die des begheerlijck zijn, haer die helft bieden, soo nemen si haren Pater noster nae haer, ende en willen des niet doen. Maer als die lieden wech gaen ende niet meer geuen en willen, soo gheuen sy den Pater noster voor den seluen prijs. Ende dan hebben si eenen valschen pater noster die desgelijcx gheconterfeyt is, ende die steken si die lieden in haer handen, ende alsoo bedrieghen si menigen mensch in veelderhande waren.
	Item daer zijn ooc sommige questeerders oft casseneeren, die der heyligen goet dat haer gegeuen wort, het si vlas oft laken oft brueck siluer oft gelt ende andere dinghen onnuttelijck doorslaen. Maer den wetenden geue ic dat te verstaen, Ende haer bedriegerie laet ic staen, want die gemeyne man wil bedrogen wesen.
	Item ic en gheue geene questeerders, dan 
{==D1v==} {>>pagina-aanduiding<<}
 alleene die bodtschappen die hier na volghen. Sinte Anthonis, sinte Valentijn, sinte Huybrecht, sinte Bernaert, ende die heylighe geest. Dese zijn toeghelaten vanden stoel van Roomen.
	Item wacht v alle, sonderlinghe voor die kreemers die v te huys soecken, want ghi en sult daer niet veel goets af coopen, het si siluer oft ander specerije. 
{== afbeelding 	==} {>>afbeelding<<}
    

    	Wacht v oock voor die meesters die achter lande trecken ende loopen, ende die driakele ende wortelen te coope hebben, want sy gheuen haer wt voor groote gheleerde meesters. Ende bysonderlijck zijn dese sommighe blinden. Een ghenaemt Hans van Straesburch is gheweest een Iode, ende is te Straesburch ghedoopt geweest, ende zijn ooghen zijn hem te Worms wtghesteken. Ende dese is nu ter tijt een groot meester oft stuytvos, ende trect achter lande om ende om. Ende hy wil den lieden waer segghen, ende toecomende dinghen, ende hy wilse ooc van alderhande crancheden ghenesen, als hi daer eenich ghelt op ontfanghen heeft. Ende hy heeft veel menschen aldus bedroghen met groote valscheyt, die niet noot en is te segghene. 
{==D2r==} {>>pagina-aanduiding<<}


{== afbeelding 	==} {>>afbeelding<<}
    
 Item wacht v 
{== afbeelding 	==} {>>afbeelding<<}
    
 oock voor die speelders oft botters, die met quaerten oft quaertspelen omgaen om een blat wt die andere af te heffen. Die omgaen metten boeglijn, metter spiesse, met den ghefetsten brief ouer den bodem, oft met andere des gelijcke, ouer den schranck. Oft die omgaen met teerlingen oft dobbelsteenen, metten ouerlencten teerlinck, met den herten teerlinck, met den gheborsten teerlinck, met den afgegoten teerlinck, ende met den dobbel beene. Oft die omgaen met worpelkens, die sy in een putken vanghen, met coordekens te steken om effen wt te comen, ende met andere dinghen om te radene. Oft die omgaen met meskens met steenkens ende met beenkens, met gommen, met prissen, met den knechten voeten.
	Oft die omgaen met haechmunte, oft met quaden ende onbekenden gelde, oft met valsche guldenen, ouer den rot ouerich wtogh, oft ouer den houts hoef. Ende voor veel andere bedrieghers die ick laet achter blijuen om beters wille. Item dese boeuen liggen altoos en teeren by die weerden, die met stecken eysschen, dat is also veel, dat si geenen weert en 
{==D2v==} {>>pagina-aanduiding<<}
 betalen als si hem yet schuldich zijn, ende int afscheyden nemense wat met haer.
	Item noch isser een beganckenisse onder die landtvaerders. Ende dese zijn keteleers oft ketel lappers, ende schotelbinders, die int lant om ende om trecken. Ende si houden vrouwen die voor haer om gaen breyen ende lieren. Sommige van dese gaen met moetwille om, mer niet alle. Ende alsmen haer niet en geeft, soo steken si een gat met eenen staf oft met een mes in eenen ketel, op dat haer man te arbeyden hebben soude etc. Dese selue ketel lappers, nemen gemeynlijck wat met haer in die huysen daer si die ketelen lappen, alsmen daer op niet wel en wacht. Dese selue beclappen die lieden ooc met groote leughenen etc.
        	Item men vint veel schalcken die na haers ghelijcke gaen sien als si in een vremde stadt comen, ende in die selue stadt hueren si dan schippers cleederen, ghelijc boxen, bonetten, een schippers hemde, eenen rutsaert ende desgelijcke. Ende dan segghen sy voor den volcke dat sy by quader auontueren verseylt zijn, ende dat si schip ende scherf inde zee by onweder gelaten hebben, ende dat si drie dagen in die zee ghedreuen hebben op eenen mast, oft op een ander hout. ¶ Nota, bemerct haer handen wel oftse betart oft bepect zijn, ende oft si scheeps connen, ende si lieghen seere, ende somtijts segghen sy, dat sy van die zee-
{==D3r==} {>>pagina-aanduiding<<}
roouers gheuanghen zijn geweest, ende dat si noch swaerlijck gerantsoent zijn, ende het is al gheloghen, want si en quamen noyt in die wilde zee. 
{== afbeelding 	==} {>>afbeelding<<}
    
 
{== afbeelding 	==} {>>afbeelding<<}
    

	Item desgelijcke zijnder ooc sommighe die pelgrims cleederen hueren, gelijck oft si cranck waren, ende oft sy van Roomen oft van sinte Iacops quamen, ende sy en gaen niet dan trauwanten achter lande. Item dese cleederen ende desghelijcke, verhuertmen in een strate gheheeten S. Anthonis strate, want dese strate is bekent alle die werelt door, ende men gheefter voor des daechs eenen haluen stuuer, na dat si veel gecrijghen.
	Item al de ghene die achter lande loopen, ende op lieren ende veelkens spelen, die van taueerne te taueerne, ende van ghelaghe te ghelage gaen, zijn wt om die lieden te bedrie-
{==D3v==} {>>pagina-aanduiding<<}
gen, ende van haren ghelde te ghecrijghen. Ende haer daer af te verlichten, vonden syse droncken, oft slapende. Dese en zijn niet te betrouwen, want si soudent wel darren nemen al waert in die kercke, want sy pleghen ghemeynlijc outaren te beroouen, oft blocken op te breken ende daer wt te picken. ¶ Nota. En geeft haer niet, soo blijuen sy thuys. Item daer zijn oock desghelijcke singers ende springers, ende guycheleers, die schoone consten connen bedrijuen ghelijck sy segghen.
	¶ Nota. Wacht v voor alle dese, want si bedrieghen die menschen, als zijt te weghe connen ghebrenghen. 
{== afbeelding 	==} {>>afbeelding<<}
    
 
{== afbeelding 	==} {>>afbeelding<<}
    

	Item alle ydele vaten die altijt bedelen, des morgens ende des auonts, ende die selden misse oft sermoon hooren, en sal niemant in haer boeuerijen stercken. Maer alle andere arme menschen, ghelijck oude men-
{==D4r==} {>>pagina-aanduiding<<}
schen die haer broot niet ghewinnen en connen, ende aen siecke ende mismaecte creatueren, is den hemel te coopen: want die aelmossen daer si besteet is, doot die sonden, ghelijc dat water dat vier blusschende is. 
{== afbeelding 	==} {>>afbeelding<<}
    

	¶ Nota bene, aenmerckt wel, wacht v oock voor den genen die v aencomen op den wech, oft op der straten, oft inder kercken, seggende dat si yet geuonden hebben van ghesteenten, oft gout, oft siluer schijnende te zijne, ende willende v alsulcx met sueten woorden vercoopen, siet voor v, want si niet dan bedeleers oft bedriegers en zijn, daer zijn oock landtreysers, als si comen in eenighe steden oft vlecken daer sy niet bekent en zijn, so gaen si aen die ouerste vander kercken, ende sy geuen haer wt voor cooplieden, ende dat si groot goet verloren hebben by crancke fortuynen, 
{==D4v==} {>>pagina-aanduiding<<}
 op die zee, oft op den wech berooft zijn van hare goeden, ende alsoo crijghen de goede lieden vander voorschreuen kercke (ter plaetsen daer sulcx gebeurt) medelijden ende compassie, ende begheeren een bede voor den voorschreuen bedeleer inder kercken, so dat daer somtijts een oft twee vanden deghelijcsten vander seluer kercken, metter schotelen voor haerlieden om gaen. ende als de voorschreuen het selfste ghelt van de simpele ende onnoosele lieden ontfangen heeft, so gaet hijt bi auontueren verteren met hoeren ende boeuen, want hy daer licht aen geraect is, denckende het selue weder te doene ter naester plaetsen, niet dat si al also zijn, maer neemt goede certificatie van waer si zijn, ende waer si geresideert hebben, wacht v ooc voor de schalcken ende bedriegers, maer gheeft die ghene die sulcx gebeurt is, wacht v ooc voor speellieden, voor dobbeleers, die vander eender taueernen totter andere loopen, ende meer ander, want si niet dan wtstrijckers ende schalcken en zijn.




{==D5r==} {>>pagina-aanduiding<<}

¶ Het vierde deel des Boecx.

UEel goeder leeringen worden hier gheleert, om dat elck soude weten hoe hy Godlijck ende eerlijc mocht huys houden, ende leuen in goeden doen, sonder ghebreck te hebben.
    
{== afbeelding 	==} {>>afbeelding<<}
    

{== afbeelding 	==} {>>afbeelding<<}
    

OM dat niemant verdolen en soude wt den wech der eeren, ende des weluarens: Soo sal ick hier stellen die byweghen die leyden inden wech der oneeren ende der
{==D5v==} {>>pagina-aanduiding<<}
 schanden. Ende wie daer in coemt, die verdoolt soo langhe tot dat hy coemt inden rechten wech te gasthuys waert by mijn vrouwe.
INden eersten verdolen sy tot in desen wech. ¶ Al die luttel hebben en veel verteeren, want als si sieck zijn ende niet winnen en connen, soo moeten si desen wech in. ¶ Die gheerne spelen ende veel verliesen. ¶ Die thunne verteeren sonder ordinancie, regule, oft mate.
    
{== afbeelding 	==} {>>afbeelding<<}
    

¶ Cooplieden die dier incoopen ende goeden coop gheuen. Die wt ydel versuymtheyt ver-
{==D6r==} {>>pagina-aanduiding<<}
loren laten tghene dat sy van haer meesters souden hebben, om dat zijs niet en eysschen, die hen regeren by raet van eenen sot, ende gheuen hem den last van hunnen dinghen. Die met teerlinghen spelen oft op closbanen, ende verliesen haer gelt, ende haren tijt. Luyaerts die luttel wercken, Leckaerts die veel verteeren, moeten al mede.

{== afbeelding 	==} {>>afbeelding<<}
    
 
{== afbeelding 	==} {>>afbeelding<<}
    

¶ Oude luteners, harpers, bomslaeghers ende veel ander speellieden, comen oock
by, om dat zijt lichtelijck winnen soo verteeren zijt lichtelijck, ende dan crijghen sy somtijts haestelijcke siecten, ende sy en hebben niet achterwaers gehouden dan moeten sy mede.
    	Die sonder wijsheyt haer dinghen met haeste doen, sonder achterdencken, oft raet, man ende wijf, ende ander die vroech slapen gaen ende laet opstaen, want si luttel wercken ende winnen, ende worden te traech om wercken. Al die van haren eyghen sin zijn ende en willen niet onderwesen zijn, maer seggen altijt dat haer opstel, dat beste ende profijtelijckste is. ¶ Bedrieghers, sweerders 
{==D6v==} {>>pagina-aanduiding<<}
 
{== afbeelding 	==} {>>afbeelding<<}
    
 
{== afbeelding 	==} {>>afbeelding<<}
    
 liegers comen ooc mede inden wech, want si nieuwers gemint en zijn.
	Al die niet meer en hebben dan sy dagelijcx winnen, ende voort verteeren sonder achterdencken, want als si sieck werden ende niet wercken en connen, dan moeten si mede.
    Die haer coren solders open laten als daer coren op is, ende die boden ende kinderen by moghen comen, dicwils lijden sy schade. 
{== afbeelding 	==} {>>afbeelding<<}
    
 
{== afbeelding 	==} {>>afbeelding<<}
    

	Cooplieden ende ander volck dat haer ghelooue heeft verloren, want als si by quader auontueren haer goet verliesen, dan en wilt hen niemant weder goet borgen om weder te becomen, ende dan blijuen si verarmt ende comen in desen wech.
	Die groote maeltijden ende groote bancketten houden ende luttel winnen, ende luttel hebben.
    	Volc dat niet en ghedenct smorghens als sy op zijn, hoe si den tijt met gheneuchten ouerbrenghen, sonder om profijt te dencken. 
{==D7r==} {>>pagina-aanduiding<<}

    
{== afbeelding 	==} {>>afbeelding<<}
    
 
{== afbeelding 	==} {>>afbeelding<<}
    

    	Volck dat haer kisten, kelders solders ongesloten laten, ende op haer spijse ende ghelt gheen acht en slaen. Die hen seluen schade doen om een anders profijt. Die hun recht ende ghedinghen laten verloren, om dat zijt niet en veruolghen. Volck dat in gheenen dinghen Godt ontsiet, die worden dickwils van Godt gheplaecht met quade auontueren, des si gheluckich zijn dat si int gasthuys moghen comen. 
{== afbeelding 	==} {>>afbeelding<<}
    
 
{== afbeelding 	==} {>>afbeelding<<}
    

	Aernouts ghesellen die met den nette loopen achter lande. Die inde tauernen gaen sprueken spreken ende singen.
    	Oude camerspeelders, die wten aessac spelen met drochten, ende dier ghelijcken. Die lieuer haer ghemack ende gheneuchte hebben dan haer profijt ende eere, die veel ambachten leeren, die haren wille ende geneyghentheyt meer volghen, dan by rade leuen, die hen seluen wijs segghen, maer zijn 
{==D7v==} {>>pagina-aanduiding<<}
 sot ende onuroet in haer saken. Die een goede commissie wederseggen om haren arbeyt te sparen. 
{== afbeelding 	==} {>>afbeelding<<}
    
 
{== afbeelding 	==} {>>afbeelding<<}
    

    	Huysen daer men dagelijcx danst ende sprinct ende dickwils groote feeste houdt, ende niet gewoon en zijn veel profijts te doen. Arm ruyters ende gesellen die leckerlijc eten ende drincken. Dien geen dinck te diere is om coopen als zijt borgen mogen, ende doen soo financy, ende worden dickwils onuersiens met rechte verwonnen, ende wten hunnen gheset. Die zijnen dienst niet en can daer hy toe ghestelt is. Die hun coren groen eten als die haer renten wech hebben eer si verschijnen, werclieden die haren loon wech hebben eert verdient is. 
{== afbeelding 	==} {>>afbeelding<<}
    
 
{== afbeelding 	==} {>>afbeelding<<}
    

	Die grooter dingen beginnen dan si volbrenghen connen, als werclieden die hun werck ten haluen moeten laten staen, en verliesen cost ende arbeyt. Die wt versuymtheyt laten hen haer goet ontweldi-
{==D8r==} {>>pagina-aanduiding<<}
ghen, tsy by rechte datse hen niet en verthoonen, ende en seggen daer niet toe. Man ende wijf die altijt kijuen ende vechten, want si loopen dicwils van malcanderen, deen hoere, dander boeue achter lande, ende verteeren tgoet soo onnuttelijck, ende comen soo in desen wech. Die haer goet vercoopen om dat eenen anderen te leenen, ende helpen. 
{== afbeelding 	==} {>>afbeelding<<}
    

    
{== afbeelding 	==} {>>afbeelding<<}
    
 Die altijt vrolijc zijn, met schoonen vrouwen houeren, ende hun goet verdoen, ende segghen altijt, laet ons vrolijc zijn want de wijn en is niet gewassen voor die verkenen, noch dat bier ghebrouwen voor die gansen, tis oock wonderlijc waer hi is diet al betalen sal, ende dese comen ten eynde in desen wech, die hun huysen laten bederuen, ende daer inne laten regenen, ende en latent niet stoppen noch decken. Tauerniers die bordeel houden ende daer af leuen, ende ander lieden die van quaet aes leuen, comen int eynde in desen wege, want si daer mede selden bedijen, want wat sy winnen onrechtelijc met ontmeten, ontrekenen, dat borcht hen een ander af die hen niet en betaelt. Meesters die haer boden teten geuen warm versch broot, ende bernen hun hout groen. Coppelers, coppelerssen, ist dat si out 
{==D8v==} {>>pagina-aanduiding<<}
 
{== afbeelding 	==} {>>afbeelding<<}
    
 
{== afbeelding 	==} {>>afbeelding<<}
    
 worden, so worden si arm ende ongeuallich, ende ooc soo die vanden bordeel leuen dese comen al in den rechten wech ten gasthuyse.
    	Die hun werck spade beghinnen moeten mede, want si hen seluen luttel profijts doen, ende luttel winnen. Die ander lieden achter rugghe clappen, die veel lieghen, ende flatteren, want si en zijn nergens willecome, die meerder staet houden dan hun goet vermach, want si zijn terstont bijster. Dronckaerts die haer goet onnuttelijc verdrincken, haer leuen corten, ende haer werck versuymen, dese zijn argher dan beesten, die bouen haer natuere niet en drincken. Die hen verlaten op ander lieden goet dat hen aencomen oft versteuen mach, dwelck si bi auontueren nimmermeer hebben en sullen. Die haer goet verloren hebben, 
{== afbeelding 	==} {>>afbeelding<<}
    
 
{== afbeelding 	==} {>>afbeelding<<}
    
 ende houden haer tafel euen groot, ghelijck sy deden eer sy schade hadden.
	Oude oorloghers volc die in haren iongen 
{==E1r==} {>>pagina-aanduiding<<}
 tijt die scamel lieden met fortse ende ghewelt haer huysen verbrant, berooft, ende haer goet verteert hebben. Die van diefte ende roouen leuen, comen in desen wech. Die hen smorghens langhe cleeden, om dat haer nestelen geen naelden en hebben, ende comen soo traechlijck te wercke. Die gheen acht en slaen op haer cleederen, ende latense bederuen by haer eyghen schult. 
{== afbeelding 	==} {>>afbeelding<<}
    

    	Die hun peerden qualijck doen bewaren, want si dickwils groote schade hebben by dat. Die hun tapijtserijen laten verrotten aen de mueren, ende dat lijnwaet in die kiste laten bederuen. Die borge blijuen voor ander lieden, comen ooc dicwils in desen wech, want si dicwils moeten die borcht betalen, waer door si dickwils bijster worden, ende worden dickwijlen wt haren goeden ghestelt. 
{== afbeelding 	==} {>>afbeelding<<}
    
 
{== afbeelding 	==} {>>afbeelding<<}
    

	Die hun ambacht verlaten om heerschap ende leghen dienst te dienen. Die alle dinck wil wreken dat hen misdaen wort, want sy hen dicwils seluer bederuen ghelijck
{==E1v==} {>>pagina-aanduiding<<}
 die een ander slaet oft steect. Ende ander volc dat in spijte van een ander, haer goet beter coop gheuen dan si souden.
	Landtvolck ende landtwinners die haer lant ende schueren laten open ende onbeurijt die wijle dat daer vruchten zijn, ende laten dat die beesten bederuen.
    	Die hopen dat hen haer meester sal helpen ende verteeren daer op dat si hebben, want si staen dicwils bloot. Al die vrec zijn op een cleyn, ende laten tgroot verloren. Al die van haers selfs sin zijn, ende hebben een gedinge op handen ende mochten hebben een goet middel, en willen niet accorderen ende dicwils verliesen zijt al gheheel. Die haer geluc alst coemt, niet waer en nemen, noch en veruolgen. Die een goet ambacht can ende laet dat achter, ende leert een ander dat by auontuere arger is. Die een goet werc in handen heeft, ende vertrecket van daghe te daghe ende en can geen vre vinden om wercken, maer versuymt zijnen tijt om wat te winnen ende verteeret zijne. Die des daechs .ij. oft .iij. werf ter merct gaen om goet te vercoopen om .iij. stuuers, ende verdoen .vj. ende versuymen haren tijt. Huysen daer licht geladen ende sorgeloosen thuys wachten, om datter goet daer dicwils verloren gaet. Die wel weten dat haer dingen qualijck gaen ende in tijts niet toe en sien. Die haers goets gheen meester en zijn, ende niet en weten waer zijt gheuen oft houden sullent. 
{==E2r==} {>>pagina-aanduiding<<}


{== afbeelding 	==} {>>afbeelding<<}
    
 
{== afbeelding 	==} {>>afbeelding<<}
    

	Quade betaelders die hen laten duncken, wat sy geborgen connen dattet al ghewonnen is, ende houdent als haer eygen goet, ende loochenen ende ontsweeren haren schuldenaren, dese verdolen. Die sonder voorsichticheyt leuen, ende daghelijcx leckerlijck eten. Die haer ambacht wel doen, ende zijn ten eynde dat si daer niet by leuen en mogen, ende en leeren geen ander.
	Kinders die de ouders in haren iongen tijt gelt geuen, ende laten haer willeken volgen, ende als si out ende groot worden, willen si haer oude costuymen plegen, drincken ende quaet geselschap hanteren, ende en connen geen gelt meer gecrijgen dan loopen sy wech, ende worden rabauwen ende naecte ridders, die haer hof houden aen die vier panne, ende haer slaepcamer int gasthuys oft 
{==E2v==} {>>pagina-aanduiding<<}
 inden weghe, die te hoouaerdich zijn, ende meynen dat hen nimmermeer goets gebreken mach, ende willen gheen arme lieden kennen, maer die auontuere is haest verkeert. Die Godt niet en vreesen noch dienen, ende dencken niet eens op Gods oordeel. Die wel weten dat haer dinghen qualijck gaen, ende in tijts niet toe en sien, die van eens anders gelt ontfanghen, ende orboren dat in haer eyghen sake, ende moetent dickwils onuersiens betalen als zijs niet en hebben, ende moeten financie maken, ende verderuen hen seluen. Kinders die hen verlaten op goet dat hen versteruen sal van haren ouders, ende maken daer op goede chiere, ende by auontueren sy moghent noch al selue verteeren. 
{== afbeelding 	==} {>>afbeelding<<}
    
 
{== afbeelding 	==} {>>afbeelding<<}
    

	Die wat quaets heeft van siecten oft zeericheden, ende en laet daer niet toe sien, noch en laet hem niet helpen, van anxt dattet hem twee oft 
{==E3r==} {>>pagina-aanduiding<<}
 drie stuuers costen soude, ende latent verargheren dattet namaels niet te helpen en is, ende vermeesteren al haer goet, ende dan moeten si noch int gasthuys steruen.
	Die hen onderwinden eens anders mans ambacht, daer hi hem niet mede behelpen en can. Die by versuymtheyt ende verghetenheyt laten te winnen, ende te vergaderen eenich goet, die eenen anderen straffen, ende self quaet doen. Die goede neeringhe hebben, ende goet profijt doen, maer si en connen hun niet houden, ende beghinnen een ander. Die grooten arbeyt ende pijne doet, ende int eynde en doen si gheen profijt. Die grooten cost doen, ende hopen groot goet te hebben van een ghedinghe dat int recht staet, ende by auontueren si verliesen tprincipael, ende moeten 
{== afbeelding 	==} {>>afbeelding<<}
    
 de costen oock betalen 
{== afbeelding 	==} {>>afbeelding<<}
    
 die om luttel arbeyts oft om luttel gelts te sparen, vallen in groot misval, die quade betaelders iaer ende dach borgen ende nemen dan noch van henlieden goet, dierder dant weert is. Meesters die knechten hebben, dien die vrouwen gheuen dat broot, vleesch, bier oft anders yet, die in knaepschap dienen daer sy 
{==E3v==} {>>pagina-aanduiding<<}
 selfs meester af zijn, ende doen hen seluen schade om een ander vrientschap te doen, die hen grooter dingen vermeten dan sy doen connen, ende willen soo veel gelts winnen dat sy niet en verdienen. Die haer vloeren, plaueyselen, glase vensteren van haren huysen laten sonder reparatie ende beteringhe, ghebroken staen, daer si alle daghe meerder schade ende hinder af ghecrijghen, want dat daghelijckx meer ende meer ghebroken werdt, die sulcke zijn oock rechte erfghenamen vanden gasthuyse.

{== afbeelding 	==} {>>afbeelding<<}
    
 
{== afbeelding 	==} {>>afbeelding<<}
    
 Arme ghesellen dye wt liefden een wijf nemen ende en dencken niet datmen veel behoeft, ende luttel connen winnen, ende crijgen kinderen, dan claechtmen datmen oyt began, ende moeten dan ten deyle gaen met wijf ende kinderen, ende verdolen soo, ende comen geheel in desen wech ten gasthuys waert. Huysen daer die boden, als 
{==E4r==} {>>pagina-aanduiding<<}
 die meester slapen is, gaen bancketeren ende goede chier maken. Die in haer ionckheyt niet en wilden wercken, ende worden dan bedeleers, ende comen inden wech, die hen betrouwen dat hen gheluc ghebeuren sal om haren persoone, ende en willen daerom niet wercken soo verdolen sy, die haer cleederen tapitserijen laten bederuen ende scheuren, ende en latense niet helpen als si beghinnen te breken, die haer wijuen veel leyden tot kermissen, dansen, spelen, want dan maectmen veel kennissen, ende verlieuen somtijts op een ander ende verteeren dicwils daerom qualijck haer goet, ende comen soo in desen wech. Volc van oorloghe dat hoopt eenen goeden buet te crijghen, ende si verteeren haer ghelt daer op, ende sy maken goede chiere, ende sy worden by auontueren ghewont oft ghequetst, ende dan moeten sy int gasthuys. Die spelen ende drincken als ander lieden wercken.
	Meesters die haer boden laten milt zijn ouer haer eygen goet, ende laten hen aenhouden commeren die goede chiere maken op haers meesters cost, die een somme gelts ontfangen sonder tellen op ander lieden woort, ende moeten dat ander lieden leueren met getale, want daer dicwils groot gebrec in is, die renten hebben in verscheyden plaetsen, ende niet wt en manen, noch en weten niet hoe dattet met haren dingen staet, mer zijn te vreden metten woorden 
{==E4v==} {>>pagina-aanduiding<<}
 van haren dienaers, die bi versuymtheyt haer hoy ende coren inden velde, haren wijn op de stocken, ende haer fruyt op die boomen laten bederuen. 
{== afbeelding 	==} {>>afbeelding<<}
    

    	Meesters die 
{== afbeelding 	==} {>>afbeelding<<}
    
 hen gheheel betrouwen op die boden, aengaende haer goet oft werck, fonder selue daer na te sien, die twist maken tusschen man, wijf, ende kinderen, die hen niet aen en gaen, comen dickwils in misual: die vanden edelen comen zijn, ende hebben luttel goets tot haren deele, ende willen volghen den staet van haren ouders, ende hen niet na haer goet en regeren. Tresoriers, ontfanghers, keucken meesters die langhe beyden eer sy rekeninge maken, ende ghelt ouer gheuen sonder quitancie, want het wort dan dickwils vergheten, ende moetent noch weder betalen ende worden dicwils arm ende bijster. Ouders die haer kinderen meer gheuen dan si hebben. Ende die haers selfs goet wtgaen ende geuent haren kinderen die ondancbaer zijn, ende comen na in gebreke, ende hebben dan luttel hulpe vanden kinderen, ende dan moeten sy bidden, ende sy hebben hen rijck ghemaect. 
{==E5r==} {>>pagina-aanduiding<<}


{== afbeelding 	==} {>>afbeelding<<}
    
 
{== afbeelding 	==} {>>afbeelding<<}
    

EEn mochte nu vraghen oft Woeckeners, Lombaerts ende meer andere die onrechtuaerdelijck groot goet conquesteeren, oft sy oock sullen comen in desen wech. Som segghen neen, so verre als si dat onrecht goet binnen haren leuen niet weder en gheuen, want tgoet is te groot dat si ghecrijghen, maer die kinderen van haren kinderen en sullen dat goet niet besitten ende sullen by auontueren int gasthuys steruen, want sulck goet coemt selden tot op dat derde lidt.

Hier zijn beschreuen die erfghenamen van tgasthuys, om deswille oft die meester storue, dat die vrouwe soude kennen haer erfghenamen, om dat gheen ander die daer in niet gherecht en zijn, daerom niet rechten oft dinghen en souden.

    
    
Die meester vanden gasthuyse.


{==E5v==} {>>pagina-aanduiding<<}


{== afbeelding 	==} {>>afbeelding<<}
    
 
{== afbeelding 	==} {>>afbeelding<<}
    

	¶ Al die hen regeren na mijnen regule hier voor verclaert, die sullen comen tot mijn hof, ende wesen van mijn huysghesin.
	Al die tegen mijnen reghel doen, en sullen nimmermeer deel heben, noch erfghenamen zijn in mijn hof, maer sy sullen van ons ghescheyden blijuen.




{==E6r==} {>>pagina-aanduiding<<}

¶ Hier worden gebannen wt den houe des Gasthuys, al die contrarie doen deser voorseyder ordinancien.


{== afbeelding 	==} {>>afbeelding<<}
    


{== afbeelding 	==} {>>afbeelding<<}
    

HOort hoort, wilt scherp toe luysteren, 
Hier ban ick wten gasthuyse ten eeuwighen daghen, 
Die dordinancie soude willen verduysteren, 
Die den Meester ende de Vrouwe van tgasthuys behaghen. 
¶ Eerst so ban ick al die ghene die hen eerlijc draghen, 
Ende die by maten alle dinghen hanteren, 
Voort so ban ick al die gene die hen versagen 
Int gasthuys te comen vry sonder vieren, 
Voort ban ick mede diet soo bestieren 
Dat sy haer goeden altoos meer vermeeren 
Dan verminderen, sulc volc na mijn versieren 
En behooren int gasthuys niet te verkeeren, 
Oock ban ic openlijc tsijn vrouwen oft heeren 
Die soberlijck leuen altijt na state, 
    Ende al diet soo maken datmense moet eeren  
{==E6v==} {>>pagina-aanduiding<<}

Den caproen lichten dat is al groot, 
Tregiment vanden gasthuyse sulc volck versmaet, 
Ende alle die van goeden regimente zijn 
Worden hier eewich ghebannen byden hooghen raet, 
Van Meester Pouer ende van zijnen heeren 
Iongers die lieuer in alle termijn verkeeren, 
In die kercken dan in die taueernen 
Oft by schoone vrouwen om drincken den wijn, 
Dees ban ick, want sy moeten tgasthuys ontbeeren. 
Voort ban ick, al ist oock te deeren 
Alle ambachts ghesellen die vroech en spade 
Lieuer wercken, dan sy ghinghen teeren 
In die tauerne euen gherade, 
Al dat van goeden regiment is sonder ghenade 
Ban ick wt den gasthuys, soo dat behoort 
Die wijslijck doet, elck segt den anderen voort. 


{==E7r==} {>>pagina-aanduiding<<}

¶ Dit boecxken is gheuisiteert ende gheapprobeert by eenen gheleerden man, byder K.M. daer toe ghecommitteert, ende daer by gheconsenteert te mogen printen, sonder te misdoen teghen zijn ordinancie. Ghegheuen tot Bruessel. Anno .M.D. xlvij. den lesten dach Septembris.

    Onderteeckent P. de Lens.
    
{==E7v==} {>>pagina-aanduiding<<}




