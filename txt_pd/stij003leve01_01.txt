
	
		
			
				Het leven van Jan Punt
				Simon Stijl 
			
			
				GEBRUIKT EXEMPLAAR
				exemplaar Universiteitsbibliotheek Amsterdam, sign: Port. Ton. VII, 36
				 
				ALGEMENE OPMERKINGEN
				Dit bestand is, behoudens een aantal hierna te noemen kleine ingrepen, een
					diplomatische weergave van Het leven van Jan Punt van Simon
					Stijl.
				 
				REDACTIONELE INGREPEN
				p. 3: punt toegevoegd: ‘...neiging deed zich gevoelen. Een onbekend...’
				p. 5: punt toegevoegd: ‘...om eene vyandlyke rol tegen haar te volvoeren.
					Lieflyk zonder lafheid...’
				p. 37: komma toegevoegd: ‘Zo zult gy, zweer ons dit, by 't naaste herfst
					saizoen...’
				p. 38: ‘vertoondeze’ -> ‘vertoonde ze’: ‘Hy trof niet alleen zyne
					karakters, maar vertoonde ze met eene uitvoerigheid...’
				pg. 64: punt toegevoegd: ‘Juffrouw Ghyben. Ryzige gestalte, kloeke houding...’
				p. 80: ‘ouds hergroote’ -> ‘oudsher groote’: ‘Onze Nederlanders zyn van
					oudsher groote liefhebbers...’
				p. 102: punt toegevoegd: ‘als aangenaame Gedichten voor
					Kinderen van den Hr. v. Alphen versierd zyn. De Heer le Francq van
					Berkhey...’
				p. 102: punt toegevoegd: ‘dat dit alles niet hooger dan eene aanleiding moet
					geschat worden. Indien deeze aanleiding...’
				 
			
			
				
					2001 DBNL 
					 
				
				stij003leve01_01
			
			
				scans
			
			
				Simon Stijl, Levensbeschryving van eenige voornaame meest
						Nederlandsche mannen en vrouwen. Het leven van Jan Punt. Titelblad
					ontbreekt. [Petrus Conradi, Amsterdam; Volkert van der Plaats, Harlingen] 1781
				 
			
		
		
			DBNL-TEI 1
		
		
			
				2001-06-25
				
					CB
				
				colofon toegevoegd
			
			
				2007-07-23
				
					CB
				
				conversie van het bestand naar teixlite
			
		
	
	
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Simon Stijl, Levensbeschryving van eenige voornaame meest Nederlandsche mannen en vrouwen. Het leven van Jan Punt. Titelblad ontbreekt. [Petrus Conradi, Amsterdam; Volkert van der Plaats, Harlingen] 1781
 
Zie: https://www.dbnl.org/tekst/stij003leve01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

		
			
			
		
		
			
				
{==1==} {>>pagina-aanduiding<<}

				Levensbeschrijving van eenige voornaame meest Nederlandsche mannen
					en vrouwen.
Het leven van Jan Punt.

				JAN PUNT, die geduurende eene lange reeks van jaaren de luister en het
					hoofdsieraad van den Amsterdamschen Schouwburg geweest is, en met recht mag
					gehouden worden voor den grootsten Tooneelspeeler, dien Nederland immer heeft
					gezien, zoude ook, al gaf men alleenlyk acht op de uitmuntende bekwaamheden,
					welke hem in de Schilder- en Graveerkunst onderscheiden, eene aanzienlyke plaats
					verdienen onder de voornaame Mannen, daar ons Vaderland op roemen mag. Wy zullen
					ons in deeze 
{==2==} {>>pagina-aanduiding<<}
 Levensbeschryving vooral bezig houden met een
					beredeneerd verslag van zyne talenten; en zulks in meer dan één opzigt, naardien
					hy, gelyk wy reeds gemeld hebben, ook in verscheidene opzigten voortreflyk is
					geweest. Doch het Tooneel, zyn natuurlyk element, zal hierom ook het oogpunt
					verschaffen, waaruit wy hem by voorkeuze meest beschouwen. Als Schilder heeft hy
					roem behaald, als Plaatsnyder verdient hy onder de Meesters van den eersten rang
					gesteld te worden, als Tooneelspeeler staat hy buiten den rang, als de eerste,
					de eenige en onnavolgbaare Meester. Wy twyffelen niet of veelen, die hem als
					zodaanig in zyne uiterste kracht gekend hebben, zullen groot genoegen in onzen
					arbeid neemen, al bragten wy hierdoor niets anders te wege dan de heuchlyke
					erinnering van zo veele aangenaame avondstonden als zy onder den invloed van
					zyne zielroerende vermogens hebben doorgebragt.
				Punt is gebooren te Amsterdam, den 2 April 1711, van braave en burgerlyke
					Ouderen, die, schoon niet rykelyk met middelen gezegend, echter zich in staat
					bevonden, om hem, boven eene fatsoenlyke opvoeding, wat nader op te leiden tot
					die bronnen van kunst en kennis, waaruit zyn vlugge geest het noodzaaklyk
					voedzel al vroeg begeerde te haalen. Eene onweêrstaanbaare zucht tot de
					Tekenkunst gaf, na veele voorbygaande schitteringen, het eerste vuur, dat zyne
					roeping onwraakbaar scheen te beslissen. Hy wierd dan besteld by den Plaatsnyder
						van der Laan, die op dien tyd in geene geringe
					achting stond, zo wel om de geestigheid zyner ordinantien, als om de keurigheid
					der uitvoeringe. Hier met wyde schreeden vorderende, was hy in het eerste zynen
					Meester 
{==3==} {>>pagina-aanduiding<<}
 welhaast op zyde, en in het laatste merkelyk voorby
					gestreefd. Doch het genoegen van zich dus door de Natuur bevoorrecht te zien,
					baarde welhaast groote verlegenheid, hoe hy 't noodig onderwys bekomen zoude, om
					hooger toppunt te bereiken. Hy voelde wat hem ontbrak, maar wist niet waar hy
					zich wenden moest, om de rechte streek te volgen.
				De ziel van Punt was begaafd met eene natuurlyke grootmoedigheid, geschikt om al
					wat schoon en edel is na te jaagen. Deeze hoedaanigheid had hem reeds zo vroeg
					de Schilderkunst doen beminnen; zy bragt hem nu tot den smaak van het Tooneel,
					en hy bezocht in het begin den Schouwburg alleenlyk met oogmerk om de
					indrukzelen van grootschheid, welke zyn geest aldaar ontfing, tot zyn
					uitgekoozen beroep over te brengen, en by gebrek van bekwaamer Meesters, door
					zyn eigen vernuft zich aldus ter volkomenheid te verheffen. Maar het duurde niet
					lang, of zyne aangeboorene neiging deed zich gevoelen. Een onbekend vermogen
					trok hem in de loopbaan der glorie, boven alles aangenaam voor Punt, om dat het
					zich onder een heldhaftigen schyn vertoonde; onweêrstaanbaar voor eene zo
					gevoelige ziel, om dat het onder dien schyn de hevigste liefdevlam verborg.
				Anna Maria de Bruin schitterde in die gelukkige dagen
					als de edelste parel aan de kroon van den Schouwburg. Zy bezat, zelfs buiten het
					Toneel, alle hoedaanigheden die eene schoone Vrouw beminlyk maaken. Zy paarde de
					levendigste verbeelding met een gezond oordeel; haar allergevoeligst hart
					onderwierp zich altoos aan de reden; de lieflykheid van haaren gezelligen aard
					wierd ondersteund door een zwier die naar deftigheid zweemde, zonder de minste
						
{==4==} {>>pagina-aanduiding<<}
 gemaaktheid te vertoonen. Op het tooneel was zy, naar den eisch
					der rollen, of Venus of Minerva, of de gulhartige Hebe; in alles volmaakt,
					terwyl zy zelve door eene gelukkige onachtzaamheid haare eigene voorrechten
					scheen te vergeeten. By zo veele gaaven voegde zy eene kiesche deugd, en een
					zorgvuldigen wandel. Kon het anders zyn, of zulk eene flonkerstar moest de
					algemeene toejuiching tot zich trekken, en door een stoet van Minnaars omsingeld
					worden? Niemand vond echter eenigen toegang tot haar hart, totdat de gelukkige
					jongeling, die alleen voor haar, gelyk zy voor hem, gebooren was, te voorschyn
					kwam.
				Zie hier het afbeeldzel van haar kunstvermogen, gelyk het ons voorgeschetst is
					door een ervaaren en oordeelkundig liefhebber van het tooneel, 't welk hy ten
					dien tyde dagelyks bezocht, en aan wiens dichtlievenden geest de Schouwburg meer
					dan één kunstjuweel verschuldigd is.
				‘Nooit wist eene Speeleres de lieflyke zoetvloeiendheid der dichtmaaten beter met
					de krachtige uitdrukking van allerleie gevoelens te paaren. Geene uitspraak was
					ooit lieftalliger, geene oogen welspreekender, geene traanen bekoorlyker, geene
					gebaaren, 't zy zwygende of door de leevende stem ondersteund, overeenkomstiger
					met de edele en eenvoudige Natuur. Haare onverschilligste houding was vorstelyk,
					haar flaauwste spel bragt overtuiging mede. Een wenk deed de boosheid sidderen.
					Zy was in alles dezelve, en echter altoos zich zelve zo ongelyk als de
					verscheidenheid der personaadjen vereischtte. 't Smolt al in traanen als zy
					weende; maar Elektra weende niet gelyk Andromache, of Badeloch. Haar klaagtoon was
					onweêrstaanbaar, zo dat menigmaal haare be- 
{==5==} {>>pagina-aanduiding<<}
 kwaamste Medespeelers
					zich belemmerd vonden om eene vyandlyke rol tegen haar te volvoeren. Lieflyk
					zonder lafheid, staatig zonder dwang, streelende in haare gemeenzaamheid, en
					verrukkende, zelfs in het woeden der hevigste gramschap, was zy by beurten trots
					en teder, en ging met gemak, daar 't noodig was, tot alle uitersten van
					blydschap, droefheid, hoop en vreeze, wanhoop, woede, en uitgelaatenheid, in
					allerleie betrekkingen over. Als Moeder, Zuster, Minnaares, Gemaalin, op den
					troon of in den kerker; overal Melpomene!
				Zy had’, vervolgt hy, ‘eene uitgebreide kennis van dat verheven kontrast tusschen
					deugden en euveldaaden, waarop de zuiverste smaak van het Treurspel doelt, en
					waarvan deszelfs zedelyk oogmerk, om Schrik en Medelyden te baaren, voornaamelyk afhangt. Zy maatigde Crébillon, en
					bezielde Claas Bruin. Haar koloriet, indien men zo mag
					spreeken, was gloeiende zonder de minste hardheid. Ondertusschen vergat zy ook
					geenszins, geduurende den loop van het Spel, die gebrokene middeltinten, waarop het verhevene in zyne plaats te meer moet
					afsteeken. Zelfs wist zy 'er ten dien einde gelukkige onvolmaaktheden onder te
					mengen, verzwakkende zomtyds eenige voorafgaande vaerzen ter liefde van een
					enkel nadrukkelyk woord; vooral wanneer zulks de Ontknooping
					betrof. Haare oordeelkunde was zo juist, dat zy altoos den uitslag van een nieuw
					stuk wist te voorspellen, behalven dat zomtyds een middelmaatig stuk, waarin zy
					de hoofdrol had, boven alle verbeelding uitviel. Zy bragt in de uitgalming der
					Nederduitsche Poëzye, vooral in onze oorsprongklyke stukken, als
						 Gysbrecht van Amstel
					, 
						Scilla
					, 
						Konradyn
					, 
{==6==} {>>pagina-aanduiding<<}

					
						Arzases
					 en anderen, die wonderlyke rolling van toverende toonvallen, welke de
					Ouden myns oordeels, ten aanzien van het Grieksch en Latyn, Rhythmus hebben genoemd; daar de Geleerden zo veel over twisten, daar
						Izaak Vossius een vry duister Traktaat over
					geschreeven heeft, en daar onze meeste Dichters nooit om denken. Kortom de Deugd
					is nooit beminnelyker uitgebeeld, noch de Ondeugd, zonder de waardigheid van het
					Treurtooneel te ontluisteren, in haatelyker licht geplaatst, dan door deeze
					beminnelyke Vrouw, die met recht een Tooneelorakel mogt genoemd worden’.
				Naauwlyks had Punt Juffrouw de Bruin gezien, of 't was beslist dat hy zonder haar
					niet leeven kon. Zyn byzyn verwekte ook welhaast in haar gemoed eene ontroering,
					welke zy tot dus verre slechts by verbeelding had leeren kennen. Ondertuschen
					duurde 't noch eenigen tyd, eer zy beide bekwaam waren hun eigen hart op dat
					stuk te doorgronden. De liefde vermomde zich om dieper wortelen te schieten,
					gelyk zy gaarne doet, wanneer ze schuilen mag onder de schaduwen van eerbied en
					hoogachting. Maar zy groeide dagelyks te sterk om lang bedekt te blyven.
					Dezelfde Heer, die ons met de afbeelding van Juffrouw de Bruin begunstigd heeft,
					verzekert mede, dat Punt, op zekeren avond het Treurspel 
						Don Louis de Vargas
					 ziende vertoonen, door haar onder de gedaante van Maria de
						Luxan zo getroffen wierd, dat hy oogenbliklyk het besluit nam om zich
					door den band des huwlyks met haar te vereenigen. Dien zelfden avond, na het
					spel gelegenheid vindende om haar t'huis te geleiden, verklaarde hy zich met de
					vuurigste zuchten; en 't gelukte hem eerlang zich meester te maaken van dien
					bekoorlyken schat. Hieraan 
{==7==} {>>pagina-aanduiding<<}
 moest men, volgens dit verhaal, zyne
					bestendige genegenheid voor dat Treurspel, 't welk anders geene groote
					verdiensten heeft, toeschryven. Een iegelyk weet dat hy de rol van Don Louis altoos, tot het einde zyner loopbaan toe, met al het vuur
					der levendigste verbeeldingskracht uitvoerde.
				De Schouwburg was omtrent dien tyd voorzien van verscheidene Meesters, die elk
					voor zich ongemeenen roem behaalden, en met een welbestierden naaryver hunne
					onderscheidene begaafdheden zo verstandig gebruikten, dat de uitvoering van
					welgeschikte Tooneelstukken hierdoor die gelukkige Eenstemmigheid bekwam, zonder welke men nooit kiesche kenners voldoet.
						
						Van der Sluis
					, om zyne overheerlyke uitgalming en uitvoerige manier, noch in heuchlyke
					gedachtenis by de liefhebbers die hem gekend hebben;
						 Krook
					, reeds bejaard, maar in zyn karakter altoos toegejuicht; 
						van der Hoeven
					, die ooit Dichter was, en in zyne eigene stukken gemeenlyk de hoofdrol
					speelde: deeze groote Mededingers streeden telkens om den lauwer, dien de
					eerstgemelde nochtans veelal behaalde. Maar de naam van 
						Kornelis Bor
					 was ook nog geenszins in vergeetelheid. Men getuigt van deezen dat hy,
					gelyk, de Fransche Baron, alle gevoelens en hartstogten wist
					uit te drukken door de trekken van zyn gelaat. In onze dagen heeft men ten dien
					opzigte grooten roem toegekend aan den Engelschen Tooneelspeeler
						 Garrick
					. Maar deeze was, volgens het zeggen van zyne vrienden zelven, te
					eergierig om zyne medespeelers door minzaame onderrichting aan te moedigen. Van
						Bor getuigt men in tegendeel, dat hy zich dagelyks
					verledigd heeft, om jonge Toneelspeelers ook tot dat allermoeielykst gedeelte
					van de kunst op te leiden. De grootste, die hem anders overtroffen, 
{==8==} {>>pagina-aanduiding<<}

					hadden noch in het gemelde opzigt verpligting aan zyn uitmuntend voorbeeld.
				De verliefde Punt, nu van de wederliefde zyner Prinsesse verzekerd, bezocht
					voortaan den Schouwburg noch veel yveriger dan te vooren, en was door het zien
					van zulke voorwerpen, gevoegd by zyn natuurlyk vermogen, dat zich dus
					ontwikkelde, tot een Tooneelspeeler gevormd, eer hy 't noch dacht te worden.
					Zeker, zo Correggio ooit recht had, terwyl hy voor
					een stuk van Rafaël stond, te zeggen dat
						hy ook een Schilder was, 't zou Punt op dien tyd reeds betaamd hebben
					uit te roepen, Ik ben ook een Tooneelist! Zyne zedigheid
					weêrhield hem daarvan; maar de allergunstigtste Natuur, door de liefde zo
					krachtdaadig ondersteund, verhief haare stem; en hy gehoorzaamde zonder uitstel.
				't Geviel dat van der Sluis den Schouwburg verliet, en
					eenige anderen door ziekte of sterfgeval dat verlies verzwaarden. Men zag aan
					alle kanten om naar bekwaame voorwerpen; maar de meeste, die zich aanbooden,
					voldeeden geenszins aan den kieschen smaak van dien tyd. De beroemde 
						Duim
					, toen insgelyks noch jong, was evenwel tot de bezadigde karakters
					aangesteld, en behaalde grooten lof; doch men vond niemand dien men de hevige
					vervoeringen van woedende heldhaftigheid vertrouwen durfde; tot dat Punt,
					omtrent het einde des jaars 1733 met zyne Anna Maria in den echt verbonden, op
					het Tooneel verscheen, en de bres onmiddellyk vulde. Zyn proefstuk was
						Rhadamistus.
				't Schynt dat de Natuur zommige begunstigde geesten, zodra zy in 't openbaar
					verschynen, als in een dwarrelwind opneemt, om ze terstond te doen steigeren
					naby het toppunt, waartoe zy verordend zyn. Zy betreeden die steilte met eene
					wankelbaare houding, en be- 
{==9==} {>>pagina-aanduiding<<}
 schouwen vol verbaasdheid het gevaar van
					een schrikkelyken val; terwyl anderen, langzaam aanstreevende, zich op eene
					middelbaare hoogte vesten, om vaster te staan. Het eerste voorbeeld is op onzen
					Punt toepasselyk, het tweede op Duim. Men ziet uit zommige schriften van dien
					tyd, dat de gevoelens over deeze twee Mededingers niet weinig verdeeld geweest
					zyn. De eerste scheen het meeste vuur, de tweede het meeste oordeel te bezitten.
					Ondertusschen ontbrak het hun beiden noch aan vuur, noch aan juistheid van
					oordeel. Punt beging meer fouten, maar was ook overvloediger in schoone trekken;
					Duim was overal onberispelyk, en bekoorde een ieder, maar verbaasde niemand.
					Wanneer zy tegen elkanderen over gesteld waren, als Cinna en Augustus, of
					Orestes en Pyrrhus, had Duim in 't eerst groote voorrechten, om dat hy minder
					behoefde te verrichten, en zyne krachten beter kende; maar zodra Punt
					hieromtrent eenige ondervinding verkreegen had, schoot hy bliksemstraalen.
				In weêrwil van deezen stryd, slooten zy ondertusschen, gelyk het edele geesten
					betaamt, eene naauwe vriendschap, die tot het einde van hun leven heeft geduurd,
					en voor hun beiden zeer nuttig is geweest, om zich, elk in 't zyne, te sterken
					en te volmaaken. 't Is vervolgens gebleeken dat elk voor zich de beste party
					gekoozen had; want gelyk Punt in het grootsche, zo is Duim in het deftige
					onnavolgbaar geweest. Men heeft Punt, over dit onderscheid spreekende, eens het
					volgende vaers uit een bekend Treurspel met veel aandoening hooren uitboezemen:
				
					Ach! was ik Cezar niet, 'k zou Cato willen zyn.
				
				Een verstandig man van onze kennis was gewoon te zeggen, dat zy tegen elkanderen
					stonden als Michel Angelo en Rafaël.
				
{==10==} {>>pagina-aanduiding<<}
 Deeze Heer, een Franschman van geboorte, ook in Frankryk opgevoed,
					en in zyne jeugd veel gereisd hebbende, had de beroemste Tooneelen van Europa,
					in Frankryk, Engeland, Italie, en elders gezien; en oordeelde niettemin zo
					gunstig over onze Tooneelspeelers. Ondertusschen merkte hy aan, dat ieder
					landaard zynen byzonderen smaak voor de uitvoering van Tooneelstukken heeft, zo
					wel ten aanzien van de eigenschappen der taale, en de uitspraak der vaerzen, als
					noopens de uitdrukking van gevoelens en hartstogten. Hy oordeelde hierom dat
					geen vreemdeling ooit bekwaam was de verdiensten van eenen Speeler in den
					eersten opslag te waardeeren, en vond de verklaaring van Baretti zeer natuurlyk, die den Engelschen Garrick in 't eerst met weinig genoegen zag, doch naderhand zeer
					door hem getroffen wierd. Baretti was een Italiaan; en de Engelsche manier
					verschilt, zeide hy, zo veel van die der Franschen en ltaliaanen, dat men by de
					eene Natie woest en wild zou noemen, 't geen
					by de andere levendig, vuurig, of hoogdraavend, heet. Wy zyn van hetzelfde gevoelen. De Natuur
					is overal dezelfde, maar zy heeft elke Natie eenen byzonderen gelaatzweem
					gegeeven. Men moet nimmer twisten welke de beste zy, om dat 'er geene rechtbank
					is, die dat beslissen kan. Overal vindt men schoon en leelyk, grootsch en laag,
					krachtige en flaauwe trekken, en wat dies meer is: 't Zy genoeg dat ieder in 't
					zyne de kroon spant.
				Niettemin zullen wy ten voordeele van Punt hier aanmerken, dat zyne verhevene,
					snelle en stoute manier, natuurlyk minder geschikt voor bezadigde en
					zachtzinnige Nederlanders dan de streelende lieflykheid van dien bekoorlyken
					Duim, evenwel altoos de 
{==11==} {>>pagina-aanduiding<<}
 meeste toejuiching verworven heeft. Zy moet
					dan een betoverend vermogen gehad hebben om den landsmaak te overheerschen, en
					de Natie boven haar natuurlyk gestel te ontvonken en te bezielen. Wie weet of
						Michel Angelo op Rafaël by ons dat voordeel immer zou behaald hebben?
				Wy zyn thans genaderd tot het gelukkigste tydperk zyns levens, daar hy, omringd
					van verwonderaars, zyne vermogens van dag tot dag uitbreidt, en twee fraaie
					Kunsten tevens uit één oogpunt bespiegelende, uit beider onderlinge gemeenschap
					een voorraad van denkbeelden en vindingen opdoet, waarmede 't weetgierigste
					verstand zich vergenoegen zou. In zyne Graveerkunst ontdekte men welhaast dien
					zelfden geest, die op het Tooneel zo heerlyk schitterde. Zyne schilderachtige
					verbeelding vond daar een open veld, zyn yver wierd dagelyks genoopt door de
					achting van alle kundigen, en hy wierd binnen weinige jaaren onder de beste
					Nederlandsche Meesters geteld. Hy mogt ook hierin al vroeg naar den hoogsten
					prys gedongen hebben, had dat blaakend Tooneelvuur hem niet eenigzins
					afgetrokken. Hoe 't zy, zyne schilderachtige denkbeelden hebben hem op het
					Tooneel een onbeschryflyken dienst gedaan; en hoe veel invloeds de Poëetische
					zwier op zyn scheppend vermogen in de Tekenkunst gehad hebbe, mag men afneemen
					uit zyne bestendige gewoonte van de fraaiste rollen, welke hy stond te speelen,
					zich onder 't werk door iemand zyner leerlingen, vooraf daartoe bekwaam gemaakt,
					te doen voorleezen. Hoe dikwyls zal de gramschap van Achilles, de grootschheid
					van Sabinus, de woede van Orestes, de buitenspoorigheid van
						Herodes, niet gediend hebben om zyne etsnaald te bestieren, en zyne
						
{==12==} {>>pagina-aanduiding<<}
 tafereelen met heldenvuur te bezielen? Zo zegt men dat Rubens gemeenlyk eenige plaats uit Virgilius onder 't schilderen op de tong had; en zo verhaalen de
					Ouden dat de Jupiter van Homerus gediend heeft om het
					grootste Meesterstuk van Fidias te vormen.
				Dat wy noopens den Heer Punt veel langer by den Tooneelspeeler, dan by den
					Kunstgraveerder, blyven stilstaan, geschiedt wel voornaamelyk om dat hy, gelyk
					voorheen gezeid is, in het eerstgemelde perk noch hooger top beklommen heeft dan
					in het laatste; doch metéén om dat wy meenen zyne gedachtenis aldus den meesten
					dienst te doen. De gewrochten van het penseel, en noch meer die van de etsnaald
					en 't graveeryzer, zyn duurzaam, en kunnen noch over veele eeuwen tot den Nazaat
					spreeken: maar alle roem dien het Tooneel kan geeven, hoe welverdiend, hoe
					grootsch en glansryk, verdwynt met de Tydgenooten, en de verwonderlykste
					Tooneelist wordt eindelyk, zo wel als zyn Oorblaazer, in de diepste
					vergeetelheid gedompeld, zo men geene gepaste middelen zoekt om zynen naam
					onsterflyk te maaken.
				Jammer is het ondertusschen dat men dit slechts op eene onvolmaakte wyze kan
					betrachten. Wy moogen de grootsche houding, de edele stem, den Vorstelyke zwier
					van een Tooneelspeeler naar verdienste roemen; maar 't is niet in onze magt een
					uitgedrukt denkbeeld van die hoedaanigheden aan iemand mede te deelen. De
					Romeinen vertoonen ons wel eene verbaazende uitneemendheid in hunnen Roscius, als zy verhaalen, dat men van een iegelyk, die in zyn
					beroep anderen te boven ging, ter hoogste lofuiting zeide: 't Is
						een Roscius! maar wy beseffen daarom niets van 't geen 
{==13==} {>>pagina-aanduiding<<}
 hy
					wezenlyk was, of verrichtte. Als wy de pleitrede van Cicero voor Ligarius leezen, en daarby
					verstaan dat Cezar, op Ligarius verbitterd, Cicero
					ging hooren met een vast besluit om, ten trots van de hoogst mogelyke
					welspreekendheid, Ligarius te straffen; maar dat hy, door de stem en gebaaren
					des Redenaars schielyk ontwapend, en als met een springvloed weggerukt, den
					onverzoenlyksten haat uit zyn gemoed verbande; zo zyn wy schier geneigd om
					Cicero aan te bidden: maar houden wy dus gereed om zelven ook iemand vry te
					pleiten, dan zou deeze bewustheid niet de minste handleiding verschaffen, en de
					aanbiddelyke Cicero zou door ons minder worden dan eene schaduw aan den wand.
				De Engelschen verhaalen van hunnen 
						Garrick
					 wonderlyke zaaken; als onder anderen, dat hy, zelfs zonder spreeken, de
					wanhoop van eenen Vader, die zyn kind in den arm hebbende, hetzelve onvoorzigtig
					uit een venster van de tweede verdieping had laaten vallen, zo dat het op 't
					oogenblik stierf, dermaate wist uit te drukken, dat een iegelyk het geval meende
					by te woonen. De Franschen roemen hunnen 
						Baron
					 bovenal, om dat hy by 't uitspreeken van de volgende vaerzen in het
					eerste Bedryf van Cinna,
				
					
						Au seul nom de César, d'Auguste, et d'Empereur,
					 
					
						Vous eussiez vu leurs yeux s'enflamer de fureur,
					 
					
						Et dans un même instant par un effet contraire,
					 
					Leur front pâlir d'horreur, et rougir de
							colére. 
				

				zo schielyk verbleekte, en wederom een bloozend gelaat aannam, als de vierde
					regel afliep. Wy twyfelen of dit laatste wel zeer oordeelkundig zou geweest 
{==14==} {>>pagina-aanduiding<<}
 zyn, dewyl de gansche zamenzweering zo zeer niet Cinna, als wel
					Emilia ter harte gaat. Had Emilia 't kunnen doen, 't zou zekerlyk
					overeenkomstiger met de belangen van het stuk geweest zyn. Doch men mag, onzes
					oordeels, dusdaanige voorbeelden van eenige grootspraak verdenken.
				Van onzen Punt kunnen wy met vaste verzekering melden, dat hy altoos diep
					doordrongen was van het karakter, 't welk hy vertoonde; en van de edelaardigste
					diepst: zo dat hy menigmaalen, na de uitvoering van eene aandoenlyke rol achter
					de schermen komende, eenen geruimen tyd noodig had, eer hy meester was van zyne
					traanen. Alle zyne Medespeelers hebben dit altoos getuigd, zonder hem ooit van
					eenige gemaaktheid te verdenken. Jammer is 't, zeggen wy noch eens, dat zulke
					trekken slechts verhaald, maar door geene onuitwischbaare merktekenen vereeuwigd
					kunnen worden. Wy kunnen het gezond verstand, het gesleepen oordeel, van eenen
					Tooneelspeeler naspooren en by de uitvoering ter toetse brengen; wy kunnen hem
					rekenschap afvergen van zyne fouten, zo hy des Dichters meening niet getroffen
					heeft; wy kunnen hem, zo hy altoos treft, als den bekwaamen Meester schilderen;
					maar 't zal nooit meer dan eene flaauwe schets uitleveren van den betoverenden
					Verrukker, van den grooten Baron, van den verwonderlyken Garrick, van den onweêrstaanbaaren Punt.
				Niettemin hebben wy noch van den laatsten zyn eigenhandig afbeeldzel, in het
					karakter van Achilles, op het ontzaglyk oogenblik, als die Held, wanhoopig over
					de dood van zynen boezemvriend, en blaakende van gramschap tegen Grieken en
					Trojaanen, zich op nieuw ten stryde wapent. Dit meesterstuk is eenig in 
{==15==} {>>pagina-aanduiding<<}
 zyne soort. Andere Tooneelspeelers zyn ook wel in hunne begunstigde
					karakters afgebeeld; Juffrouw 
						le Couvreur
					 als Cornelia met de lykbusch van Pompejus, Garrick tweemaal in de beide
					karakters van
						 Hamlet
					 en 
						Richard III
					, enz. Maar zulks is door eene vreemde hand verricht, die, hoe kunstig,
					dat innerlyk vuur nimmer kon te baat neemen, 't welk Punt aan het zyne geeven
					kon. Men veste zyne aandacht op die houding, op dat gelaat, die oogen,
					wenkbraauwen, mond,.. alles dreigt, alles roept, Ik zal ten stryd
						gaan, ja - ! Maar zo ik winnaar keer, beef, Agamemnon, beef!
				Wist de groote Rubens op één gelaat twee strydige hartstogten tevens te maalen;
					deeze Meester wist op zyn eigen gelaat alles uit te drukken wat Homerus en Huidekoper den beroemdsten Held des Aardbodems ooit
					wisten in den mond te leggen; terwyl hy ondertusschen met de krachtigste werking
					der ledemaaten, die Herkules betaamen zou, de schoone gestalte van Apollo
					vereenigt. Geene andere hand kon dus met ééne uitdrukking drie wonderen te
					voorschyn brengen, den Kunstenaar, den Tooneelist, den Held, die elkanderen het
					hoogste recht op onze verwondering betwisten. Waarom heeft deeze Feniks ooit
					zich zelven niet afgebeeld in de gestalte van Herodes, daar hy zyne ongelukkige
					Marianne, na dat zy op zyn bevel ter dood gebragt is, in eenen rei van Engelen
					meent te zien? En waarom heeft de liefde, die tedere liefde, waarvan zyn hart
					geheel vervuld was, als Anna Maria tegen hem over stond op het tooneel, hem ook
					niet ingeboezemd haare beeldtenis te vereeuwigen, onder de gedaante van
					Sofonisba of Agnes de Castro? Helaas! hy dacht niet dat zulk eene bloem zo haast
					verwelken moest.

				
{==16==} {>>pagina-aanduiding<<}
 Het gelukkigste leven is niet altoos in de beschryving het
					vermaakelykste; vooral niet voor Leezers, die gaarne door onverwachte toevallen
					en ontmoetingen verrast worden. Wanneer nochthans dat geluk het billyk loon, of
					het natuurlyk gevolg is van waare verdiensten en deugden, zo kan ook de
					beschouwing van zulk een levensloop niet anders dan eene streelende
					vergenoegdheid baaren. Den gelukkigen man, by de zoete gezelligheden van liefde
					en vriendschap, onophoudelyk werkzaam te zien met de uitbreiding van ongemeene
					vermogens, is een vermaak, daar zelfs de oppervlakkigste denkers gevoelig voor
					zyn. Wy verbeelden ons met hem te wandelen door een weelig landschap van
					Arkadia, of 't gelukkig Arabië, daar de Natuur haare zegeningen elk oogenblik
					verdubbelt, zonder de kalmte van dien welriekenden dampkring door eenig
					gedruisch van storm of onweer te ontrusten. Hoe zeldzaam is de duurzaamheid van
					dien gelukstaat op aarde; en hoe weinige menschen vindt men, die dat geluk
					genieten, zonder dat hunne gevoelens verbasteren, of hun gedrag tot
					ongebondenheid uitspatte? Tooneelspeelers plag men bovenal van eene ergerlyke
					levenswyze te verdenken; als of het tooneel, die bron van edele gevoelens en
					uitmuntende zedelessen, eenen vergiftigen damp verspreidde, waarmede geen
					deugdzaam gedrag noch geregeld leven zou kunnen bestaan. Maar Punt heeft zich
					altoos, zo in zyn hoogsten gelukstaat, als in den verderen loop zyns levens, en
					zelfs in zyne laatste tegenspoeden, door eenen deftigen en onberispelyken wandel
					de achting van alle braaven waardig gemaakt. Punt en Duim zullen reeds genoemd
					worden, als twee gelyktydige en beslissende voorbeelden, die dat 
{==17==} {>>pagina-aanduiding<<}

					allersmaadelykst vooroordeel in eeuwigheid beschaamen.

				Byna elf jaaren had hy dus in ongestoord genoegen doorgebragt, wanneer het
					ongenadig lot hem op het onvoorzienst met éénen slag in de uiterste droefheid
					dompelde. Den 24 Mei 1744, pas na 't sluiten van den Schouwburg voor dat
					saizoen, overleed zyne onwaardeerbaare Zielvriendin, in het bloeiendste van
					haaren leeftyd, nalaatende twee kinderen, in deezen echt verwekt; troostryke
					minnepanden, maar tevens droeve treurgenooten, en schaduwen van het verdweenen
					heil, die den angel van het grievendst leed geduurig scherpten. Dit trof hem zo
					diep, dat hy naauwlyks meester van zichzelven scheen te zyn. Had de Schouwburg
					niet van zelfs, wegens den Zomer, stilgestaan, 't is waarschynlyk dat hy toen
					reeds het besluit zou vastgesteld hebben, om 'er niet meer te verschynen. Zyne
					Vrienden bewoogen hem niet dan met de uiterste moeite, by de volgende opening,
					om het werk te hervatten.
				De heer Punt speelde noch den ganschen Winter met grooten yver, schoon 't hem ten
					uitersten hard viel, ook op het Tooneel zyne dierbaare weêrgaê te derven. Hy
					vond 'er nu geen vermaak, en zocht 'er geene glorie, maar kweet zich alleenlyk
					van eene wreede verpligting, om het verlies, dat de Schouwburg in zyne
					Echtgenoote geleeden had, van zynen kant niet te verdubbelen. Vergeefs droegen
					de Regenten hem de verkiezing op van de stukken, die men stond te speelen; op
					dat hy ten minsten in zynen smaak geene bepaaling mogt ontmoeten. Droefheid is
					van dien aard, dat zy ongeduldig haar eigen groei bevordert. Punt koos altoos de
					aandoenlykste Treurspelen, daar 
{==18==} {>>pagina-aanduiding<<}
 hy wel zynen rechtmaatigen rouw
					onbelemmerd mogt uitboezemen, maar metéén de hartkwetsuur schier ongeneeslyk
					maakte.
				De Ouden verhaalen ons dat de Tooneelspeeler Polus, by
					zekere gelegenheid eene zeer aandoenlyke rol moetende speelen, de lykbusch van
					zynen tederbeminden Zoon, die onlangs overleeden was, op het Tooneel deed
					plaatsen, op dat deeze opwekking van waare droefheid hem mogt behulpzaam zyn in
					het uitdrukken der verdichte hartstogten. 't Moet wel eene allerlevendigste
					verbeelding zyn, die dus het speeltuig van haare eigene kunstgreepen worden kan.
					Maar Punt, nimmer gewoon tot uiterlyke hulpmiddelen zyne toevlucht te neemen,
					gevoelde nu niettemin op het Tooneel eene erinnering, als of op ieder scherm het
					beeld van zyne Anna Maria, hier in de uiterste pracht en heerlykheid, gins
					bezwykende en gewonden in een sleepend doodkleed, geschilderd was geweest. Wy
					hebben te vooren verhaald hoe vatbaar zyn gemoed voor het aandoenlyke was; men denke dan hoe 't hem thans ter harte ging. Zyne
					uitvoering was zo doordringende, dat zy dikwyls op de Aanschouwers een al te
					diepen indruk maakte. Men deed niet zelden tusschen de bedryven de Muziek van
					het Orkest zwygen, om de rollen van het afgebroken bedryf luidruchtig te
					herhaalen; en 't scheelde weinig of men zou dit zelfs onder 't speelen gedaan
					hebben, gelyk de Franschen in de Opera gewoon zyn hunne begunstigde Zangers met
					een gansch koor te verzellen. Het volgende geval, van welks echtheid wy volle
					verzekering hebben, moet ook in die dagen gebeurd zyn.
				Een groot Wiskunstenaar, woonachtig in 's Graaven- 
{==19==} {>>pagina-aanduiding<<}
 haage, was te
					Amsterdam gekomen, om eenig geschil te vereffenen, betrekkelyk tot zyne
					goederen, die aanzienlyk waren. Deeze Heer leefde in onmin met zynen eenigen
					Zoon, wegens een huwelyk, 't welk de laatste in weêrwil van zyns Vaders
					weigeringen had weeten door te dringen, met eene braave en deugdzaame Juffrouw,
					van een zeer fatsoenlyk geslacht, maar gering van middelen. De haat scheen
					onverzoenlyk. Deeze afgetrokkene rekenaar offerde alles op aan een wreed
					beginzel van ongevoeligheid, 't welk hy reden noemde. De
					ongelukkige Zoon, zich met zyne Echtgenoote al voor eenigen tyd naar Amsterdam
					begeeven hebbende, om daar als Advokaat zyn bestaan te zoeken, was tot de
					uiterste behoeftigheid gebragt; en thans van zyns Vaders tegenwoordigheid in die
					Stad verwittigd, had hy vruchteloos de genade verzocht van zich ten minsten noch
					éénmaal aan zyne kniên te werpen. Onbeweeglyk! onwrikbaar! Zo lang
						myne oogen het licht zien! dat hy dienst neeme op een Oorlogschip! Zyn
						Mietje lief mag werken, enz. Maar wat gebeurt 'er? De oude Heer op
					zekeren middag ter maaltyd zynde by eenen Vriend, alwaar men sprak van den
					Schouwburg, en van het vermogen dat een aandoenlyk Treurspel, naar den eisch
					uitgevoerd wordende, op welgestelde gemoederen oeffent, hoort alles met de
					uiterste verontwaardiging. Niets acht hy zo vernederende voor de menschelyke
					Natuur als de hartstogten, en niets zo gemaklyk als dezelve te beteugelen met
					een greintje verstand. Maar in den Schouwburg om een verdichtzel te
						weenen, die dwaasheid onderstelt een oneindig klein begrip, en moet zelfs in
						Vrouwen onverschoonbaar zyn. De Vrouw van den Huize, door deeze
					oneerbiedige taal getergd, wil 
{==20==} {>>pagina-aanduiding<<}
 beproeven of hy inderdaad de groote
						Stoicus is, waarvoor hy zich uitgeeft. Zy weet het
					gezelschap in zulk eenen luim te brengen, dat men eenpaarig besluit dienzelfden
					avond den Schouwburg te bezoeken; en de Wiskunstenaar, wilde hy niet gehouden
					worden voor een bloodaard, die, als 't ernst wierd, de proef ontweek, was
					genoodzaakt zich mede derwaard te vervoegen. Men vertoonde
						 Karel, Erfprins van Spanje
					, en Punt, gelyk het gezelschap verwacht had, speelde die rol van Karel. Van de overheerlyke uitvoering zullen wy niets
					verhaalen, dan 't geen betrekking heeft tot deeze Geschiedenis. 't Gevolg was
					dan dat deeze stuursche Wysgeer reeds in het tweede Bedryf zyne nederlaag
					erkende, en by het laatste getroffen door de overeenkomst van het Spel met zyne
					eigene zaaken, 's anderendaags met zyne kinderen eene verzoening aanging, die
					geduurd heeft, zo lang hy leefde. Aristoteles zou
					gezeid hebben: Zie hier hoe het Tooneelspel de hartstogten
					zuivert!
				Hoe zeer nu de groote Punt reden had om voldaan te zyn van de toejuiching die hem
					dagelyks bekroonde, echter was hy zelf zo verre verwyderd van het algemeen
					gevoelen, dat hy ten einde van het jaargetyde een vast besluit nam, om zich, ten
					minsten voor eenen geruimen tyd, van het Tooneel af te zonderen. Hy stond zo
					onverzetlyk by dit voorneemen, dat zo wel de Regenten als zyne byzondere
					vrienden, eindelyk zagen dat 'er geene hoop van overreeding meer overig was. Men
					verzocht hem dan voor het laatst noch eens den Meester in zyne uiterste kracht
					in 't licht te stellen; en ten dien einde stelde men hem voor de rol van
					Herodes, in het Treurspel 
						Herodes en Mariamne
					. Hy liet zich hiertoe beweegen, en kweet 'er 
{==21==} {>>pagina-aanduiding<<}
 zich zo
					dapper van, dat een ieder uitriep: Punt overtreft nu zichzelven zo
						verre, als hy dagelyks gewoon is anderen te overtreffen!
				Meermalen heeft men gezien dat groote Tooneelspeelers, als verzadigd van glorie,
					vry lang hunne oeffening staakten. De Fransche Baron heeft dit gedaan; Garrick
					insgelyks, die zelfs, om voor geene dagelyksche verzoeking bloot te staan, zich
					op een reisje naar Italie heeft begeeven; en Duim heeft het dikwyls voorgenomen,
					maar eene gewigtige reden verbond hem te nauw aan de belangen van den
					Schouwburg. Is 't ook wel te verwonderen? Die groote werkzaamheden, waarin de
					ziel alle registers van het harsengestel uithaalt, en al wat zenuw is aan 't
					gansche lichaam trillen doet, lyden geenen onafgebroken voortgang. Kalmte na
					storm, rust na moeite, is een onwederspreekelyke Natuurwet. Maar eene ziel, die
					lang gewoon was, zich aan dusdanige vlaagen over te geeven, kan in de rust
					alleen geene voldoening vinden; zy moet verkwikt worden door eene afleiding, die
					haar belet zichzelve door eigen vuur te verteeren; en hiertoe is noodig dat zy
					zich van haare hoogstbegunstigde voorwerpen ten eenenmaale afzondere.
				Eene andere reden meenen wy te zien, die noch meer aanneemelyk is, om dat zy
					rechtstreeks uit den ruimen boezem van het Kunstvermogen voortvloeit. Wanneer
					een Tooneelspeeler tot in de dertig jaaren gevorderd is, zal hy geneigd worden
					zyne Kunst, hoe voortreflyk zy mooge zyn, te hervormen, en als op eene nieuwe
					leest te schoeien. Gelyk toch alle Kunsten oneindig zyn, zo bespeuren de
					grootste vernuften noch altoos dat hun iets ontbreekt; en dat iets, 
{==22==} {>>pagina-aanduiding<<}
van verre slechts een stip, verkrygt van naby een
					ontzaglyken omtrek. Een jong Tooneelspeeler kan terstond, na 't zien van eenige
					goede voorbeelden, in het hartstogtelyke uitmunten. Dus voert hy alles, wat van
					dien aard in zyne rol gevonden wordt, overheerlyk uit; mits dat men minder op
					het algemeen bestier dan op de byzondere slagen lette. Wat hem verder ontbreeken
					mooge, dat vervult zyn jeugdig gelaat, gepaard met eene schoone gestalte en
					gezwinde beweegingen. Tot hiertoe is hy evenwel niets meer dan een Operist.
					Eerlang begint hy om te zien naar een richtsnoer, dat hem door alle de
					afdeelingen van zyne rol geleiden moet; en na dat hy 't gevonden heeft, zegt men
					hem schielyk dat hy nu aan zommige plaatsen iets geeft, waarvan men te vooren
					geen denkbeeld heeft gehad. Ondertusschen speelde hy die plaatsen voorheen ook
					even fraai; maar zy strooken thans beter met zyne geheele manier, en met die van
					zyne medespeelers. Nu begint hy ook karakters te onderscheiden: hy ziet dat
					Cinna van den Cid verschilt, en de jonge Horatius wederom van Cinna. Dus
					volmaakt hy zich al verder, en vordert met wyde schreeden, zolang zyne
					hoofdbelangen tot liefde en dapperheid bepaald blyven. Als men ondertusschen tot
					zyn veertigste jaar begint te naderen, dan neemen de natuurlyke hartstogten eene
					andere richting, en de Tooneelspeeler ondervindt dan ook verandering in zynen
					smaak. Nu kiest hy zomtyds de Raadzaal voor de legertent, en Mithridates, of
					Filips van Bourgondie, zal hem behaagen boven Massanissa of den beminnelyken
					Zoon van Merope. Maar hy springt zodra niet over in dit perk, of hy staat
					verlegen zonder de oorzaak te beseffen. Zyne eigene vaardigheid belemmert hem.
					Hy komt te voorschyn als een ruiter, die 
{==23==} {>>pagina-aanduiding<<}
 buiten zyne gewoonte
					verplicht is een wagen te mennen, of gelyk een Zeeman te paard: en nu schynt die
					snelle en hooge vlucht, waarmede hy zich zo gemaklyk verhief, niet meer dan 't
					schichtig klapwieken van eene duif of zwaluw, by de loome beweegingen van eenen
					arend, die haar verre achter zich doet verdwynen.
				Schoon nu de voornaams reden, die Punt bewoogen heeft om het Tooneel te
					verlaaten, inderdaad hartstogtelyk was, echter mogen wy billyk onderstellen dat
					het laatstgemelde beginzel medegewerkt heeft om zyn besluit te versterken. Niets
					belet ons zulks te gelooven, dewyl het in de neiging van groote vernuften
					natuurlyk valt, gelyk wy met andere voorbeelden ligtelyk konden getoond hebben.
					't Wordt daarenboven ten hoogsten waarschynlyk, uit aanmerking dat hy zichzelven
					in geenen deele meer wist te voldoen. Ook heeft zyne afzondering te lang
					geduurd, om enkel hartstogtelyk te zyn: en eindelyk, 't geen sterkst van allen
					klemt, de uitkomst heeft, zodra hy wederom ten reie ging, duidelyk beweezen dat
					hem 't hart rustiger in den boezem zat.
				
					Qualis ubi hybernam Lyciam, Xanthique ftuenta
				
				
					Deserit, ac Delon maternam invisit Apollo,
				
				
					Instauratque choros.
				
				Wy zullen, ter plaatse daar het past, dit breeder ontvouwen.
				De groote Punt, nu overgelaaten aan de stilte van het eenzaam kunstvertrek, wierd
					zachter gestreeld door de eenpaarigheid zyner oeffeningen, en begon allengs wat
					ruimer adem te haalen. Hy bevond zich ten naasten by gelyk een reiziger, die,
					lang op de ongestuime golven gedobberd hebbende, eindelyk het anker in eene
					veilige baai geworpen ziet. Aan alle kanten is hy noch omringd van klippen en
					barre voorgebergten; maar de 
{==24==} {>>pagina-aanduiding<<}
 winden genaaken hem niet meer, en de
					barning hoort hy van verre slechts ruischen. Doch naauwlyks heeft hy voet aan
					land gezet, of hy voelt de vreugd herleeven, terwyl hier en daar een geestig
					boschje zich opdoet, gins een beekje zachtzinnig door vlakke beemden zwiert, en
					wat verder eenige vruchtbaare heuveltjes een weelig landschap vormen: ja eer hy
					't beseffen kan, ziet hy zich omringd van het puik der bekoorlykste
					lustplantaadjen, waarin zyne droefgeestigheid zich ongevoelig verliest, om
					plaats te maaken voor eene zachte betovering, die het volmaaktste genoegen
					alleen verzelt. Muzaeus in de Elyzeesche velden!
				't Mishaage den gunstigen Leezer geenszins, dat wy zomtyds den toon wat hooger
					stellen dan men in de meeste levensbeschryvingen, ook van groote Mannen, gewoon
					is te doen. Romanschryvers en opgeblaazene Redenaars plegen hunne toevlucht wel
					eens tot den verbloemden styl te neemen, om de droogte van een onaangenaam of
					onverschillig onderwerp onder zulke sieraaden te verbergen. Wy hoopen dat
					niemand ons van deeze armhartige kunstgreep verdenken zal; immers niet, zodra hy
					de waare verdiensten van Punt, en de doorluchtigheid der strydperken waarin hy
					beurt om beurt uitblonk, in aanmerking neemt. Punt heeft door het Toonel in zulk
					eene achting gestaan ( of, zo men wil, het tooneel door Punt, zo lang hy 't
					betreeden heeft) dat onze uitdrukkingen daaromtrent vooral niet flaauwer moesten
					geweest zyn. Wy zullen vervolgens noch gelegenheid vinden om in 't voorbygaan
					iets te zeggen, van de billyke hoogachting, welke de beschaafdste Volkeren
					doorgaans voor Schouwtooneelen en groote Tooneelspeelers gekoesterd hebben: 't
					is hier de plaats om te spreeken van de Schilder- en Graveer-kunst, die met
					gelyke bedoeling in een onder- 
{==25==} {>>pagina-aanduiding<<}
 scheiden element zweevende, met
					opene armen thans haaren Voedsterling verwelkomen. Wie kon hem in dien overgang
					volgen, zonder dat de verbeelding zich aanbood om zyn spoor met eenig welriekend
					loof te bestrooien? Welaan! hebben wy hem zo even tot dat beminlyk gewest zien
					naderen; laat zien of hy 'er zich als een waardig inwooner gedraagt.
				Zodra de vermogens van zynen geest zich tot de vereischte gesteltenis verzameld
					hadden, zag hy om naar een gewichtig onderwerp, 't welk hem bestendige
					bezigheden mogt verschaffen, en tevens geschikt waare om by alle kunstlievenden
					in duurzaame gedachtenis te blyven. Hy vond het welhaast, en nam het gelukkig
					besluit om 'er zyne krachten op te beproeven: doch om hiervan behoorlyk verslag
					te doen, zal het noodig zyn dat wy tot een kleinen uitstap overgaan.
				In de voorige eeuw, omtrent het jaar 1620, hadden de Vaders Jesuieten te
					Antwerpen eene overheerlyke Kerk gesticht, waaraan onnoemelyke schatten te koste
					gelegd waren, op dat zy na veele eeuwen noch een onvergelykelyk gedenkstuk
					strekken mogt, zo wel van hun vermogen, als van hunne grootdaadigheid. Zeven
					jaaren had men tot de bouw van dat grootsch gevaarte besteed; en gelyk het van
					buiten door zynen rustigen stand alle oogen tot zich trok, zo had men ook niets
					gespaard om hetzelve van binnen te voorzien van al wat de grootste Bouwmeesters,
					Beeldhouwers, en Schilders wisten toe te brengen, als tot de schepping van een
					verbaazend Waereldswonder. 't Valt buiten ons bestek, eene beschryving te geeven
					van deeze bouwpracht in kolommen, kapiteelen, lystwerk en de uitgezochtste
					pronksieraaden, daar het fynste goud op wit Marmer, gevlamden Egyptischen steen,
					Jaspis en Porfier, 
{==26==} {>>pagina-aanduiding<<}
 van boven tot beneden, in portaalen, nissen en
					altaaren aan alle zyden gloeide. Veel min zou het ons mogelyk zyn een geregeld
					denkbeeld uit te drukken van de grootsche schikking, waarmede zo veele zeldzaame
					kunstgewrochten verbonden waren, om in de enkele éénheid zich te verliezen. 't
					Zy genoeg, dat alles geschikt was volgens de grootsche denkbeelden van den
					onsterflyken 
						Rubens
					. Het hoofdaltaar op zilver gevest, geheel in goud gevat, als of 't 'er
					uit geklonken waare, en schitterende als een schoone dageraad, praalde noch
					daarenboven met twee onwaardeerbaare tafereelen, door het goddelyk penseel van
					Rubens gemaald. Veele andere groote Meesters hadden ook hier en daar hunne
					uiterste kunst te voorschyn gebragt; maar de hand van Rubens heerschte overal
					gelyk een hemelsche geest.
				Deeze Kerk had aan wederzyden twee galeryen, boven elkanderen geplaatst, en
					welker zolderingen, ieder in negen vakken verdeeld, te zamen zesendertig
					paneelen uitleverden. Hier had die groote man de edelste schatten van zyn
					onuitputtelyk vernuft milddaadig uitgestort, gelyk een magtige stroom, die, over
					zyne oevers gezwollen, langs velden en akkers weiden gaat, en perk noch paalen
					kent. Men zag 'er op eene ry de geduchtste Geschiedenissen van het Oude Verbond,
					de tederste en aandoenlykste van het Nieuwe, de staatige achtbaarheid der eerste
					Kerkvaderen, de deêmoedigheid en het vredelievend geduld der Heiligen, met vaste
					trekken op mannelyke wezens geprent, en op het vrouwelyk gelaat overal in de
					zachtste smelting gedommeld. En welk een rykdom van verscheidenheden! hier de
					Koningin van Sceba voor den troon van Salomon, gins de aanbidding der Wyzen in
					de nederige stal van Bethlehem; hier de heerlykheid van Jozef, gins 
{==27==} {>>pagina-aanduiding<<}

					den Heiland in naare wildernissen; wat verder eenen geopenden Hemel, waarin de
					naam van Jezus flikkert; en noch eens dien zelfden Hemel in het verschrikkelyk
					tydstip, daar de Aartsengel Michaël, met Gods bliksem gewapend, de wederspannige
					Engelen verstrooit, tot dat zy, in afschuwelyke gedrochten hervormd, uit de
					opperste heerlykheid in een zwavelpoel verzinken. ô Milton! ô Vondel!
				Men schryve 't hier voornaamlyk toe aan de verhevenheid van het onderwerp, dat wy
					geen meester blyven van onzen styl; te meer vermits alle deeze wonderen op den
					Aardbodem niet meer bestaan, en ons geen ander overblyfzel hebben nagelaaten,
					dan het geene wy met diepen eerbied noch beschouwen in de kunstplaaten van onzen
					voortreflyken Punt. Want dit gesticht, naauwlyks eene eeuw
					gestaan hebbende, is door den bliksem geslagen, en lichterlaage in brand gezet.
					's Hemels vlammen hebben 't verslonden, verteerd tot assche en puin, met alle
					zyne schatten, kostbaarheden en kunstjuweelen, in weêrwil van de uiterste
					menschelyke pooging, die naauw het minste kleinood uit die verwoesting bergen
					mogt.
				Dit gebeurde in het jaar 1718; maar zes jaaren te vooren had de beroemde Schilder
						
						Jacob de Wit
					, dezelfde aan wiens hand het Stadhuis van Amsterdam zo veele schoone
					stukken, ( bovenal in 't Graauw, ) verschuldigd is, zich naar Antwerpen
					begeeven, om zynen geest eerst met de beschouwing, en vervolgens met de
					navolging van deeze kunstorakelen te voeden. De Wit was van
					oordeel dat al het schoon 't welk onder menschelyke
					denkbeelden valt, en in zyn volstrekt geheel, en in de uitgebreidheid van zyne
					onmeetelyke afdeelingen, hier te vinden was. Daarom noemde hy deeze Kerk door-
						
{==28==} {>>pagina-aanduiding<<}
 gaans den Tempel der volmaaktheid.
					Merkwaardig is het antwoord, dat hy by zekere gelegenheid aan eenen Wysgeer gaf,
					met wien hy in geschil geraakt was over den innerlyken aard van het geene wy schoonheid noemen, en de zogenaamde regelen van goeden smaak. Die schrandere bol, verward in de kronkelpaden van zyn
						Methaphyzisch Labyrinth, had zich eenen geruimen tyd
					afgesloofd om te bewyzen, dat in rerum Naturâ geene wezenlyke
					schoonheid bestaat; dat het denkbeeld van 't schoon enkel in ons gebooren wordt
					uit de goedkeuring welke wy geeven aan de gewrochten van Natuur en kunst, voor
					zo verre zy of des maakers oogmerk beantwoorden, of, zeer samengesteld zynde,
					wegens hunne geregelde schikking gemaklyk van ons kunnen beschouwd worden; dat
					dus een paard niet schooner is dan een zwyn, en Andromeda niet schooner was dan
					het Monster dat opschoot om haar te verslinden, De Wit gaf 'er enkel dit
					eenvoudig antwoord op: Myn Heer moest in de Kerk der Jesuieten te
						Antwerpen voor alle blinden van Europa zo gepredikt hebben.
				De gemelde zesendertig Galerystukken zyn in het jaar 1712 door Jakob
						de Wit afgetekend; en in die tekeningen bespeurt men zulk eene vaste
					hand, zulk een wissen omtrek van partyen, gepaard met de juiste waarneeming der
					verkortingen, zo moeilyk in het plafond; kortom in alles eene
					zo breede en stoute manier, dat zy van niemand geoordeeld worden der
					gedachtenisse van Rubens onwaardig te zyn. 't Is dan de Wit,
					aait wien wy de behoudenis van deeze schatten verschuldigd zyn; maar 't is Punt,
					dien het Publiek te danken heeft dat zy thans ten nutte van alle Kunstlievenden,
					en tot eere des Vaderlands, door de gansche waereld verspreid zyn. Een groot man
					wint dubbelen roem, als hy dus 
{==29==} {>>pagina-aanduiding<<}
 een ander, die noch grooter geweest
					is, doet herleeven. De Wit had, naar het schynt, deeze tekeningen slechts
					vervaardigd tot zyn eigen gebruik, om 'er naamelyk in laatere oeffeningen zynen
					geest door te verryken en op te heffen. Dus zyn dezelve ook, geduurende zynen
					leeftyd, van weinigen gezien, en niet zeer bekend geworden. Aan het uiterste van
					zyne loopbaan heeft de Heer Punt gelegenheid gekreegen, om 'er zich tot een veel
					edeler einde van te bedienen. Niemand leefde 'er ook anders, die de bekwaamheid
					had om de ryke Majesteit van zo veele wonderwerken met de vereischte uitdrukking
					in koper te graveeren.
				Onze nooit volpreezene Kunstenaar, niet alleen verre gevorderd in de beschouwing
					van het schilderachtig schoon, en in de werkdaadige oeffening,
					zonder welke geen meester zyn oogmerk bereikt, maar ook door het tooneel
					voorbereid tot die verhevene bespiegeling, die tot in de afgelegenste
					geheimenissen der fraaie kunsten doordringt, heeft in zyne afzondering van den
					Schouwburg verscheidene jaaren tot de uitvoering van dat groote werk besteed.
					Ondertusschen vervaardigde hy ook van tyd tot tyd veele oorspronkelijke stukken,
					waarin men telkens de toeneemende meerderheid van zynen geest, zo wel als van
					zyne hand, ontdekte. Uit dien hoofde vloeide hem dagelyks veel werks van alle
					kanten toe: maar het meeste wees hy grootmoedig van de hand, niet duldende dat
					belang of eigenbaat hem aftrok van zyn hoofdwerk, 't welk nu een heiligdom
					geworden was.
				't Z y ons geoorlofd rondborstig te zeggen wat wy denken: Punt heeft in deeze
					kunstplaaten getoond dat hy waardig was de voetstappen van Rubens te volgen, zo wel als
							Edelink, de Joode, Sadeler, en 
						Schelte van Bolswerd
					; en beter dan verscheidene Fransche meesters. 
{==30==} {>>pagina-aanduiding<<}
 Zyne
					handeling komt, gelyk de schilderwyze van zynen Voorganger, den Italiaanschen
					smaak veel nader, dan die gestippelde futselachtige manier, waarvan men
					hedendaags maar al te veel ophef maakt. Die trant is goed in een portret van
						Houbraken; maar de gekneusde kop van Goliath, of
					een vallende Lucifer, eischt breeder schaduwen, sterker toetsen, krachtiger
					omtrek, en arseeringen daar heldenmoed in steekt. Ja! 't is in zulke voorwerpen,
					dat men eerst recht het nauw verband tusschen Poëzy en Schilderkunst gewaar
					wordt. Punt, die dat verband had leeren kennen, heeft het ook in deeze
					kunstwerken overheerlyk uitgedrukt. Inmiddels denke niemand dat wy van Houbraken
					verachtelyk willen spreeken. Hy is buiten tegenspraak een groot Meester geweest,
					ook eenig in zyne soort: alleenlyk wenschten wy dat men de onderscheiding der
					soorten altoos in 't oog hield.
				Ovidius zegt dat de kennis van fraaie kunsten de zeden
					verzacht: hoe veel te meer dan de oeffening? Horatius zou gezeid hebben dat
					deeze een borstwapen is, waardoor het hart bevestigd, en de ingeschapene
					krachten verdubbeld worden:
				
					Doctrina vires promovet infitas
				
				
					Rectique cultus pectora roborant.
				
				Alle deeze voordeelen zyn onzen Kunstenaar, omtrent het tydperk, waarin wy hem
					thans beschouwen, rykelyk toegevloeid. Voorheen wist hy zich altoos wel
					aangenaam te maaken; nu wierd hy de minzaame Man wiens gezelschap een ieder
					zocht, en met wier de aanzienlykste Heeren van de Stad gemeenzaam ver- 
{==31==} {>>pagina-aanduiding<<}
 keerden. Schilders, Tekenaars, Beeldhouwers, Dichters, vooral
					zulken die voor het Tooneel werkten, omringden hem dagelyks. Elk vond 'er zyn
					orakel. Geen nieuw Treurspel aan den Schouwburg, of men raadpleegde Punt vooraf
					over de merkwaardigste plaatsen, daar de beste Dichter, zo hy niet dikwyls den
					Schouwburg bezoekt, zich lichtelyk noopens de houding van zyn stuk vergissen
					kan; als by de opbruisching der hartstogten, by onvoorziene ontmoetingen, by de
					naderende ontknooping, of onmiddellyk daarna; en wat dies meer is. Veele
					Treurspelen, die op diergelyke plaatsen te veel of te weinig zwellen, te
					breedvoerig of te kort afgebroken zyn, zouden gelukkiger lot gehad hebben,
					indien zy voor den uitgaave door zulk een Tooneelist waren beoordeeld geweest.
				Geen wonder dat hem langs deezen weg van dag tot dag het leven aangenaamer wierd,
					en dat de liefde, die toch zo veel gezag voert op het grondgebied der edele
					Kunsten, hem verrast had eer hy 't merkte. Zy vertoonde zich nu niet in dien
					geweldigen schyn, gelyk wanneer ze haare gloeiende schichten op een
						bebloeden wetsteen scherpt; maar vrolyk en vleiende, gelyk zy lelien en
					roozen strooit, en de zoetste geuren verspreidt om haare tegenstreevers in slaap
					te wiegen. Die zachte betovering verhinderde hem echter geenszins in het
					rechtmaatig gebruik van zyn oordeel. Hy koos 
						Anna Maria Chicot
					, eene verstandige en deugdryke Juffrouw, dochter van den Kunsthandelaar
						Jaques David Chicot; en is met haar in 't huwelyk
					getreden den 10 April 1748. Uit deezen echt zyn ook verscheidene kinderen
					verwekt, maar allen te vroeg gestorven.
				't Is tyd dat wy tot den Schouwburg wederkeeren, 
{==32==} {>>pagina-aanduiding<<}
 die, gelyk wy
					gezien hebben, zo schielyk van zyne twee groote lichten beroofd, eene zwaare
					verduistering had ondergaan. Eenige weinigen, door Duim gesterkt, hielden 't
					niettemin noch vry wel draagende: maar men moest in de keuze der Spelen met
					hunne vermogens te raade gaan, en de partyen van Punt wierden veelal
					achtergelaaten. De Tooneelmeester 
						Brinkman
					, toen op het best van zynen tyd zynde, speelde toch ook zomtyds een Admetus of Claudius, en gaf aan min kundige
					liefhebbers tamelyk genoegen. Deeze Man had veele hoedaanigheden, daar men, zo
					hy zich in eenen reizenden troep bevonden had, hoog meê zou geloopen hebben;
					maar hem ontbrak ten eenenmaale die beschaafdheid, en die bevallige zwier, welke
					men op het Amsterdamsch Tooneel gewoon was te zien. Zyne houding was styf en
					verdraaid; zyne stem was vry sterk, maar hol en onedel; naderhand is hy gansch
					onverstaanbaar geworden: maar hy bezat vuur, en hierom worden dikwyls groote
					gebreken verschoond. Men had ook 't geluk van voortreflyke Blyspeelers te
					bezitten; waardoor men zich in staat bevond, om het verlies der Treurspelen door
					eene afwending te vergoeden. was noch in zyne kracht; en Spatsier, die geestige kamerling van Thalia, wiens dood wy noch betreuren,
					stond in vollen bloei. Van eenige Speeleressen zullen wy vervolgens nader
					spreeken.
				Tweemaalen is de Schouwburg, geduurende 't stilzitten van Punt, geslooten
					geweest; eerst in het jaar 1748, onder 't blind gewoel der binnenlandsche
					beroerten, waarby heel Amsterdam een akelig tooneel van verwarring strekken
					moest, voor Raap en zyne Doelisten, die daar
					dag op dag Victa Catoni, of de Ne- 
{==33==} {>>pagina-aanduiding<<}
 derlaag
					van Themis, vertoonden; met kunst- en
						vliegwerken, zang en dans van Raazernyen, en menigmaal niet zonder bloed: vervolgens noch eens in het jaar 1751, toen men het
					overlyden des Erfstadhouders plegtig betreurde. Maar een gelukkiger tyd
					verstrooide welhaast de nevelen van kommer en verdriet, en herstelde de
					Zanggodinnen in het bezit van haaren eigendom. Het tooneel, op nieuw geopend,
					scheen dubbele gunst te winnen. Ook waren verscheidene Speelers van langzaamer
					hand bekwaamer geworden. 
						Starrenberg
					 begon de grofheid van zyne geduchte stem te verzachten, en beschaafder
					houding aan te neemen. De jonge 
						Corver
					, toen noch een waardig leerling van Punt, schoon te zwak tot groote
					zaaken, gaf echter in jeugdige karakters genoegen; 
						Smit
					, die naderhand, zich op de Blyspelen toeleggende, den treurtoon
					verlooren heeft, wierd toen onder de goede Treurspeelers geteld. Van Duim
					behoeven wy niets te zeggen; maar op Punt mogten de woorden van Tacitus toegepast worden: eo ipso
						praefulgens, quod non aderat. Te weeten, men verlangde nu zo veel te
					vuuriger naar zyne tegenwoordigheid, als de Medespeelers, die hem omringen
					moesten, zulks waardiger scheenen.
				Hy wierd derhalven van alle kanten verzocht en aangemoedigd, om het verlaaten
					beroep op nieuw te aanvaarden. De Regenten kwamen hem aan boord met de
					gunstigste beloften en aanbiedingen; de Dichters baden en smeekten; de
					liefhebbers verweeten hem, niet zelden met gramschap, zyne eigenzinnigheid:
					zelfs waren alle zyne vrienden van oordeel, dat hy 't werk nu niet langer
					staaken moest, zo hy 't niet voor altoos wilde vaarwel zeggen. Ook voelde hy dat
					zyne liefde 
{==34==} {>>pagina-aanduiding<<}
 voor het tooneel, thans door het rypste oordeel
					ondersteund, en door nieuwen voorraad van manlyke denkbeelden verrykt, gestadig
					aanwies, en hem zomtyds, in 't midden van zyne bezadigde bezigheden, als een
					hartvang overviel. Maar hy bedacht onophoudelyk de moeilykheid van zulk eene
					verwachting te beantwoorden; en noch meer de waarschynlykheid, dat hy te verre
					in de beschouwing zou gevorderd zyn, om by de oeffening zich zelven eenigzins te
					voldoen. In andere zaaken, zeide hy, zou dat
						nadenken grootelyks nuttig kunnen zyn, maar het tooneel vereischt de
						snelheid van een vuurslag. Dus duurde 't noch eenigen tyd eer hy zyn
					besluit nam, tot dat zeker voorval de zaak op een oogenblik besliste.
				Een gezelschap van de aanzienlykste jonge Heeren en Juffrouwen had voorgenomen,
					binnen 's huis, in eene daartoe bereide zaal, te vertoonen het Treurspel 
						Sabinus en Eponina
					. Dit zou geschieden ter eere, en op het jaarfeest van een bejaard Heer,
					die, de oudste van de Familie zynde, gewoon was zyne Vrienden jaarlyks by die
					gelegenheid treflyk te onthaalen. Een kring van ruim dertig menschen, waaronder
					verscheidene eerste kenners, zou by de vertooning tegenwoordig zyn; zo dat men
					niets verzuimde, om dezelve zo veel luister by te zetten, als immer mogelyk
					waare. De Vader van den jongeling, die voor Sabinus stond te
					speelen, zond zynen Zoon by Punt, om de noodige onderrichtingen en
					verbeteringen, zo ten aanzien van de uitgalming in 't algemeen, als van eenige
					meesterlyke slagen, in die rol vallende. De jonge Heer was, tot groot genoegen
					van zynen Meester, zo vatbaar, dat deeze geduurende 't onderwys met zo veel yver
					in de belangen van Sabinus trad, als of hy zelf de vertoo- 
{==35==} {>>pagina-aanduiding<<}
 ning
					voor zyne rekening had genomen. Nochthans bleef 'er eenige hapering ten aanzien
					van de laatste ontmoeting, daar Eponina, verbaasd opkomende, uitroept:
				
					Rampzalige Echtgenoot! waar wordt gy heen geleid?
				
				En Sabinus met deeze woorden vertrekt:
				
					Vaar wel! ik ga ter dood; vaar wel in eeuwigheid!
				
				Daar barst het stuk als een kartouw; en alle liefhebbers weeten noch hoe Punt met
					zulke slagen den Schouwburg daveren deed. Geen wonder dat het voor een
					onervaaren jongeling, hoe zeer bevoorrecht door de Natuur, onmooglyk was het
					spoor van zynen voorganger te volgen. Gramschap tegen Vespaziaan, die hem
					onwaardig handelt; diepe droefheid over zyn rampzalig kroost, voor welks behoud
					geene hoop meer overig is; medelyden met Eponina, die, door haare eigene
					tederheid verraaden, hem verraaden heeft; even groote tederheid van zynen kant
					voor die beminnelyke Egaê, maar tevens onversaagdheid op den oever des doods: zo
					veelerleie gevoelens in zo weinig woorden. En dan noch in houding, gebaaren,
					tred, gelaat en oogen, die ontroering op 't onverwacht gezigt van Eponina, die
					laatste omhelzing, dat geweldig afscheid; alles onderscheiden en opeen
					gestapeld, strydig en overeenkomstig; Poëzy, Muziek en Schilderkunst ineen
					gesmolten. Duizend wonderen in een tydstip! neen: de geoeffendste Speelers
					hebben op zulke plaatsen nimmer eene flaauwe schaduw van deezen Virtuoso
					gemaakt: wat kon men van een leerling eischen?
				's Jongelings Vader, een Man van oordeel, en groot liefhebber van het tooneel,
					was by de lessen tegen- 
{==36==} {>>pagina-aanduiding<<}
 woordig. Na dat nu de gemelde plaats, op
					zyn aanhoudend verzoek, en door den meester en door den leerling, vyftigmaalen
					herhaald was, zeide hy tegen Punt: Ik zie dat wy mynen Zoon wat te
						veel vergen, maar gy zyt een onbegrypelyk mensch. De jongen heeft
						ondertusschen reeds zo veel geleerd dat hy in uw afzyn genoeg zal uitmunten.
						Morgen komen wy noch eens, om 'er de laatste hand aan te leggen: maar, myn
						lieve Punt, doe my dan 't pleizier, dat gy een Romeinsch kleed aanschiet; ik
						zal tot uw pleizier Eponina meêbrengen. 't Is een Meid als een wolk, en
						Juffrouw Ghyben heeft haar gedrild. Wy moeten pret hebben: kun je Karel
						jaloers maaken; spaar hem niet! 's Anderen daags hervatte men de les
					volgens de begeerte van deezen Heer, die zelf ook liefhebbery had om op het boek
					nu de eene dan de andere party te beantwoorden; zo dat men genoegzaam 't gansche
					stuk doorliep. De beide Leerlingen wonnen hierby zo veel, dat vervolgens de
					vertooning boven alle verwondering uitviel. Maar by 't eindigen van deeze proef,
					na dat Punt noch 't een en 't ander tot vermaak had opgehaald, bleef de oude
					Heer op een oogenblik stokstyf staan, greep hem vervolgens by de hand, en trok
					hem voor den spiegel, als of hy hem zelf wilde overtuigen dat het eene misdaad
					was, van zulke gaaven geen ander gebruik te maaken. Straks daarna barst hy uit
					in deeze woorden:
				
					
						Ondankbaar gunstling der verhevenste Natuur;
					 
					
						De Schouwburg roept u: vlieg! en smoor geen hemelsch vuur.
					 
				

				Waarop Punt met eene diepe zucht de woorden van Achilles volgen liet:
				
					
{==37==} {>>pagina-aanduiding<<}

				
				
					
						Helaas! myn Heer, ik wil 't alleen voor u belyden,
					 
					
						Myn hand, zo lang gerust, verlangt om weêr te stryden.
					 
				

				De oude Heer, die anders juist geen Dichter was, maar eene byzondere gaaf bezat
					om voor de vuist iets uit te drukken, bromde hierop onmiddellyk.

				
					
						Zo zult gy, zweer ons dit, by 't naaste herfst saizoen,
					 

					
						Uwe intreê met de rol des Zoons van Peleus doen.
					 
				

				Punt beantwoordde dit met eene eerbiedige buiging, waarop het Gezelschap in de
					handen klapte. Ook hield hy naderhand zyn woord.
				't Was dan den 22 September 1753, dat de groote Punt, in het
					karakter van Achilles, op nieuw ten Tooneele trad. 't Scheen dat de gansche Stad
					hierover vreugde bedreef, zo groot was de toevloed van menschen; en hoe hoog de
					verwachting mogt zyn, hy overtrof ze verre. Jonge liefhebbers, die hem voorheen
					hadden gezien, stonden van verbaasdheid als voor 't hoofd geslagen; en
					bedreevene kenners verklaarden dat dit niet meer Punt was,
					maar de Goddelyke Achilles zelf. Ja by dat onwaardeerbaar
					Tooneel, daar hem de dood van zynen vriend geboodschapt wordt, verbeeldde een
					iegelyk zich, op de herhaalde uitroepingen,
				
					Patroklus leeft niet meer!
				
				Niet alleen Aanschouwer van het waarachtig geval, maar ook zelf den man te zyn,
					die 'er 't meest by te lyden had. Zo treedt men in de gevoelens van groote
					Tooneelisten, en daarom kan een welbestierde Schouwburg zo veel invloeds hebben
					op de zeden.
				By het levendig vuur der bevalligste jeugd, waar- 
{==38==} {>>pagina-aanduiding<<}
 van hy niets
					verlooren had, gelyk 't hem zelfs twintig jaaren daarna noch geenszins begaf,
					voegde hy nu eene manlyke kracht, die hem zo wel geducht als beminlyk maakte, en
					eenen doordringende toon, die, behalven de volstrekte betekenis van zyne
					woorden, den oplettenden veel te denken gaf. Hy trof niet alleen zyne karakters,
					maar vertoonde ze met eene uitvoerigheid, die niet zelden zelfs de Dichters
					verbaasde; en zo gemaklyk, dat niemand zich tegen de verrassing wist te wapenen.
					In zyne speelwyze stak nu een zeker ik weet niet wat, dat zich
					altoos meester maakt van de algemeene toejuiching. Dit was, gelyk wy vooraf
					reeds gemeld hebben, gebooren uit zyne dagelyksche gemeenzaamheid met het
					verhevenste gedeelte der Schilderkunst; maar het was ook gestoffeerd met eene
					zekere waereldkunde, die niemand voor zyn veertigste jaar bezit, die haaren
					grondslag heeft in de kennis van Oudheden en Geschiedenissen, en haar toppunt
					bereikt door de verkeering met menschen van allerlei karakter, staat en rang. Zo
					lang men van een Tooneelspeeler niet zeggen kan, Mores hominum
						multorum vidit, zal hem zulk een zeker iets
					ontbreeken: maar 't is ongelooflyk welk eene waarde hy daardoor, zodra hy 't
					magtig is, ook aan middelmaatige tooneelstukken byzet.
				't Geen wy dus verre gezeid hebben noopens de verdiensten van Punt, en de
					vereischten welke men in zulk eenen Toneelspeeler vinden moet, behelst noch maar
					eenige uitspringende trekken, die zelfs geen oppervlakkig liefhebber, zo hy
					anders wat gewoon is te denken, by de vertooning van een goed Treurspel
					ontsnappen zouden. Wy wenschten thans met genoegzaame bondigheid het voortreflyk
					schoon, waarop wy zo lang 
{==39==} {>>pagina-aanduiding<<}
 hebben gestaard, in zyne beginzelen te
					zien en te ontvouwen; op dat deeze kunst, die zekerlyk in de Natuur haare wetten
					heeft, zo wel als Muziek, Schilderkunst en Bouwkunde, op een gelyken voet door
					verstandige liefhebbers mogt beschouwd worden, als eene zuivere bronader van
					goeden smaak; en geenszins, gelijk maar al te veel geschiedt, een speeltuig
					strekken voor de wispeltuurigheid der Mode. Zy is zeker te
					naauw verknocht aan de edele Dichtkunst, om een prooi te zyn van de grilligheid
					eener onkundige menigte, die slechts naar den Schouwburg loopt om tyd te
					verkwisten, en zich door den slender slingeren laat. Hadden wy 't vermogen om
					dus de achtbaarheid der Tooneelkunde te handhaaven, 't zou tevens blyken dat zy,
					gelyk al wat achtbaar is, het bederf der zeden krachtdaadig wederstaat. De
					Ouden, bovenal de Grieken, die dat nut in zyne uiterste kracht begreepen, Helden
					daarom ook groot belang in de uitvoering van hunne tooneelstukken. Zodra een
					Dichter zyn Spel vervaardigd had, bepaalde hy woord voor woord, hoe het zelve
					moest uitgevoerd worden, door eene soort van zangnooten, die thans verlooren
					zyn. Veele Dichters, waaronder zich aanzienlyke leden van den Staat bevonden,
					verscheenen op het Tooneel, om de hoofdrol in hunne stukken te speelen. Groote
					Tooneelspeelers stonden byna in dezelfde achting als de eerste Redenaars.Demosthenes, de Vorst der Redenaaren, ontkende niet dat
					hy zyne kunst aan den Tooneelspeeler Andronikus
					verschuldigd was.
				Na dat wy ons nu innerlyk verheugd hebben met de afschetsing van eenen Man, die,
					zo men de Aaloudheid niet blindeling eerbiedigt, by deeze voorbeelden mag
					genoemd worden, (ja van twee zulke Mannen, mogen 
{==40==} {>>pagina-aanduiding<<}
 wy schier zeggen,)
					bedroeft het ons te meer dat die heerlyke kunst met hunne laatste snikken den
					adem uitgeblaazen heeft. Men verstaê dit enkel met betrekking tot ons Vaderland;
					dewyl toch in andere landen eene andere taal heerscht, en derzelver manier,
					gelyk tevooren aangemerkt is, met de onze nooit kan noch moet vereenigd worden.
					Dan zal het niet te sterk gesproken zyn. Al verwekte de Natuur nu
					Tooneelspeelers voor ons, hoe zouden zy gevormd worden; daar geen draaglyk
					voorbeeld voor handen is om hunnen vermogens op te leiden? Wy wenschten dan, dat
					het mogelyk waare eenig beginzel te vinden, waardoor men deeze Kunst, gelyk alle
					andere, voor de aanvechting der vooroordeelen kon beveiligen. By deeze of geene
					gelegenheid mogt 'er een ongemeen vernuft opstaan, 't welk zich hiervan bediende
					om het geleeden verlies te boeten. Maar wat beginzel en welke wetten, op eene
					Kunst welker hoogste schoonheid, volgens ons eigen zeggen, in marmer noch metaal
					kan vereeuwigd worden, ja voor penseel en pen te schichtig is? Helaas! wy
					bekennen ons onvermogen. Niettemin, dewyl 't hier de plaats is, Punt in zyne
					grootste kracht te zien, en nevens hem te spreeken van verscheidene andere
					Speelers en Speeleressen, die het aanzien van den Schouwburg sterkten, vermeeten
					wy ons vooraf eenige gedachten voor te draagen, die ten minsten voor zo verre
					toepaslyk schynen.
				't Menschelyk hart is het groot voorwerp dat den Tooneeldichter, van het begin
					tot het einde zyns arbeids, bezig houdt. Na dat hy de gevoelens van hetzelve tot
					in hunne diepste schuilhoeken heeft nagespoord, is 't hem niet genoeg dat hy ze
					alleenlyk bloot legt: hy wil ze tevens in de noodige gesteltenis plaatsen, om
					werkzaam te zyn. Hiertoe verdicht hy naar zyn welgevallen 
{==41==} {>>pagina-aanduiding<<}

					ongemeene, belangryke en gewigtige omstandigheden, overeenkomstig met den
					grooten zwaai der Waereld, en der ondermaansche bedryven. Dus wordt het Tooneel
					de spiegel van het menschelyk leven; dat is, wel aangelegd zynde, eene school
					van Wysheid. Het Blyspel schildert den Burgerstaat, om ons al boertende te
					onderrichten. Het Treurspel vertoont groote gebeurtenissen, die ons tot
					ernstiger overweeging opleiden, door belangen van Oorlog en Vrede,
					Volksregeering en Alleenheerschingen, plaagen en omwentelingen, doolhoven van
					Staatkunde, strikken voor de onnozelheid, hevige driften, schitterende deugden
					en yslyke euveldaaden. Het wint onze aandacht eerst door een deftig voorkomen.
					Zodra wy 't geval begreepen hebben, zyn wy in de belangen van het stuk
					ingewikkeld; het doet ons hoopen en vreezen; zomtyds sidderen wy; eindelyk doet
					het ons juichen, zo de Deugd het veld behoudt. Maar lachen en vrolykheid zy
					verre van het Treurtooneel.
				Zonder dat de Tooneelspeeler zich behoorlyk kwyte, zal de Dichter zyn oogmerk
					nooit volledig bereiken. Hy is des Dichters dienaar, maar zyne diensten zyn zo
					gewigtig als die van een Staatsdienaar voor den Vorst. Zal hy 't groote werktuig
					in beweeging brengen, hy moet, zo wel als de maaker, kundig zyn van alle raderen
					en koorden. Hy moet ze met oordeel spannen of slaaken, en 'er dikwyls veel van
					't zyne denkbeeldig byvoegen. Een Tooneelstuk behelst in een kort bestek zeer
					veele zaaken, die ten deele verhaald, ten deele vertoond worden. De Dichter
					neemt zomtyds in anderhalfduizend vaerzen de Geschiedenissen van eene eeuw, en
					de belangen van een Waereldsdeel, voor zyne rekening. De uitvoerigheid van het
					Heldendicht voegt hem derhalven slechts 
{==42==} {>>pagina-aanduiding<<}
 op enkele plaatsen; voor
					het overige moet hy wel klaar, maar ook beknopt zyn. Maar de Speeler vervult dat
					gebrek door het levendig geluid, en door de vertooning van duizend werkzaame
					trekken, die men by Homerus enVirgilius beschreeven vindt, en waarvan Sofokles niet dan eene voorbygaande aanwyzing doet. In deezen zin staat
					het uitvoerigste Tooneelstuk voor hem noch maar in doodverf. Het opschilderen
					verwacht men van zyne hand.
				Dichter en Speeler moeten beide hunne Toehoorders en aanschouwers kennen, eerst
					als menschen, en voorts als medeburgers. Zo de belangen der werkende
					personaadjen gewigtig zyn, en wel uitgevoerd worden, winnen zy de toestemming
					van ons verstand: Zo diezelfde belangen overeenstemmen met de algemeene belangen
					van ons Vaderland, van onzen Godsdienst, van onze begunstigde gevoelens, en
					meteen de toets van zuivere zedekunde doorstaan, wordt ons hart insgelyks
					gewonnen. Maar zal de triomf volkomen zyn, zo moet de Speeler bovenal bedacht
					zyn op de waare dryfveer, die zyn gezelschap bewoogen heeft naar den Schouwburg
					te gaan. Deeze dryfveer is Vermaak: het Nut
					moet ongevoelig wortel schieten. 't Vermaak, dat wy uit een Treurspel
					verwachten, is van eenen byzonderen aard. Wy gaan 'er een Treurgeval bywoonen,
					waarvan wy, zo het inderdaad gebeurde, wenschen zouden op een onmeetelyken
					afstand verwyderd te zyn. Om dat het verdicht is, willen wy zelfs dat het
					sterker dan natuurlyk geschilderd worde. Uit wat beginsel? Bekoort ons de
					verbeelding van onheilen? Is 't om een verveelend ydel in ons gemoed te vullen,
					gelyk de ruwe menigte naar het schavot stuift, om een rampzaligen te zien
					onthalzen? Is 't heimelyke wreed- 
{==43==} {>>pagina-aanduiding<<}
 heid? immers willen wy zelfs niet
					dat de deugdzaame party altoos gelukkig worde. Gy ziet Helionora de Medicis in
					de rouwzaal van Johan en Garcias; gy hebt een gevoelig hart, en eene
					troostelooze Moeder vermaakt u. Welk eene strydigheid?
				Maar neen: 't vermaak dat wy scheppen, bestaat juist in de gewaarwording van onze
					gevoeligheid. Wy worden door de aangenaamste verrassing overtuigd, dat ons hart,
					hoe zwak in de betrachting van veele pligten, evenwel een deugdzaam beginzel
					heeft, hetwelk in 't groot zou kunnen werken. Weenende met de onderdrukte Deugd,
					verbeelden wy ons, zo 't mogelyk waare, haare Helpers te willen zyn; de
					verontwaardiging, die wy tegen haare vervolgers opvatten, vertoont zich als een
					blyk dat wy geweld noch onrecht gedoogen; en zo de onschuld in 't wreedste lot
					manhaftig blyft, wil onze toejuiching te kennen geeven dat wy in hetzelfde geval
					even standvastig zouden zyn. Gelukkig zelfbedrog; edele dooling! hoewel niet
					altoos dooling of bedrog; maar ook wel wezenlyke voldoening, voor zulken, wier
					zoetste bezigheid is, het Verhevene der zeden in zynen waaren
					aard te beschouwen.
				Gelyk dan de Dichter niets verzuimt om zyn stuk over 't geheel beminlyk te
					maaken, zo moet ook een Tooneelspeeler zyn uiterste vermogen daartoe verleenen;
					stem, uitspraak, tred, houding, gebaaren, alles edel, grootsch, krachtig en
					stout, of lieflyk en streelende; maar in zyne soort altoos bevallig. De
					verhevene dichtgeest, die in schoone stukken heerscht, wil niet anders, dan met
					het schoonste dat de Natuur te voorschyn brengt, vereenigd worden. Hierom zeide
						
						Baron
					, dat een Tooneelist aan de kniên der drie Bevalligheden moest opgevoed
					zyn. Gemeenlyk verheft de Dichter zich wat boven den Natuurlyken spreek- 
{==44==} {>>pagina-aanduiding<<}
 trant, zomtyds vry verre; zo doet ook de Tooneelspeeler. Maar het
					ryzen en daalen der hartstogtelyke toonen schikken zy evenredig met de
					beweegingen der Natuure; en zulk eene afwyking is noodzaakelyk om aan den
					toestel der dichtsieraaden, en aan de pracht van een aanzienlyk Tooneel, te
					voldoen. Men verbeelde zich den Atlas van het Stadhuis: moeten zyne spieren niet
					met sterker aanwyzingen uitgedrukt worden, dan die van een tuinbeeld in eene
					smalle laan? En zou hy daarom onnatuurlyk schynen? Dat zy verre! Hoe men
					redeneere, zulke afwykingen zyn niet slechts onberispelyk, maar volstrekt
					noodig. Zy ondersteunen de Natuur, en stellen ze in heerlyker licht; haare
					betovering verspreidt zich over het gansche tafereel, en schuilt 'er daarom
					ongemerkt, zonder de waarschynlykheid eenigzins te benadeelen. Het oude zeggen
					was daaromtrent, ex voluptata fides.
				Het Tooneel is een worstelperk van deugden en misdaaden, en niemand zal ontkennen
					dat al wat deugdzaam is nooit te beminlyk van gelaat, noch te schoon van
					gestalte, verschynen kan.Virgilius zegt:
				Gratior est pulcro veniens e corpore virtus.
				Maar kan nu de Ondeugd op haare beurt wel te haatelyk afgebeeld worden? Voorzeker
					ja! Zy moet haatelyk zyn, om een kontrast tegen de Deugd te vormen; maar de
					grootste Meesters hebben nooit gewild dat men haar afschuwelyk maakte. Zo dat
					immer noodig scheen, het moest by wyze van verhaal, en geenszins door de
					vertooning geschieden. Atreus en Thyestes, Aran en Titus, zyn
					al te ruwe stukken voor den kieschen smaak van een beschaafd volk. De
					Schilderkunst leert ons wel, dat de schoonste lichten van een heerlyk tafereel
					hunne grootste kracht aan de tegenwerkende schaduwen te danken hebben; maar zy
					leert ons 
{==45==} {>>pagina-aanduiding<<}
 metéén dat die schaduwen, zodra zy de maat te boven gaan,
					al wat 'er gloeit in de uiterste koude doen bezwyken.
				De Fransche Dichters zyn byna onvergelykelyk in het maalen van Vorstelyke
					ondeugden en euveldaaden. Zy draagen wel zorge datze genoegzaamen schrik baaren,
					maar zy bekleedenze tevens met eene grootschheid die ontzag verwekt; en door
					deeze kieschheid is 't misschien voornaamelyk te wege gebragt, dat zy de
					Wetgeevers van het Tooneel geworden zyn. 't Is waar dat Crebillon in het straks gemelde stuk van 
						Atreus en Thyestes
					 dit niet getroffen heeft; maar zyn Rhadamistus, en zyne Elektra, toonen
					wel een ander gelaat; en noch zynze hard by den Orestes van
						Racine, by zyneFedra, en by die
					onbetaalbaare Cleopatra van Corneille in het Treurspel
						 Rhodogune
					, 't welk hy zelf ook voor zyn lyfstuk hield. Echter ontbreekt het ook
					geenszins aan Nederlandsche Dichters, die dit stuk zeer wel hebben
						begreepen.Vondel, die het menschlyk hart zo wel
					doorgrond had, als de beste Franschen, schoon hy zyne stukken naar den ouden
					trant der Grieken schikte; Vondel houdt ook deeze kieschheid bestendig in het
					oog, en is hierom, met betrekking tot zyne Bybelsche Tooneelstukken, onzes
					oordeels niet billyk beschuldigd door een beroemd Schryver deezer dagen, dat hy
					naamelyk zyne Duivels te menschlyk had geschilderd; als of het
					ongemanierd penseel van Milton daartoe bekwaamer zou
					geweest zyn.Rotgans heeft in zyne Scilla deezen
					maatregel ook gevolgd. Wie zou Scilla niet beminnen om haare onversaagde
					grootmoedigheid, indien zy deugdzaam en voorzigtig was? Welk eene zoete taal
					legt de Dichter haar in den mond, als zy, haare zwakheid aan Dorize beleeden
					hebbende, zich dus verschoonen wil:
				
					
{==46==} {>>pagina-aanduiding<<}

				
				
					
						Kent gy den tooren niet, op 't hooge bolwerk, daar
					 
					
						De klanken, zo men zegt, van Febus liet gebleeven,
					 
					
						In 't kloppen op den muur een zoeten nagalm geeven?
					 
					
						Hoe dikwyls enz.
					 
				

				Wien heeft het hart niet in den boezem, als deeze rampzalige Prinses in de tent
					van Minos, op zyne bevelen, verschynt voor haaren Vader, haare Zuster en den
					dapperen Fokus, die zonder spreeken door haare komst onderrecht worden, dat zy
					het Ryk verraaden heeft? Verrukkelyke Tooneelslag, wanneer deeze doorluchtige
					Gevangenen, na eene afgebrokene uitboezeming van schrik en verbaasheid,
					spraakeloos vertrekken, en Scilla, die ook deeze ontmoeting niet verwacht had,
					met verwilderde oogen naar Minos treedt, om hem, na eenige omwegen, deeze vraag
					te doen: Hebt gy dan nooit bemind? Gaf Scilla hier geene
					blyken van eenen, meer dan mannelyken moed, haare vernedering zou ondraaglyk
					zyn, en 't stuk, dat naderhand noch zo ryst, had op dat oogenblik zyne volle
					ontknooping verkreegen. Wat zullen wy verder van den grooten Huidekooper zeggen, die met een allergelukkigsten uitslag den
					Dwingeland Varanes ten naasten by deugdzaam heeft voorgesteld?
				't Is noodeloos deeze gewigtige stof breeder te ontvouwen. Alleenlyk zullen wy
					hier aanmerken dat hetzelfde beginzel van keurige eigenliefde waardoor de
					Aanschouwer gestreeld wordt, zodra hy ondervindt dat zyn hart de deugd wil
					aankleeven, ook hieronder werkt. Ei lieve! wat voldoening zal het my geeven dat
					ik Aran en Thamera vervloeke? Maar de
					wraakzucht van den gehoonden Coriolanus af te keuren, de strafheid van
					Vespaziaan te haaten, de tiranny van 
{==47==} {>>pagina-aanduiding<<}
 den onverwinlyken Cesar
					doodschuldig te achten: zie daar gevoelens die 't gemoed bekooren, en wel eenen
					leedigen avond waardig zyn. Nero zelf moet noch, zo geene deugden, ten minsten
					eenige edele gaaven van een grootsch gemoed bezitten: dan is men op zyne hoede
					geweest, om 'er niet door verblind te worden.
				Dat moet den Dichter doen; dat moet een Tooneelspeeler verstaan. Gemeenlyk feilen
					deeze laatsten zo zeer niet in soortgelyke rollen, wanneer dezelve jeugdig zyn,
					of de grootste belangen van het stuk in hunne persoon vereenigen; als wel
					wanneer zy laffe Verraaders, of oude Dwingelanden, voor hunne rekening hebben.
					Menig, die sterk genoeg is om Rhadamistus te speelen, zou den Pharasmanes of
					Mithridates bederven. Daarentegen is 't ook waar, dat een gehaat karakter
					ligtelyk al te bevallig zoet kunnen vertoond worden. Dus zou het een grove
					misslag zyn, indien men tusschen Xifares en Farnaces, tusschen Titus en
					Domitiaan, geen merkelyk onderscheid in 't oog hield. Doch hieruit volgt
					alleenlyk dat tot deeze onderscheidingen een fyne smaak, gepaard met een
					welgesleepen oordeel, vereischt wordt. Voor iemand, die veele edele gaaven van
					de Natuur ontfangen heeft, is 't toch niet zeer verdienstelyk dat hyze met ruime
					handen plengt, maar dit wel bovenal, dat hy 'er 't voordeeligste gebruik van
					maakt.
				Te vooren van de redenen spreekende, waarom Punt voor dien tyd het tooneel
					verliet, onderstelden wy dat hy, om deeze en diergelyke redenen zichzelven niet
					meer kunnende voldoen, de noodzakelykheid begreep, om zyne vermogens op eene
					andere wyze te schakeeren; hetwelk niet kon geschieden, zonder dat hy de
					oeffening opschortte. Wy geloofden zulks te 
{==48==} {>>pagina-aanduiding<<}
 liever, om dat de
					uitkomst het geenszins verloochend heeft. Neen! Punt was nu van het beschouwelyke zo wel meester geworden, als hy te vooren van het werkdaadige was geweest; zo dat de kunst onder zyne handen
					byna tot de uiterste volmaaktheid scheen te steigeren. Maar dewyl wy, in deeze
					oppervlakkige aanleiding tot de eerste beginzelen, ons meest bepaalen tot het
						schoon van de uiterlyke schors; 't welk een Tooneelspeeler
					ten minsten moet magtig zyn, en 't welk hy ook nooit verkrygt, zo het in de
					jeugd verzuimd wordt, zal het dienstig zyn, dat wy hiertoe wederkeeren, om 'er
					noch eenige oogenblikken by stil te staan.
				De Dichter werkt voor het gehoor, door schoone, zinryke, en zoetvloeiende
					vaerzen; de Speeler voor het gezigt en het gehoor te zamen, wanneer hy, met eene
					schoone houding te voorschyn getreeden, eene aangenaame slem met bevallige
					gebaaren vereenigt. Dus zyn aangenomen karakter, overeenkomstig met de
					omstandigheden, in 't oog houdende, zal hem nooit lof en eer ontbreeken. Eene
					welgeregelde uitgalming bestiert overal zyne uitvoeringen, gelyk het snaarenspel
					eenen kunstigen dans. Hy doetze ryzen of daalen, en sneller of traager voortgang
					neemen, naar den eisch der taale, der Poëzy, en der byzondere uitdrukkingen, die
					te pas komen. Dit is eene soort van Muziek, welke hy zelf op zyne rol moet
					uitvinden; de Dichter onderwyst hem niet, en hy kan geenszins, gelyk een
					Operist, zyne toevlugt tot een Muziekmeester neemen. Hy staat hier byna gelyk
					met een Muzikant, die uit zyne verbeelding eene Fuga speelt;
					mits dat die Muzikant zich tot geregelde denkbeelden bepaale. Rara
						avis in terris!
				Om alles wel te verrichten, zou hiertoe eene byzondere Toonkunde van nooden zyn,
					welke de juiste maat aan 
{==49==} {>>pagina-aanduiding<<}
 de hand gaf, hoe veel de Uitgalming boven
					den speeltrant moet gaan, en beneden den zang blyven. Aan de mogelykheid van
					zulk eene Toonkunde is geen twyffel. De Ouden hebbenze gehad, gelyk uit alle
					hunne schriften, die tot de Schouwtooneelen betrekkelyk zyn, duidelyk blykt.
						Bourdelot verhaalt ook in zyne 
						Historie der Muziek
					, dat Lulli, die beroemde Zangmeester aan het
					Hof van Lodewyk den XIVden, gewoon was het recitatief van zyne
					Operaas te stellen naar de kadanssen van Juffrouw 
						Chanmêlé
					, de eerste Speeleres van het Fransche Treurtooneel op dien tyd. En
					Juffrouw Chanmêlé had deeze kadanssen, toon voor toon, van den grooten Racine zelven geleerd. Misschien zou de smaak van
					Racine noch uit deeze Zangstukken te vinden zyn. En had men deezen draad, men
					behoefde naar het kluwen niet lang te zoeken. Doch vermits dat onderzoek buiten
					het bereik van onze kundigheden is, en ons daarenboven te verre zou afleiden,
					vergenoegen wy ons hier met een eenvoudig voorstel, noopens de manier van Punt,
					welke waarschynlyk ook voor zynen tyd op den Schouwburg gebruikelyk geweest is.
					Immers getuigt de Historie van den ouden Schouwburg niet, dat daaromtrent ooit
					eenige merkelyke omwenteling heeft plaats gehad. En zou het wel zeer ongerymd
					zyn, zo men deeze manier, behoudens het onderscheid der beide taalen, ten
					naasten by overeenkomstig stelde met de eigene manier van Racine, waaraan de
					tegenwoordige Franschen, naar hunne gewoone wispeltuurigheid, ook reeds verre
					zyn afgeweeken? Dit laatste getuigen onder anderen de schriften van den Heer de
						Voltaire zelven, op meer dan eene plaats.
				De Uitgalming bereikte dan doorgaans ongeveer het vierde gedeelte van den Zang.
					Indien, by voorbeeld, 
{==50==} {>>pagina-aanduiding<<}
 gelyk de Muzikanten gemeenlyk stellen, een
					toon, of liever de ruimte tusschen twee toonen (c en d) uit acht deelen bestaat; of anders uit negen, wegens het
					onderscheid tusschen groote en kleine halve
					toonen; zo zal men voor den Tooneeltoon twee zulke deelen moeten neemen: en wy
					verbeelden ons dat hierin na genoeg de manier van Punt en Duim zal opgeslooten
					zijn. Men zinge, om hier de proef op te neemen, eenen Alexandrynschen regel, als
					of hy voor eene Opera op Muziek gesteld waare. By voorbeeld,
				
					Vaarwel, myn Aêmsterland, verwacht een andren Heer!
				

				Men schikke deezen Zang dermaate, dat over het woord Aêmsterland eene lieflyke zachtheid zich verspreide, en het woord Heer scherper in de hoogte eindige. Men deele nu vooreerst het
					onderscheid tusschen deeze Zangwyze en den gewoonen spreektrant, op de helft.
					Dit zal ten naasten by dien kluchtigen trant geeven, welke by Spatsier in gebruik was, wanneer hy in het blyspel
					eenige treurvaerzen moest opsnyden, als in het bekende Kluchtspel, 
						 Krispyn, medevryer van zyn Heer
					, en anderen. Deezen afstand van beneden noch eens op de helft deelende,
					zal men de manier van Punt hebben; gelyk aan den anderen kant, zo men
					opklimmende tot drie vierde deelen gaat, die walglyke manier gebooren wordt,
					volgens welke 't ongeoeffend Gemeen gewoon is de vaerzen van den Ridder Cats op
					te zeggen.
				Zo de Tooneelspeeler eene gelukkige Natuur te baat heeft: (en anders waare 't hem
					nutter een  Aanspreeker of Uitroeper te zyn)
					zal hy van zelfs beseffen, waar deeze Zangtoon behoort gemaatigd of aangezet te
					worden. De hartstogten zullen 't hem, zo hy gevoel heeft van hetgeen hy zegt,
					gemaklyk aan de hand geeven. 
{==51==} {>>pagina-aanduiding<<}
 Voor Vrouwen, die natuurlyk meer
					muzikaal zyn dan het manlyk geslacht, zal ook in dit opzigt de vryheid wat
					grooter blyven. Badeloch zal, by voorbeeld, wanneer de onnozele Venerik haar dus
					aangesproken heeft,
				
					
						Wat schreitge, Moederlief, zyt gy bedroefd om Vader?
					 
				

				en zy hem antwoordt,
				
					
						Om Vader schrei ik, Kind; om u en ons te gader.
					 
				

				byna tot den halven zangtoon moeten klimmen. Dit vereischt dan groote kunst om
					niet te vallen in het belachelyke, waarvan wy straks gesproken hebben. Les extrêmes se touchent, zeggen de Franschen: maar wie boven
					't middelmaatige streeven wil, moet ook wel iets waagen. Konradyn, op dat wy hier dit voorbeeld noch byvoegen, zal
					insgelyks over 't geheel wat meer zingen dan Achilles, en
					merkelyk meer in deeze aandoenlyke vaerzen:
				
					
						ô Wieg, onnoosle wieg! wat al veranderingen,
					 
					
						In achttien jaaren, sints ik eerst het daglicht zag,
					 
					
						En blyde, en dartel, en voorspoedig in u lag.
					 
					
						Wat geeft die korte tyd al ruime stof tot zuchten:
					 
					
						Neêrlagen, ketens, wrange en bittere oorlogsvruchten!
					 
				

				dan wanneer hy met verontwaardiging uitroept;
				
					
						Sicilie was met zyn Wreedaards niet vernoegd,
					 
					
						ô Booze Anjou! hadtge u by deeze niet gevoegd,
					 
					
						En Oostenryk ontrukt die treffelyke parel,
					 
					
						En met den voet vertreên.
					 
				

				En als hy zegt,
				
					
						Ik bad, ik riep, ik schold, en dreigde met den degen
					 
				

				
{==52==} {>>pagina-aanduiding<<}
 zal hy noch nader aan den spreektrant komen. Maar 't zal een
					verheven trant zyn, die, gelyk Antonidus zich
					uitdrukt, lang daarna noch davert in onze ooren, en die niets
					gemeen heeft met dat ongelukkig gerabbel, 't welk zommigen hedendaagsch den nieuwen smaak noemen.
				Dewyl nu de Natuur den mensch, behalven de spraak, veele andere vermogens
					geschonken heeft, waardoor zyne denkbeelden en gevoelens kunnen en moeten
					uitgedrukt worden, als houding, gebaaren, trekken van gelaat en oogen, en wat
					dies meer is; vindt de Tooneelspeeler van dien kant ook een ruim veld, waarin hy
					onophoudelyk met voordeel weiden mag. Den geenen, die met eene levendige
					verbeelding begaafd zyn, valt het gemeenlyk niet zwaar, de driften en
					hartstogten die men in den dagelykschen wandel ontmoet, vry wel na te bootsen:
					maar zulks te doen, overeenkomstig met een aangenomen karakter, en met verdichte
					omstandigheden, die noch tot onze opvoeding, noch tot onze byzondere belangen
					eenige betrekking hebben; dat vereischt eene meer dan gemeene oplettendheid, en
					langduurige oeffening, te meer uit hoofde van die strenge wet, Nooit zonder zwier. Hy, die zich volgens de voorgestelde wyze een
					geregelde uitgalming heeft eigen gemaakt, zal ook hieruit eenige aanleiding
					kunnen neemen, om de gebaaren zo veel uitvoeriger te maaken, als de uitgalming
					booven den gewoone spraak is; op dat hy aan den eenen kant niet in eene
					verveelende droogte valle, en daarentegen ook niet als een belachelyke
					Windbreeker te voorschyn kome. De oeffening van dansen en schermen, de
					verkeering met menschen van aanzien, het bywoonen van openbaare plechtigheden,
					vooral van 
{==53==} {>>pagina-aanduiding<<}
 krygskundige bedryven, met al wat van dien aard is, moet
					den Tooneelspeeler, zo veel de gelegenheid toelaat, bezig houden. Maar zo hy te
					gelyk eenig denkbeeld heeft van de Tekenkunst, (wy behoeven niet te zeggen, hoe meer hoe beter,) zal hy boven anderen bekwaam zyn, om zo
					veelerlei pogingen als hy doet en herdoet, en op nieuw beseft, tot een gelukkig
					geheel te doen samenvloeien.
				
						Karel van Mander
					, die in verouderd Vlaamsch de dichtmaaten van Ariosto
					volgt, en met zyne onbedwongene geestigheid al dikwyls dien grooten Meester op
					zyde streeft, in een zoet en vermaaklyk dichtstuk de gronden der Schilderkunst
					verhandelende, beschryft omstandig de voornaamste regelen van schoonheid,
					volgend welke de Schilder zyne beelden stellen moet, zo jongen als ouden, mannen
					en vrouwen, hooge en laage persoonen; 't zy datze staan, zitten, leunen, of
					slaapen; zelfs dooden die men draagt. In eene andere afdeeling beschryft hy de
					zigtbaare trekken, waardoor de hartstogten kenbaar zyn, al het welke de Natuur, zo spreekt hy, bevesticht met vasten
					zegel, De beroemde 
						Lairesse 
					heeft in zyn 
						Groot Schilderboek
					 byna 't zelfde gedaan, en noch te meer zyne beschryving verrykt met
					uitgedrukte beelden, waarvan hy verklaart zelf het model geweest te zyn,
					terwylze door zyn Zoon getekend wierden. 
						Le Brun
					 insgelyks, doch alleenlyk met betrekking tot het hoofd en aangezicht.
					Maar van Mander, byna ieder oogenblik zyne leerlingen aanmoedigende door het
					voorbeeld van Histriomkaekunst, en acten te
						doen als fyn Comedianten, heeft ons byzonder verstrekt in
					het denkbeeld van de nuttigheid, die een Tooneelspeeler uit dit gedeelte van de
					Schilderkunst wederkeerig trekken mag. Dewyl deeze schrif- 
{==54==} {>>pagina-aanduiding<<}
 ten, ten
					minsten de twee laatstgemelde, in ieders handen zyn, zouden wy vergeefs den
					Leezer met een verslag van deeze regelen ophouden: doch het staê ons vry van
					eenige weinige trekken, ter aanleidinge van rechtgeaarde liefhebbers, te
					spreeken.
				Zie hier, om iets vast te stellen, den edelen zwier van eene Vorstelyke of
					heldhaftige houding. Het lichaam ruste niet eenpaarig op beide voeten, maar of
					alleen of voornaamelyk op een van beiden; men stelle, op den linker voet: dan
					ryst de heup van die zyde om hoog, en de schouder daalt evenredig, terwyl de
					rechter schouder zich verheft, en de rechter heup daarentegen zo veel zakken
					moet. Het hoofd wordt zachtelyk over de rechter schouder geboogen, terwyl het
					aangezicht naar de linker zyde gewend is. De rechter arm gaat voorwaard, en de
					linker achteruit; maar het linkerbeen staat vooruit, en het rechter achterwaard,
					Verheft men den rechter arm, zo moet de linker losjes afhangen; vertoont de eene
					hand zich van binnen, de andere moet van buiten gezien worden. De
					achteruitwykende voet staê zo tegen den anderen, dat zyne enklaauw van binnen
					nevens den anderen hiel kome, op den afstand van eene voets-lengte. Zakt de
					rechter arm, zo moet de linker ryzen, maar de knie van de rechter zyde ryst ook,
						om een versoeten zegt Karel van
					Mander, tegen den arm zachtelyk op. Eindelyk zo het hoofd eenigzins
					daalt, de borst moet ryzen, en gaat het hoofd naar boven, zo daalt de borst:
					alles kruiswyze gedraaid, en met strydige beweegingen, gelyk men zelfs gewaar
					wordt in dieren die eenigzins moedig zyn.
				Volgens deeze regelen hebben Rafaël, Michel Angelo, Rubens, en
					meest alle groote Meesters, hunne voornaamste beelden doorgaans geschikt, met
					geene andere 
{==55==} {>>pagina-aanduiding<<}
 afwyking, dan die de omstandigheden onvermydelyk
					eischten. 't Zyn ook dezelfde regelen, die de Ouden in hunne verwonderlyke
					standbeelden zorgvuldig hebben waargenomen. Wie ooit den Antinoüs, of den Apollo van het
					Belvidere, slechts in prent aandachtig heeft beschouwd, zal ons niet vergen
					dat wy dit breeder ontvouwen. Men verbeelde zich deeze houding ook geenszins als
					een werkeloos postuur. De werkzaamste beelden der Oudheid, by voorbeeld de Gladiator, zyn volgens dezelfde regelen in kracht gesteld. De
					meerdere of mindere helling des lichaams over den rustenden voet, de zwaaiende
					overgang van den eenen op den anderen voet, de verschillende werkingen, van
					hoofd en borst, armen en dyen, enz. geeven een geduurig leven dat altoos
					welstand vertoont, mits dat de werkende persoon niet hoekig en scherp als een
					kneukelhouwer stoote of staê, maar zyne beweegingen in bevallige kromme lynen
					natuurlyk uit elkanderen vloeien laate, breeder of beknopter, traager of
					sneller, naar de leiding der dichtmaaten; en by 't stuiten van eene nadrukkelyke
					plaats die kracht vertoone, waarmede de Vorst zynen scepter, of de Held zyn
					slagzwaard zwaaien zou. Onze straksgemelde Meesters leiden insgelyks uit deeze
					houding, als uit een vast beginzel, allerleie werkzaamheden af, als gaan,
					loopen, draagen, stryden, worstelen, en wat dies meer is, zo wel als den
					uitersten staat van werkeloosheid in slaapenden, ja zelfs, gelyk reeds gezegd
					is, in dooden. Zy willen dat alles op verschillende manieren dezelfde
					bevalligheid vertoone, gelyk de Romeinen begeerden dat zelfs hunne ter dood
					gewonde zwaardvechters bevallig stierven.
				Geen minder werk maaken zy van de uitdrukkingen der hartstogten, niet alleen door
					het gelaat, maar ook door de beweegingen des lichaams, door het wringen 
{==56==} {>>pagina-aanduiding<<}
 der handen, kloppen op de borst, wyzen en afweeren, of greetig
					aangrypen; wat ook de hoop of de vrees, droefheid of blydschap, liefde of haat,
					verbolgene gramschap, verwondering, schrik of uitgelaatenheid, den sterveling
					immer doen verrichten. Dit veld is al te wyd voor ons om 'er in te treeden.
					Ondertusschen denken wy, dat een jong Tooneelspeeler, van de Natuur de
					vereischte gaaven ontfangen hebbende, vooreerst groot voordeel trekken zou uit
					de beginzelen welke wy hier voorstellen, zo ten aanzien van de uitgalming als
					van houding en gebaaren; mits dat hy ze vast in zyne verbeelding geprent hield,
					en zich verder op den aangeweezenen weg begaf, om zyne kunst uit te breiden. Hoe
					voordeelig moet deeze Tekenkunst voor Punt, die ze geheel bezat, niet geweest
					zyn? En hoe ryk zyn haare schatten niet? In dat ontzaglyk tafereel van het
					laatste Oordeel, 't welk door de gansche Waereld beroemd is, heeft Michel Angelo alle verweezene zondaars kenbaar
					gemaakt, ten aanzien van het onderscheiden misdryf waarom zy de eeuwige
					verdoemenis ondergaan; en geenszins door sieraaden of zinnebeelden: enkel dor en
					rammelend gebeente, versch uit den naaren grafkuil verreezen, en zo,.... ja! zo
					noch zulk eene uitdrukking.
				In groote en volkryke Steden is zulk een overvloed van aanlokzelen en
					vermaakelykheden, die den geest verstrooien, dat men daar zelden 't geduld
					heeft, om, buiten dringende belangen, eene zaak van alle kanten gade te staan.
					Zelfs zou het 'er in de meeste gezelschappen, inzonderheid by Vrouwen, tegen de
					welleevendheid stryden, dat men, over fraaie kunsten spreekende, zich met geen
					oppervlakkig oordeel vergenoegen liet. De bondigste gesprekken ontmoet men 
{==57==} {>>pagina-aanduiding<<}
 slechts in eenen kleinen kring van liefhebbers, en die worden noch
					dikwyls gezwenkt door ingevoerde vooroordeelen, of door eenzydige gunst. Dus
					wordt de lof, die alleen het eigendom van waare verdiensten is, ligtelyk aan
					onwaardigen toegezwaaid, met zo veel te luider gerucht, als de
					onrechtvaardigheid duidelyker blykt. Wil het geval dat zulk eene verbystering
					slechts eenige maanden stand grypt, zo mist het nooit of deeze breekebeenen
					brengen eene omwenteling in de kunst, waardoor zy, gaat ze niet onherstelbaar
					verlooren, ten minsten op den oever van het verderf gesteld wordt. Dan wordt het
					waare schoon met schimp en smaad onthaald, en de groote
					Meester, noch korts als wetgeever gehoorzaamd, moet zwichten met alle
					verstandigen, die hem vruchteloos beklaagen, om dat hun aantal niet
					noemenswaardig schynt. Geen sterveling, hoe hoog in roem gesteigerd, vleie zich
					voor zulk een lot beveiligd te zyn: zo de groote 
						Corneille
					 thans in Frankryk opstond, 
						Diderot
					 of 
						Mercier
					 mogt hem den voet ligten.
				Maar zo lang zulk een Meester zich bevindt in een kring van braave Kunstgenooten,
					waarop zyn licht afschynen mag, terwyl zy met de kruin ten naasten by zyne
					schouders bereiken, zo lang zal niet alleen hy zelf, maar ook de edele kunst in
					zyne armen, buiten gevaar zyn. Het onderscheid tusschen eenen Reus en een Dwerg
					is wel verbaazende; maar het beweegt den aanschouwer zo veel niet in zyn
					voordeel, als wanneer hy vergeleeken wordt met menschen van middelbaare of ook
					ongemeene lengte. De Dwerg kan noch den bochel zo draagen, dat hy ons meer of
					min behaage, of hy kan op zyn krom gebeente noch zo vermaakelyk huppelen, dat wy
					niet eens by Kajanus opzien. Maar 
{==58==} {>>pagina-aanduiding<<}
 komen de
					voorwerpen van vergelyking elkander zo naby, dat zy als wezens van dezelfde
					soort kunnen beschouwd worden; dan veranderen wy van toon: dan roepen wy met
					verwondering, Damon is groot, Celadon is
					ryzig, Claudius verheft zich daar boven; maar Kajanus is Kajanus! En, om deezen bekenden trek van
						
						la Bruyere
					 tot de zaaken van den Schouwburg over te brengen, zo mogt men, na dat
					Punt wederom op het tooneel verscheenen was, billyk uitroepen:
						 Brinkman
					 is middelbaar; 
						Corver
					 kan groeien, zo hy gezond blyft; 
						Starrenberg
					 munt uit; 
						Duim
					 is groot; maar Punt alleen is Punt!
					Ook heeft hy die algemeene toejuiching onverflaauwd genooten, zo lang hy 't
					Amsterdamsch tooneel betrad.
				Zyn levensloop behelst nu vooreerst, in eenen kring van negentien jaaren, zeer
					weinige wisselvalligheden. In het jaar 1755 wierd hem de voordeelige bediening
					van Kastelein in den Schouwburg, volgens voorgaande beloften,
					opgedraagen. Voortaan vloeide hem alles toe, wat een sterveling schynt te kunnen
					wenschen; glorie, rykdom, aanzien, vrienden, wat immer het leven vervrolykt of
					gelukkig maakt. Doch deeze bekooringen hadden geenszins het vermogen om hem van
					zyne natuurlyke werkzaamheid af te trekken. Veeleer wierd by daardoor
					aangemoedigd om zyne vermogens noch verder uit te breiden; 't welk ten klaarsten
					blykt uit zynen overgang van de Etsnaald tot het Penseel, waartoe hy in deeze
					dagen besloot. Men begrypt ligtelyk dat zulks niet om voordeel geschiedde, dewyl
					hy, door de Graveerkunst alreede zo beroemd, genoegzaame gelegenheid had om zich
					daar door te verryken. Neen, 't was enkele kunstliefde, enkel vuur, dat ook
					langs dien weg eenen uitgang zocht. Het bleek welhaast dat hy 
{==59==} {>>pagina-aanduiding<<}
 zich
					in deeze onderneeming niet vergist had: zyne vorderingen in de Schilderkunst
					verbaasden alle kundige liefhebbers, en noopten hem meer en meer om niets in dat
					onmeetbaar veld onbezocht te laaten. 't Was hem niet genoeg Portretten en
					Landschappen te schilderen, schoon hem zulks wonderlyk gelukte: hy begaf zich
					welhaast met geen minder geluk tot Historien, waarin hy zich
					meest behaagde, om dat zyn vindingryke geest den ruimen voorraad van
					Oudheidkunde, edele Bouwkunst, en bovenal verheven Menschkunde, in de uiterste
					kracht des levens opgelegd, daar met het grootste voordeel bezigen mogt.
				Dit werkzaam leven behoedde hem voor veele gebreken of zwakheden, die men anders
					by groote kunstenaars gemeenlyk moet inschikken. Trotsheid schynt, onder
					anderen, dikwyls onafscheidelyk van ongemeene verdiensten. Punt had 'er zo
					weinig van, dat hem veele loftuitingen lastig vielen. Deftig was hy in al zyn
					wandel, en 't scheen zelfs dat hem ongevoelig iets heldhaftigs aankleefde; maar
					dit was zo met zedigheid gemaatigd, dat het niemand mishaagen kon. Zyne
					Leerlingen hebben hem altoos vuurig bemind om zyne onbedwongene gemeenzaamheid
					en vriendelyke lessen. Ook heeft hy braave leerlingen gevormd, waaronder
					voornaamelyk als kunstgraveerder moet genoemd worden de beroemde 
						Reinier Vinkeles
					, die van tyd tot tyd zo wel de Stad Amsterdam, ja 't gansche VaderIand,
					als de gedachtenis van zynen Meester, door treffelyke kunstjuweelen vereert, en
					aan zich verplicht.
				De achting van aanzienlyke lieden had een byzonder vermogen op onzen Punt.
					Voornaame Gezelschappen by te woonen, en op zyne beurt menschen van den 
{==60==} {>>pagina-aanduiding<<}
 eersten rang aan zyn huis te onthaalen, gaf hem eene streelende
					voldoening. Zyne middelen lieten 't hem toe, en zyne verdiensten baanden hem den
					weg, waar hy wilde. Gierigheid was hem onbekend; werkzaamheid alleen bepaalde
					zyne zucht voor de schitteringen van de groote waereld; maar als de boog eenmaal
					ontspannen was, dan volgde hy de neiging van zyn gemoed, schoon nimmer
					ongeregeld. Niettemin ontbrak hem iets, 't welk, zo hy 't eeniger maate bezeten
					had, zyn geluk in de verdere gevolgen wat beter zou verzekerd hebben. Hy was met
					alle zyne welleevendheid niets minder dan een vleier: oud Hollandsch, rond
					Amsterdamsch...! Helaas! de ondervinding heeft hem naderhand wel geleerd, dat de
					achting van Grooten grillig is, dat waare vriendschap tusschen gelyken best
					bestaat, en dat de gunst van vermogende Heeren voor den braafsten Burger nooit
					warmer wordt dan een wintersche Zonneschyn. Zo Punt immer vyanden had, 't zyn
					zulken geweest, dien 't hard viel te gedoogen, dat hy, op zyne onbetwistbaare
					verdiensten billyk steunende, door uitneemendheid van deugd hunnen rang
					overschaduwde. In zulk een geval kan één gulhartig woord den besten en
					schrandersten man bederven.
				In het jaar 1771 verloor hy zyne deugdryke en beminnelyke Echtgenoote, welke slag
					hem wel zeer gevoelig trof, maar echter op zyn manlyk gemoed niet meer zulk een
					indruk maakte, als het overlyden van zyne eerste Gemaalin had te wege gebragt.
					Zy zelve, by 't naderen der laatste oogenblikken meest begaan met zyne welvaart,
					had hem geraaden zynen verderen leeftyd niet ongehuwd te slyten, maar zich op
					nieuw te verbinden aan een waardig voorwerp, 't welk haars oordeels te vinden
					was in 
						Catharina Elizabeth Fokke
					, 
{==61==} {>>pagina-aanduiding<<}
 uitmuntende Speeleres; die den roem droeg, dat zy veele
					tedere en aandoenlyke rollen op den Schouwburg schooner uitvoerde, dan iemand
					sederd de dood van zyne eerste Vrouw immer had gedaan. Dat huwelyk viel, na het
					slyten van den rouw, in beider smaak, en wierd derhalven, den 5 April 1772
					voltrokken zynde, na weinige dagen op het Tooneel ingewyd met de rollen van Pedro en Agnes, in de 
						Gekroonde na haar dood
					. Jan Punt vertoonde zich nu wederom in zyne eerste
					jeugd, 't scheen dat 
						Anna Maria de Bruin
					 verreezen was, en de oudste Liefhebbers dachten Orfeus
					te zien, die, gelukkiger dan in den voorleeden tyd, zyne Eurydice waarlyk uit het dal der schimmen had te voorschyn gebragt. Maar
					ach! die blydschap was kort van duur.
				Mogen wy onderstellen dat een goed getal van onze Leezers genoegen neemt in de
					bespiegelingen, waarmede wy deeze levensbeschryving doorzaaid hebben; 't zal ook
					natuurlyk schynen dat wy den ouden Schouwburg, in zyne laatste en luisterrykste
					jaaren, noch zo niet voorbygaan. By niemands geheugen had men te gelyk zo veele
					goede Speelers en Speeleressen gezien; en niet alleen goed om des noods de vlag
					te voeren, wat de gelegenheid ook vereischte; maar insgelyks door de Natuur in
					hunne byzondere gaaven juist zo veel onderscheiden, als noodig was, om het
					werkzaam gewoel van strydige karakters tot de uiterste waarschynlykheid te
					brengen. 't Schynt zelfs dat de Regenten voor dien tyd de nuttigheid van dat
					kontrast niet eens kenden, want zy begingen in de verdeeling der rollen zomtyds
					geweldige misslagen tegen dat beginzel: maar eindelyk ontzwachtelde 't zich zo
					sterk, dat zy 'er eenig gevoel van kreegen. Wy willen deeze 
{==62==} {>>pagina-aanduiding<<}

					schrandere Bestierders, schoon zy de achting van het Schouwtooneel, naar
					deszelfs opbreng in de Armenbeurs, tot een penning toe weeten te berekenen,
					geenszins beschuldigen, als of zy stuk voor stuk hun hoofd zouden gebroken
					hebben, met de overweeging van diergelyke schikkingen; liever geeven wy hun den
					billyken lof, dat eenigen onder hen wys genoeg geweest zyn om Punt en Duim op
					hun woord te gelooven. Hoe 't zy, de Kunst wierd meer en meer in haare volle
					rechten gehandhaafd, en Punt betuigde dikwyls, als men een Spel van statie
					vertoonde, daar elk in zyne kracht geplaatst was, geene Vorstelyke
						Bruiloft voor zulk eene verheuging te willen bywoonen.
				Verrukkende avondstonden! als Punt en Duim elkanderen
					't hoofd booden of in eene groep tegen Starrenberg
					kontrasteerden; Egmond en Hoorne tegen Alva: Konradyn en Frederik tegen Robbert Bar en 't gansche Hof van Napels. Voorts Brinkman, en zomtyds ook Spatsier, in 't verschiet: tusschen beide Corver op zyn best, en nu en
					dan een aankomeling van goede hoop, gelyk onder anderen
						Jakob Wéémeyer, die vervolgens, had Corver den Schouwburg niet
					verlaaten, hem dreigde voorby te streeven. Maar nu? Ja, nu is het tyd om de
					schoone kunne recht te doen!
				Gelyk het Vrouwelyk geslacht, ook in weêrwil van de reden, op meest alle
					waereldsche bedryven en daaden eenen onbepaalden invloed heeft, en de beweegende
					oorzaak van dat vermogen zich by een iegelyk doet gevoelen, wie hy zy, hoog of
					laag, oud of jong, wys of dwaas, en in welke omstandigheden hy zich bevinde; zo
					is 't geen wonder dat de Tooneelpoëzy hiervan de gereedste hulpmiddelen
					ontleent, om 
{==63==} {>>pagina-aanduiding<<}
 haare tafereelen te verryken, en 'er den noodigen
					omslag van warring en ontknooping in te
					brengen. Eene schoone Vrouw, zegt Anakreon, is vuur en staal te sterk. Eene enkele
					omhelzing, een lonk, bedremmelt den achtbaarsten Raad, verdeelt het magtigste
					Ryk, sticht brand in alle Steden, en doet aanzienlyke legers in bloed verzinken:
					een traantje van tederheid herstelt alles op zyne beurt, zegent den Staat met
					vrede, vryheid en voorspoed, en ontwapent de snoodste Dwinglandy.
				
					Waar Venus schreit, gaan hooge vloeden slecht; 
				

				Zingt Vondel wel te recht.
				 
				Kortom, wat het Geval ook brouwe, deeze springveer lost alle onwaarschynlykheden
					op. Hoe zouden wy dan, in 't binnenst van onze gepeinzen, de Andromache's, de
					Hermione's, de Fedra's, de Semiramissen, Cleopatra's, Camilla's, en Dirce's van
					den Amsterdamschen Schouwburg ter zyde stellen? 't Is waar, wy hebbenze alle te
					zamen reeds aangeweezen in de eerste Gemaalin van onzen Feniks; maar thans voor
					elk hoofdkarakter een byzonder voorwerp hebbende, willen wy de gelegenheid niet
					verzuimen om wat meer onderscheiding te geeven aan deeze gewigtige stof: zo
					gewigtig zeker, by de Franschen, dat 
						Dorat
					 in zyn Dichtstuk, 
						la Declamation Theatrale
					, zich alleen tot de Speeleressen bepaalt, van de mannen zo weinig
					spreekende, als of de uitvoering van een Tooneelstuk alleen van gelukkige
					Vrouwen afhing. Wy wraaken dat oordeel; maar by ons is het zeggen van een onzer
					grootste Poëeten zeer aanneemelyk; dat een Spel zonder
					
{==64==} {>>pagina-aanduiding<<}

					Vrouwen moet vergeleeken worden by een Huis zonder glazen.
				Juffrouw Fokke, of liever de laatste Juffrouw Punt, hebben wy reeds billyk geroemd; maar 't is onmogelyk haar te
					volpryzen. Wie immer met een goed gehoor dien klaagtoon gadesloeg, vergeet hem
					nooit. Neen, de lier van Saffo had geenszins dat vermogen. Uwe oogen schemerden,
					het gonsde voor uwe ooren, uw adem wierd onderschept, het zwoegend hart beefde u
					in den boezem, en een koude schrik beving uwe leden, als zy in de armen van
						haaren Timantes bezweek, of den doodelyken kelk uit
					Massanissaas hand ontving,

				
					jam palida Morte futurâ. 
				

				En wederom in blyde ontmoetingen, welk eene Alcestis, welk eene
						Porcia voor Claudius, welk eene Statira voor den zeehaftigen Orondates!
				Misschien is op geenen wezenlyken troon de achtbaarheid van eene trotse Vorstin
					ooit beter uitgedrukt, dan op het Amsterdamsch Tooneel door Juffrouw 
						Ghyben
					. Ryzige gestalte, kloeke houding, vaste en byna mannelyke tred;
					schoonheid, die veeleer aanbiddelyk dan beminlyk was, met een hoog voorhoofd en
					dreigende wenkbraauwen, waaronder een snel en schitterend gezicht, met een
					beslissenden mond; als of Juno van den Olympus kwam, daar de Koningen der Aarde
					geknield lagen om haaren Scepter te kussen. Voeg hierby eenen schellen toon, die
					met overreedende leiding door hart en nieren drong, en de uitvoerigste
					werkzaamheid van gebaaren, met bekoorlyker handen bestierd, dan immer door 
						van Dyk
					 geschilderd zyn. Zo had zy alle driften en hartstogten elk oogenblik tot
					haaren dienst, hoewel zy doorgaans eene grootschheid 
{==65==} {>>pagina-aanduiding<<}
 vertoonde, die
					boven 't wuft geval verheven is, en zich door geenen hartstogt slingeren laat.
					Maar wanneer zy éénmaal uitborst, om, by voorbeeld als Octavia
					of Camilla, Romen in brand te vloeken, dan rolde 'er eene
					algemeene siddering door den ganschen Schouwburg. Zy wist in zommige rollen ook
					genoegzaame tederheid te brengen, doch op eene wyze, die haar alleen in eigendom
					behoorde. De eerste ontmoeting van Zenobia met Rhadamistus was altoos
					verrukkelyk, zelfs wanneer zy tegen 
						Brinkman
					 speelde. Dat wonderlyk mengsel van tederheid en woede in de vervoeringen
					van Roxane, bovenal in het angstvallig tooneel daar zy Statira den ponjaard op
					de borst zet, terwyl Perdikkas aan den anderen kant haaren vergeefs beminden
					Orondates doorstooten wil; dat scheen voor Juffrouw Ghyben geschapen: en geen
					wonder, dewyl geen Speeler noch Speeleres ooit zoveel gemeenschap had met den
					heldentoon van Antonides, die hier geduurig onder dondert. Juffrouw Ghyben moest
					geene Monima noch Isigenia speelen, ten minsten niet in Aulis.
					De dood van Ninus was het meesterstuk van deeze natuurlyke Semiramis.
				Had Juffrouw 
						van Til
					, die 't geen haar aan schoonheid ontbrak door eene onbeschryflyke Kunst
					vervulde, die kunst wat beter weeten te verbergen, zy had in verscheidene
					opzigten noch eene geduchte mededingeres voor deeze Tooneelvorstin mogen
					schynen. 't Scheen dat zy in den grond beter geschikt was om leerlingen tot het
					Tooneel op te leiden, dan om zelve te speelen. Haar oordeel was altoos
					onberispelyk, haar vuur was hemelsch; maar haare manier had veel overeenkomst
					met die van zommige Beeldhouwers, ook wel degelyk groote Meesters, doch die u
					een Herkulis houwen, als 
{==66==} {>>pagina-aanduiding<<}
 of zyne spieren van alle bekleedzelen
					ontbloot, en door het snymes van Eustachius vaneen gescheiden
					waaren. Juffrouw Ghyben wist beter hoe men die scherpe kantigheid verschommelen
					moet, en zulks wordt vooral in vrouwelyke personaadjen vereischt. Juffrouw van
					Til deed evenwel ook zomtyds verbaazende wonderen. Onder anderen heugt ons de
					stervende Cleopatra in het laatste Bedryf van Rhodugune. Een
					voornaam Schilder, op dien avond naast ons zittende, had eenen schoonen inval.
						Wierd zy nu, zeide hy, als Niobe in marmer
						veranderd, dat zou eene eeuwge weêrgaê zyn voor den alouden Laokoön!
				Juffrouw 
						Maas
					 en Juffrouw 
						Bor
					 gaan wy voorby, dewyl zy veeleer verhevelingen dan vaste lichten geweest
					zyn. Van de eerste verdient nochtans verhaald te worden, dat zy, vooraf eene
					huisbediende van Juffrouw Ghyben zijnde, door haare Meesteres dikwyls wierd
					gebezigd tot het overhooren der rollen; waardoor zy allengs den edelen treurtoon
					begon te vatten, en, van dag tot dag verder aangemoedigd, zich wel haast op het
					Tooneel begaf, alwaar zy voor eenigen tyd grooten roem behaalde, wegens de
					geringheid van haare beginzelen. Een ryke Jood, zegt men, heeft haar bedorven;
					gelyk mede van Juffrouw Bor getuigd wordt. Helaas! de onnozelheid is nergens
					veilig.
				De Dochter van Juffrouw Ghyben, Juffrouw 
						Bouhon
					, die misschien wegens haare verdiensten eerst had mogen genoemd worden,
					komt hier nochtans op haare eigene plaats, niet alleen wegens de tydorde, maar
					ook om als een schoon juweel deezen ring te sluiten. Haar te noemen is genoeg;
					haare bekwaamheden in 't breede te beschryven is noodeloos, vermits dezelve noch
					dagelyks op den tegenwoordigen Schouwburg, dwars voor den 
{==67==} {>>pagina-aanduiding<<}
 valschen
					smaak, die daar heerscht, heenschitteren: haar te beklaagen, om dat zy niemand
					heeft, die haar te hulp komt om die nevelen van woestheid te verstrooien, is de
					uiterste billykheid. Maar de gedachtenis van den Ouden Schouwburg is ons noch te
					waard, om hier ten minsten niet voor een oogenblik deszelfs jongsten luister in
					deeze doorluchtige Speeleres te bespiegelen.
				Ter goeder uure trad zy te voorschyn, om op de bevallige eenvoudigheid van
					Juffrouw Fokke, die men by Psyche vergelyken mogt, af te
					steeken met eene edele fierheid, Diana waardig, en gemengd onder de deftigheid
					van die Juno door welke zy gevormd was. In haare oogen stak
					eene Romeinin. Ook beminde zy terstond die rollen, daar de gevoelens van eene
					grootsche ziel in eenen geduurigen zelfstryd worstelen tegen diepen rouw en
					treurige wederwaardigheden. Eene hoflyke beschaafdheid, haar zo eigen als of zy
					aangebooren waare, weêrhield haar eenigzins van de woedende partyen, daar zy
					echter, zo 't vereischt wierd, wonderlyk in slaagde. 't Heugt ons noch hoe zy,
					by de vertooning van Andromache, de minnenyd van Hermione wist uit te drukken;
					en hoe een gemeen man van de staanplaats, op die nadrukkelyke, en in 't Fransch
					ook zo beroemde woorden,
				
					
						Ach! Moestge luistren naar een Minnaares vol woede?
					 
				

				luidkeels uitriep: Dat kan sterveling op den aardbodem u
					nazeggen! Waarop een ander volgen liet: Dat kon haar Moeder
						niet. De kunst is, volgens het gevoelen van Longius, tot volmaaktheid
					gebragt, als zy kundigen en onkundigen tevens behaagt. Zy was ook tot de tedere
					partyen geenszins onbekwaam; maar die bleeven aan de lieve Psyche verpand. In 't
					byzonder 
{==68==} {>>pagina-aanduiding<<}
 hebben de Kenners aangemerkt, dat alle de gaaven van
					Juffrouw Bouhon in de gelukkige evenredigheid overeenstemden, om een
					verwonderlyk geheel uit te maaken; zo dat men dikwyls niet wist te bepaalen, of
					het gezigt welspreekender was dan de handen, of de stem het gelaat overtrof, en
					of de Natuur haar in alles bezielde, dan of zy ten deele aan eene diepverborgene
					kunst den betoverenden zwier van haare vorstelyke houding en gestalte
					verschuldigd was. Dit weeten wy met onderscheiding te getuigen, dat zy, zolang
					het op ons Nederduitsch tooneel geoorlofd was verstaanbaar te spreeken, de
					uitdrukking der taale met eene zuiverheid betrachtte, die voor alle Dichters
					verpligtende was.
				Wy kunnen niet nalaaten hier eene aangenaame kleinigheid te verhaalen, die voor
					eenige jaaren op zeker Poëetenmaal voorviel, 's daags voor dat Juffrouw Bouhon de rol van Jakoba van Beieren
					stond te speelen. Eenige liefhebbers roemden haar op 't hoogst; onder anderen
					was 'er een, die verklaarde zo veel genoegen in haar te neemen, dat hy, al
					beging zy duizend fouten op eenen avond, voor een enkelen schoonen trek alles
					zou kunnen vergeeven. Fouten! riep een oud Heer, die tot noch
					gezweegen had, Juffrouw Bouhon fouten? Bedenk u wel, myn Heer!
					de ander wilde zich ontschuldigen, met te zeggen dat hem deeze uitdrukking
					ontkomen was; maar dat dit evenwel ook een stoute vraag scheen, dewyl men geen
					sterveling volmaaktheid toeschryven kon. Twee anderen
					beweerden dit nevens hem. Eindelyk ging de oude Heer tegen deze drie zeer
					kundige liefhebbers eene weddenschap aan, dat juffrouw Bouhon den volgenden
					avond geenen misslag, hoe gering ook, begaan zou, dien zy alle drie, op hun
					woord van eer, voor zodaanig hielden. Zyne overwin- 
{==69==} {>>pagina-aanduiding<<}
 ning wierd
					onbetwistbaar, dewyl zy, na gedaane zaaken, gezamenlyk bekenden, dat hunne
					uiterste oplettendheid, om slechts een voorwendzel tot berisping te vinden,
					vruchteloos was geweest. Zonder gebreken te zyn, is dikwyls een voorrecht van de
					middelmaatigheid; maar zo verre boven de middelmaat op te streeven, zonder de
					minste struikeling, dat is eene soort van volmaaktheid, die men zien moet, om
					overtuigd te worden dat zy wezenlyk bestaat. Doch wie eenmaal Juffrouw Bouhon op
					het Tooneel heeft gezien, zou haar ook, zonder dat zy genoemd wierd, ligtelyk
					aan deeze beschryving kennen.
				Hoe nu de Hollandsche Helikon, geduurende het aangeweezen tydperk,
					in achting toenam en ryk van glorie bloeide, is ligtelyk af te neemen uit den
					grooten overvloed van schoone stukken, die met eene geduurige opvolging in 't
					licht kwamen. De beroemde Feitama heeft, zodra Punt
					het werk hervatte, eene menigte van de beste Fransche stukken, te vooren reeds
					door hem vertaald, op nieuw overgezien, en achtereen ten tooneele gevoerd. Veele
					anderen volgden dat voorbeeld, en verbeterden insgelyks de slechte vertaalingen,
					die men van goede stukken had. Zomtyds kwam 'er ook een oorsprongklyk stuk: zo
					dat men schier dagelyks de liefhebbers op een nieuw gerecht onthaalde. De
					Schouwburg was zyne opkomst verschuldigd geweest aan den yver van groote
					Dichters: naby zynen ondergang heeft hy op zyne beurt groote Dichters uitgelokt
					en aangemoedigd. Zo vast gaat het dat de staat der fraaie Kunsten van gelukkige
					omstandigheden afhangklyk is. 't Schynt dat nu het een met het ander verlooren
					gaat. Men rabbelt, met eene gesmoorde stem, koude Drames, daar
					men het verhevene in brengen wil met gillen en 
{==70==} {>>pagina-aanduiding<<}
 kryten, dat u, als
					eene gescheurde klok, in de ooren kryscht.
				Voor 't laatst moeten wy hier by voegen, dat de Blyspelen insgelyks goeden opgang
						maakten.Spatsier en Smit waren de voornaamste zuilen van het Komiek. Smit
					was een geestig manneke; een vlugge Krispyn, een koddige Sanche, een vrolyke
					Waterlandsche boer; maar: Spatsier wist alles op zyn duim te draaien. Van Krelis
					Louwen heeft hy zo veel eer gehad als Langendyk, en met den Dokter
						tegen dank scheen hy een Professoraat te verdienen. ô
						Dien Gierigen Geeraard! dien Lubbert
					Lubberts, dien Rykert in 't Gedwongen Huwelyk! al geest,
					al zout; zuiver Attisch; Moliere, Lucianus, en
					Aristofanes waardig! In zommige gevallen scheen Starrenberg ook onnavolgbaar: in den Zwetzer was hy 't
					waarlyk. Onze verhevene Juffrouw Bouhon wist zich ook
					naar dien toon te schikken, en speelde zomtyds onder anderen eene onbetaalbaare
					Xanthippe; en op deeze lyst verdient ook gesteld te worden de jonge Wéémeyer, van wien wy noch eens in 't voorbygaan
					gewaagd hebben. Deeze bevallige speeler, tot het Treurspel gebooren, wierd in
					zyne voortgangen door Corver, die beter vleien kon,
					eenigzins verhinderd; waardoor hy genoodzaakt was zyne talenten in alles te
					beproeven; dit gelukte doorgaans boven verwachting. Zelfs deed hy Corver dikwyls
					afbreuk in de galante rollen, die hy veel natuurlyker uitvoerde; want by Corver
					is alles Petit Maitre. Wéémeyer was een onvergelykelyk
					Lichtmis. Wy hebben hem met eene algemeene toejuiching voor Overdaad in de Mode zien speelen. Trouwens 't is ook waar, dat hy daaromtrent
					tot zyn ongeluk de Natuur te baat had.
				Men neemt Punt en Duim, waren zy in dien 
{==71==} {>>pagina-aanduiding<<}
 smaak gevallen, tot het
					Blyspel ook zeer bekwaam zouden geweest zyn. De Liefhebbers gewaagen noch van
					eene vertooning der Gelyke Tweelingen, voor veele jaaren; waarin zy de beide Quiryns met groote kunst uitvoerden. Duim speelde zomtyds
					Demokritus, in den 
						verliefden Filozoof
					; en Punt Alardus in den 
						wedergevonden Zoon
					; doch deze rollen kunnen eigenlyk niet wel komiek
					genoemd worden. De laatste rol van Punt op het Amsterdamsch Tooneel is geweest
					de edelmoedige Eduard, in het zedespel 
						de Vriendschap
					: en dus is hem de stempel van edelmoedigheid voor 't laatst nog
					allerdiepst in het hart gedrukt; als of zulks dienen moest om de smart van zyne
					naderende ongelukken, in de harde slagen, welke 't geval hem na zo veel
					voorspoeds bereidde, met verdubbelde wreedheid toe te brengen. Inderdaad, hy,
					die zo menigmaalen een levendige spiegel was geweest van de wisselvalligheid der
					menschelyke zaaken, terwyl het wenschelykst geluk hemzelven bestendig toelachte,
					heeft eindelyk buiten eenige schuld ondervonden dat al het ondermaansche op
					losse schroeven staat; dat verdiensten, zodra ons 't geluk begeeft, haatelyk
					worden; en dat Solon te recht niemand voor zyne dood gelukkig
					heeft willen noemen. Eén noodlottige nacht heeft de gelukzaligheden van eene
					halve eeuw verzwolgen.
				Volgens het huishoudelyk gebruik van de Heeren Regenten was de Schouwburg
					wederom, voor den zomerschen stilstand van het jaar 1772, verhuurd aan een troep
					Vlaamingen, die daar hunne Operaas vertoonden, meest op eene armhartige wyze uit
					het Fransch overgezet, maar wegens het gezang by veelen noch zo aangenaam, dat
					'er zomtyds eene aanzienlyke menigte door getrokken wierd. Inzonderheid was 'er
					een ongemeene toeloop, en van zeer veele voornaame lieden, op Maandag den 11
					Mai, wanneer zy ten tweeden maale speelden. Het
{==72==} {>>pagina-aanduiding<<}
 voornaamste stuk,
					zynde 't Naspel, 
						de Deserteur
					 genaamd, brengt mede dat in het derde bedryf eene verduistering moet
					plaats hebben, om de gevangenis, waarin de hoofdpersonaadje zich bevindt,
					natuurlyk te verbeelden. Naauwlyks had men hiermede een begin gemaakt, of veelen
					wierden reeds, zo wel in de Schouwplaats als op en achter het Tooneel, eene
					benaauwde lucht gewaar, als een heeten damp, die den adem meer of min
					belemmerde. Niet lang daarna, ongeveer ten half negenen, ziet men vooraan ten
					Noorden, achter het pronkbeeld van Thalia, een klein vlammetje ter zyden
					uitslaan, welk terstond geen geringe opschudding baarde; maar de speeler, die op
					het tooneel stond, riep dat men zich niet ontrusten moest dewyl 'er geen gevaar
					was. Het zelfde bevestigde de Architekt
						 Rauws
					 kort daarna met luider stemme. Maar op 't oogenblik hoort men een
					verschrikkelyk gedruisch; een dikke rook verspreidt zich alom, de vlam vliegt
					breeder op tegen de eerste zoldering, slaat insgelyks beneden in den eersten
					scherm, vat verder in de vliezen en bovenschermen, en stelt, zo schielyk als men
					't melden kan, het gansche tooneel in lichten brand. Straks vallen de kroonen
					gloeiende in den Bak; 't gordyn valt mede, de gewichten der schermen ploffen
					neêr, de schermen insgelyks, en alles raakt ondereen in de uiterste verwarring.
					Inmiddels breekt de felle vuurstroom mede buiten het dak, en flikkert binnen
					weinige minuuten, niet slechts over heel Amsterdam, maar over een groot deel van
					Holland, van Texel naar 's Gravenhaage, over 't Sticht, de Gooische kusten en
					schier de gansche Zuiderzee. Het ontbreekt ons aan bekwaamheid om slechts eene
					flaauwe schets te geeven, van de ontroeringen en doodsangsten, die dit akelig
					verschynsel aan alle zyden verwekte. De gansche Stad weêrgalmde van 't gejammer,
					in de opge- 
{==73==} {>>pagina-aanduiding<<}
 propte straaten en grachten, daar elk om de zynen
					kermde, die zich in 't gevaar bevonden, of 'er vermoedelyk in konden zyn. Men
					schoot wanhoopig toe ter hulpe; maar de hulp was raadeloos in dien dringender
					nood, en de vaardigsten liepen elkanderen vertwyffeld in den weg. Naderhand
					heeft men verstaan, dat ook verre buiten de stad de inwooners van verscheidene
					dorpen, zich wederzyds vergissende, naardien zy de plaats, daar het onheil
					woedde, veel nader by dachten te zyn, elkanderen om 't yverigst met hunne
					brandspuiten waren te gemoet getrokken.
				Maar al hadden wy de bekwaamheid van Hooft en Vondel te zamen, 't zou ons aan moed ontbreeken om in
					eene breede beschryving te treeden van de deerlyke gesteltenis der
					Schouwplaatse, in dat alleryslykst geval. Wat is ooit vreeslyker dan eene
					weerlooze prooi te zyn voor het alverslindend vuur? wat is zo akelig als
					blindeling te worstelen in eenen dikken nevel van scherpen rook en gloeiende
					dampen, omringd van afgematte zieltoogenden, daar 't gejammer en geween, door
					schelle of schorre noodkreeten zomtyds afgebroken, echter niet dan in
					doodstuipen eindigt? Wat is in 't uiterste gevaar des levens wreeder, dan metéén
					elk oogenblik de dood uwer waardste vrienden, of dierbaarste panden, te
					verwachten? Ouders, kinderen, zusters, broeders, echtgenooten, elkanderen het
					laatst vaarwel met eene gebrokene stem te hooren aanhygen? Vruchteloos naar de
					uwen om te zien, terwyl de een voor uwe voeten bezwykt, de ander, om uwen
					bystand smeekende, door den drang voor u ongenaakbaar is, en een derde, dien gy
					zoekt, nergens gevonden wordt? Wie zou niet in angstig doodzweet versmelten, zo
					hy zulk een tafereel met zyne waare kleuren geschilderd zag? Men verbeelde 
{==74==} {>>pagina-aanduiding<<}
 zich dan slechts in het voorbygaan, voorwaard op het verlaaten
					tooneel, een wassend gety van golvende vlammen, fel aan 't blaaken, en by
					vlaagen aanbruischende over het smeulend Orkest; boven 't hoofd een luid gerucht
					van spattende vonken, en noch hooger eene naare verduistering door wolken van
					rook en smook, die, achter by de halfgestopte uitgangen neêrgeslagen, den
					vlugteling geduurig te rugge dryven. In de Galeryen en Loges
					ondraaglyke hitte, en vertwyffeld ongeduld, daar veelen gereed staan om van
					boven neêr te springen; in den Bak blinde verwarring, uitzinnig gewoel, en
					raazende wanhoop, die tegen steile muuren klautert. Overal grynzen van de Dood,
					elk om 't akeligst, en, daar men 't sterslot zeker acht, noch hartbreekende
					bekommering, of men levendig tot assche zal verstuiven, of anders, gezengd,
					geschroeid, in den drang vertrappeld, of door eenen nederploffenden balk verplet
					worden. Menigten, die opeen gepakt en schier plat gekneepen, als een enkel
					lichaam door 't gedrang van den grond getild, en als in een maalstroom heen en
					weêr gevoerd worden, met uitsteekende armen, handen, of bloote kruinen, terwyl
					zy met een open mond en keel het aanstuivend vuur onwillig inzwelgen: zwangere
					Moeders, teder Kroost, tegen de wanden geperst, onder de banken gestommeld,
					gekneusd, verminkt, en onder 't puin bestulpt. Aanzienlyken.... maar wie rept
					noch van aanzien of waereldsche grootheid, daar de gansche Menschlykheid
					siddert? Wien ryst het hair niet te berge, als hy hooren moet, dat in zulk eene
					elende noch ontaard gespuis gevonden wierd, 't welk de reeds gesneuvelde lyken
					bestond te plonderen en berooven? Hemel! wat moesten wy van 't menschdom denken,
					indien 'er ook by zulke rampen geene even 
{==75==} {>>pagina-aanduiding<<}
 groote voorbeelden van
					edelmoedigheid en deugd gevonden wierden? Intusschen blaakte en kraakte 't nu
					al, en schoon 'er van tyd tot tyd gewenschte ontruiming kwam, echter zyn noch
					veelen verongelukt, die, anders geene Vreemdelingen in den Schouwburg zynde,
					misleid wierden door de menigvuldige veranderingen en herbouwingen, en
					vruchteloos hun behoud langs de oude en nu ontoegangklyke wegen hadden gezocht.
					Men heeftze naderhand van onder het tooneel, en uit de blinde gangen,
					opgedolven. Eer 't elf uuren was lag het dak reeds ingestort: en dus is dit
					grootsch Gevaarte, met al zyn praal en pracht en onbeschryflyken toestel, ten
					koste van veele ongelukkigen, binnen twee uuren in asch en rook verdweenen.
					Allerbeklaaglykst einde, na dat het schier anderhalve eeuw de liefde van onze
					Waereldstad, en de glorie van het lieve Vaderland was geweest!
				Ter zyden van de Schouwplaats, boven de kamer, daar men gemeenlyk voor de
					Aanschouwers eenige ververschingen in gereedheid hield, was een vertrek, alwaar
					de Heer Punt gewoon was op de speelavonden zich te onthouden, wanneer hy zelf
					niet speelde, en niet genegen was het Spel by te woonen. Hier zat de vergenoegde
					Man ook op dien avond, met zyne onlangs getrouwde Echtgenoote, en vermaakte zich
					in stille kalmte met de leezing van een aangenaam boek, dat beider aandacht
					bezig hield; wanneer zyne Vrouw het eerste gerucht vernam, 't welk haar terstond
					hevig ontroerde. Doch hy stoorde zich daar niet aan, en berispte zelfs haare
					ongerustheid op eenen vriendelyken toon; niet anders denkende, of dit zou eene
					van die opschuddingen zyn, welke dikwyls voorvallen, wanneer men een
					zakkenroller of pypensteller uit den 
{==76==} {>>pagina-aanduiding<<}
 Schouwburg jaagt. Maar het
					gerucht verhief zich straks, en terwyl Punt opstaat, om de oorzaak te verstaan,
					komt de Heer S. Fokke, zyn beminde kunstgenoot, en
					sederd eenige weeken zyn Schoonbroeder, doodelyk ontsteld in de kamer. Brand! riep hy zodra niet, of het geroep der Dienstboden
					weêrgalmde, brand op het tooneel! en zo vloogen zy insgelyks
					met de uiterste verbaasdheid naar hetzelfde vertrek. Terstond namen de Regenten
					hier ook hunne toevlugt; de halfontschoeide en geschroeide Speelers vlooden van
					het tooneel ook herwaard aan, en wel haast vloeide 'er eene menigte van
					aanschouwers op toe, die, het eerste gevaar gelukkig ontsnapt, hier dachten
					veilig te zyn. Men schoof, om lucht te scheppen, de vensterraamen open; daar ook
					veelen, die op de daken geklauterd waren, op invielen; maar het groot aantal van
					vlugtelingen, zo dicht opeen gepropt, baarde nieuwe verlegenheid; te meer,
					vermits de rook, nu reeds door de opene deuren en vensters met dikke wolken
					aanrollende, de kaarssen bluschte, en de volle vlam elk oogenblik hier ook te
					wachten stond. 't Was niet dan met de uiterste moeite en de akeligste
					verwarring, dat men dit vertrek ontruimde, om nieuwe gevaaren in den mond te
					loopen; en eer het noch half ledig was, sloeg de bloedroode vlam reeds door de
					opene vensters in, en zengde hier en gins de wanden en zolderingen, om
					oogenbliklyk alles te doen vergaan. Op de eerste maare van deeze elenden was
					Punt zonder beraad naar den brand gevloogen; ende Heer Fokke had deszelfs
					Gemaalin naar buiten geleid, alwaar zy echter ook welhaast door het aandringend
					gewoel vaneen gescheiden wierden.
				Onder allen was niemand, wiens belangen onmid- 
{==77==} {>>pagina-aanduiding<<}
 dellyk en in alle
					opzigten zo naauw verknocht waren aan den Schouwburg, als die van Punt. Alle
					zyne goederen en bezittingen, have en huisraad, kleederen, boeken en papieren,
					prenten, tekeningen, bootseerzelen, en daarby eene kostbaare verzameling van
					schilderyen, zo nuttig in de oeffening van zyne kunst, alles, om niet te
					spreeken van zyn voordeelig beroep, alles stond geschapen om in ééns verlooren
					te gaan, zonder dat 'er eene schaduw van overbleef. 't Gebeurde ook inderdaad
					zo; want het weinige dat men noch had mogen bergen, daar sloeg de roofzucht
					haare heillooze klaauwen aan. Hy voelde terstond de felheid van dien slag in de
					uiterste kracht: maar zyne edelmoedige inborst noopte hem veel sterker om ter
					hulpe van anderen toe te schieten, dan om zich aan zyne eigene welvaart te
					kreunen. Dus zag men hem overal de hand reiken waar de nood op 't hoogste was,
					en de gelegenheid hem niet afgesneeden wierd. Na dat men in de Schouwplaats
					eenige ruimte had bekomen, begaf hy zich op het gloeiende tooneel, alwaar de
					Architekt Rauws, de Tooneelmeester Brinkman, de Machinist Teffers, en twee of drie timmerlieden bezig waren, om noch, zo veel
					mogelyk, iets ten nutte te verrichten. Hier hadden zy eenigen tyd gewerkt,
					wanneer Punt, uit het onophoudelyk gekraak oordeelende dat het dak wel haast
					instorten zou, deeze braave mannen ernstig vermaande, dat het tyd was te
					vertrekken, gelyk hy zelf ook deed. De Arbeiders volgden hem; maar de drie
					anderen, in dien hoopeloozen staat zichzelven niet meer bezittende, bleeven aan
					't werk, en zyn 'er niet lang daarna, volgens zyne voorspelling, jammerlyk
					gesneuveld.
				Buiten de Schouwplaats zynde, voelde hy terstond 
{==78==} {>>pagina-aanduiding<<}
 zyn hart geprangd
					door eene wreede bekommering, wat 'er van zyne Vrouw mogt geworden zyn, die hy
					in de eerste ontroering zonder omzien verlaaten had, haar nochthans beveelende
					aan de zorgen van den Heer Fokke. Na lang zoeken en
					vraagen, terwyl de eene doodsangst op den anderen volgde, valt hy in eene vaste
					verbeelding, dat zy hem terstond op het spoor zal gevolgd zyn, en thans in de
					Schouwplaats, of dood, of zieltoogende op den oever des doods leggen. Zo vliegt
					hy in eene vlaag van uitgelaatene wanhoop langs de Keizersgracht, met
					hartgrievend geween, en klagten, dat nu alles verlooren, en hy ten
						eenenmaale een bedorven man was. Vruchteloos schiet onder anderen zyn
					Schoonbroeder toe, die hem verzekert, dat zyne Vrouw gered was, en door
					hemzelven, benevens eene oude en zeer getrouwe Dienstmaagd, buiten den
					Schouwburg gebragt. Maar niet kunnende zeggen waar zy was, had hy op het
					ontroerd gemoed van den troosteloozen Man niet het minste vermogen. In weêrwil
					van allen tegenstand rukt hy zich uit de armen zyner Vrienden, niet anders
					roepende, dan dat zy zekerlyk in den Schouwburg was, en misschien noch kon
					geholpen worden. Zo stuift hy, die noch kort te vooren zo bezadigd was, nu als
					raazende wederom naar binnen, daar hem de deerlykste vertooning, die onder
					menschelyke zinnen valt, voor oogen kwam. Maar wat hy riep, of schreeuwde, noch
					Vrouw, noch Vriend, noch eene sterveling, gaf taal of teken. Hier heerschte nu
					de akelige eenzaamheid, die, om datze tyd tot denken gaf, ondraaglyker scheen,
					dan vlam en rook en vonken, in 't alleryslykst gejammer en gewoel. Toen ontzonk
					hem de moed eensklaps, en hy wierd van eene bedwelming bevangen, die doodelyk
					had kunnen zyn, zo niet een Werkman, die 
{==79==} {>>pagina-aanduiding<<}
 zich met een menschlievend
					oogmerk noch eens naar binnen begaf, hem uit die verbystering had getrokken. Zyn hier ook noch menschen, die men helpen kan? riep deeze; en
					Punt, hierop tot zyn verstand keerende, greep hem by de hand, en zei, Myn Vriend! zorg voor u zelven, 't is hier gedaan! Zo gingen
					zy naar buiten; en terstond daarna ontmoette hen een Vriend, die, door zyne
					Vrouw in dezelfde bekommering afgezonden om hem te zoeken, hem berichtte waar zy
					zich bevond, en by haar bragt. 't Is onmogelyk de wederzydsche aandoeningen van
					dat rampspoedig Paar op zulk een oogenblik te beschryven. Allertederste
					ontmoeting! daar twee rampzaligen, alles verliezende, niettemin noch alles
					behouden rekenen, dewyl zy elkander wedervinden, en den Hemel danken, dat zy
					beiden overgebleeven zyn, om door onderlingen troost het wrangste leed geduldig
					te verzoeten.
				Heeft iemand ooit de wreedste slagen van het geval met mannelyke standvastigheid
					verduurd, hetzelve mag by uitneemendheid van Punt getuigd worden. Verscheidene
					edelmoedige Vrienden hebben hem wel in zyne eerste verlegenheid den noodigen
					bystand verleend; maar hy, te moedig om zich op wisselvallige gunst te
					verlaaten, zag ook terstond naar gepaste middelen om, waardoor hy, zo niet zyne
					voorige welvaart, ten minsten eene genoegzaame ruimte voor de noodzaakelykheden
					van eene fatsoenlyke huishouding, op nieuw mogt bevorderen, En hoe zeer de
					Fortuin, voorheen zo gunstig, hem in zynen verderen levensloop gedwarsboomd
					hebbe, zyne wezenlyke en onbetwistbaare verdiensten hebben hem ten einde toe
					voor zo verre altoos tegen haare grillige vervolgingen beveiligd.
				Eene byzondere omstandigheid gaf hem allereerst 
{==80==} {>>pagina-aanduiding<<}
 aanleiding om het
					penseel wederom op te vatten. Niet lang voor het verbranden van den Schouwburg
					had hy, op verzoek van een voornaam heer, een zinnebeeldig stuk geschilderd, met
					toepassing op den Schouwburg, en den nuttigen invloed van het tooneel op wetten
					en zeden. Onze Nederlanders zyn van oudsher groote liefhebbers geweest van
					zodaanige vindingen, daar ook, wanneer zy wel bestierd worden, groot voordeel in
					opgeslooten legt, wegens derzelver onbepaalde vryheid, zo wel in Schilderkunst
					als in Poëzy; gelyk onder anderen blykt uit de werken van Barent Graat, en Gerard de Lairesse, die
					'er zich nimmer van onthouden kon. Punt had het gemelde tafereel gestoffeerd met
					veele edele en verhevene denkbeelden, meesterlyk geschikt, en zo krachtig
					uitgedrukt, als men noch ooit iets van zyn penseel had gezien. 't Was zo verre
					afgedaan, dat 'er slechts de laatste hand aan ontbrak; en hy had 'er op dien
					noodlottigen elfden Mei noch eenige uuren aan gewerkt, wanneer het 's avonds,
					met zo veele andere schatten en kunstjuweelen, door de ongenade der vlammen
					wierd verteerd. Zodra hy nu, door het bedaaren der hevigste aandoeningen, zich
					in staat bevond om de hand aan 't werk te slaan, en de schikkingen van zyne
					huisvesting zulks eenigermaate toelieten, waren de denkbeelden, waarmede zyn
					geest zich het laatst had bezig gehouden, ook, gelyk natuurlyk is, de eerste,
					die zich opnieuw aanbooden. Hy bragt dan het zelfde stuk uit eene
					allerlevendigste verbeelding wederom te voorschyn, en werkte 't zo gelukkig uit,
					dat dit alleen genoeg scheen, om zynen opgang als Schilder te verzekeren. Ook
					verrykte hy 't verschiet van dit tafereel met de treurige vertooning van den
					brandenden Schouwburg; waardoor het boven de kunst 
{==81==} {>>pagina-aanduiding<<}
 noch de waarde
					van eene eeuwige gedachtenis verkreeg.
				Maar de plooi, die zyn geest gezet had voor het tooneel, was nu te diep geprent,
					om uitgewischt te worden, zolang hy adem haalde. Dus verlangde hy vuurig naar de
					gelegenheid om insgelyks in dat beroep hersteld te worden. Hierby voegde zich
					een billyk mededoogen met de overige Tooneelisten, die, voor 't grootste deel
					geen ander middel van bestaan hebbende, afhangklyk waren van de zuinige genade
					der Heeren Regenten, welke reeds de verdienstigen Starrenberg, juist niet van honger, maar ten minsten van hartzeer
					had doen sterven. Ondertusschen bleef het steeds onzeker, of men zich met de
					hoop op eenen nieuwen Schouwburg vleien mogt: en dit ook gesteld zynde, stond
					echter te vreezen dat de beste Speelers, niet gewoon van den wind te leeven, en
					niet gezind het voorbeeld van Starrenberg te volgen, tot groot nadeel van de
					Kunst zouden verstrooid worden. Dus viel de Heer Punt welhaast op de gedachten,
					om op zyne eigene kosten een gebouw te doen timmeren, alwaar men, ten minsten by
					voorraad, de kunst mogt oeffenen en de algemeene liefhebbery levendig houden,
					tot dat 'er van hooger hand een treffelyker Schouwburg mogt opgericht zyn. Hy
					vormde hiertoe een geregeld ontwerp, gaf er een bestek van in 't licht, en
					vertoonde zelfs aan de Regeering eene schets van het Gebouw. De Heeren van de
					Regeering preezen zynen yver, verzekerden hem van hunnen vriendschap, vonden de
					schets heel fraai, het ontwerp ook zeer verstandig; maar weigerden er hun zegel
					aan te steeken, en bekommerden zich niet verder met de noodlydende Kunstenaars.
					Deeze braave lieden ondervonden van dag tot dag duide- 
{==82==} {>>pagina-aanduiding<<}
 lyker, dat
					het zeggen van Vader Vondel maar al te waar is: Die klaagt is niemands vriend.
				Op 't onverwachtste bood zich van buiten eene gelegenheid aan, die alle klagten
					stilde. Te Rotterdam, alwaar men dikwyls gewoon was de Amsterdamsche Speelers en
					Speeleressen, buiten Punt en Duim, geduurende den
					zomerschen stilstand des Schouwburgs te zien, begreepen de Liefhebbers nu, dat
					zy, ten minsten voor eenigen tyd, dit genoegen bestendiger konden smaaken, en
					noodigden met dat oogmerk de Amsterdamsche Vrienden zeer sterk, om tot hen over
					te komen, mits den grooten Punt aan 't hooft hebbende. Zy verzuimden ook niets
					om hem in 't byzonder daartoe te beweegen, door de voordeeligste aanbiedingen en
					beloften, die ook in 't verschiet eene onderneeming van grooter gewigt te kennen
					gaven: zo dat hy, aan den eenen kant zo zeer aangemoedigd, als hy aan den
					anderen in zyne billykste verwachting was te leur gesteld, en dagelyks meer en
					meer getroffen door het ongelukkig lot van zyne Kunstbroeders, wier behoudenis
					nu grootelyks van hem afhing, eindelyk zyne toestemming gaf. Men vertrok dan, zo
					spoedig als mogelyk was, naar die aanzienlyke Stad, met de streelende hoop dat
					de heuschheid deezer nieuwe Meceenen het geleeden verdriet rykelyk boeten, en
					eerlang in diepe vergeetelheid ontbinden zou. De Hoop is buiten twyffel het
					nuttigste geschenk des Hemels: waarom moet de Ligtgeloovigheid haare
					Staatjuffrouw zyn?
				Schoon Punt, in weêrwil van den bekrompener staat zyner zaaken, minder zorgde
					voor zyne eigene belangen, dan voor het nut van deeze nieuwe Maatschappy, echter
					vond hy een onuitspreekelyk vermaak in het vooruitzicht van welhaast wederom een
					achtbaar tooneel
{==83==} {>>pagina-aanduiding<<}
 te zullen betreeden. Zyne gezondheid, voorheen zo
					vast, maar door de tegenspoeden eenigzins aan 't wankelen gebragt, scheen nu
					haaren voorigen bloei op nieuw te zullen bereiken. Weinige dagen voor zyn
					vertrek naar Rotterdam gebeurde 'er iets van dien aard,
					hetwelk alle zyne huisgenooten verbaasde. Op zekeren morgen, dat hy zeer klaagde
					over eene onpaslykheid, die, reeds eenige dagen geduurd hebbende, merkelyke
					bekommering begon te geeven, wordt hem een nieuw Romeinsch kleed thuis gebragt,
					waarmede hy te Rotterdam zyne intreê dacht te doen. Straks ryst hy lustig op,
					beschouwt het, past het aan, en treedt op het oogenblik in de verbeelding, als
					of hy het tooneel geopend zag, om 'er eene grootsche rol te speelen; zyn bleek
					gelaat hernam eene bloozende kleur, en het heldenvuur van Achilles, of den
					jongen Horatius, schitterde uit zyne oogen. Straks daarna eenige schoone vaerzen
					uitgeboezemd hebbende, keerde hy te rug uit deeze verrukking, en bespeurde zelf
					met verwondering dat zyne onpaslykheid gansch verdweenen was. Meermaalen had hy
					zich gezond gespeeld; nu scheen hy door den enkelen voorsmaak van die geneugte
					zelfs verjongd te zyn. 't Liep echter aan tot den 26 Mei 1773, eer hy de
					gewenschte voldoening genieten mogt.
				Op den Singel, even buiten de Schiedamsche poort, was op zyne kosten eene Tent
					opgeslagen, waarin hy een treflyk tooneel, benevens eene welgeschikte
					schouwplaats, had doen vervaardigen; ook waren alle tooneelsieraaden, kleederen,
					en verdere noodwendigheden, voor zyne rekening, zowel als volgens zyne
					ordinantie uitgevoerd; en wel zonder moeite of kosten te spaaren: al het welk
					zyne sterke zucht voor dit beroep ten klaarsten bewyst, dewyl zulk eene
					onderneeming anderszins 
{==84==} {>>pagina-aanduiding<<}
 met zyne omstandigheden niet overeenkomstig
					te schynen kon. Maar de grootmoedigheid was ook onafscheidelyk van zyne inborst,
					en 't scheelde weinig of deze deugd zou hem op nieuw ten top van eere en aanzien
					gevoerd hebben. Tot zyn ongeluk had hy te doen met menschen, die, door zyn
					voorbeeld ontvonkt, hem daarin poogden te evenaaren, en, op de proef te zwak
					bevonden zynde, vervolgens wilden toonen, dat zy sterk genoeg waren om hem te
					bederven. 't Was in zommige opzichten het zelfde beginzel, waaruit de Kardinaal
						
						de Richelieu
					 aanleiding nam om den grooten Corneille te
					haaten.
				In den aanvang ging alles naar wensch. Eenige Liefhebbers hadden hunne poogingen
					vereenigd om een zinnebeeldig voorspel te dichten, 't welk zy 
						de Opening van Apolloos Tempel
					 noemden. Hiermede wierd het tooneel op den reeds gestelden avond
					ontslooten, en Punt kwam 'er in den vollen luister van Apollo te voorschyn,
					weinig denkende dat hier ooit een Marzyas of Pan tegen hem konde opstaan; veel min... doch hy wist wel dat het nergens
					aan Midassen ontbreekt. Het Naspel was Gabinia, waarin hy de rol van Galerius bekleedde, onder eene toejuiching,
					zo wel als die van het voorspel Apollo waardig. Het zelfde genoegen vertoonde
					zich eenen geruimen tyd by de volgende vertooningen, doch men bespeurde welhaast
					dat deeze bestendigheid meer het uitwerkzel was van eene blinde verwondering,
					dan van eenen beredeneerden smaak. Men vleide zich niettemin dat die smaak wel
					schielyk volgen zou, zodra de verstandigsten by meerdere bezadigdheid gehoor
					verwierven, om hun oordeelkunde voor te draagen. Doch men wist ook dat het
					gezond verstand by de menigte kwaêlyk zyn hof maakt: men toonde zich dan by
					voor- 
{==85==} {>>pagina-aanduiding<<}
 raad ten uitersten verheugd over loftuitingen, die men in den
					grond niet hoog waardeerde. Dit was nochthans een misslag; want hierdoor kreegen
					de Heeren Ragotyns eene gril in het hoofd, die alles in
					verwarring bragt.
				't Regeeren is zoet; maar onder de Zon is geene zoetheid, die zo ligt aan 't
					gisten slaat, en in 't wrangste zuur verandert. De Rotterdamsche Liefhebbers
					hebben zo wel het een als het ander ondervonden. Zodra zy begreepen dat deeze
					liefhebbery eenigermaate den naam van eene Stichting voeren
					kon, oordeelden zy insgelyks dat zulk eene opklimming verscheidene aanzienlyke
					posten aankondigde. Men besloot, buiten de Binnewegsche poort eenen nieuwen
					Schouwburg te bouwen, die ook zekerlyk niet zonder Regenten
					zou kunnen bestaan. Maar hoe dan met Punt, die nu alles zo geregeld bestierde?
						Wel; die zou Kastelein zyn, gelyk hy te Amsterdam geweest
					was. Maar zouden deeze Regenten de bekwaamheid hebben, die tot het bestier
					van zo veelerleie zaaken vereischt wordt? Ouderwetsch vooroordeel!
						als of men niet dikwyls zag met hoe weinig bekwaamheid ook de gewigtigste
						Staatzaaken gelukkig bestierd worden. In allen gevalle, de Amsterdamsche
						Regenten waren ook geene toveraars. Neen, zeker; maar die hadden de
					ervaarenis van schier anderhalve eeuw te baat. Goed: wat men te
						Rotterdam niet had, zou men door den tyd magtig worden. Ook was men daar
						niet onbedreeven in den lauweroogst, dewyl 'er zelfs een dichtkunstig
						Genootschap bloeide onder de veelbeduidende zinspreuk prodesse canendo.
						Latinisten waren de Amsterdammers niet. Dat besliste.
				Zo vreeslyk als de heerschzucht in 't groot is, zo kluchtig is zy in 't klein.
					Evenwel bereikt zy dus ook gemeenlyk haar oogmerk, om dat haar yver onvermoeid
						
{==86==} {>>pagina-aanduiding<<}
 is, terwyl de verstandigen zich met haare ernsthaftigheid te
					lang vermaaken. Binnen vier of vyf maanden was het zo verre gebragt, dat de Heer
					Punt zyn Magnifikaat moest afleggen, om de waardigheid van
					Kastelein uit handen van zyne Heeren en Meesters te ontfangen. Hy wierd
					vooreerst Kastelein van de Tent, en zou het vervolgens van den nieuwen
					Schouwburg zyn, op Amsterdamsche voorwaarden, die echter op verre na geen
					Amsterdamsch voordeel aanbragten. Ondertusschen betaalde men rykelyk de
					kleederen, de sieraaden, en al den toestel, dien men van hem overnam. Men
					vertrouwde hem ook het opzigt over den aanleg van het nieuw Gebouw; men
					raadpleegde noch dikwyls met hem over de gewigtigste zaaken; zelfs volgde men
					ook wel eens zynen raad, en men beschouwde voor het overige zyne kunst noch met
					dezelfde hoogachting als ooit. Tegen den winter van het jaar 1774 was de nieuwe
					Schouwburg, benevens het huis van Punt, in gereedheid gebragt; zo dat men den 27
					December, ter inwydinge van het tooneel, aldaar vertoonde 
						Maria van Bourgondie
					, een der schoonste Treurspelen van Hollands grootste Dichteres. Punt
					had 'er de rol van Adolf; en dit begin was inderdaad zo luisterryk, dat men
					alles van de gevolgen mogt verwagten. Men had ook voor hem eene aanspraak in
					Dichtmaat opgesteld, welke hy na het Treurspel onder de gedaante van Apollo
					deed, aan de Heeren van de Regeering, en veele andere Heeren van het eerste
					aanzien, aldaar genoodigd. Dus scheen zyne glorie noch uit haaren oppersten
					trans te straalen.
				Maar de Regenten, nu in volle toerusting op het kussen vastgeplakt, namen
					terstond eene houding aan, waarby geene Puiterveensche
					deftigheid in vergelyking 
{==87==} {>>pagina-aanduiding<<}
 kwam. Zy voerden, met een veelbeloovend
					en nietsbeduidend gelaat, eenen toon van overreeding, die alle hunne misslagen
					voor tegenspraak beveiligde. Dit gaf zomtyds vermaakelyke tooneelen, daar de
					vriend Spatsier dan wonderlyk mede in zynen schik
					was; maar die zo niet in den smaak van Punt vielen. De geestige Abderiet erkende wel eens onder een glaasje van
					vrolykheid, dat hy zyne kunst noch merkelyk verder zou gebragt hebben, indien
					hem 't geval zodaanige modellen wat vroeger verleend had. By zekere gelegenheid,
					dat men 
						den Wedergevonden Zoon
					 stond te speelen, zeide hy, met een Cynischen grimlach: 't
						Spyt me nu, dat ik te oud ben voor Prezident Laagenprat!
				Punt was te fyn van gevoel om zich met snaakeryen te vergenoegen. Hy zag met het
					levendigst ongeduld dat alle schikkingen op verwarring uitliepen, terwyl men den
					goeden smaak zelfs in zyne beginzelen zocht te dempen. 't Wierd voor eene
					misdaad van gekwetste Majesteit gehouden, dat hy zich daarvan beklaagde; en
					sederd veranderde de koelheid, die men hem reeds van tyd tot tyd beweezen had,
					in bittere vyandschap. Hierin wierd daarenboven veel kwaads gewerkt door Corver, voordeezen een leerling van Punt, en nu in
					alles zynen tegenstreever. Deeze Man, op den Amsterdamschen Schouwburg wel
					begunstigd, maar geenszins in den hoogsten rang gesteld, had zich voor eenige
					jaaren van daar naar 's Graavenhaage begeeven, alwaar een Nederduitsche
					Schouwburg onder begunstiging van het Hof vervaardigd wierd. Hier dacht hy zyn
					hart op te haalen met de trotse Heldenrollen, die men hem te Amsterdam niet had
					durven toevertrouwen: doch vermits de goede man, behalven eene onzoivere oitspraak, eene valsche en piepende stem had, moest 'er een
					hulp- 
{==88==} {>>pagina-aanduiding<<}
 middel ter liefde van deeze gebreken gezocht worden. Geen
					gereeder middel in 's Graavenhaage, dan den Franschen slag 'er over te leggen;
					dat is te rabbelen, zo snel als de adem door neus en mond kan vliegen.
					Onverstaanbaar, en daarom zonder fouten. Hy ontleent dan van eenige gemeene
					Fransche Speelers eene nieuwe manier, en ziet hun verder eenige postuuren af,
					die by geval eens met eenig handgeklap vereerd worden: voorts doet hy een reisje
					naar Parys; en zie daar myn Heer Corver verfranscht, en bekwaam om rang te houden met le
						Kain of Grandval. Wy kunnen echter niet nalaaten hier
					onze gissing voor te draagen, dat naar allen schyn de eerste Franschen, die hy
					volgde, eene soort van Napolitaanschen rochel moeten in de keel gehad hebben, en
					dat hunne ledemaaten insgelyks door een soortgelyk toeval moeten verstramd
					geweest zyn: anders is 't onmogelyk reden te geeven van die schorre geluiden en
					gewrongene sluipen, die het voortreflykste gedeelte van zyne nieuwe manier uitmaaken. Ook is hy in den Haage daarmede niet zeer
					gelukkig geweest, maar heeft met zyne aangeworvene leerlingen noch al moeten
					reizen, naar Utrecht, naar Groningen, en elders, daar men juist zo naauw niet zag. Maar toen de
					vlieger te Rotterdam opging, wist hy zich daar behendig
					in te dringen: en dit, ô tempora, ô mores! dit was de
					vernedering van den grooten Punt. Billyke verontwaardiging belet ons dit verhaal
					te vervolgen.
				De Stad Rotterdam heeft behalven haare vermaakelyke gelegenheid, schoone
					wandelplaatsen, en frissche lucht, veele andere aanlokzelen, die voor een
					oprecht liefhebber van fraaie Kunsten het verblyf aldaar bekoorlyk maaken.
					Verscheidene Kunsten en Weetenschappen bloeien 'er weelig; men plag 'er braave
					Dichters te hebben, als onder 
{==89==} {>>pagina-aanduiding<<}
 anderen
						 Dirk Smits
					: met het tooneel is het slechts kwaêlyk afgeloopen, om dat deszelfs
					bestier niet in bekwaame handen gesteld was. Maar bovenal staat de Teken- en
					Schilderkunst hier in achting. De gedachtenis van den Ridder 
						van der Werf
					 is 'er noch in versch geheugen, en veele voornaame Burgers, met recht
					moedig op de glorie van dien grooten Schilder, betrachten met grooten yver, zo
					niet de oeffening, ten minsten de kennis van de Schilderkunst, en van al 't
					geene daartoe betrekkelyk is. Het beroemd kabinet van de Heeren Bisschop heeft insgelyks veel toegebragt om dien edelen smaak aan te
					kweeken: en noch onlangs heeft deeze Stad eenen Kunstenaar voortgebragt, die,
					was hy niet in den bloei des levens verwelkt, met de van den Veldes en
					Bakhuizens om den lauwer zou gestreeden hebben. Ja, 
						Kobel
					 verdiende reeds eene aanzienlyke plaats onder de beroemde Rotterdammers.
					Het kon dan ook niet missen, of Punt, door zyne etsnaald reeds overal beroemd,
					wou hier door het penseel een aanzienlyk getal van braave en welmeenende
					Vrienden, wier verkeering hem zo aangenaam was, dat hy 'er eenen geruimen tyd de
					verdrietigheid van veele stribbelingen aan opofferde. Maar niets is zo
					luisterscherp als het geduld van eenen man, die moed heeft. Tot eene vry groote
					maate laat het zich rekken en smeeden als goud; maar zo gy dan een hairbreed
					verder wilt, springt het vanéén als 't hardste glas. Zo ging het hier: Punt
					wierd eindelyk het sarren moede, en nam op een oogenblik het onwrikbaar besluit
					om de Maasgoden voor altoos te verlaaten, en in zyne Geboortestad de Etsnaald
					wederom by der hand te neemen, aan het geval overlaatende hoe de zaaken van het
					Tooneel zich aan het Y zouden schikken.
				In de maand September 1777, nam hy zyn afscheid met de rol van Ninus, in het
					beroemde Treurspel 
						Semi- 
{==90==} {>>pagina-aanduiding<<}
 ramis
					; en vertrok weinige dagen daarna met zyne Echtgenoote en gansche
					huishouding naar Amsterdam, alwaar hy zich terstond met onvermoeide vlyt aan het
					graveeren begaf, zonder andere verpoozing, dan dat hy ook zomtyds noch
					schilderde. Sederd verscheidene jaaren de Etsnaald weinig gebruikt hebbende,
					scheen hy in 't eerst van die handeling eenigzins afgewend te zyn; maar van dag
					tot dag viel hem alles wederom gemaklyk toe, tot verwondering van een iegelyk,
					dewyl zyne jaaren nu ook reeds vry verre gevorderd waren. De straks gemelde rol
					van Ninus is de laatste geweest, die hy op een openbaar Tooneel heeft gespeeld;
					maar de Rotterdamsche Schouwburg heeft geene reden gehad om zich over zyn
					vertrek geluk te wenschen, zynde niet lang daarna geheel aan 't kwynen geraakt.
					Met de dood van Spatsier, die in het jaar 1779
					voorviel, gaf het Blyspel ook den geest, en dus is 'er niets overgebleeven, dat
					de aandacht van menschen, die eenigzins kundig zyn, verdient.
				By den prachtigen bouw van den nieuwen Amsterdamschen Schouwburg, dacht niemand
					dat ook hier de Byekorf door vuige hommels zou onteerd worden, veel min dat de
					buitenspoorigste bastaardy dit grootsch tooneel, inderdaad de Waereldstad
					waardig, zo willekeurig beheerschen zou. Maar toen de Schouwburg gereed stond,
					was het gety verloopen, om naar goede SpeeIers om te zien. Men nam uit overmoed
					de slechtsten die zich aanbooden; ten naasten by overeenkomstig met het gedrag
					van die trotse Schoonheden, die, zolang zy van braave minnaars omringd worden,
					ongevoelig zyn, en eindelyk met een Landlooper doorgaan. Waarschynlyk heeft men
					zich het bekende zeggen van een oud Regent erinnerd, die, by zekere gelegenheid
					wat 
{==91==} {>>pagina-aanduiding<<}
 gemelyk zynde, te kennen gaf dat het zyns oordeels even goed
					zou gaan, al speelde men met Aapen. Men nam 'er de proef op;
					en toen dat vry wel ging, stak men 'er, om 't noch fraaier te maaken, twee
					menschen onder, naamelyk Duim en Juffrouw Bouhon. Wie zou niet op zulke vertooningen met Juvenalis uitroepen, difficile est
						Satyram non scribere? Maar die Aapenstudie was echter verre van de
					algemeene goedkeuring weg te draagen. Daar is zelfs een beklaaglyk verval der
					Tooneelpoëzye uit ontstaan.
				Toen wy Punt ten tweedenmaale op het Amsterdamsch Tooneel zagen verschynen,
					merkten wy aan dat zyne voortreflyke manier veele braave Dichters ontvonkte en
					aanmoedigde, om den Schouwburg met eenig kunstjuweel te verryken. Na de opening
					van het nieuw tooneel is vlak het omgekeerde gebeurd. Onze groote Dichteres,
					juffrouw van Winter, zulk een omkeer niet
					verwachtende, heeft wel willen toestaan, dat men het tooneel inwydde met haaren 
						Jacob Simons de Ryk
					: maar zy is 'er zelve niet eens tegenwoordig geweest, en heeft sederd
					nimmer getoond eenig belang in de uitvoering van haare tooneelstukken te
					stellen. Men heeft ook na dien tyd weinige Treurspelen zien te voorschyn komen,
					daar de heldentoon in heerscht; maar meest burgerlyk mengelmoes van
					jammerklagten en laffe boerteryen, 't welk men den naam van Drames geeft; als of het woord Drama, 't geen niets
					anders betekent, dan handeling of bedryf,
					door eene verborgene kracht een lichaam kon verwarmen, 't geen in zichzelven
					bont en blaauw is van koude. 't Is waar! in Staatzaaken heeft zomtyds een nieuwe
					naam groote omwentelingen veroorzaakt: maar Drama is eene oude
					benaaming, en, in den hedendaagschen zin genomen, 
{==92==} {>>pagina-aanduiding<<}
 geenszins van de
					edelste afkomst. By de Grieken was de naam van Drama aan alle
					tooneelstukken zonder onderscheid eigen; de 
						Edipus
					 van Sofokles was zo wel een drama als de 
						Plutus
					 van Aristofanes; maar Drama, in een afgezonderden zin voor zeker slag van tooneelstukken, heeft
					zyne betekenis van Schoolsche pedantery ontfangen. Voor eene eeuw of twee gaf
					men dien naam aan de Kollegie-stukken, die een Rektor, of Pater Jezuiet, tegen
					den aanvang der vakantie gewoon was te vervaardigen.
				Wie eenig genoegen heeft genomen in de beginzelen, welke wy omtrent het midden
					van dit werkje voordroegen, zal van de tegenwoordige gesteltenis der zaaken in
					geen opzigt gunstig kunnen denken. Maar om te begrypen, hoe 't eene vergryp uit
					het ander gebooren wordt, moet men deeze horzelen zelven hunnen roem hooren
					uitbrommen. ‘Zy alleen treffen de Natuur: zy alleen beweegen het hart; zy alleen
					bezitten den goeden smaak. Weg met den Heldentoon, die ons in slaap zingt; weg
					met gladde en gepolyste vaerzen. Zal de Poëzy draaglyk zyn, zy moet u by kris en
					kras in de ooren knerssen; zy moet styf, lam, en verminkt zyn, als in de Dood van Callas, en in de oude vertaaling van Cid. Wat spreekt men toch van
						Pompejus, Horatius, Aristomenes? Ouderwetsche Wiegdeunen! Het verkrachten van
					eene enkele Hoogduitsche Freule, of het arkebuzeeren van een gemeen soldaat, is duizendmaal verhevener dan
					alle die beschimmelde Roomsche en Grieksche Staatzaaken. Galg en rad, en
					geesselpaalen op het tooneel; dan zou de schreeuw der Natuur eerst in zyne
					kracht gehoord worden, en haare kabrioolen zouden veel meer afdoen, dan de styve
					deftigheid van Augustus op zynen keizerlyken troon.’
				
{==93==} {>>pagina-aanduiding<<}
 Ja, Heeren! men moest een prys uitschryven voor den Rymelaar, die
					het afgryslyk Treurspel van 
						George Barnwell
					 in de styfste vaerzen, die mogelyk zyn, wist te stellen, mits de
					rechtspleeging in alle haare omstandigheden niet vergeetende. Dat wierd een
					kolfje naar uwe hand. Want, zeker! gy treft de Natuur, juist gelyk menze op 't
						Fransche pad ontmoet; gy beweegt het hart, maar tot
					erbarming; gy hebt smaak, gelyk ravens en nachtuilen gehoor hebben; en in
					kieschheid evenaart gy den Kunstenaar, die ten tyde van Keizer Karel een Orgel
					toestelde van mauwende katten, ieder by den staart aan eene koorde vastgemaakt;
					welke koorden hy zeer kunstig door byzondere klavieren trok, en dus, met
					afwisseling van geluiden, een alleryslyksten Sabbath wist aan
					te rechten. Hoe jammer is 't dat men die Kunst niet meer bezit: anders zou het
					Orkest insgelyks met eene nieuwe manier, die van het Tooneel
					volkomen waardig , mogen pronken. Wat dunkt U , lieve Leezer! indien Apollo noch
					dezelfde strengheid had als voordeezen, zou hy deeze schenders van zyn
					lauwerwoud niet tot dezelfde straf verwyzen, die men de boomschenders aan den
					gemeenen weg waardig acht, omze vervolgens naar de bierkelders en paruikwinkels
					, daar zy beter passen, te doen verhuizen?
				Toen de Heer Punt wederom te Amsterdam gekomen was, wenschten alle Dichters en
					verstandige Liefhebbers, even vuurig , dat hy terstond op het nieuw tooneel
					verschynen mogt; niet twyffelende of hy zou , als eene ryzende Zon, al dat
					nachtgespuis doen weg kruipen. Verscheidene te zamenloopende redenen bragten
					echter te wege , dat hy 'er van verwyderd bleef; waaronder ook, naar 't schynt,
					eenig ongenoegen van de Regeering schuilde, om dat hy, dacht men, Amsterdam te
					vroeg verlaaten had. De Liefhebbers, van deeze voldoening 
{==94==} {>>pagina-aanduiding<<}
versteeken, en niettemin zo zeer als ooit haakende naar de bekoorlykheid van
					zyne ongemeene gaaven, vonden zich genoodzaakt hunne toevlugt tot een ander
					middel te neemen. Zy verzochten hem, aan zyn huis eene byeenkomst te houden,
					alwaar men zich, onder zyn opzigt, mogt bezig houden met de leezing van de
					schoonste Nederduitsche Poëzy; en, om beter door zyne lessen onderrecht te
					worden, ook dikwyls alleenlyk hem hooren; waarby men zich tevens voorstelde ten
					minsten een lieflyken nasmaak van voorheen genootene weelde te zullen opwekken.
					Hy bewilligde hierin; en deeze byeenkomst heeft 's winters alle weeken plaats
					gehad, onder eenen toevloed van de eerste en fraaiste geesten, tot aan het einde
					van zyn leven. Na zyne dood heeft men ten deezen opzigte, misschien voor altoos,
					moeten vaarwel zeggen aan al wat lieflyk en welluidende is.
				Na zo veel van de Tooneelkunde te hebben gesproken, zy het ons geoorlofd noch
					iets te zeggen noopens den smaak der Burgerlyke spelen, die, zo hy verder
					indringt, welhaast den ondergang van onze Poëzy zal na zich sleepen. Wy
					ontkennen geenszins dat onder deeze soort wel eens een goed stuk gevonden wordt;
					maar dan zal gemeenlyk de heerschende toon van hetzelve naast aan het Blyspel
					komen. Deftige Blyspelen heeft men ook van Moliere en
						Regnard, en vooral van
						Destouches; en zo daar iets treurigs onder liep, dat mogt zomtyds de
					belangneeming vuuriger maaken. Van dien aard is wel in het byzonder 
						de Wedergevonden Zoon
					, dien men altoos met groot genoegen ziet. Waar, daar het hier op
					aankomt, treurige stukken, in het Burgerlyke, zullen nooit de
					waarde van het heldhaftig Treurspel bereiken; en niets kan aanstootelyker zyn,
					dan die gemaakte vrolykheid, waarmede zulke stukken hier en gins, wegens hunne
					onvermydelyke droogte, 
{==95==} {>>pagina-aanduiding<<}
 moeten gestoffeerd worden. Dat komiek is daar altoos walglyk, en zonder dat kan evenwel het stuk niet
					op de been blyven. Heeft men met reden in de oude Spaansche Treurspelen die
					mengeling van ernst en boertigheid veroordeeld en afgeschaft, hoe komt het dat
					men nu, in dezelfde dooling vallende, daar zo moedig op is? Of zou zulk eene
					strydigheid in min verhevene onderwerpen draaglyk kunnen schynen? Ja! gelyk een
					vuile vlek de grove py zekerlyk minder zal onteeren dan den zyden tabbaard. Maar
					dan komt toch de rekening uit op verlies aan beide kanten: en byaldien deeze
					stukken, minder verheven zynde, ook platter taal en huishoudelyker uitdrukking
					vereischen, om natuurlyk te schynen; is het dan niet zeker dat dezelve juist
					geschikt zyn om ons tot de hooge Dichtkunst onbekwaam te maaken? Immers is het
					de Tooneelpoëzy wel in de eerste plaats, die jonge Dichters bekoort, en aanlokt
					om den Zangberg op te klimmen.
				De Heer 
						Mercier
					, die veele burgerlyke Treurspelen heeft opgesteld, verraadt zich zelven
					by zekere gelegenheid vry duidelyk, als hy, spreekende van eene schoone plaats
					in het Treurspel 
						Mithridates
					, nadrukkelyk beweert dat de edele en aandoenlyke gevoelens van Monima
					daar veel van hunnen invloed verliezen, om dat zy door den grooten Racine met onnavolgbaare vaerzen bekleed zyn. Kan men
					onderstellen dat een verstandig man, die zo spreekt, oprecht is? De Engelsche
					Dichter Pope, door den Heer de
					Voltaire gevraagd zynde, waarom toch Milton zyn Paradys
						verlooren niet in berymde vaerzen had gebragt, gaf ten antwoord, because he could not. Dus zal het altoos loflyk zyn, dat
					iemand, die geene schoone vaerzen maaken kan, zich tot prosa bepaalt; maar om
					die reden den weg voor anderen te willen sluiten, dat is een van beiden; kwaa-
						
{==96==} {>>pagina-aanduiding<<}
 de trouw, of verderflyk zelfbedrog. Hoe! de schoone vaerzen van
						Virgilius zouden dan ook als het vierde Boek van
					zyne 
						Eneïs
					 nadeelig zyn? een schoone diamant zou verduisterd worden door het goud
					of het purper, waarop hy flikkert? Neen! maar het gevoelen van Mercier kon wel toepaslyk zyn op zyne eigene juweelen,
					die, geringer van waarde, ook te zwak zouden vallen voor den luister van zulke
					sieraaden.
				Het heldhaftig Treurspel heeft ondertusschen tot zyn voordeel de waereldkennis in
					't groot, ja genoegzaam de volle bespiegeling van Hemel en Aarde. Het
					vertegenwoordigt alle tyden en plaatsen. Gewigtige zaaken, grootsche gevoelens,
					edele driften, bondige redeneering, scherpe proeven op dapperheid en trouw, op
					Godvrucht, op vriendschap-, vaderlandsliefde en standvastigheid: niets ontbreekt
					hier. Het hooge Treurtooneel is de vierschaar van het menschelyk geslacht, daar
					de rechter der Natuur, en alle haare heiligdommen, gehandhaafd worden: de
					Vryheid staat 'er op het altaar, en de Gerechtigheid vest 'er haaren zetel. De
					Tooneeldichters doen uitspraak over de deugden en gebreken van zo veele
					volkeren, als de zon beschynt, of immer heeft bescheenen. Zy louteren onze
					Zedekunde, en van alles het beste ontleenende, geeven zy haar eene
					uitgebreidheid, overeenkomstig met die welke de Romeinen weleer aan hunnen
					wapenhandel gaven. Zy zuigen den fynsten honing uit alle lieflykheden, om de
					deugd even beminlyk als achtbaar te maaken. Dus heeft de Tooneelpoëzy een
					onweêrstaanbaaren invloed op de gevoelens en zeden van een Volk, 't welk zich
					beschaaven wil: zy kweekt daarenboven de weetgierigheid aan, en is hierom in
					alle opzigten de Priesteres der Wysheid. Wie ontleende immer het nut der 
{==97==} {>>pagina-aanduiding<<}
 Historien, zelfs voor vergeetene Burgers die slechts een redelyk
					gebruik van hunne verstandelyke vermogens willen maaken? en wie ziet niet dat
					zulk een Treurtooneel de levendige Historiekunde zelve is, daar alle boeken,
					papieren, penningen, hoe nuttig anderzins, flaauw en doof by staan? Wykt deeze
					vertooning zomtyds van de waarheid af; dat is geen bedrog, dewyl het slechts
					geringe omstandigheden betreft, terwyl de waare trekken der Natuure nooit
					verduisterd worden. Inmiddels wordt de scherpzinnige jeugd rot dieper onderzoek
					genoopt; en, 't geen het voornaamste is, zy leert in haare uitspanningen het
					wezenlyk oogmerk der Historien kennen, boven veele zeer naauwkeurige Geleerden,
					die alles weeten, en niets verstaan. De Tooneelpoëzy beweegt ons innerlyk,
					wanneer zy de groote daaden onzer Vaderen voor de gedachtenis vernieuwt; maar zy
					neemt noopens afgelegener Geschiedenissen zomtyds gelukkige vryheden, die van
					geene mindere uitwerking zyn. Kortom, zy leert ons denken; en
					waar houdt men anders zulk eene School?
				Dat zy dan ook, om deeze onschatbaare weldaaden, met den hoogsten luister praale,
					dien het menschelyk vernuft haar weet te verleenen. Dat haare onderwerpen altoos
					den stempel van het Verhevene draagen; dat eene schoone en
					edele taal met kracht van welluidende vaerzen van haare lippen vloeie; dat eene
					hemelsche majesteit, zo 't mogelyk is, van haar voorhoofd straale; en eindelyk
					dat een iegelyk, die haar ten dienst staat, geroemd worde naar maate van zyne
					overeenkomst met den grooten Meester, wiens gaaven wy hier slechts in eene ruwe
					schets wisten voor te draagen. De sieraaden moeten met het hoofdwerk in
					evenredigheid staan: 
{==98==} {>>pagina-aanduiding<<}
 geen ebbenhouten lyst omringe de schitterende
					verwen van Titiaan of Rubens!
				Thans hebben wy het leven van Punt tot zyn jongste en kortste tydperk gebragt.
					Het geen ons verder te melden staat, behelst voornaamelyk byzonderheden, die
					meer om den Man, dan om de zaak merkwaardig zyn. Dit benadeelt evenwel zyne
					gedachtenis niet, dewyl zyn geluk opnieuw gereed was om door alle
					verduisteringen heen te breeken, indien zyn levensdraad slechts wat langer had
					mogen gerekt worden. 't Heugt ons ergens te hebben geleezen, dat een Arabisch
					Dichter, volgens den hoogen smaak der Oosterlingen, het menschlyk leven
					vergelykt by den Regenboog, die maar zelden zyne allerheerlykste kleuren
					vertoont, en zelfs dan ook zynen gloeienden trans gemeenlyk niet onafgebroken
					beslaat. Indien het geoorlofd is deeze vergelyking op ons onderwerp toe te
					passen, mogen wy zeggen dat de Regenboog van Punt, voor het grootste gedeelte
					zyns levens, eene verrukkende vertooning heeft gemaakt, en genoegzaam aan geene
					onvolmaaktheid onderhevig is geweest; maar gelyk dat luchtwonder altoos
					beslooten is in een anderen kring, die flaauwer kleuren heeft, en dezelve in
					eene omgekeerde schikking voert, mogen zyne laatste dagen ook met deeze
					afwisseling overeen gebragt worden.
				Terwyl zyne Etsnaald nu dagelyks wederom groote gunst begon te winnen, beraamden
					zyne Vrienden en Voorstanders al wat mogelyk was, om hem insgelyks den weg tot
					het nieuw Tooneel te baanen. Ook wakkerde zyn natuurlyke lust daartoe geduurig
					sterker aan; maar zyn gedrag verschafte in dit geval eene groote uitzondering op
					den algemeenen regel, die het einde wil, wil ook de middelen.
					't Scheen dat men zyne be- 
{==99==} {>>pagina-aanduiding<<}
 vordering tot het tooneel wilde
					aangemerkt hebben als een gunstbewys, en dat de erkentenis daarvan aan zyne zyde
					eenige vernedering moest insluiten: hy streelde zich in tegendeel met de
					verbeelding, dat hy 'er verschynen moest als de hersteller van het verlooren
					Kunstwezen; meer of min, gelyk een Held, die, na veele wederwaardigheden, de
					gestoorde rust van het Gemeenebest herstelt. Wy beslissen het geenszins, of
					deeze grootmoedigheid eene dooling geweest zy; maar dit gesteld zynde, durven
					wyze echter eene edele dooling noemen, duizendmaal draaglyker, dan dat hy door
					laage diensten en ontschuldigingen zich aangenaam had willen maaken. Een groot
					Meester moet zyne eigene waarde kennen. Wie de kunst geheel bezit, moet zorgen
					dat hy haar aanzien niet ontluistere; en wie op dat verheven toppunt staat, moet
					zyne oogen in 't rond durven slaan. Ook bleek het welhaast, dat dit gevoelen,
					schoon het geenszins overal smaakte, zyne achting niet had benadeeld. Tegen het
					herfstsaizoen van het jaar 1779 was de zaak zo verre gebragt, dat men zich
					vleide eerlang het groot oogmerk tot wederzydsche voldoening te zullen bereiken:
					maar de Dood, die niets verschoont, verydelde deeze welgegronde hoop.
				Men had wel bespeurd, dat hy, sederd de omwenteling van zyn lot, niet meer dien
					vollen bloei van gezondheid bezat, die voordeezen onafscheidelyk van zyn gestel
					scheen te zyn. Maar zyn levendige geest, door die kleine verduisteringen heen
					schynende, had telkens hoop gegeeven, dat hy, zo 't geluk hem eens wederom met
					vollen glans bestraalde, in weêrwil van het klimmen der jaaren, noch al dezelfde
					wakkerheid herwinnen zou. En wie weet wat 'er gebeurd waare, zo de Natuur wat
					langer uitstel had mogen lyden; want 
{==100==} {>>pagina-aanduiding<<}
 op het Tooneel leefde en
					zweefde hy altoos, gelyk een visch in 't water. Maar 't was zo verre gekomen,
					dat hy reeds in den Zomer van het jaar 1779 zyne gewoone werkzaamheid voelde
					verminderen, en vervolgens aan 't kwynen viel. In de maand September waren zyne
					krachten reeds zo vervallen, dat hy schier bestendig het bedde moest houden.
					Hierby voegden zich van dag tot dag zo veele ongemakken en pynen, dat hy niet
					alleen zyn einde begon te voorzien, maar ook vuurig te wenschen. Het viel voor
					op den 18 December van hetzelfde jaar, tot groote smart van alle zyne Vrienden,
					en zelfs van zyne Vyanden; waaronder, om eigenlyk te spreeken, wel benyders,
					maar geene haaters waren. Dit trof ook diep in 't hart zynen ouden Boezemvriend
					en Kunstbroeder, Izaak Duim, die, reeds voor eenigen
					tyd, om zyne hooge jaaren, het Schouwtooneel verlaaten hebbende, vervolgens op
					den 22 Juny 1780 het wisselvallig tooneel der ondermaansche verwarringen
					insgelyks verlaaten heeft. Punt bereikte byna den ouderdom van 69 jaaren: hy is
					begraaven in de Westerkerk.
				De muntslag van deezen beroemden Man is, uit al hetgeene wy in de voorgaande
					bladen gemeld hebben, zo klaar gebleeken, dat het hier onnoodig schynen kan,
					iets meer van hem te zeggen. Niettemin lust het ons noch eenige trekken byeen te
					verzamelen, die eenigermaate zyn Afbeeldzel kunnen uitleveren.
				Hy paarde met een juist en doordringend oordeel eenen levendigen geest, die
					altoos genoegen schepte in onvermoeide werkzaamheid. Zelden zocht hy
					uitspanning, dan in voortreffelyke Gezelschappen, die geschikt waren om zyne
					kennis te verryken; of in gemeenzaame bezoeken, daar hy 't waare zoet der
					zuiverste Vriend- 
{==101==} {>>pagina-aanduiding<<}
 schap smaaken mogt. Zyne verkeering had eene
					zedige deftigheid, hem byzonder eigen, die echter altoos vrolyk en ten uitersten
					minzaam was. De beide gebreken van spaarzaamheid en verkwisting wist hy gelukkig
					te vermyden. Daar het te pas kwam was hy mild, en zelfs overbodig. Zachtmoedig
					en toegeevend van aard, schuwde hy altoos twist en krakkeelen. Men weet niet dat
					hy immer iemand beleedigd heeft: beleedigd zynde, was hy deswegen meer bedroefd
					dan verbitterd. Hy was zonder wraakzucht; doch, schoon men hem ook geene
					trotsheid verwyten kan, echter was hy zeer gevoelig, en kiesch op de Eer. Om
					geen waereldsch belang zou hy zich de minste schaduw van laagheid getroost
					hebben. Hy sprak ongaarne van zichzelven, maar prees gewillig de verdiensten van
					anderen, die hy ook dikwyls in hunnen opgang aanmoedigde. Drie dingen verstond
					hy niet: veinzen, vleien en kruipen. Hy
					bezat de grootmoedigheid van een Vorst, de schranderheid van een Wysgeer, de
					deugden van een Burger; en niets van een Hoveling, dan den bevalligen zwier.
					Voorts is de kloekheid van zyn welgemaakt lichaam, zyne ryzige gestalte, zyn
					achtbaar gelaat, benevens die heldere en doordringende Arendsoogen, ligtelyk te
					vinden in de uitbeelding van Achilles, door zyne eigene hand, waarvan wy reeds
					hebben gesproken. Noch twee afbeeldzelen gaan 'er van hem uit in zwarte kunst,
					die hem ook geenszins verlochenen: een in 't groot door 
						Ardell
					 te Londen, naar de Schildery van 
						G. van der Myn
					; en een ander, dat kleiner is, door 
						Greenwood
					.
				Eer wy zynen Grafzerk verlaaten, voegt het ons noch met een enkel woord melding
					te maaken van de eeuwige kunstwerken welke hy aan de Nakomelingschap heeft
					geheiligd, hoewel die, buiten onze gerin- 
{==102==} {>>pagina-aanduiding<<}
 ge diensten, even
					duurzaam zouden zyn. Dat ontzaglyk werk, naar Rubens
					en de Wit, hebben wy reeds op zyne plaats
					aangeweezen, als mede den Achilles. Verscheidene Amsterdamsche
					en Rotterdamsche kabinetten pronken met schoone gewrochten van zyn penseel, zo
					Historien en Landschappen, als welgetroffene Portretten. Van zyne uitgegeevene
					prenten gaan wy, om het groot getal, de meeste voorby; maar onder de voornaamste
					munten uit zyne Ordinantien op Abraham den Aartsvader, dat eeuwig Dichtstuk van
					Hoogvliet; ook die op den Rottestroom van D. Smits;
					de Lykstatie van Z. H. Willem den IV., de St. Laurens
					Kerk te Rotterdam, een Corps de Guarde, naar 
						Troost
					, enz. Onder de laatste werken van zyne hand roemt men ook met recht de
					plaatjes, waarmede de zo nuttige als aangenaame
						 Gedichten voor Kinderen
					 van den Hr. v. Alphen versierd zyn.
				De Heer le Francq van Berkhey, door veele geleerde en
					geestige Schriften beroemd, heeft de gedachtenis van Jan Punt met een schoon
					Lykdicht vereerd; zo hebben insgelyks gedaan de Heeren J. en A. Fokke, 's mans Neeven: wy hebben op onze wyze de
					hoogachting uitgedrukt; die wy hem meenden verschuldigt te zyn. Deeze
					betrachting heeft veele denkbeelden, welke wy sederd eenigen tyd gekoesterd
					hadden, opgewekt; en wy hebenze op 't gevoel af, als wandelende, gebezigd
					gelykze zich aanbooden; hoewel ook, meenen wy, niet blindeling; maar zonder
					naauwgezetheid van orde, om dat wy een verhaal, en geene verhandeling,
					schreeven. De stof is zo ryk, dat dit alles niet hooger dan eene aanleiding moet
					geschat worden. Indien deeze aanleiding evenwel den verstandigen niet mishaagt,
					hoopen wy door verdere gevolgen te zien, dat onze zwak- 
{==103==} {>>pagina-aanduiding<<}
 ke pooging
					ten minsten eenigzins nuttig geweest is voor de gesteltenis van eene schoone
					Kunst, die, aan zo veele andere lofwaardige beginzelen verknocht, geenen
					geringen invloed heeft op het geluk van den Burgerstaat, en op de glorie van het
					lieve Vaderland.
			
		
	
