 
   
	  
		  Aenmerkingen over de verwaerloozing der Nederduitsche tael 
		  Ph. Blommaert 
		 
		  GEBRUIKT EXEMPLAAR 
		  exemplaar particuliere collectie 
		   
		  ALGEMENE OPMERKINGEN 
		  Dit bestand biedt een diplomatische weergave van ‘Aenmerkingen
			 over de verwaerloozing der Nederduitsche tael’ door Ph. Blommaert,
			 verschenen in n.n., Nederduitsche letteroefeningen. Gent, 1834, p.
			 11-30. 
		   
		  REDACTIONELE INGREPEN
p. 23: ‘en andere zaken van beheer in de landtael moesten geschieden (6).’ → ‘en andere zaken van beheer in de landtael moesten geschieden (7).’
		   
		 
		   
			 2003 dbnl 
			  
		   
		  blom013aenm01_01  
		 
		  Ph. Blommaert, ‘Aenmerkingen over de verwaerloozing der
			 Nederduitsche tael.’ In: n.n., Nederduitsche letteroefeningen.
			 Gent, 1834, p. 11-30. 
		   
		 
	  
		DBNL-TEI 1 
	  
	  
		 
		  2003-04-11 
		   
			 IH 
		   
		  colofon toegevoegd 
		 
	 	 
	 		2008-02-13 
	 		 
	 			DS 
	 		 
	 		conversie van het bestand naar teixlite 
	 	
	 	 
	 		2009-02-20 
	 		 
	 			VH 
	 		 
	 		bestand verbeterd volgens richtlijnen februari 2009 
	 	
	  
   
  
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Ph. Blommaert, ‘Aenmerkingen over de verwaerloozing der Nederduitsche tael.’ In: n.n., Nederduitsche letteroefeningen. Gent, 1834, p. 11-30.
 
Zie: https://www.dbnl.org/tekst/blom013aenm01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

  
  	
  	
  	
   
	  
		 
{==11==} {>>pagina-aanduiding<<}
 
		  Aenmerkingen over de verwaerloozing der Nederduitsche tael.
 
			 §. 1.
 
			 Niets staet zoo naeuw met de eigene grondbeginselen eener natie in
				verband, als de volkstael. Het is de tael, die dezelfde denkwyzen door al de
				rangen der maetschappy verspreidt; die de verscheidenheid der volken doet
				onderkennen, en gevolgenlyk de nationaliteit vormt. 
			 Derhalve is het aen een vaderlandsch Bestuer, als plicht,
				opgelegd, de volkstael byzonderlyk voor te staen. 
			 De tael der inwooners van Belgie is deels Vlaemsch, deels Waelsch.
				Nogtans wordt het Vlaemsch veronachtzaemd, en is het Fransch alleen in de
				handelingen der regering ingevoerd. 
			 De redenen, welke ter verdediging van dit stelsel voorgegeven
				worden, zyn voornamelyk, dat de meeste Belgen Fransch spreken; of ten
				minste, dat de voornaemste onder hen Fransch kennen; en verders, dat het
				Nederduitsch ruw en onbeschaefd is. 
			 Voor allen vooringenomen Belg, die met zyn geboorteland niet
				onbekend is, ware de wederlegging van dit stelsel volkomen onnoodig; doch daer
				er mogelyk velen, uit voor-oordeel of onwetendheid, hierin ter goeder trouw
				zyn, zoo gaen wy deze gewaende verdedigingsmiddelen opvolgenlyk
				onderzoeken. 
			 Men behoeft slechts de brooze optimmering der redeneringen van de
				vyanden der vlaemsche tael wat van dichter by na te speuren, om van derzelver
				zwakheid overtuigd te zyn, en ze geheel te zien instorten. 
		   
		   
{==12==} {>>pagina-aanduiding<<}
 
			 §. 2.
 
			 Is het waer, dat de meeste Belgen fransch spreken? Een statistiek
				onderzoek der vlaemsch en waelsch sprekende bevolking van het ryk zal hier het
				klaerste licht op werpen.
			 
			 Provintien, waer de volkstael nederduitsch is.	Bevolking:
West-Vlaenderen	542000
Oost-Vlaenderen	661000
Antwerpen	380000
Braband (Nyvel uitgez.)	377000
Limburg	307000
	_________
	2,267,000

			 Provintien, waer de volkstael waelsch is.	Bevolking:
Arrondissement Nyvel	97000
Henegauwen	530000
Namen	180000
Luik	314000
Gedeelte Luxemburg (1)	127500
	_________
	1,248,500
 
			 Deze opgave, uit echte bronnen overgenomen, bewyst klaerlyk, dat
				twee derde van de Belgische bevolking vlaemsch spreken, en dat het waelsch
				slechts by een derde gedeelte der ingezetenen de volkstael is. Zoo ziet men
				niet alleen, dat de meeste Belgen, als volkstael, geen fransch spreken; maer
				wat meer is, dat deze tael niet tegen de Belgische kan opwegen, die door de
				grootste bevolking, en bovendien in de rykste en aenzienelykste provintien,
				gesproken wordt (2). 
		   
		   
			 §. 3.
 
			 Is het waer, dat ten minste al de voorname luiden fransch kennen?
				- Dit voorgedragene is niet meer gegrond dan het voorgaende. 
			 Veronderstel zelfs voor een oogenblik, dat het zoo mochte wezen;
				dit ware toch geene reden, om een zoo verderfelyk gebruik, door een klein getal
				ingevoerd, aen het overige en talryker gedeelte der natie op te dringen. Maer,
				daer deze veronderstelling bezyden de waerheid is, behoeven wy deze redenering
				ter onzer hulp niet in te roepen. 
			 Ik weet het: de Fransche tael, als eene hoftael aenzien zynde,
				wordt hier en daer by de gezelschappen in de groote 
{==13==} {>>pagina-aanduiding<<}
 steden
				aengenomen; doch er bestaen weinige huisgezinnen, die de moedertael in den
				huisselyken kring niet gebruiken en handhaven. 
			 Maer wat verstaet men eigenlyk door het gezegde van voorname
				luiden? - Zyn het de jonge heeren, die hunnen ledigen tyd in de koffyhuizen
				doorbrengen, en alle vermaken naloopen? Dan zal het voorgehoudene mogelyk waer
				wezen. Velen dezer trachten, ik herken 't, het fransch na te praten; maer zyn
				dezen ooit de steunsels van den staet? 
			 De wezenlyke voorname luiden in een land zyn die, welke door den
				keus hunner medeburgeren aen het roer der gemeente geroepen worden:
				Burgemeesters, Schepenen, Raedsleden zyn voorname luiden. Ik versta verders, in
				een meer uitgebreiden zin, onder deze benaminge allen, die, door
				aenzienelykheid, vermogen, nuttige kennissen en hanteringen, den staet ten
				voordeele verstrekken. 
			 Wel nu, zeer velen van deze voorname ingezetenen van Belgie
				kennen, noch verstaen fransch; en nogtans alles, waer in zy het grootste belang
				hebben, wordt hun door het bestuer in deze vreemde tael voorgedragen. 
			 Is het inderdaed niet drukkend, dat de Burgemeesteren, ten platten
				lande door hunne gemeente gekozen, zelve hunne plichten byna niet kunnen
				vervullen; daer zy geen fransch kennende, de betrekkingen met de regering niet
				in staet zyu te onderhouden? Is het niet vernederend, dat zy zich
				Secretarissen, die het fransch machtig zyn, moeten aenschaffen, en het hun
				toevertrouwde ambt aen dezen overlaten, ja, om zoo te zeggen, afstaen? 
		   
		   
			 §. 4.
 
			 Is het waer, dat het Nederduitsch ruw en onbeschaefd zy? - 
			 De hedendaegsche Noordsche talen nemen haren oorsprong van de,
				voorheen zeer verspreide, Teutonische spraek. Het Hoogduitsch, Engelsch en
				Nederduitsch zyn gezusters, en alle stammen van deze ééne moeder
				af. 
{==14==} {>>pagina-aanduiding<<}
 
			 Jonger dan eenige andere dezer talen, was de Nederduitsche
				vóór andere aen vaste regels verbonden; en daer zy geene
				versmelting met andere talen (gelyk het Engelsch en Fransch) heeft moeten
				ondergaen, behield zy steeds hare oorspronglyke zuiverheid, en was in de
				XIII.e eeuw, toen by velen onzer naburen nog geen schyn van
				volkstael bestond, zoo beschaefd reeds, dat een 
				Jacob van Maerlant en een 
				Jan van Helu dezelve, tot het schryven hunner berymde
				chronyken, niet onverdienstelyk gebruikten. 
			 Later verloor de tael veel van hare net- en kieschheid. De
				overgang des gezags in handen van vreemde vorsten, de verkeering met vreemde
				volken, en vooral de ongelukkige tyden der burgerkrygen, die Nederland deerlyk
				teisterden, waren de voornaemste oorzaken der verbastering. Daer ook het Latyn,
				als tael der geleerden, gebruikt werd, zoo bleef de volkstael veeltyds
				veronachtzaemd, en van alle beoefening verstoken. 
			 Nogtans, na de herleving der schoone letteren in Italie, omtrent
				de XVI.e eeuw, begon men ook hier, op 't spoor van 
				Petrarcha, zich op de moedertael meer toe te leggen.
				Dan reeds evenaerde, en welhaest overtrof onze tael in sierlyke voortbrengselen
				vele der overige talen van Europa. 
			 En 't is deze tael, die men heden voor ruw en onbeschaefd wil doen
				doorgaen! Indien men haer dit immer had kunnen ten laste leggen, nimmer was dit
				minder dan nu het geval; groote veranderingen hebben dieswege plaets gehad. En
				nu dat zoo vele verdienstelyke Mannen hunne verhevene gedachten met het
				tooverkleed dezer tael zoo kunstig weten te omhangen, moet dit verwyt, zoo
				onbezonnen als kwaedwillig, van zelfs vervallen. 
			 Hoe ryk is onze tale niet in eigene en oorspronglyke schoonheden!
				zy heeft voor eerst, als het Latyn en Griekscb, het voordeel der
				woordverplaetsing en woordkoppeling: wat kracht en nadruk zet dit aen de
				voordracht niet by? Van daer het voorrecht, dat wy hebben, om de oude
				classieken in onze tael, als het ware, letterlyk over te brengen; daer wy byna
				
{==15==} {>>pagina-aanduiding<<}
 alle hunne zinswendingen met dezelfde sierlykheid en kracht kunnen
				gebruiken. De Franschen en Engelschen, aen eenen vasten gang in de woordvoeging
				verbonden, kunnen vele der grieksche en latynsche uitdrukkingen slechts door
				omschryving vertalen. 
			 De Nederduitsche tael is ook tot het bestuderen der wetenschappen
				zeer gepast: zy bezit eigene wortelwoorden, waerdoor zy alle nieuwe
				uitvindigen, zonder dier benamingen aen vreemde talen te ontleenen, kan
				uitdrukken; hare gemakkelyke woordkoppeling, waerdoor zy veelvuldige gedachten
				in één enkel woord besluit, is hier toe ook allergeschikst. Het
				voordeel, dat deze hoedanigheid, in tegenoverstelling van de Fransche tael,
				oplevert, is licht te bevatten. By ons geeft de naem zelf van het genoemde
				voorwerp de bedoelde zaek reeds meer dan oppervlakkig te kennen; terwyl dit met
				de Fransche tael geheel anders gelegen is: wil men ze tot het leeren eener
				kunst gebruiken, men moet voorafgaendelyk de benamingen, die er in voorkomen,
				en derzelver beteekenis, meestal uit de Grieksche tael ontleend, verstaen
				kunnen (3). 
			 Vreemdelingen alleen beweren, dat onze spraek, door opeenstootende
				medeklinkers stroef en hardluidende is; ter oorzake, dat hun de echte uitspraek
				onbekend is. Wat de vereeniging der medeklinkers aengaet, het Vlaemsch is ten
				dezen opzigte vry te spreken van scherpheid. Zy verheft zich in zacht en
				welluidendheid boven de andere Duitsche tongvallen, en is van hardklinkende
				toonen zeer gezuiverd; niet zonder reden zong een groot Taelkundige haer het
				volgende ter eere: 
			  
				Niet vruchteloos verheft in Brugges wallen  
				De vaderlandsche Taal het hoofd.  
				Het vlaamsche Dietsch, 't zachtklinkendste van allen, 
				Zal eenmaal weêr in stouter tongval brallen;  
				Zijn glans was slechts in schijn verdoofd.  
				(Kinker.)  
			 
 
			 Wat meer is, zy bezit zeer veel klanknabootsende woorden, die aen
				onze dichtkunst eene wonderlyke welluidendheid, en zelfs iets toonkundigs,
				byzetten; eene schoonheid, waerin mogelyk geene andere tael haer overtreft.
			 
{==16==} {>>pagina-aanduiding<<}
 
			 Hoe meesterlyk heeft onze landgenoot, de heer 
				P. Van Duyse, hier van weten gebruik te maken! daer
				zyn gedicht den lof onzer tael behelst, zoo hale ik, tot 's lezers overtuiging,
				het volgende daeruit aen: 
			  
					Aenspraek tot de tael. 
				Hoe manlijkstout klinkt uw te zaamgepreste toon,  
				Als hij ons 't woeden schetst der bloedige Belloon!  
				Het krijgsvuur schijnt in u een hooger vuur te wekken.  
				Dan maalt des Dichters hand, met onnavolgbre trekken,  
				Het losgedonderd schot, met bulderend gebrom;  
				't Schelklinkende klaroen, by 't rommelen der trom,  
				En 't zwaard, dat, klettrend, krast op de overkruiste
				  zwaarden,  
				En 't snorkend brieschen van de hijgendmatte paarden,  
				Of 't alverslindend vuur, dat door de straten snort;  
				Daar Mavors, als een storm, op bleeke burgren stort;  
				Wie krijgers, losgespat in razernij, doorhakken,  
				En die met paarschen mond den flaauwen doodsnik snakken.  
				Hier hoort men in zijn zang het schettren den trompet,  
				't Losbarsten des mortiers, en 't schuiflen van 't musket,  
				En 't schrikgehuil, dat met het vuur, tot aan de wolken  
				Zich opheft, - als of 't rees uit 's afgronds holle kolken;  
				De doodklok, die, met dof geklep, verflaauwend klinkt,  
				Terwijl de toren krakt en kraakt, en nederzinkt.  
				Maar teeder lispelt zij, wanneer zij de oorlogsvanen  
				Voor Mavors minnares ontsnelt naar mijrtenlanen;  
				Van hare aanvalligheên op zachte toonen speelt,  
				Van 't rozenmondje, dat een' ijzren boezem streelt,  
				Van zoete kusjes en verrukkelijke lachjes,  
				Van teedre zuchtjes en ontvlamde minneklagtjes.  
				Bewondrenswaarde taal! - nu dondert hare toon,  
				Dan rolt hij vloeijend voort, en staag is ze even schoon.
				  (4).  
			 
 
		   
		   
			 §. 5.
 
			 Tot dus verre hebben wy klaerblykend bewezen, dat het grootste
				deel der Belgen de Nederduitsche tael spreekt; dat de voorname luiden, schoon
				sommige de Fransche tael ook kennen, algemeen nogtans het Vlaemsch niet
				onmagtig zyn; 
{==17==} {>>pagina-aanduiding<<}
 eindelyk hebben wy iets van hare schoonheden en
				rykdom aen den dag gelegd, en bewezen, dat zy, wel verre van ruw te zyn, in
				tegendeel als zeer beschaefd en zacht en krachtig zich voordoet; dus
				allergeschikst om by het Besstuer te worden gebruikt. Verre van ons nogtans de
				gedachte, om uit het aengehaelde te besluiten dat de Regering de Belgische tael
				alleen en uitsluitend hier te lande in gebruik diende te brengen. Verre van
				ons, dat wy by de Walen onze tael met geweld zouden willen ingevoerd zien;
				neen! Dat elk het zyne behoude, en geen van beiden zyne spraek den anderen
				trachte op te dringen. 
			 Hoog acht ik de rechten van een iegelyk; ik acht de vryheid der
				talen een der voornaemste rechten van een volk, en keur dus het uitsluitend
				gebruik der Fransche tael ten sterksten af. 
			 Daer de ingezetenen van België deels Vlaemsch en deels
				Waelsch spreken, behoort men niet alleen de besluiten der wetgevende macht in
				beide talen kenbaer te maken; maer in de provintien, waer de volkstael Vlaemsch
				is (als in west-Vlaenderen, oost-Vlaenderen, zuid-Brabant, Antwerpen en het
				Limburgsche) diende men de provintiale betrekkingen, niet min dan de
				gerechtshoven, in het Vlaemsch in te richten; ten einde de inboorling dier
				provintien niet in de onaengename verplichting worde gesteld, eenen taelman in
				zyn eigen land, en voor zynen dagelykschen handel, noodig te hebben. 
		   
		   
			 §. 6.
 
			 Het invoeren eener vreemde tael kwetst niet slechts de edelste
				rechten eener natie, maer oefent ook eenen allernadeeligsten invloed uit op de
				huishoudelyke gewoonten en zeden van den landzaet. 
			 Door het verspreiden der Fransche tael wordt de gemeenschap met
			 	Frankryk gemakkelyker, en tevens nood-
{==18==} {>>pagina-aanduiding<<}
wendiger. By gevolg dringen
				de fransche zeden meer en meer in ons midden; en God weet wat noodlottige
				gevolgen dit ons voorbereidt. 
			 Men werpe een oogslag op de schouwburgen, die wy van de Franschen
				overnemen: de onzedigheid heft daer wel eens schaemteloos het hoofd; onder de
				uitlokkendste versieringen worden daer de misdryven, uit 's menschen bedorven
				hart opwellend, aen het volk voorgedragen, en, zonder eerbied voor alles wat
				eerbiedwaerdig is, stelt men daer de schandelykste neigingen, als eene
				galanterie of faiblesse, in een vleiend daglicht. Men dryft er
				den spot met deugden, die elk rechtschapen hart moet hoogachten, en onopgemerkt
				verspreidt men er het zaed ter ontwikkeling van het laegste wangedrag (5). 
			 Niets strekt er tegen deze besmetting tot een betere borstweer dan
				eene, met Frankryks zeden niet strookende, eigenaerdige tael; onze moedertael
				dient ons tot natuerlyken scheidsmuer tegen dit zedenbederf. Dat men deze dan
				voorsta en begunstige! 
		   
		   
			 §. 7.
 
			 De Fransche tael benadeelt ook op een gevoelige wyze de algemeene
				beschaving, en belet dat de verlichting zich tot de lagere klassen
				uitstrekke. 
			 Schoon het vooroordeel tegen de volkstael sedert eenigen tyd meer
				en meer verminderd is, blyft de verslaefdheid aen de Fransche tael nog zeer
				ingekankerd; meestal de wetenschappelyke en geschiedkundige vakken worden hier
				nog in 't Fransch behandeld; en de volksklas, waer onder men veeltyds
				rechtgeaerde burgers vindt, wordt, op die wyze, van de mededeeling en opvatting
				dezer nieuw-verspreide kennissen verstoken. 
			 En wat byzondere sierlykheid bezitten fransche werken, die de
				Belgen schryven? De geleerden zelve die zich 
{==19==} {>>pagina-aanduiding<<}
 van deze tael
				bedienen, zyn haer niet volkomen machtig: wel zondigen zy niet tegen de
				spelling; maer wat den styl, het zoo genaemde génie der tael
				betreft, daerin schieten zy voorzeker te kort; en by gevolg moeten zy altoos
				voor de Franschen, die in hunne eigene tael schryven, onderdoen (6). 
			 Wierd onze tael meer gewaerdeerd en beoefend, hoe velen, die nu
				onaengemerkt voorby glippen, zouden zich niet in de wetenschappen en
				letterkunde beroemd maken! Zoo lang het Latyn de tael der geleerden was,
				schitterde België boven alles uit; maer sints de naburige volken hunne
				eigene spraek beoefenen, zyn wy ver ten achteren, uit hoofde van het
				verwaerloozen der onze. 
			 Een 
				Hosschius, een 
				Wallius wisten hunne denkbeelden in Latynsche
				gedichten niet onsierlyk uit te drukken; maer hoeveel lichter hadden zy dit
				niet in hunne moedertael gedaen, en hoeveel nuttiger waren hunne gezangen aen
				het Vaderland niet geweest! Vader 
				Cats had dit begrepen. 
			 Werken in de volkstael geschreven, roeien schadelyke vooroordeelen
				uit, verspreiden nieuwe uitvindingen en gezonder denkwyzen onder alle de rangen
				der maetschappy; en dit middel van beschaving ontberen wy; zoo dat de Belgen by
				de overige europische volken, die daervan in bezit zyn, ten onder moeten
				blyven. 
		   
		   
			 §. 8.
 
			 Eindelyk, het allernadeeligst gevolg dat het gebruik eener vreemde
				tael na zich sleept, is het verdooven van den nationalen geest, die, even als
				de zeden, met de tael zelve van een volk zoodanig verknocht is, dat het
				onmogelyk is een afzonderlyk volksbestaen te hebben zonder eene afzonderlyke
				tael. 
			 En inderdaed, eene tael bewyst het bestaen van een volk; zoo lang
				de aengeborene, de oorspronglyke tael in 
{==20==} {>>pagina-aanduiding<<}
 een land heerscht, is
				hetzelfde volk nog altyd in wezen: de Parthenon kan zich nog uit zyne
				bouwvalligheid verheffen; maer de Romein, daer hy zyne oorspronglyke tael
				verzaekt heeft, zal nimmer zyne vroegere eigenaerdigheid terug winnen. 
			 Het is immers de geographische ligging niet, het zyn geene
				bergketenen noch rivieren, die de verscheidenheid der volken aenduiden: de
				zeden en de tael alleen zyn de rechte kenteekenen van een onafhanglyk volk.
			 
			 Zeden en tael vormen den volksgeest, en zy oefenen wederzyds op
				elkander zulk eenen invloed uit, dat de na- of voordeelige richting van eene
				dezer onmiddelyk op de andere terug werkt, en dat het gansche volkswezen tevens
				den weêrschok daervan gevoelt. 
			 Wanneer is het staetkundig lichaem van een volk op zyn volkomenst
				ingericht? - Dan, als eenzelfde geest alle deszelfs leden bezielt, als de
				laegste met de hoogste standen zoodanig in verband staen, dat de minste
				trilling van een deel zich over 't geheele volk uitstrekt; dan doen dezelfde
				voorvallen dezelfde gevoelens en gevolgtrekkingen eerst ontstaen. 
			 Deze gelukkige staet is zonder dezelfde tael onmogelyk. De tael is
				een onderlinge band, die alle de ingezetenen van een land, als 't ware, tot
				één huisgezin verstrengelt. Hoe groot waren de Belgen niet, toen
				zy door dit eendrachtssnoer verbonden waren! Wie bewondert hunne heldhaftigheid
				niet in de vaderlandsche krygen, waerin zy zegevierend de speer tegen grootere
				natien voerden? 
			 Eigene zeden zyn de eerste en voornaemste grondvesten van een'
				onafhanglyken staet; eene eigene tael bewaert den oorspronglyken volksaerd, en
				vereeuwigt het volksbestaen. 
			 Een volk, welks tael in eenen staet van verachting gehouden wordt,
				moet weinig beschaefd en verlicht wezen. Alle volk, dat zich zyne oorspronglyke
			 	tael laet ontne-
{==21==} {>>pagina-aanduiding<<}
men, verliest het laetste steunsel zyner
				onafhanglykheid. 
			 Wie zal dus niet trachten dien allesverdelgenden springvloed te
				stuiten? - Niet slechts de Regering van een land moet de volkstael onder hare
				bescherming nemen en voorstaen; maer gy, voornamelyk, geleerde Mannen,
				Ambtenaers en Hoofden van den staet, naer wien alles zich regelt! Aen U wordt
				het, als een edele plicht opgelegd, ter beantwoording in dit belangryk
				vraegstuk op te treden, den rechten weg tusschen beiden uitersten in te slaen,
				en het overig gedeelte der natie voortelichten. 
			 Het zy zoo! en vreemde overheerschers zullen vergeefs de
				nationaliteit ons trachten te ontnemen; een algemeene en onafgebrokene
				tegenstand aen het vreemde door vaderlandsche mannen is onoverwinnelyk; noch
				geweld noch tyd kan er den indruk van te keer gaen; en het volk zal door die
				welingerigte pooging, zich allengs tot eene steeds klimmende beschaving en
				verlichting verheffen. 
		   
		   
			 §. 9.
 
			 Zonder tot de verdere oorzaken der aengewezene verwaerloozing op
				te klimmen, zal ik doen aenmerken dat de byzonderste en jongste, de
				twintigjarige overheersching der Franschen is, die alles in het werk stelden om
				ons hunne tael overtezetten; nogtans is hun dit niet volkomen gelukt: in
				weêrwil van hunne betrachtingen bleven wy onze moedertael behouden. 
			 Niet te min bracht dit onze tael een merkelyk nadeel toe. Er
				ontstond, uit die voortdurende werking ter verspreiding der Fransche tael, in
				zekere gemoederen een vooroordeel ten voordeele der zelve. Geen wonder: alle de
				betrekkingen des bestuers werden in het Fransch opgesteld. Dit deed zich
				onmiddelyk in de opvoeding gevoelen, die nu schier algemeen in de Fransche tael
				geschiedde; en daer de landtael tot geen blykend nut meer strekte, werd zy
			 	wel-
{==22==} {>>pagina-aanduiding<<}
haest eener ernstige oefening onwaerdig gekeurd, en
				verzuimd. 
			 Wy ontkennen niet dat de Fransche tael wyd verspreid en hierdoor
				aen den koophandel en verscheidene andere standen der maetschappy onontbeerlyk
				is; ook stellen wy ons tegen de kennis dezer tael niet; vreemde talen aen te
				leeren is altyd zeer nuttig; maer daerom moet men zyne eigene niet
				verwaerloozen noch onbeoefend laten; het bestuderen eener vreemde tael
				vereischt wel voornamelyk, en vooraf, eene grondige kennis zyner moedertael; de
				eenigste tael welke men volkomen machtig wordt, en gevolgelyk tot het
				onderwyzen en aenleeren van andere talen moet gebruiken. 
		   
		   
			 §. 10.
 
			 Het veronachtzamen der moedertael by de eerste opvoeding dient
				niet weinig, om een vooroordeel, door zoo vele andere ontstandigheden
				begunstigd, meer en meer te doen inwortelen. Velen kennen hunne eigene tael
				niet, en veelal veracht men hetgene men niet kent. 
			 Verstandiger was de handelwyze onzer Voorouders! Zy gevoelden al
				het nadeelige dezer verwaerloozing; zy wisten dat de opvoeding in eene vreemde
				tael de grondslagen van het volksbestaen krenkt en ondermynt, en dat de
				minachting en nalatigheid ten aenzien der moedertael voorboden zyn van den
				ondergang der nationaliteit. 
			 Tot voorkoming van dit kwaed beletten zy, zoo veel mogelyk, den
				omgang met naburige volken aen de Belgische jongelingschap, en zy hadden
				voorwaer het misverstand niet van hunne kinderen aen vreemde meesters toe te
				vertrouwen, of naer vreemde landen te zenden, waer hun een afkeer tegen het
				vaderlandsche ingeboezemd wordt; een afkeer des te nadeeliger in zyne
				uitwerkselen naer mate hy in jongere jaren wordt ingezogen. 
{==23==} {>>pagina-aanduiding<<}
 
			 Zy zelven, en geenszins vreemde leermeesters, namen voor de
				opvoeding hunner kinderen zorg; zy boezemden hun eerbied voor het eigene in; zy
				leerden hun vroomheid, vaderlandsche zeden en 's Lands tael waerdeeren en
				hoogachten. Zy vormden niet slechts Belgen by name, maer echt vaderlandsche,
				onverfranschte Belgen. 
			 Deze Belgen schaemden zich niet hunne moedertael te spreken; zy
				waren over dezelve trotsch, en gedoogden nooit dat de Fransche tael in de zaken
				van het bestuer ingevoerd werd. 
			 Zoo lang de vorsten dezer landen inboorlingen waren, leed de tael
				geen of weinige afbreuk. Voor de eerste reize ontstonden hier omtrent
				moeielykheden, toen de schepter der Belgische regering in handen der
				Bourgondische prinsen verviel. Deze vorsten van 't Fransche huis afstammende en
				in 't Fransch opgebragt, trachtten meer dan eens de tael der landen die zy
				kwamen besturen door de Fransche spraek te doen vervangen; doch te
				vergeefs. 
			 De staten verhieven zich bestendig tegen de schending der
				vaderlandsche rechten, en er werd sedert in de blyde inkomsten en in de
				andere privilegien der provintien besproken en vastgesteld dat alle
				voorstellen, beden en andere zaken van beheer in de landtael moesten geschieden
				(7). 
		   
		   
			 §. 11.
 
			 Hoe zyn wy van de voetstappen onzer voorvaderen afgeweken! Wy
				hebben hunne wyze voorbeelden verwaerloosd, en eenigen zelfs onder ons hebben
				niet slechts de Fransche tael aengenomen, maer ook vaderlandsche zeden tegen
				fransche verruild. 
			 O 
				Artevelde! hoe verbolgen en verontwaerdigd zoudt gy
				niet wezen, zaegt gy de hedendaegsche verbastering onzer landgenoten!
				‘Waer is,’ zoudt gy zeggen, ‘de deugd,’ ‘de goede
			 	trouw der Belgen heengevaren? Hunne gema-
{==24==} {>>pagina-aanduiding<<}
tigdheid is in
				losbandigheid of verwyfdheid, hunne zelfstandigheid in zucht naer het
				uitheemsche ontaerd! Eigenbaet vervangt de goede trouw. O verbasterde nazaet!
				welke uitheemsche tael hoor ik u spreken, wat uitheemsche,
				dagelyksverwisselende dracht zie ik om uwe lendenen? - Belgen! laet gy u thans
				door vreemden overheeren? Zoo slaefsch waren uwe Voorvaderen niet: zy hadden 't
				bezef hunner eigenwaerde. 
			 Schudt, schudt het juk dezer vooroordeelen af; gy ten minste, gy
				onverbasterde teelt der helden van Woeringen, van
				Kortryk, van Crecy, van St. Quentin,
				waer de nationaliteit der Belgen zoo heldhaftig uitblonk en gestaefd werd.
				Voorkomt uw nakenden ondergang; herryst! Neemt als een herschapen volk uw
				vaderlandsche zeden en vaderlandsche tael weder aen. 
			 Kleeft niet langer aen het waggelende staetsgebouw van Frankryk;
				ziet gy niet dat het door bedorvene zeden ondermynd, reeds lang een' naderenden
				val voorspelt? vreest, dat zyne neêrstorting u medeslepe, en u onder zyne
				bouwvallen begrave. 
			 Doet het eigenaerdige op het vreemde zegevieren; boezemt den
				landzaet eerbied voor de deugden der voorvaderen in; eens evenaert gy dan de
				braefheid van het voorgeslacht, en dan eerst zult gy waerlyk groot
				worden!’ 
			 Zie daer hoe 
				Artevelde ons zoude toespreken; zie daer hoe elk
				oprechte Belg zou dienen te denken, en te spreken. 
			  
			 Gend, 1833. 
			 Ph.s BLOMMAERT. 
		  
		    
{==25==} {>>pagina-aanduiding<<}
 
			 Aenteekeningen.
 
			 (1) De bevolking van dat gedeelte van Luxemburg, waer het
				Hoogduitsch de volkstael is, beloopt op 127,500 zielen. 
			 (2) De heer 
				Verloo, in zyn belangryk werkjen: 
		  Verhandeling op het niet achten der moederlyke
		  tael
		   (*), bewyst dit
		  ook op de volgende wyze: ‘En om met eenen oogslag te zien,’ zegt
		  hy, ‘het bedrag van het Waelsch tegen het Vlaemsch, het Waelsch is op de
		  minstbevolkte landstreken binnenwaerts het land in gelegen; het Vlaemsch is
		  verstrekt op de beste gewesten, langs geheel de zeekusten, op de byzonderste
		  oevers van de Schelde, de Leye, den Rupel en op de vaerten, waer alles krielt
		  van volk, ryk en gelukkig is. Het Vlaemsch heeft in te brengen de schoone
		  steden van voornamen rang, Brussel, Gend,
		  Antwerpen, Loven, Mechelen,
		  Aelst, Brugge, Iperen,
		  Kortryk, Ostende, Ruremonde en het land
		  van Waes, het welk niet als eene groote stad is; waer het Waelsch
		  niet tegen te stellen heeft, als Bergen, Namen en
		  Doornyk, die met dryen samen noch geen Brussel noch
		  Gend alleen maken. En wie de gelegendheden der Vlaemsche en
		  Waelsche landstreken kent en de bevolking en weelde der zelve overweegt, zal
		  zeker belyden, dat in myne opneming het Fransch niet te kort gedeylt is.’
		  En van het Waelsch sprekende vervolgt hy bladz. 33: ‘Schoon onze Waelen
		  hunne kinderen opbrengen, leeren leezen en schryven in het Fransch, hunne
		  moederlyke, hunne landtael, gaet nogtans zoo verre van het Fransch af, dat de
		  ware Franschen hun geensints verstaen. De Luykenaers, die schier binnen ons
		  land gezeten zyn, maken somtyds dichten en Liedekens, in hun Waelsch; doch een
		  Franschman zal dit zoo min verstaen, zelfs minder als het Spaensch of
		  Italiaensch; zoo dat het Waelsch zoo min Fransch is, als het Spaensch. Het is
		  daer en boven eene zeer leelyke tael, en gelyk Guicciardinus zegt, Sermo
		  corruptus valde, et perabsurdus.’ 
		  (3) Men hebbe slechts de eene of andere kunst te zien; de
			 Scheikunst B.V. wordt in 't Fransch Chymie genaemd. Wie zal op
			 dezen 
{==26==} {>>pagina-aanduiding<<}
 naem zich eenig denkbeeld kunnen vormen van hetgene hy
			 aenduidt, ten zy hy alreeds de kunst kent? Chymie komt volgens eenigen van het
		  	grieksch χύω of χεω, dat
			 eigenlyk smelten beteekent; om dat men dezen naem in den beginne gaf aen
			 de kunst, die 't smelten en 't zuiveren der metalen ten doel had. Tegenwoordig
			 geeft men den naem van Chymie aen die kunst, die de scheiding der gemengde
			 lichamen en hunne wederzydsche werking tot voorwerp heeft. Van daer ook de naem
			 van Scheikunst, die beter dan Chymie de bedoelde zaek
			 beschryft. 
		  Zoo is het met de overige kunstwoorden gelegen, als
			 oxigène, zuerstof; azote, stiklucht; calorique,
			 warmtestof; hydrogène, waterstof; oxalate, zuringzout,
			 enz. Dat men oordeele welke dezer uitdrukkingen de klaerste gedachten te wege
			 brengen. 
(4)		   
		  Lofdicht op de Nederlandsche Tael door het koninklyk
		  Genootschap Concordia te Brussel bekroond en in het licht
		  gegeven; Brussel 1829. Hetzelve komt mede voor in de Gedichten van 
		  P. Van Duyse; 's Gravenhage, by Immerzeel, junior.
		  1830. 
		  (5) De heer 
			 A. Barbier, getuigt dit, in zyn werkjen: 
		  Jambes, (Brux. 1832), en bezonderlyk in de
		  12.de, bladz. 66: 
		   
			 Les théâtres partout sont d'infâmes
				repaires,  
			 Des autels de débauche, où le vice
				éhonté  
			 Donne pour tous les prix leçon d'impureté.  
			 C'est à qui chaque soir sur leurs planches banales  
			 Étalera le plus de honte et de scandales,  
			 A qui déroulera dans un roman piteux  
			 Des plus grossières moeurs les traits les plus honteux, 
			 
			 Et sans respect aucun pour la femme et pour l'âge,  
			 Fera monter le plus de rougeur au visage.  
			 Allez, homme au coeur pur, allez en curieux  
			 Heurter vos pieds, le soir, à tous ces mauvais lieux;  
			 Dans ces antres infects descendez, quand la brume  
			 Sur la grande cité comme un fallot s'allume.  
			 Vous verrez au milieu d'un fleuve de sueur  
			 Sous un pâle soleil et sa jaune lueur,  
			 Sans haleine, sans pouls, et les lèvres muettes.  
			 Tout un peuple accroupi sur de noires banquettes,  
			 Écoutant à plaisir la langue des bourreaux,  
			 Apprivoiser ses yeux au sang des échafauds; etc.  
		  
 
{==27==} {>>pagina-aanduiding<<}
 
		  (6) Vergeefs zal een schryver zyne onkeurige en barbaersche
			 schryfwyze trachten te verschoonen, met in de voorreden te zeggen, dat hy in
			 zyne eigene tael niet schryft; zoo nogtans deden Des Roches, De Bast, Raepsaet
			 en meer anderen. - Niemand dwong hen immers eene vreemde tael te gebruiken.
		  
		   
		  Hoe geschikt ondertusschen onze landgenoten zyn, om by eene
			 eenigzins aengewakkerde beoefening in de landtael te schryven, hebben de
			 laetste jaren onzer vereeniging met Noord-Nederland bewezen. Vele
			 verdienstelyke mannen hebben zich even gunstig als Letterkundigen en Dichters
			 doen onderscheiden. Onder meer anderen vervolgden de heeren 
			 J.F. Willems, van Antwerpen; 
			 C. Vervier, 
			 L. D'Hulster en 
			 L. de Potter, van Gend; 
			 Lambin, van Ypre; en 
			 Hofman, van Kortryk, hunne werkzaemheden.
			 Gunstig maekten zich mede bekend de heeren 
			 L. van Roo, van Dixmude, 
			 Th. van Loo, van Brugge; 
			 A.J. Doornaert, van Kortryk; 
			 Ch. Ledeganck, van Eecloo; 
			 F. Rens, van Geeraerdsbergen; 
			 F. de Vos, van Ninove; 
			 J. d'Huygelaere en 
			 Désire van der Meersch, van
			 Audenaerde; 
			 P.J. Renier, van Deerlyk; 
			 Aug. Biebuyck, van Gotthem; 
			 C. Minnens, van Coolscamp; 
			 L. de Vlaminck, van Thielt; 
			 Cracco, van Rousselaere; 
			 D. de Simpel, van Staden; 
			 C.P. Serrure, 
			 Stips, 
			 J.F. Verspreeuwen en 
			 F. de Visser, van Antwerpen; 
			 P. van Duyse, van Dendermonde; en de
			 overledene heeren 
			 M. Van Rysingen, van Lokeren; en 
			 J.V. Wouters, van Lier. 
		   
		  Als Dichteresse trad jufvrouw 
			 M. Doolaeghe, van Dixmude, op. Haer Ed.
			 behaelde den eersten prys in den dichtstryd te Ypre (1826), en
			 werd tot eerelid der Letterkundige Maetschappyen van Gend,
			 Brugge en Antwerpen benoemd. 
		   
		  (7) Tot ophelderinq dezes, voeg ik hier, als bylage, een kort
			 overzicht van de oude rechten en gesteldheid der Nederduitsche Tael in
			 België. 
		   
			 België in het algemeen.
 
			 Gelyk 
				Julius Caesar, 
				Tacitus en alle volgende historieschryvers getuigen
				dat het meeste deel der Belgen van Duitsche afstamming was, zoo is ook
				van ouds de Nederduitsche tael de eenigste geweest, welke aenspraek
				heeft kunnen maken op den titel van Nationale tael, en geheel Europa
				heeft aen dezen titel hulde gedaen met aen dezelve den naem te geven van
				Lingua Belgica. 
{==28==} {>>pagina-aanduiding<<}
 
			 Als een gevolg van dit zoo lang onbetwist geblevene voorrecht,
				hebben de staetkundige schryvers van ons land, inzonderheid de graef Neny,
				opgemerkt dat alle de blyde inkomsten van onze landvorsten, by derzelver
				inhuldiging te Brussel, te Leuven, te
				Gend, te Antwerpen, en waer men Nederduitsch spreekt,
				alleen in de Vlaemsche tael vervat zyn geweest, schoon ook de
				Walen daerin betrokken waren. Zoo zyn de stukken wegens de inhuldiging
				der keizers 
				Joseph II, 
				Leopold en 
				Frans I, korts voor de Fransche overheering, niet
				tegenstaende die Vorsten onze tael niet machtig waren, in het Vlaemsch
				opgesteld. Volgens de grondwet van den staet, moesten de kanselier en raden van
				Brabant en Vlaenderen de Vlaemsche tael gebruiken in
				alle stukken welke voor de vlaemsch-sprekende bevolking waren. 
		   
		   
			 Brabant en Limburg.
 
			 Ter uitzondering van eenige weinige verorderingen van justitie
				welke in de twee talen uitgevaerdigd zyn geweest en die van vry latere tyden
				zyn, kan men zeggen dat de vlaemsche tael in deze provintie by uitsluiting
				gebezigd werd in alle openbare handelingen van bestier en rechtspleging. 
			  
			 De hooge raed te Mechelen, benevens de
				raed van Brabant, maekten gebruik dan eens van het Fransch, en
				dan eens van het Vlaemsch, naer gelang de zaken, door dezelve behandeld, van
				toepassing waren tot Vlaemsche of Waelsche ingezetenen. 
			  
			 Alle de akten der Staten van Brabant, waer van de oorkonden
				nog in 's ryks archief te Brussel berusten, zyn van de vroegste tyden af tot in
				1794 alleen in het Vlaemsch opgesteld. 
			  
			 De rekeningen van het domein te Brussel, over het
				jaer 1404 tot het jaer 1795, bevindt men, zonder uitzondering, mede in het
				Vlaemsch te zyn opgemaekt. 
			  
			 De zaken van justitie en politie werden aldaer, tot in het
				laetstgenaemd jaer toe, almede in de Nederduitsche tael beschreven, blykens de
				nog bestaende registers van den amman. Toen de hoofdschout en de andere
				ambtenaren van Waelsch-Brabant in 1622 verzochten om de rechtsgedingen
				te Leuven, betreffende persoonen uit het waelsche kwartier, in de
				Fransche tael te mogen houden, 
{==29==} {>>pagina-aanduiding<<}
 werd hunne vraeg, by besluit van
				den raed van Brabant, gedagteekend 14 july 1622, als niet
				ontvangbaer afgewezen; om dat men vreesde dat de vlaemschsprekende ingezetenen
				daer door soms gedwongen zouden zyn geweest eene andere dan hunne eigene tael
				te gebruiken. 
			  
			 Ten jare 1814 werd aen den gouverneur-generael van België,
				den baron De Vincent, binnen Brussel, een smeekschrift aengeboden,
				geteekend door 145 ouddekens en syndics der negen sectien dier stad, in
				het welk onder andere gezegd wordt: De volken van Duitschland hebben hulde
				bewezen aen de tael van ons land; doch wy moeten ons schamen dat wy nog onder
				het juk der Fransche tael gaen. De verbanning der Vlaemsche tael dient op te
				houden. 
		   
		   
			 Antwerpen.
 
			 Nog meer dan in andere provintien was men hier op het uitsluitend
				gebruik der vaderlandsche spraek van ouds zeer gezet. Immers, schoon deze
				koopstad in haren hoogsten bloei meer vreemde dan ingeborene stedelingen telde
				en er de koophandel groote vryheden genoot, zoo leest men nogtans in de
				costumen dezer stad, dat alle zaken van justitie en regering aldaer by
				uitsluiting moesten behandeld worden in de Vlaemsche tael, niettegenstaende
				dat partyen de selve niet verstaen. 
			  
			 De gedeputeerden van Antwerpen te Brussel, waren op
				het gebruik der moedertael dermate nayverig dat zy aen den hertog van Alva, die
				hun eene in 't Fransch geschrevene ordonnantie ter hand stelde, durfden
				verklaren dat zy daeraen geen gevolg wilden geven, zoo lang hun de mededeeling
				niet in het Vlaemsch gedaen ware. 
		   
		   
			 Vlaenderen.
 
			 Hebben wy de rechten der landtael in de andere gewesten duerzaem
				en volstandig bevestigd gezien, die rechten kunnen met nog veel meer bewyzen
				ten aenzien der beide Vlaenderen gestaefd worden. Geen volk bestaet er
				misschien ter wereld dat meer belang stelde in het beoefenen der moedertael, by
				het openbaer bestuer, dan de Vlamingen. Reeds onder 
				Lodewyk van Male toonden zy zulk eenen grooten afkeer
				voor de Fransche rechtspleging en tael, dat zy van 
{==30==} {>>pagina-aanduiding<<}
 de
				gerechtskamer te Ryssel, waer alle de zaken in het Fransch
				behandeld werden, volstrekt geen gebruik wilden maken, hebbende liever
				niet, dan voor een fransch hof, te appelleren. 
				Meyer en 
				Oudegherst getuigen, onder het jaer 1405, dat 
				graef Jan by zyne inkomst te Gend aen de
				Vlamingen beloven moest de Rysselsche kamer af te schaffen, en zyn hof in de
				Vlaemsche tael te zullen houden, welke belofte in de landcharter van 
				Marie van Bourgondie, van het jaer 1476,
				vernieuwd werd met de volgende woorden ‘Dat men allen saken onsen
				voorseyden lande van Vlaenderen aengaende, handelen ende proposeren sal in de
				tale van den zelven lande, ende insgelycx tgone dat men proposeren sal van
				sprincen of sprincessen weghe, tsy in openinghen, versouken, oft antwoorden,
				oec doen sal in de zelve tale, ende alle letteren, het sy sententien,
				appointementen, privilegien, provisien van justitien oft andere die men gheven
				sal van sprince of sprincessen weghe, gheven ende expedieren sal in
				vlaemssche’ 
			  
			 Alle deze wetsbepalingen waren ten jare 1795 nog van toepassing.
				Indien men, in enkele gevallen, daer van soms afgeweken is, gebeurde dit by
				wyze van oogluiking, doch geenzins op grond van rechte. 
		   
		   
	  
  
(*) Deze nieuwe uitgave is te bekomen by de
			 Uitgevers Snoeck-Ducaju en Zoon, in 12.° 100 bladzyden.
 
