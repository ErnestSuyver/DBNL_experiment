 
   
	  
		  Nieuwe proeve van klijne gedichten voor kinderen 
		  Pieter 't Hoen
		 
		  GEBRUIKT EXEMPLAAR 
		  exemplaar Koninklijke Bibliotheek Den Haag, signatuur: 1090 A 97. 
		    
		  ALGEMENE OPMERKINGEN 
		  Dit bestand biedt, behoudens een aantal hierna te noemen ingrepen, een diplomatische weergave van de derde druk van Nieuwe proeve van klijne gedichten voor kinderen van Pieter 't Hoen uit 1778. Ook de eerste druk dateert uit 1778. 
		    
		  REDACTIONELE INGREPEN
p. 46: foutief paginanummer 44 verbeterd in 46		   
p. 71: foutief paginanummer 72 verbeterd in 71
 
		  Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. 
 
[pagina ongenummerd (p. 1)]		  
NIEUWE PROEVE van KLIJNE GEDICHTEN VOOR KINDEREN. 
Iste stukje.
door
PIETER 'T HOEN.
derde druk.
 
[vignet]
TE UTRECHT,
Bij SAMUEL DE WAAL, en G. VAN DEN BRINK, jansz.
MDCCLXXVIII.
 		  
		
		 
		   
			 2005 dbnl 
			   
		   
		  hoen001nieu01_01  		   
		

		scans
				
		 
		  Pieter 't Hoen, Nieuwe proeve van klijne gedichten voor kinderen. Samuel de Waal en G. van den Brink jansz., Utrecht 1778. 
		    
		 
	  
		DBNL-TEI 1 
	  
	  
		 
		  2005-05-20 
		   
			 IH 
		   
		  colofon toegevoegd 
		 
	  
   
  
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Pieter 't Hoen, Nieuwe proeve van klijne gedichten voor kinderen. Samuel de Waal en G. van den Brink jansz., Utrecht 1778.
 
Zie: https://www.dbnl.org/tekst/hoen001nieu01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 

  
   
	 


{==2==} {>>pagina-aanduiding<<}

Leert den Jongen de eerste beginselen naar den eisch zijns wegs. 

SALOMO.


{==3==} {>>pagina-aanduiding<<}

Voorberigt.

De klijne Gedichten voor kinderen, voor eenige maanden bij de Weduwe ter Veen uitgegeeven, hebben de goedkeuring van het algemeen weggedragen; Het was, gelijk de Dichter dier Stukjes zegt; men had in onze taal gebrek aan gedichtjes, welke nuttige zedelessen inhielden en te gelijk voor het kinderlijk verstand vatbaar waren; men had wel veele dichtstukken, maar dezelve waren niet geschikt om klijne kinderen al spelende in de waarheid en de gronden der zedekunde te onderwijzen; de kinderen zelfs gaven de duidelijkste blijken, dat hun iets van dien aart ontbrak en zij naar het zelve verlangden; hoe dikwijls hoorde men hen klijne verjes of stukjes van dezelven, die zij in de schoolen of elders opgeraapt hadden, opzeggen; en met welke toegenegenheid en blijdschap dit dichterlijk geschenk van hun ontvangen wierd, kunnen alle, die hetzelve aan hunne kinderen mededeelden, getuigen. Niemand derhalven, die eenig oordeel, niemand die eenige liefde voor die teedre leedles onzer Maatschappij heeft, kan anders, dan die pogingen goedkeuren en den Godvrugtigen en kunstkundigen maker dier gedichtjes dien lof, welken hij noch bedoeld noch verwagt heeft, toewijzen.
Zelfs kinderen hebbende, ontdekte ik wel haast de

{==4==} {>>pagina-aanduiding<<}

vrugt van dit klijn doch lief geschenk; ieder hunner was even begerig om die stukjes te lezen en te herlezen; al spelende zeiden zij die op, en onderrigteden elkander naar hun vermogen van den wezenlijken zin dier gedichtjes; een mijner kinderen, een meisje van ruim ses jaaren, met een vlug oordeel en sterk geheugen begaafd, kon rasch de meesten van die gedichtjes door eene herhaalde lezing van buiten, en stelde al haar vermaak in dezelve optezingen; dan dit proefje wel smakende, vraagde zij mij daaglijks, wanneer zij die nieuwe gedichtjes, welke de dichter in zijn voorberigt haar beloofd had, krijgen zou? ik vertrouw dat verre het grootste gedeelte der klijne lezers daar even zeer naar haakt; ik zelve was zeer daar naar verlangende, en hoopte dat de brave dichter met zijn taak zoude voortvaren, te meer dewijl de algemeene goedkeuring en zijn bekende zugt om nuttig te zijn mij daar toe de sterkste prikkels scheenen; dan tot nu vrugteloos daar naar gewagt hebbende besloot ik zelve de handen aan het werk te slaan, om aan het verlangen van mijne kinderen en dat van anderen te voldoen.
Schoon ik niet verwaand genoeg ben om mij zelven eene dergelijke goedkeuring toeteschrijven, hoop ik echter dat mijne lezers ook deze met liefde zullen aannemen, en met nut gebruiken.




{==t.o. 5==} {>>pagina-aanduiding<<}



{== afbeelding 	de kinderlijke dankbaarheid.

Mij bedelde om een stukje brood,

Heb ik mijn boterham gegeven.

bl.5.==} {>>afbeelding<<}
    



{==5==} {>>pagina-aanduiding<<}


De kinderlijke dankbaarheid.


Het weldoen is mijn lust en leven; 
Die man, die door den hongersnood 
Mij bedelde om een stukje brood, 
Heb ik mijn boterham gegeven. 
  
Hij dankte mij voor mijn geschenk, 
't Zou anders ook ondankbaar wezen. 
Maar wat heb ik dan niet te vrezen, 
Ik, die zoo schaars aan God gedenk. 
  
Die schenkt mij duizend gunstbewijzen, 
En zorgt voor mij gelijk zijn kind; 
Ik zal dien God, die mij bemint, 
En alles geeft, dan altoos prijzen. 






{==6==} {>>pagina-aanduiding<<}

Het bloempje.


De klijne Flip ging met Papa 
Eens wandlen in den hof; 
Hij vroeg om een auricula; 
Dit gaf den vader stof 
Tot spreken met het jonge kind. 
Flip, zei hij, wat gij ziet, 
Wat gij of hier of elders vindt. 
Schiep God geheel uit Niet. 
Hoe schoon is 't bloempje al is het klijn! 
Waar op het knaapje riep, 
Hoe schoon moet dan de Maker zijn 
Die 't klijne bloempje Schiep. 





{==t.o. 7==} {>>pagina-aanduiding<<}



{== afbeelding 	het kootspel.

'k Moet nu meer aan leeren denken

Dan aan koot of knikkerspel.

bl.7.==} {>>afbeelding<<}
    



{==7==} {>>pagina-aanduiding<<}


Het kootspel.


Ceesje zat daar straks te pruilen 
Om dat hij geen kooten had; 
'k Heb er ses, die zal ik ruilen 
Voor zijn paerd, dat is hij sat. 
  
'k Zal hem zeggen dat mijn kooten 
Voor hem zijn van meer waardij. 
't Kootspel heeft mij lang verdrooten, 
En dan is zijn paerd voor mij. 
  
Maar moet ik geen leugens mijden, 
Daar God al mijn daden weet, 
En het tergen niet kan lijden? 
ô Mijn straf was wis gereed. 
  
'k Zal mijn broêr mijn speelgoed schenken, 
Daar ik hem gerust meê stel. 
'k Moet nu meer aan leeren denken 
Dan aan koot of knikkerspel. 






{==8==} {>>pagina-aanduiding<<}

De verjaaring.


Vaderlief, nu ben ik jaarig, 
Wees niet kaarig 
Op uw lieve kleine Jan. 
'k Ben nu heden 
In mijn tiende jaar getreden. 
Nu word ik wel ras een man. 
  
'k Wil geen speelgoed meer verzoeken; 
Koop mij boeken; 
'k Weet dat gij dat gaarne doet. 
'k Zal dan leeren 
Alles wat gij zult begeeren, 
En mij nuttig wezen moet. 





{==t.o. 9==} {>>pagina-aanduiding<<}



{== afbeelding 	het kaartenhuis.

Schreiënd riep hij; 't is bedorven;

Vader, heb ik kwaad gedaan?

bl.10.==} {>>afbeelding<<}
    



{==9==} {>>pagina-aanduiding<<}


Het kaartenhuis.


Klaasje schiep een groot behagen, 
Als van aart wat wreed en straf, 
Vliegjes, die hij vong, te plagen, 
Trok hun vlerk' en pootjes af. 
Eens had hij zeer net en vaerdig 
Zich een kaartenhuis gemaakt, 
ô Riep hij, ô dat staat aerdig, 
Als 't maar niet wordt aangeraakt. 
Vader, zie eens; dat 's een woning; 
't Is zoo lief als ik 't begeer. 
Maar in plaats van een beloning 
Stiet zijn vader 't huisje neêr. 
't Arme knaapje zag bestorven 
Zijn gebroken speelgoed aan; 
Schreijend riep hij; 't is bedorven; 
Vader, heb ik kwaad gedaan? 

{==10==} {>>pagina-aanduiding<<}

Hoe! was 't antwoord, moet gij wraken. 
Dat uw werk verbroken wordt, 
Dat gij weer zo ras kunt maken, 
Als het straks is ingestort? 
Doe dan nooit een diertje sterven 
Dat God schiep, en 't leven gunt. 
Zou uw hand zijn werk verderven 
Dat gij nimmer maken kunt? 






{==t.o. 11==} {>>pagina-aanduiding<<}



{== afbeelding 	het onweer.

Og! mamaatje lief, dat 's naar;

Hoor het onweêr klettren!

bl.11.==} {>>afbeelding<<}
    



{==11==} {>>pagina-aanduiding<<}


Het onweer.


Og! mamaatje lief, dat 's naar; 
Hoor het onweêr klettren! 
Og! wij zijn in groot gevaar; 
't Slaat ons ligt te plettren. 
Bidden wij dat 's Hemels Heer 
Ons nu wil bewaaren. 
Als die spreekt, dan moet het weêr, 
Schoon het brult, bedaaren. 
'k Zal hem bidden om genaê; 
Nooit zijn wil weêrstreven; 
Dan kan ik, het gaa hoe 't gaa, 
Vrij en vrolijk leven. 






{==12==} {>>pagina-aanduiding<<}

De vlijtige.


Mama heeft mij geprezen, 
Om dat ik fraaij kan lezen, 
En altoos vlijtig ben. 
Dit moet mijn ijver wekken, 
En mij ten spoorslag strekken, 
Dat ik mijn kragten ken. 
  
'k Zal in den vroegen morgen 
Voor mijne lessen zorgen; 
Kon ik in school die niet, 
Men zou het mij verwijten; 
Dat zou mij altoos spijten 
En 't was Mama verdriet. 





{==t.o. 13==} {>>pagina-aanduiding<<}



{== afbeelding 	de luije.

Gij kunt mijn kind niet langer wezen;

Trek dit pak aan.

bl.14.==} {>>afbeelding<<}
    



{==13==} {>>pagina-aanduiding<<}


De luije.


Ons Pietje was voor weinig dagen 
Ter school besteld. 
Eerlang begon hij dus te klagen; 
Kost dat nog geld! 
Dat kon mijn Vader wel bespaaren, 
'k Leer liever niet. 
Ik slijt voor geld mijn jonge jaaren 
In veel verdriet. 
Ik moet in school en t'huis braaf leeren, 
En nog daar bij 
Mij van een' Meester zien regeeren; 
't Is slavernij. 

{==14==} {>>pagina-aanduiding<<}

Papa, die hem had horen spreken, 
Liep naar hem toe. 
Gij zijt, zei hij, gelijk ik reken, 
Het leeren moê. 
Wel aan, mijn kind, 'k wil u niet dwingen; 
Blijf voortaan t'huis. 
De klijne Piet begon te zingen, 
Verlost van kruis. 
Papa liet aanstonds kleertjes kopen, 
Daar 't schaamelst kind 
Zich schaamen zon om meê te lopen. 
'k Heb u bemind, 
Dus sprak de man en veel gepreezen; 
Dat 's nu gedaan. 
Gij kunt mijn kind niet langer wezen; 
Trek dit pak aan. 

{==15==} {>>pagina-aanduiding<<}

Die luij en werkeloos wil leven, 
Wordt bedelaar. 
Gij kunt aan 't beedlen u begeven 
Gij zijt nu klaar. 
Het bange kind begon te kermen; 
'k Zal 't niet meer doen. 
Hij vloog zijn Vaderlief in de armen 
Met zoen op zoen. 
Neen, riep hij, 'k wil geen luijaard blijven, 
Al ben ik klijn, 
'k Wil liever leeren, leezen, schrijven, 
Dan beedlaar zijn. 






{==16==} {>>pagina-aanduiding<<}

De goede raad.


Wat leef ik vergenoegd en blij; 
'k Heb al wat ik begeer. 
Ik koot, ik knikker, speel en rij, 
Terwijl ik vlijtig leer. 
  
Mijn vader zegt; mijn lieve Jan, 
Eerst leeren dan aan 't spel, 
Dus wordt ge met er tijd een man. 
Mijn vader raadt me wel. 





{==17==} {>>pagina-aanduiding<<}

Het bijbelleezen.


Willem moest naa 't middagmaal 
In den bijbel leezen. 
Liever wou hij op de straat 
Bij zijn speelnoots wezen. 
Doch, wijl hij gedwongen wierd, 
Deed hij dat met pruilen. 
Eens begon hij, wijl hij las, 
In zich zelfs te huilen. 
Willems vader die voorlang 
Wist, waar 't Willem scheelde, 
Vroeg hem, of het bijbelwoord 
Hem alreeds verveelde? 
Die, zei hij, 't niet gaarne leest, 
Hoort niet graag God spreken, 
En moet nimmermeer dien God 
Om den Hemel smeeken. 





{==18==} {>>pagina-aanduiding<<}

De godvrugtige.


'k Heb al wat mij kan behaagen, 
Vader, die mijn hart verheugt: 
Gij deedt mij naar Jesus vraagen 
Bij 't ontluiken van mijn jeugd. 
  
'k Leer van hem mijn Schepper vreezen. 
ô Wat is mijn hart verblijd, 
Om dat God mijn God wil wezen, 
En dat gij mijn vader zijt. 





{==19==} {>>pagina-aanduiding<<}

De speelzieke.


Hoor eens, lieve zusje Mietje, 
Wat ik heden heb gedaan, 
Maar gij moet het niet vertellen; 
Vader zou mij zeker slaan. 
Neefje Jan wou met mij speelen, 
Hij had duiten in zijn zak, 
Maar het speelen liep hem tegen; 
'k Won het spel op mijn gemak. 
'k Wis wel dat ik 't ligt kon winnen, 
Wijl ik beter speel dan Jan. 
Laat ons nu wat lekkers kopen; 
Vader weet er toch niet van. 
Foeij, zei Mietje, schaam u broeder! 
Dat gij zulk een dwaasheid doet. 
Gij kost, zegt ge, beter speelen, 
Foeij, gij hebt een lang gemoed. 

{==20==} {>>pagina-aanduiding<<}

'k Zal het vader niet verzwijgen, 
Want gij zijt in groot gevaar. 
Deze winst kan u verlokken, 
Dat gij wordt een dobbelaar, 
En die daar toe is genegen 
Wordt eerlang veelligt een dief. 
'k Zal het zeggen! Og, zei broertje, 
Zeg het niet mijn Mietje lief. 
'k Zal de duiten wedergeven, 
Lieve Mietje, zwijg toch stil! 
'k Zal voortaan zulk speelen laten, 
Wijl ik naar u horen wil. 





{==t.o. 21==} {>>pagina-aanduiding<<}



{== afbeelding 	de herstelde vriendschap.

....afkeerig van krakkeelen,

Gongen zij naa vreedzaam speelen,

Hand aan hand al huplend heen.

bl.22.==} {>>afbeelding<<}
    



{==21==} {>>pagina-aanduiding<<}


De herstelde vriendschap.


Klijne Willem raakte aan 't speelen 
Met zijn besten Cameraat, 
En, gelijk het veeltijds gaat, 
Raakten zij ras aan 't krakkeelen. 
  
Jantje riep het spel is mijn; 
Gij kunt hier niet tegen strijden. 
Zou ik van u onregt lijden? 
'k Wil uw vriend niet langer zijn. 
  
Gij hebt altoos looze streeken. 
Dit trof Wimpje, met een hart 
Vol van teerheid, vol van smart, 
Riep hij, zou dit vriendschap breeken? 

{==22==} {>>pagina-aanduiding<<}

Neen, mijn allerbesten vrind; 
Zoudt ge een andren vrind verkiezen? 
'k Wil veel eer het spel verliezen. 
'k Weet dat gij mij nog bemint. 
  
Gij hebt regt; gij moet het winnen. 
Neen, zei Jan, mijn Willem nu 
Is het spel geheel voor u. 
Blijf uw Jantje slegts beminnen. 
  
Vriendschap bond hen weer aan een; 
En, afkeerig van krakkeelen, 
Gingen zij naa vreedzaam speelen, 
Hand aan hand al huplend heen. 






{==23==} {>>pagina-aanduiding<<}

De belofte.


Heb mijn beste pop mijn zusje, 
Toen zij zieklijk was, beloofd. 
Zou ik haar die pop nu geven? 
'k Wierd dan van mijn schat beroofd. 
Neen! zij zal mijn slegte hebben; 
Ze is voor haar al goed genoeg. 
Zij wou mij geen lintje schenken, 
Dat zij op haar mutsje droeg. 
Maar zou ik wel eerlijk wezen, 
Als is geen belofte hou? 
Neen! 'k wil liever speelgoed missen, 
Dan dat ik die breken zou. 





{==24==} {>>pagina-aanduiding<<}

De bedilster.


Mijn zuster knort en kijft en klaagt; 
Niets doe ik naar heur zin. 
Ik spreek, en als 't haar niet behaagt 
Krijg ik den wind voor in. 
Dit deed zij van den morgen nog; 
Ik zweeg, al had zij 't mis. 
Zij is en blijft mijn zuster toch, 
Schoon ze een bedilster is. 





{==25==} {>>pagina-aanduiding<<}

De gierigaard.


Mijn vader zegt; een gierigaard 
Is 't allersnoodste mensch. 
Al heeft hij 't vette van dees aard, 
Hij heeft niets naar zijn wensch. 
Daar elk zijn naasten minnen moet, 
Gelijk Gods wet vermeldt. 
Haat hij dien God, zich zelfs, zijn bloed, 
En mint alleen zijn geld. 
Bevreesd voor dief en moordenaar, 
Schoon hij geen Godheid vreest, 
Leeft hij gelijk een bedelaar, 
En sterft gelijk een beest. 





{==26==} {>>pagina-aanduiding<<}

De deugd de waare schoonheid.


Mijn moeder heeft me een zijden kleed 
Gemaakt, wijl zij me mint. 
Zij heeft al vrij wat geld besteed; 
Ik ben ook 't eenigst kind. 
  
Zij schonk het mij met een gelaat 
Vol liefde, en zei daar bij; 
Ik kleed u wel naar uwen staat, 
Maar kweek geen Hovaardij. 
  
Mijn Mietje, zorg nu dat uw Jeugd 
Zich niet vergaape aan schijn. 
Waart gij graag schoon, dan moet de Deugd 
Uw schoonte en sieraad zijn. 



{==t.o. 26==} {>>pagina-aanduiding<<}


{== afbeelding 	de deugd de waare schoonheid.

Waart gij graag schoon, dan moet de deugd

Uw schoonte en sieraad zijn.

bl.26.==} {>>afbeelding<<}
    




{==27==} {>>pagina-aanduiding<<}

Verjaarzang.


Zie eens Saartje! 
Neem dit taartje, 
Dat ik voor uw mondje spaar, 
Wijl gij heden 
Zijt getreden 
In uw sesde levensjaar. 
  
Kom mijn zusje! 
Geef me een kusje! 
'k Wensch u met dees dag geluk. 
Slijt uw dagen, 
Zonder klagen, 
In Gods gunst, bevrijd van druk. 





{==28==} {>>pagina-aanduiding<<}

Het bidden.


De klijne Jan was vroom en snedig, 
Gehoorzaam aan 't bevel 
Van zijnen vader, nimmer ledig, 
En wat hij deed was wel. 
Eens ging hij met zijn vader wandlen 
En met een ander Heer. 
Die met het kind begon te handlen 
Van rijkdom, staat en eer. 
Ik mag, zei die, bij wijlen spreeken, 
Als vriend, met mijnen vorst, 
Om dat ik nimmer met gebreken 
Mijn aanzien heb bemorst. 
De klijne Jan ging in het midden, 
En zei, 'k heb beter lot, 
Want als ik mag eerbiedig bidden, 
Dan spreek ik met mijn God. 





{==29==} {>>pagina-aanduiding<<}

Der armen vriend.


'k Mag den armen gaarne lijden, 
Want dat is naar Gods bevel, 
Doet doch, zei de Zaligmaker, 
Hier op aard den armen wel. 
Warom zou ik hem veragten? 
Ben ik van een beter stof? 
Heb ik meer dan hij gekregen 
Daar voor zij God eeuwig lof! 
'k Min den armen; als mijn naasten 
Zij hij van mijn goed gediend. 
Zou ik meer dan Jesus wezen? 
Die was zelfs der armen vriend. 





{==30==} {>>pagina-aanduiding<<}

De dartele.


Altoos zijt gij even stijf, 
Sprak het wulpsche Mietje 
Tot haar broertje Pietje, 
Nimmer zoekt ge een tijdverdrijf. 
Is dan in uw boeken 
Zoo veel heil te zoeken? 
Warom speelt ge niet met mij? 
'k Zou in plaats van leezen 
Liever dartel wezen. 
Doe als ik, wees altoos blij! 
Danssen, zingen, Springen, 
Zijn zoo schoone dingen. 
Neen, zei Pietje, al ben ik klijn, 
Ligt kan mij op heden 
Nog de dood vertreden. 
Zou ik dan zoo dartel zijn? 
Neen, ik zoek hier booven 
Eeuwig God te loven. 



{==t.o. 30==} {>>pagina-aanduiding<<}


{== afbeelding 	de dartele.

...... ik zoek hier booven

Eeuwig God te loven.

bl.30.==} {>>afbeelding<<}
    




{==31==} {>>pagina-aanduiding<<}

De zelfskennis.


Mijn vader zegt dat ik voor al 
Mij zelfs moet leeren kennen; 
Op dat ik op dit aardsche dal 
Mij leer aan deugd gewennen; 
En dat het niet genoegzaam zij 
Zijn eigen aart te weeten. 
Het mag eerst, is men vroom daar bij, 
Zich zelven kennen heeten. 





{==32==} {>>pagina-aanduiding<<}

Het verjaarings geschenk.


Kijk Jan; mijn vaderlief gaf mij 
Op mijn geboortedag 
Dit boek en deze lekkernij, 
Die op zijn tafel lag. 
Hij zei mij, met een vrolijk hart, 
Mijn kind, ik ben verblijd, 
Dat gij op heden, vrij van smart 
En rampen, Jaarig zijt. 
Leef lang, gelukkig en gezond! 
Geniet van uwen God, 
Tot aan uw laatsten levensstond, 
Het allerzaligst lot. 





{==33==} {>>pagina-aanduiding<<}

De morgenstond.


Ik zie alreeds het morgenlicht; 
Ik moet het bed verlaten; 
Mijn vader zegt mij, 't is uw pligt 
De luijigheid te haten. 
Gij moet door onvermoeide vlijt 
De vuige slaapzucht keeren; 
De morgenstond is regt de tijd 
Om veel en gauw te leeren. 





{==34==} {>>pagina-aanduiding<<}

De middag.


Het eten is toch nog niet klaar, 
Kom, laat ons nog wat speelen! 
Neen, broertje; zei de klijne Jan, 
Zou ik den tijd dus stelen? 
De les, die mij de meester gaf, 
Heb ik nog niet vergeten; 
Ik wil voor slegts een uur vermaak 
Geen dag een luijaard heten. 





{==35==} {>>pagina-aanduiding<<}

De avondstond.


De scheemrende avondstond komt aan, 
En nodigt mij tot rusten. 
Mijn werk is dees dag afgedaan; 
Nu mag ik mij verlusten. 
Kom Mietjesus; 
Kom geef me een kus! 
En laat ons vrolijk wezen; 
De meester heeft in school mij flus, 
Om dat ik leer, geprezen. 





{==36==} {>>pagina-aanduiding<<}

De nagt.


Kom Jantje; kom, ga nu naar bed! 
Gij doet doch niets dan gapen; 
Gij weet niet wat uwe oogjes let. 
De Nagt roept u tot slaapen. 
Doch, als gij zult naar bed toegaan, 
Herdenk dan uw gebreken; 
Gij moet, voor 't geen ge hebt misdaan, 
Aan God vergeving smeken. 





{==37==} {>>pagina-aanduiding<<}

Doe wel en zie niet om!


Mijn buurmans Jan bedenkt, 
Waar meê hij alle dagen 
Mij, dien hij haat, kan plagen, 
En wat mijne agting krenkt. 
  
Schoon ik mijn lessen ken, 
En 't kwaaddoen zoek te haten, 
Hij laat niet naa te praten, 
Dat ik een luijaard ben. 
  
Mijn vader zegt; mijn zoon; 
Wil Nijd zijn pijlen schieten, 
Laat u dat niet verdrieten; 
Hij stelt zich zelfs ten toon. 
  
De Deugd maakt Laster stom. 
Gij moet, bevrijd van vreezen, 
Der spreuk gedagtig wezen, 
Doe wel en zie niet om! 





{==38==} {>>pagina-aanduiding<<}

Te veel maakt ongezond.


Ons Wimpje kreeg een hoed 
Vol kerssen van zijn moeder. 
Hij zogt terstond zijn broeder, 
En liep hem te gemoet. 
  
Kijk, riep hij, kijk eens Claasje; 
Kijk, wat al lekkernij! 
Die kerssen zijn voor mij. 
Nu ben ik eerst een baasje. 
  
Ik eet mijn buik nu rond. 
Maar 'k zal een deel besparen, 
'k Mogt anders kwalijk varen. 
Te veel maakt ongezond. 



{==t.o. 38==} {>>pagina-aanduiding<<}


{== afbeelding 	te veel maakt ongezond.

.... 'k zal een deel besparen,

k Mogt anders kwalijk varen.

bl.38.==} {>>afbeelding<<}
    




{==t.o. 39==} {>>pagina-aanduiding<<}



{== afbeelding 	de lente.

Zie ik in den morgen

Mijn God voor me zorgen;

bl.40.==} {>>afbeelding<<}
    



{==39==} {>>pagina-aanduiding<<}


De lente.


Geen vrolijker tijd, 
Dan als men verblijd 
De Lente mag roemen; 
Dan pluk ik mij bloemen, 
En ga hand aan hand 
Met vader in 't land, 
Daar vreugd is te rapen 
Bij koejen en schapen. 
Ik zie dan hoe elk 
Der boeren de melk 
Uijt de uijers kan wringen. 
Dan hoor ik het zingen 
Van vinkjes en sijs, 
En volg op mijn wijs 
Hun vrolijke klanken, 
Om Gode te danken 

{==40==} {>>pagina-aanduiding<<}

Voor 't goed, dat Hij mij 
Doet smaken. Hoe blij 
Zie ik in den morgen 
Mijn God voor me zorgen: 
Dies zijn Hem mijn tijd, 
Mijn hart, mijn vermaken, 
Die 'k immer zal smaken, 
Voor eeuwig gewijd. 






{==41==} {>>pagina-aanduiding<<}

De zomer.


De Zomer, ja die staat mij aan; 
Dan kan ik mij met duizend zaken, 
Die 'k 's winters missen moet vermaken, 
Het zij ik mag uit vissen gaan, 
Of buiten vol op kerssen eten, 
(En dat mag eerst plaisierig heten) 
Of dat ik bij mijn vaders vrind 
Mag daaglijks met den wagen rijden; 
Die braave man mag mij zoo lijden; 
Hij mint mij als zijn eigen kind. 
Ik wil ook altoos naar hem hooren, 
En hem door stoutheid niet verstooren. 
Ik heb hem lief; hoe graag zou hij 
Schier alles tot mijn heil besteden, 
Dit weet ik, want in zijn gebeden 
Bidt hij ook altoos lief voor mij. 





{==42==} {>>pagina-aanduiding<<}

De herfst.


Straks wordt mijn vaders koe geslagt, 
Dan krijg ik blaas en koten, 
Daar met mijn speelgenooten 
De speeltijd meê wordt doorgebragt, 
Als wij, naar vlijtig leeren, 
Uit school naar huis toe keeren. 
  
De Herfst is zeker 't best geschikt 
Om mij vermaak te geven; 
Ik smaak het zoet van 't leven, 
Wanneer het ooft mijn hart verkwikt, 
En ik de malsche druiven, 
Zoo veel mij lust, mag kluiven. 
  
De zomer is zoo ras voorbij; 
Maar weinig warme dagen, 
En dikwijls onweersvlagen, 
Dit is een goede les voor mij; 
'k Moet op mijn einde merken. 
De tijd heeft arends-vlerken. 

{==t.o. 42==} {>>pagina-aanduiding<<}


{== afbeelding 	de herfst.

'k Moet op mijn einde merken;

De tijd heeft arends-vlerken.

bl.42.==} {>>afbeelding<<}
    
 

{==43==} {>>pagina-aanduiding<<}

Mijn jeugd zal spoedig heene gaan. 
Wil God mij 't leven schenken, 
Dan zal ik daaglijks denken, 
‘Ligt is het straks met mij gedaan. 
‘Mijn Schepper leer mij sterven! 
‘Eer ik mijn jeugd moet derven. 





{==44==} {>>pagina-aanduiding<<}

De winter.


Pietje schep vermaak in bloemen! 
't Lentsaisoen zij hem tot vreugd! 
Ik, ik zal den winter roemen, 
Die verschaft mij meer geneugt. 
Dan kan ik op baantjes glijën, 
Als de sneeuw den grond bedekt. 
Of op 't ijs op schaatsjes rijën, 
Dat mij tot vermaak verstrekt. 
Maar ik moet het vader vragen; 
Viel ik eens, ô wat een pijn! 
'k Zou ook, met mij veel te wagen, 
Ligt mijn eigen moorder zijn. 



{==t.o. 44==} {>>pagina-aanduiding<<}


{== afbeelding 	de winter.

Maar ik moet het vader magen;

Viel ik eens, ô wat een pijn!

bl.44.==} {>>afbeelding<<}
    




{==45==} {>>pagina-aanduiding<<}

De verdraagzaamheid.


Broêr; gij moet den meester klagen, 
Dat de stoute Flip u sloeg. 
Eer ik zulk een leed verdroeg 
Zou ik liever alles wagen. 
Zou hij strafloos heene gaan? 
Noen, de meester moet hem slaan. 
  
Keesje zei, dat doe ik niet; 
Als nu Flip eens straf moest lijden, 
Zou dat mij van smart bevrijden? 
Wraakzucht geeft ons maar verdriet. 
'k Zou, indien hij wierd geslagen, 
Voor hem nog verschooning vragen. 





{==46==} {>>pagina-aanduiding<<}

Het zwijgen.


Hoor Wimpje; wat mij van dees morgen 
Bejegende; 't verdriet, 
Dat ik toen leed, zal mij doen zorgen, 
Dat zulks niet weêr geschiedt. 
Ik hoorde mijnen vader spreken 
Met Jan, die bij hem stond, 
En wijl ik me in 't gesprek wou steken, 
Sloot hij me gauw den mond. 
Hoe, zei hij, hoe! wat moet ik horen! 
Gij durft dan, stoute gast; 
Uw' vader in zijn spreken stooren, 
Het welk geen kinders past. 
Gij moet mijne agting nimmer krenken; 
Gehoorzaam mijnen wil. 
Een kind moet horen, zien en denken, 
En zwijgen echter stil. 





{==47==} {>>pagina-aanduiding<<}

Het vrolijke grietje.


Goed, mijn lieve Grietje; laat 
't Zingen u behagen. 
Warom zoudt ge, vrolijk kind, 
Treurig zijn of klagen. 
Gij moogt spelend als gij wilt 
Lieve liedjes leeren: 
'k Schenk er u nog meer, wanneer 
Gij het zult begeren. 
Als ge uw lesjes leeren zult, 
En uw' Schepper vreezen, 
Moogt gij ook, mijn Grietje lief; 
Altijd vrolijk wezen. 





{==48==} {>>pagina-aanduiding<<}

De gestrafte luiheid.


ô Vader; wat kreeg Claas van daag, 
In 't school, van onzen meester slaag'! 
Ik zal het nooit vergeten. 
Hij zei, dat hij zijn lessen kon, 
En kon geen woord toen hij begon; 
Dat mag eerst liegen heten. 
  
De meester, ô wat was die kwaad; 
Hij zei tot ons, mijn kinders, laat 
Dit u ten spiegel strekken. 
De luiheid van dit booze kind 
Moet, als gij uw geluk bemint, 
Uw' lust en ijver wekken. 





{==49==} {>>pagina-aanduiding<<}

Prijs nooit u zelven!


Mijn kind; schoon gij uw lessen kent, 
En Jan, die zich aan luijheid went, 
Geen roem bij u kan halen, 
Gij moet op hem niet smalen, 
Noch u verheffen op uw vlijt; 
Laat andren 't vonnis wijzen. 
Gij moet, of schoon gij roemrijk zijt, 
U zelven nimmer prijzen. 





{==50==} {>>pagina-aanduiding<<}

De gestrafte ezel.


Een ezel had eens goede dagen; 
Hij at, hij dronk, hij had geen leed, 
En tweemaal 's daags wat melk te dragen 
Was al het werken dat hij deed. 
  
Hij klaagde toch, ô, riep hij, 't lopen 
Zoo dag aan dag naar 't land valt zwaar. 
Hij zag met blijdschap zich verkopen, 
En kreeg tot baas een' molenaar. 
  
Hier moest hij torsschen, slepen, ploegen. 
Och! klaagde hij, mijn kragt neemt af. 
Ik wou mij naar geen weelde voegen, 
Nu lijde ik welverdiende straf. 
  
Die naar geen ouders raad 
Of liefdeles wil leven, 
Moet dikwijls op den wenk 
Eens wreeden meesters beven. 



{==t.o. 50==} {>>pagina-aanduiding<<}


{== afbeelding 	de gestrafte ezel.

Ik wou mij naar geen weelde voegen,

Nu lijde ik welverdiende straf.

bl.50.==} {>>afbeelding<<}
    




{==51==} {>>pagina-aanduiding<<}

Niet te veel te gelijk.


Nu Jantje lief; nu kunt gij kiezen 
Wat wetenschap gij leeren zult. 
Men moet niet langer tijd verliezen; 
Uw tijd van speelen is vervuld. 
  
Ik zal het geen gij kiest niet keeren, 
Indien het tot uw welzijn strekt. 
ô, Riep hij, ô 'k wil alles leeren, 
Wijl 't al mijn' lust en ijver wekt. 
  
Wil mij maar goede meesters geven; 
Dan raak ik ras in 't Fransch, 't Latijn, 
In schrijf - en tekenkunst bedreven, 
En wat mij meer kan nuttig zijn. 
  
Doe nooit, was 't antwoord, uwe zinnen 
Gelijklijk over alles gaan. 
Eer gij het tweede zult beginnen 
Moet gij het eerste goed verstaan. 
  

{==52==} {>>pagina-aanduiding<<}

Die alles te gelijk wil werken, 
En dus zijn kragt te buiten gaat, 
Zal in het eind te laat bemerken, 
Dat hij van 't meeste niets verstaat. 





{==53==} {>>pagina-aanduiding<<}

De geduldige.


Mijn zuster Ceetje mint mij niet; 
Al heb ik niets misdreeven, 
En wil haar alles geven, 
Nog brouwt zij mij gestaag verdriet. 
  
Zij doet mij niets dan plagen; 
En wijl mijn moeder haar bemint, 
Krijg ik, wanneer zij mij begint 
Te kwellen, nog wat slaagen. 
  
Ik zwijg maar, en beschrei mijn lot, 
En schoon ik heel onschuldig 
Gedrukt word, 'k ben geduldig, 
En klaag mijn nood alleen aan God. 
  
Ik zal zijn trouw herdenken; 
En bidden dat hij in mijn smart 
Mijn zusje Ceetje een beter hart 
En mij geduld wil schenken. 





{==54==} {>>pagina-aanduiding<<}

De verstandige.


Jaa, vader; 't is wel waar; 
Gij moogt het vrij den meester vragen; 
'k Was immers van mijn levens dagen 
Geen booze leugenaar. 
  
De meester prees mijn hand. 
Hij had mijn schrift niet half gelezen, 
Of zei, gij zult haast de eerste wezen. 
Gij hebt een vlug verstand. 
  
Ik ken mijn les altijd, 
Daar andren somtijds niets van weten. 
Die mag men regte lompers heten; 
Zij hebben lust nog vlijt. 
  
De vader sprak; 'k ben blij 
Dat gij begaafd zijt met vermoogen; 
Maar wees niet trotsch; hou steeds voor oogen, 
‘Gods goedheid schonk het mij.’ 
  

{==55==} {>>pagina-aanduiding<<}

't Verstand, dat God u geeft, 
Verleide u nooit om hem te tergen! 
Hij zal van dien het meeste vergen, 
Die 't meest ontvangen heeft. 





{==56==} {>>pagina-aanduiding<<}

Het vinkje.


Och! och mijn vink! - hou vast! - de kat! 
Daar heeft ze 't beestje al half verslonden, 
Dat straks nog uit mijn handjes at, 
Eer 't aan dit draadje was gebonden. 
  
Hoe aardig zat het op de kruk. 
Geen één, die beter uit kon halen. 
Die booze kat zal 't ongeluk, 
Die diefstal met haar hals betalen. 
  
Zij moet er zonder twijffel aan. 
Ik zal mijn vink haar op doen breken, 
En haar - maar was het wel gedaan, 
Als ik mij op de kat ging wreken? 
  
Zij weet niet, dat ze er kwaad aan doet, 
Al heeft ze 't vinkje doodgebeten. 
Waar bergde ik mij, was God niet goed? 
Ik zondig tegen beter weten. 



{==56a==} {>>pagina-aanduiding<<}


{== afbeelding 	het vinkje.

Zij moet er zonder twijffel aan!

Ik zal mijn vink haar op doen breken,

bl.56.==} {>>afbeelding<<}
    




{==57==} {>>pagina-aanduiding<<}

De spaarzaame.


ô Dat heeft mij schoon gesmaakt; 
Dit zal ik bewaren. 
Moeder gaf mij straks wat koek; 
Kunt ge wel wat spaaren, 
Vroeg ze mij, dan zal ik u 
Altemet wat geven? 
Leer doch in uw jeugd, mijn kind; 
Wel en spaarzaam leven. 
't Past u, schoon gij rijklijk hebt, 
Voor den naasten morgen, 
Door het spaaren van een deel 
Van uw goed, te zorgen. 





{==58==} {>>pagina-aanduiding<<}

Het welberaaden kind.


Zeg broeder; warom zou ik leeren? 
Mijn vader heeft meer geld 
En goedren, dan ik kan verteeren; 
Warom mijn hoofd gekweld, 
Met nutteloos naar iets te tragten 
Dat nooit mij helpen kan? 
Laat de arme hulp van wijsheid wagten; 
'k Word zonder haar een man. 
En ik, sprak Flip, wil zoo niet leven; 
Ik leer, al ben ik klijn, 
'k Zou anders, rijk en onbedreeven, 
Een gouden ezel zijn. 





{==t.o. 58==} {>>pagina-aanduiding<<}



{== afbeelding 	de spin.

Jantje zag een spinkop hangen;

ô, Riep hij dat diertje is schoon!

bl.59.==} {>>afbeelding<<}
    



{==59==} {>>pagina-aanduiding<<}


De spin.


Jantje zag een spinkop hangen; 
ô, Riep hij, dat diertje is schoon! 
Zie eens vader; wat al kleuren, 
En zoo net geschikt! mijn zoon, 
Dus was 't antwoord van den vader, 
Raak toch aan dat diertje niet! 
't Schoone huidje dekt een boosheid, 
Die gij niet van buiten ziet. 
't Is vergiftig; 't zou u kwetsen; 
Al zijn schoon is valsch vernis; 
't Kan u toch tot lering strekken, 
Wijl 't een beeld der ondeugd is. 
De ondeugd is voor 't oog aanloklijk, 
Maar van binnen vol venijn; 
Kon dit monster u bekooren, 
't Zou u spoedig doodlijk zijn. 






{==60==} {>>pagina-aanduiding<<}

Het spotten.


Foeij! Jantje; laat dat heilloos spotten 
Met grijsaards; doe het nimmer weer; 
Gij doet een slegten imborst merken; 
Die dwaasheid geeft u weinig eer. 
Hoe, hebt ge dan nog nooit gelezen, 
Daar Salomo dus spreekt: mijn zoon; 
De Grijsheid is alle eerbied waardig; 
Zij is de sierelijkste kroon. 
Gij wenscht ook zelve lang te leven, 
En oud te worden, naar ik gis; 
Hoe kunt ge dan nu iets verachten, 
Dat in uwe oogen wenschlijk is? 





{==t.o. 61==} {>>pagina-aanduiding<<}



{== afbeelding 	de hond en de kat.

Gij steelt, foeij, poesje, dat's niet goed.

bl.61.==} {>>afbeelding<<}
    



{==61==} {>>pagina-aanduiding<<}


De hond en de kat.


Een hondje zag een katje snoepen, 
Terstond begon Fidel te roepen; 
Gij steelt, foeij! poesje; dat 's niet goed. 
Neen zei het katje, 't is geen steelen; 
Ei proef eens; 'k wil het met u deelen; 
Fidel; het kluifje smaakt zoo zoet. 
  
De hond stond stil; in plaats van kijven, 
Begon hij met zijn neus te vrijven 
Aan 't lekker kluifje, rook en at; 
En wijl de smaak hem kon behagen, 
Wierd hij nog, binnen weinig dagen, 
Veel erger snoeper dan de kat. 
  
Een kind, dat met een Cameraat, 
Die kwaad doet, op en neder gaat, 
Heeft alle ramp en smart te vrezen. 
Of schoon 't in 't eerst dat kwaad bestrijdt, 
Het went er aan, en door den tijd 
Zal 't erger dan zijn speelnoot wezen. 






{==62==} {>>pagina-aanduiding<<}

De pad en de spin.


Een trotsche Pad zat opt een Spin, 
Met een verwaande lagch te kijken; 
Gij durft u, sprak ze, nog gelijken 
Bij mij; wat beeldt ge u toch wel in? 
  
Wat let mij dat ik u niet vat, 
En u die trotschheid doe betalen! 
De spin zweeg stil, maar liet zich dalen, 
En stak haar dood; weg was de Pad. 
  
Mijn kind, gij moet niet laag 
Van andre kindren denken. 
Dien gij van daag veracht, 
Kan morgen ligt u krenken. 





{==t.o. 63==} {>>pagina-aanduiding<<}



{== afbeelding 	het milddadige meisje.

‘Ik dank u, riep ze, ô God! ô Goedheidsbron!

Gij schonk mij gunstig dit vermogen,

Dat ik dien armen laven kon.

bl.64.==} {>>afbeelding<<}
    



{==63==} {>>pagina-aanduiding<<}


Het milddadige meisje.


Een aardig meisje van het Land 
Ging op haar' tijd naar school toe treden; 
Zij had een korfje aan hare hand, 
Door moederlijke tederheden 
Voorzien van spijs en een fles bier daarbij. 
Hoe klijn zij was, de Deugd kon haar bekoren; 
Zij liet vol vreugd zich zingend hooren; 
(Een deugdzaam kind is altoos blij) 
Doch naauwlijks halver weg geraakt, 
Zach zij een' man, dood arm, schier naakt, 
Zeer bleek, met ingezonken oogen, 
En slapende in het lange gras; 
Zij wierd tot in haar ziel bewogen 
Met dezen man, die meélij waerdig was; 

{==64==} {>>pagina-aanduiding<<}

En bukte, schreijend, bij hem neder; 
Zij kuste zijne hand, hoe arm hij was, zeer teder. 
‘ô, Riep ze, indien het kon geschiên, 
Hoe gaarn wou ik hem bijstand biên! 
Die arme bloed! welk ongelukkig lev 
'k Zal doen het geen ik kan, 
En aan dien schaam'len man 
Mijn' klijnen voorraad geven. 
Maar 'k moest hem in zijn' slaap niet storen; 
'k Zou dan, het geen ik niet begeer, 
Zijn dankbetuiging moeten horen.’ 
Straks lei zij alles bij hem neêr, 
En sloop stil weg, met nat bekreten oogen. 
‘Ik dank u, riep ze, ô God! ô Goedheidsbron! 
Gij schonkt mij gunstig dit vermogen, 
Dat ik dien armen laven kon. 

{==65==} {>>pagina-aanduiding<<}

Die arme liên met meêlij ziet; 
Uit al zijn magt hun hulpe biedt, 
En van zijn weldoen niets wil weten, 
Die mag te regt weldadig heten. 






{==66==} {>>pagina-aanduiding<<}

Het rupsje.


ô Rupsje; welk uitmuntend schoon 
Spreidt gij voor 's menschen oog ten toon! 
Gij moogt veragtlijk wezen 
Bij hem, die gaave vrugten mint: 
Ik kan, al ben ik maar een kind, 
In u Gods almagt lezen. 
  
Wie heeft, schoon kruipertje; het kleed, 
Dat u bedekt, voor u gereed? 
Welk kunstnaar kon met kringen, 
Waar in de schoonste verwe speelt, 
Zoo net geschikt, zoo juist verdeeld, 
Uw teder lijf omringen. 
  
't Is God alleen, wiens wondre magt 
En u en mij heeft voortgebragt; 
Maar mij schonk Hij daarboven 
Een geest, op dat ik in het schoon, 
Dat Hij in 't schepzel spreidt ten toon, 
Zijn wondre magt zou loven. 





{==67==} {>>pagina-aanduiding<<}

Pietje en Grietje.


Pietje had verschil met Grietje, 
Wie het meest had roem verdiend. 
Zeker, dat ben ik, sprak Pietje. 
Neen, antwoorde Grietje, vriend; 
Denkt ge dat, dan zijt ge blind; 
Ik, ik ben het beste kind. 
  
Gij? en dat waarom? zei Pietje. 
Om dat ik het beste leer, 
En mijn lessen ken, sprak Grietje. 
Ik, zei Pietje, ken die eer 
Gij nog aan uw les begint. 
Ik, ik ben het beste kind. 
  
Altoos speeltge, antwoorde Grietje; 
Ik verwaarloos nooit mijn, tijd. 
Ieder, dus antwoorde Pietje, 
Mint mij om mijn lust en vlijt. 
Zelfs de meester is mijn vrind; 
Ik, ik ben het beste kind. 
  

{==68==} {>>pagina-aanduiding<<}

Moeder kwam en sprak, hoor Pietje; 
Eigen lof is nimmer goed. 
Wie van u, 't zij gij, of Grietje, 
't Kwade laat, en 't goede doet, 
God en ouders 't meest bemint, 
Die, die is het beste kind. 





{==t.o. 69==} {>>pagina-aanduiding<<}



{== afbeelding 	de koe en het paard.

‘Ha, welkom; sprak de trotsche koe’

Eens tegens 't paard,

bl.69.==} {>>afbeelding<<}
    



{==69==} {>>pagina-aanduiding<<}


De koe en het paard.


‘Ha, welkom; sprak de trotsche koe’ 
Eens tegens 't paard, dat pas ontslagen 
Van 't zware werk, van lasten dragen, 
Ter weide kwam; ‘ha, welkom; hoe 
Vriend draver! smaakt u toch uw leven? 
Gij hebt van daag weer tiend gegeven; 
Ik zie het schuim nog op uw huid. 
Ik loof gij wordt van elk gebruid. 
Uw leven is vol tegenheden. 
Daar wordt u naauwlijks rust vergund; 
Naauw tijd, dat gij wat eten kunt, 
Of 't zaal ligt weder op uw leden, 
En 't is, ‘sjeu! sjeu! terwijl de zweep 
U wakker maakt met streep op streep. 
Gij ziet u daaglijksch wreedlijk plagen. 
Maar ik, ik ben van elk bemind; 
De meester, of ik was zijn kind, 
Komt daaglijksch naar mijn welstand vragen, 

{==70==} {>>pagina-aanduiding<<}

Betast en streelt me aan allen kant; 
Ik krijg altijd het beste land; 
Geen mensch komt ooit mijn rust verstoren. 
Ik eet, ik drink, ik gaa, ik staa, 
En doe al 't geen me kan bekoren, 
Mijn leven heeft geen wedergaê. 
't Is waar, sprak 't blesje, 'k moet belijden, 
Gij hebt thans vrij wat beter tijden, 
Dan ik, maar 't geen den meester raakt, 
Dat hebt ge wat te grof gemaakt. 
Wanneer hij u braaf uit ziet dijgen 
Is hij, dit weet ik, wel te vreên, 
Juist niet om u; neen beisje, neen; 
Maar om een volle kuip te krijgen. 
Ik leef gerust; het werk is mij geen last, 
Dat is een juk, dat op mijn schouders past; 
Maar was ik in uw' staat, 'k zou niet van blijdschap spreken. 
Bedenk het eens, nog weinig weken, 
Wanneer ik op mijn stal zal staan, 
Dan komt de wreede slagttijd aan. 
Zeg, beis; hoe zal 't met u dan gaan? 

{==71==} {>>pagina-aanduiding<<}

De vroome die, beroofd van goed, 
Hier worstlen moet met tegenspoed, 
Blijft echter vrolijk, welgemoed, 
Op 't zalig sterfuur wagten. 
Maar hij, die, schoon hij schatten heeft, 
In ondeugd en in wellust leeft, 
En voor zijn schriklijk sterfuur beeft, 
Moet zich rampzalig agten. 






{==72==} {>>pagina-aanduiding<<}

De goede geldzugt.


Vader! ô was al dat Goud 
Dat ik gistren u zag tellen, 
Aan uw Flipje toevertrouwd, 
Dan zou hem geen hartzeer kwellen; 
Dan was ik eerst in mijn schik; 
Niemand was zoo rijk als ik. 
  
Waartoe zou 't u nuttig zijn? 
Dus liet zich de vader horen. 
'k Zou, antwoordde 't kind, de pijn 
En 't gezugt der armen smooren. 
Ieder, die het nodig had, 
Kreeg een deeltje van mijn schat. 



{==t.o. 72==} {>>pagina-aanduiding<<}


{== afbeelding 	de goede geldzugt.

Niemand was zoo rijk als ik.

bl.72.==} {>>afbeelding<<}
    




{==t.o. 73==} {>>pagina-aanduiding<<}



{== afbeelding 	het roosje.

Dus is al het goed der aarde;

Sprak de moeder, lieve Jan;

bl.74.==} {>>afbeelding<<}
    



{==73==} {>>pagina-aanduiding<<}


Het roosje.


Moederlief; ik schonk het roosje, 
Dat gij mij gegeven hadt, 
Aan mijn klijne zusje Coosje, 
Wijl ze 'er schreijend mij om bad; 
't Schoone bloempje hield haare oogen 
Van verwondring opgetoogen. 
  
Lagchend schonk ze mij een kusje; 
ô Haar blijdschap was zoo groot. 
Dan stak zij het op haar mutsje, 
Dan lei 't weder in haar schoot. 
Al haar speelgoed was niets waerdig; 
't Roosje alleen was schoon en aerdig. 
  
'k Zag hoe zij haar blanke vingren, 
Aardig in de roozeblaên 
Wist te menglen en te slingren; 
Maar, helaas! 't was ras gedaan. 
Wijl ze 't in haar vuistjes drukte, 
En terstond aan stukjes plukte. 
  

{==74==} {>>pagina-aanduiding<<}

Dus is al het goed der aarde; 
Sprak de moeder, lieve Jan; 
Dat, hoe schoon, hoe groot van waarde, 
Niet altoos vermaken kan. 
Goedren, die niet eeuwig duuren, 
Zijn een vreugd van weinig uuren. 






{==75==} {>>pagina-aanduiding<<}

De mier en de slak.


Eens ging een mier uit op een morgen, 
Op hoop, of zij wat vinden kon, 
't Geen haar kon spijzen, als de wintertijd begon, 
(Want mieren zijn gewoon te zorgen) 
Zij zag al wandelend een slak, 
Een groote, die, half in half uit haar dak, 
Een koolsblad zat te knagen. 
De mier trad tot haar; en terstond 
Begon zij op haar wijs te vragen; 
Zoo zuster; zijt ge nog gezond? 
Mij dunkt van jaa; ik zie gij eet zoo smaaklijk; 
'k Moet zeggen, gij zit regt vermaaklijk; 
'k Beklaag u echter, arme slak; 
Al is uw woning nog zoo aardig, 
Geen dier is zoo meêlijden waerdig; 
Geen dier lijdt zoo veel ongemak. 

{==76==} {>>pagina-aanduiding<<}

Gij kunt niet gaan, maar kruipt langs struik en hagen, 
En kruipend moet gij nog uw woning mededragen. 
‘Gij zijt rampzalig.’ Zeker niet; 
Hernam de slak, 'k hoef niet te schroomen, 
Dat ik niet komen zou, daar 'k gaarne wou komen; 
Ik klauter op de hoogste bomen, 
Zoo wel als gij, gelijk ge daaglijksch ziet. 
'k Doorsnuffel niet als gij de hoeken, 
Om kommerlijk mijn kost te zoeken; 
'k Vind dien aan alle wegen staan. 
Gij lijdt gebrek, ik niet; die twist was ligt te scheiden 
Door hem, die op ons 't oog wou slaan, 
En zeggen dan, wie 't vetst' was van ons beiden. 
't Is waar ik draag mijn woning meê, 
Maar zou ik dat als rampspoed agten? 
Neen, zeker niet; 'k heb, daar ik wil vernagten, 
Dus ook altijd mijn slaapsteê reê. 
Hoor ik somtijds den donder klettren 
Of slaat de hagel 't al te plettren, 
Het schaadt mij niet, ik kruip terstond 
Maar in mijn huis, en blijf gezond, 

{==77==} {>>pagina-aanduiding<<}

Ik zal, laat elk zijn heilstaat roemen, 
Mij zelven wel gelukkig noemen. 
  
Die niets dan brood en water heeft, 
En dankbaar God nog eere geeft, 
Die heeft op aard' naauw zijns gelijk, 
De vergenoegtheid maakt hem rijk. 





{==78==} {>>pagina-aanduiding<<}

Het slordige meisje.


Foeij Jans, wat zijt ge een slordig kind! 
Gij wast noch kleed u net. 
Gij hebt uw muts, schoon 't middag is, 
Nog niet ter deeg gezet. 
Uw popje is alreeds aangekleed, 
Daar zijt ge tijdig bij. 
Ei kleed u 't eerst, of is uw pop 
Dat waardiger dan gij. 



{==t.o. 78==} {>>pagina-aanduiding<<}


{== afbeelding 	het slordige meisje.

Ei kleed u 't eerst, of is uw pop

Dat waardiger dan gij.

bl.78.==} {>>afbeelding<<}
    




{==79==} {>>pagina-aanduiding<<}

Het kreupele meisje.


'k Moet mijn ongeluk beklagen, 
Daar ik in mijn kinderdagen, 
Door een val, reeds kreupel ben, 
En geen hulp noch helper ken. 
Ouders, die mij teder minnen, 
Zogten midd'len voor mijn leet; 
Maar wat hulp men mogt verzinnen, 
't Is vergeefsch aan mij besteed. 
  
't Zitten kan me zoo verveelen. 
'k Zie mijn broêrs en zusjes speelen; 
Ik alleen, ik kan niet meê 
Grote God, verhoor mijn beê! 
Kon geen meester iets bedenken, 
Daar ik eenig baat bij vond: 
Gij kunt mij genezing schenken. 
Spreek alleen, en 'k ben gezond. 
  

{==80==} {>>pagina-aanduiding<<}

Maar is 't uw alwijs behagen, 
Dat ik mijn gebrek zal dragen, 
Maak me dan eerbiedig stil! 
Buig mijn' wil nar uwen wil! 
Wijs me 't pad van uw geboden! 
Doe daarop mijn voeten staan! 
'k Heb, ô Leidsman, u van noden 
Om gerust dit pad te gaan. 





{==t.o. 81==} {>>pagina-aanduiding<<}



{== afbeelding 	wieg-zang.

Wil niet vreezen!

God zal uw beschermer wezen.

Suja Coosje; schreij toch niet!

bl.82.==} {>>afbeelding<<}
    



{==81==} {>>pagina-aanduiding<<}


Wieg-zang.


Slaap mijn lieve klijne zusje; 
Sluit uw sluimrende oogjes toe; 
ô Gij zijt van schreijen moe; 
Maar ontvang nog eerst dit kusje 
Van uw zusje, 
Die u, ô zoo teêr, bemint, 
En zal waken, 
Dat geen rampen u genaken. 
Suja, suja, minlijk kind. 
  
'k Zal bij 't wiegje voor u zorgen; 
Lieve Coosje, 'k heb u lief; 
Slaap mijn klijne hartedief; 
Slaap gerust tot aan den morgen. 
Ik zal zorgen, 
Dat geen smart en tegenheid 
U doen klagen, 
En uw teêre leedjes plagen. 
Suja, suja, lieve meid. 
  

{==82==} {>>pagina-aanduiding<<}

's Hemels oog ziet zelfs van boven 
Op u neêr; die kindervriend 
Weet wat tot uw besten dient. 
'k Zal zijn milde goedheid loven, 
Die van boven 
Englen tot uw wagt gebiedt. 
Wil niet vreezen! 
God zal uw beschermer wezen. 
Suja Coosje; schreij toch niet! 






{==t.o. 83==} {>>pagina-aanduiding<<}



{== afbeelding 	pietje en zijne moeder.

Zie dit lieve vogelnestje

Viel door 't stormen flusjes neêr.

bl.83.==} {>>afbeelding<<}
    



{==83==} {>>pagina-aanduiding<<}


Pietje en zijne moeder.


de moeder. 
Pietje, hoe! gij zit te schreijen; 
Zeg, wat scheelt u toch mijn kind? 
Hebt gij eenig goed verloren? 
pietje. 
Moeder, och! de wind, de wind; 
Och! gij hebt hem horen huilen. 
de moeder. 
Wees niet bang! het waait niet meer, 
pietje. 
Zie dit lieve vogelnestje 
Viel door 't stormen flusjes neêr. 
De eitjes zijn aan stuk gebroken. 
Ik beklaag dit ongeval: 
Ik beklaag het arme beestje, 
Dat zijne eitjes zoeken zal. 
ô Hoe zal het vinkje treuren! 

{==84==} {>>pagina-aanduiding<<}

de moeder. 
Is dit de oorzaak van uw smart? 
Gij doet mij van blijdschap schreijen 
Om uw medelijdend hart. 
Kom mijn Pietje, gaa met moeder; 
'k Heb nog wat voor u gespaard 
Van het suikergoed van gistren; 
't Is voor u, gij zijt het waard'. 






{==t.o. 85==} {>>pagina-aanduiding<<}



{== afbeelding 	het landleven.

Ik roem het land,

Dat fraaij beplant,

Mij 't best vermaak kan geven.

bl.85.==} {>>afbeelding<<}
    



{==85==} {>>pagina-aanduiding<<}


Het landleven.


Ik roem het land, 
Dat fraaij beplant, 
Mij 't best vermaak kan geven. 
Ik leef hier blij, 
Van zorgen vrij. 
Ik roem het buitenleven. 
  
Waar heen ik gaa, 
Of de oogen slaa, 
'k Zie duizend schoone dingen. 
Hier zie ik 't graan 
Op de akkers staan. 
Ginds dartle schaapjes springen. 
  
'k Zie in de vliet 
Hoe 't snoekje schiet; 
En is het mijn verlangen, 
'k Word niet belet, 
Om die met net 
Of angelroê te vangen. 
  

{==86==} {>>pagina-aanduiding<<}

De Nagtegaal, 
Kan in zijn taal 
Hier zingende mij leeren, 
Hoe ik mijn' God, 
Voor 't heilrijk lot, 
Dat hij mij schenkt, moet eeren. 






{==87==} {>>pagina-aanduiding<<}

Nieuw jaars-zang.

Jantje en Ceetje.


jantje. 
Ceetje lief, 'k wensch u geluk 
Met het Nieuwe jaar; Gods goedheid 
Maak het u een jaar vol zoetheid, 
Vrij van alle ramp en druk. 
ceetje. 
'k Dank u, lieve broer, Gods zegen 
Zij met u in al uw wegen. 
Vrij van tegenspoed en pijn, 
Moet dit jaar u zalig zijn. 
jantje. 
Hij verleen u naar mijn wenschen 
't Zaligst deel der vrome menschen, 
Dat ge in alles wat ge doet 
Roemen zult; ‘mijn God is goed.’ 

{==88==} {>>pagina-aanduiding<<}

ceetje. 
Laat ons nu Gods goedheid loven, 
Die ons in 't voorleden jaar 
Heeft bevrijd van veel gevaar. 
jantje. 
Goede Godheid, die hier boven 
Eeuwig leeft en eeuwig waakt, 
Eeuwig zij uw naam, ô Vader, 
Trouwe leidsman, trouwe Rader, 
Door ons beiden groot gemaakt. 
ceetje. 
Eeuwig zij, Aanbidlijk wezen, 
Door ons uw genaê geprezen. 
Gij behoedde ons van verdriet. 
jantje. 
Wil ons en onze ouders zeegnen. 
Komt ons eenig kwaad bejeegnen, 
Weiger dan uw' bijstand niet. 





{==89==} {>>pagina-aanduiding<<}

Verjarings-lied.

Antoni. Mietje.


antoni. 
Zie eens lieve zusje Mietje, 
Of ik niet zoo goed als Jan, 
Die een baas is in het dichten, 
Zoete rijmpjes maken kan. 
Vader, weet ge, is morgen jarig. 
'k Wil, al ben ik maar een kind, 
Aan dien besten aller menschen 
Nu in rijm Gods zegen wenschen. 
Hoor eens hoe mijn lied begint. 
  
Vaderlief, uw lieve Toontje 
Is op dezen dag verblijd, 
Dat hij u geluk mag wenschen, 
Wijl ge heden jarig zijt. 

{==90==} {>>pagina-aanduiding<<}

ô Kon ik Gods goedheid loven, 
Die genadig aan ons denkt, 
En u boven andre menschen 
Zoo veel heil en voorspoed schenkt. 
Hoe veel ouderlooze kindren, 
Treuren niet om hun gemis! 
Ik heb nog mijn' lieven vader; 
Dank zij Hem! wiens wil dit is. 
'k Hoor nog dagelijksch de lessen, 
Tot mijn besten, uit uw' mond. 
God bewaar u nog veel jaaren, 
Tot ons aller heil gezond 
Leef gelukkig met mijn moeder! 
Nimmer kwel u ramp of kruis! 
Godes Geest woon in uw harte, 
En zijn zegen in uw huis! 
Zie in mij, in broêr en zusje 
Uwen wensch en hoop vervuld! 

{==91==} {>>pagina-aanduiding<<}

Word dus grijs, tot gij, van voorspoed 
Zat, uwe oogen sluiten zult! 
Dan moet ge in het Hof der hoven 
Eeuwig uwen schepper loven. 
mietje. 
ô Dat is een aardig liedje; 
Jongen, dat komt net van pas. 
Wat zal vader in zijn schik zijn. 
'k Wou het alreeds morgen was. 
'k Heb u lief wijl gij dien vader, 
Die ons allen teêr bemint. 
Zult begroeten met een Dichtje, 
Als een tederminnend kind. 
'k Weet niet wat ik hem zal brengen; 
Rijmpjes maken kan ik niet; 
'k Schonk hem graag het een of ander; 
'k Weet hoe graag hij liefde ziet. 

{==92==} {>>pagina-aanduiding<<}

antoni. 
Geef hem uw Canarij-vogel! 
Die zoo zingen kan. 
mietje. 
Dat 's goed; 
'k Hoorde vader dikwijls zeggen. 
‘Mie, wat zingt uw vogel zoet.’ 
Vader, zal mijn vogel hebben. 
Lieve Toon, ik ben zoo blij. 
Morgen! - 'k voeg er duizend kusjes, 
Lieve, lekkre kusjes bij. 





{==93==} {>>pagina-aanduiding<<}

De luije.


Gerard, een Jonge knaap, had geen vermaak in spelen, 
En zonder vuur of geest, 
Bestond zijn tijdverdrijf in knorren en krakkelen. 
Het leeren - ô niets kon hem meer verveelen; 
Hij was voor 't school als voor den dood bevreesd; 
Geen wonder, want die niet wil leeren 
Voelt zich door stok en plak regeren. 
Zijn brôer was juist het tegendeel; 
Die speelde graag, maar leerde ook veel, 
En kon al speelend zelfs behagen. 
Ligt vraagt gij, of dit vlijtig kind 
Ook van zijn' broeder wierd bemind? 
Maar 't is onnodig dit te vragen. 
Een luije domoor kan geen vlijtigen verdragen. 
Eens speelde Willem op de plaats 
Met eenen van zijn cameraas. 

{==94==} {>>pagina-aanduiding<<}

Gerard liep naar Papa: ik kan 't niet langer zwijgen, 
Riep hij, al zou ik kijven krijgen: 
't Is driemaal reeds op éénen dag 
Dat Willem speelt; die jongen wil niet deugen. 
Och! riep Papa, hoe zou ik mij verheugen, 
Zoo 'k in één week u éénmaal leeren zag. 





{==95==} {>>pagina-aanduiding<<}

Liefde tot de Deugd.


Ik min de Deugd; 
Die kan mijn jeugd 
Het best vernoeging geven. 
'k Wil deugdzaam zijn, 
Om vrij van pijn 
En kwellingen te leven. 
  
Mijn boezem slaat 
Bedrijf ik kwaad, 
En 'k voel mijn blijdschap vlugten; 
Mijn angstig hart 
Gevoelt de smart 
Der zonde, en doet mij zugten. 
  
Maar als ik let 
Op Godes Wet, 
En gaa der vromen wegen, 
Dan smaak ik vreugd. 
Dus strekt de Deugd 
Zich zelve tot een zegen. 
  

{==96==} {>>pagina-aanduiding<<}

't Gerust gemoed 
Is 't hoogste goed; 
Dat streeft met zang naar boven, 
Om hem die leeft, 
En kragten geeft 
Tot goed doen, blij te loven. 
  
Ik min de Deugd; 
Die zal mijn Jeugd, 
Met God, voor wroeging hoeden. 
Het booze kind, 
Dat de ondeugd mint, 
Moet hartebeulen voeden. 





{==97==} {>>pagina-aanduiding<<}

Het blijde kind.


Dit kegelspel schonk Vader mij; 
Ik ben zoo in mijn schik; 
En deezen trommel nog daar bij; 
Geen één zoo blij als ik. 
Ik trommelde flus dat het klonk; 
'k Bemin mijn speelgoed zeer, 
Maar 'k min mijn' vader, die 't mij schonk, 
Nog duizend maalen meer. 





{==98==} {>>pagina-aanduiding<<}

De waare sterkte.


Jan was een sterke knaap, 
En had geen wedergaê 
In trekken, beuren, dragen. 
Trots op die ligchaams gaaf, 
Bekroop hem eens de lust, 
Een' schrander man te vragen; 
Wie sterker was dan hij? 
Het andwoord was gereed; 
Die zich voor 't kwaad kan wagten, 
En, daar 't Gods wet gebiedt, 
Zijn' liefsten lust verzaakt, 
Die, die heeft meerder krachten. 





{==t.o. 99==} {>>pagina-aanduiding<<}



{== afbeelding 	klagt van een kind bij 't graf van zijn vader.

Mijn vader, leeft niet meer!

'k Ben nu alleen. - ô God! wees mijn ontfermer!

bl.100.==} {>>afbeelding<<}
    



{==99==} {>>pagina-aanduiding<<}


Klagt van een kind bij 't graf van zijn vader.


Hier ligt mijn troost, mijn heil, mijn trouwe rader, 
Mijn beste vriend, mijn teerbeminde vader. 
Mijn hart versmelt door rouw. 
Ik denk op nieuw ontroerd aan zijn verscheiên; 
Ik moet op nieuw bedroefde traanen schreijen, 
Nu ik zijn graf aanschouw. 
  
Hoe was zijn ziel aan mij zijn kind verbonden! 
Nooit wierd de liefde in meerder kragt gevonden 
Dan in zijn teder hart. 
Was ik verheugd, de vreugd blonk uit zijne oogen; 
Was ik bedroefd, ik zag zijn lief vermogen 
Tot wering van mijn smart. 
  
k Herdenk hoe hij mij aan zijn boezem drukte! 
Hoe teder hij me een bloem of appel plukte, 
En met een lagchje gaf. 
Of had ik iets dat hem voor mij deed vreezen, 
Hoe zagtjes nam hij met een minlijk weezen 
Mij 't schaadlijk speelgoed af. 
  

{==100==} {>>pagina-aanduiding<<}

'k Mogt dag aan dag zijn liefdelessen hooren; 
Geen ondeugd kon mijn kindschen zin bekooren, 
Wees hij me 't pad der Deugd. 
Al wou hij mij geen kindsch vermaak betwisten, 
Hij was voor mij in raad en daad een Christen, 
Een baken voor mijn jeugd. 
  
Helaas! die lieve wellust mijner dagen, 
Mijn teedre vriend, mijn troost, mijn welbehagen, 
Mijn vader, leeft niet meer! 
'k Ben nu alleen. - ô God! wees mijn ontfermer! 
'k Vind dan in u, een trooster, een beschermer, 
Den besten vader weêr. 






{==101==} {>>pagina-aanduiding<<}

De Tijd.


De Tijd vliegt weg met arends vleuglen; 
Wie kan zijn snelle vlugt beteuglen? 
En nimmer komt hij weêr. 
Wat zijn toch onze kinderjaaren, 
Die, eer men 't weet, zijn weg gevaren, 
Een schaduw en niets meer. 
  
'k Hoor Grijsaards vragen; wat is 't leven? 
Waar zijn mijn jaaren toch gebleeven; 
Helaas! zij weten 't niet. 
Terwijl ik hen daar bij hoor klagen; 
Het beste nog van onze dagen 
Was kommer en verdriet. 





{==102==} {>>pagina-aanduiding<<}

Verschrik niemand.


Foeij! Wimpje; dat zijn slegte grapjes; 
Ik bid het u, ei laat dat staan. 
Zeg, warom zoudt ge Jan verschrikken? 
Hij heeft u nimmer kwaad gedaan. 
Hij raakte door zulk dwaaslijk spelen, 
Misschien zijn gantschen levenstijd, 
(Bedenk eens, wat ge zoudt bedrijven) 
Zijn ligchaams kragt en welvaart kwijt. 



{==t.o. 102==} {>>pagina-aanduiding<<}


{== afbeelding 	verschrik niemand.

Foeij! Wimpje; dat zijn slegte grapjes;

bl.102.==} {>>afbeelding<<}
    




{==t.o. 103==} {>>pagina-aanduiding<<}



{== afbeelding 	de ouderliefde.

Neen, riep Johan, ik word niet moê,

Om dat ik 't voor mijne ouders doe.

bl.103.==} {>>afbeelding<<}
    



{==103==} {>>pagina-aanduiding<<}


De ouderliefde.


Wanneer m' een goede daad verrigt, 
Als is ze zwaar, zij valt ons ligt. 
  
Een boerenknaap zag met verdriet 
Zijne ouderen veel armoe lijden; 
'k Zal doen, dus sprak Johan, het geen mijn pligt gebiedt, 
En, zoo ik kan, hen van gebrek bevrijden. 
Hoe jong hij was; hoe teder zijne kragt; 
Hij arbeidde echter dag en nacht, 
Terwijl hij, 't geen hij won, met vreugd zijn ouders bragt. 
Zijn meester zag hem daaglijks werken. 
En sprak hem aan; ik prijs uw vlijt, 
Die ik in 't geen gij doet, kan merken; 
Maar houd in 't oog, hoe jong gij zijt: 
Gij zult, gaat gij zoo voort, u zelven wis bederven, 
En in den bloei uw's levens sterven. 
Neen, riep Johan, ik word niet moê, 
Om dat ik 't voor mijne ouders doe. 






{==104==} {>>pagina-aanduiding<<}

De twee popben.


Alles kan mijn zus verveelen; 
Gantsche dagen zit ze stil. 
Met haar houten popje speelen 
Is alleen maar dat ze wil. 
Boek of naaijwerk doet haar schrikken. 
Nimmer speelt zij ook met mij; 
Doch 't is van haar inteschikken, 
Want haar pop is net als zij. 





{==105==} {>>pagina-aanduiding<<}

De nagtegaal.


Hoor Vader! - ô wat schoon gezang! 
Dat zijn eerst aangename toonen. 
Het bosch weergalmt - mijn leven lang 
Wou ik wel bij dit zingen woonen. 
En hoor, zoo hart - dit dier is schoon, 
En zeker groot; 'k wou 't wel eens kijken. 
Gij durft, sprak de oude man, mijn zoon; 
Eer gij het weet, dit oordeel strijken. 
Gij noemt het schoon en groot - Ei koom! 
En zie het klijne beestje springen. 
Daar, daar in 't topje van dien boom, 
Dat is die meester in het zingen. 
  
Dit leert ons, dat men nimmer kan 
In iemands kleed zijn gaven lezen. 
Een arm en onaanzienlijk man 
Kan deugdzaam en verstandig wezen. 





{==106==} {>>pagina-aanduiding<<}

Nog eens is gevaarlijk.


Jan zag op straat twee groote steenen, 
En sprong er op en af, schoon 't hem Papa verbood; 
Nog eens maar, riep de knaap, nog eens maar, 't heeft geen nood. 
Hij sprong nog eens, en brak zijn beenen, 
  
Die tegen goeden raad zich zelfs nog eens durft wagen, 
Moet veeltijds dat nog eens beklagen. 



{==t.o. 106==} {>>pagina-aanduiding<<}


{== afbeelding 	Nog eens is gevaarlijk.

Hij sprong nog eens en brak zijn beenen,

bl.106.==} {>>afbeelding<<}
    




{==107==} {>>pagina-aanduiding<<}

Het knorrige meisje.


Hoor Ceetje; 't is uw schuld! gij klaagt, 
Dat u uw Broêr niet mint. 
Ik weet, dat gij hem daaglijks plaagt; 
Dat past u niet, mijn kind! 
Wanneer hij uwen wil weerstreeft, 
En 't naar uw' zin niet gaat, 
Dan noemt ge uw Broeder onbeleefd, 
En zegt, dat hij u haat. 
Gij kijft op hem met onbescheid. 
Weerstreeft hij uw geraas, 
Dan zie ik, dat gij klaagt en schreit, 
Hem scheldend voor een' dwaas. 
Gij baart u zelve dit verdiet. 
Denk, wat hij spreekt of doet, 
Mijn Broeder is mijn dienaar niet. 
Die altijd zwijgen moet. 





{==108==} {>>pagina-aanduiding<<}

De waare roem.


Jan had een' arm' gebreklijk' man 
Zijn geld en boterham gegeven. 
Ik zal, sprak die, wijl gij mijn leven 
Gered hebt, ieder waar ik kan, 
En koom, uw menschen-min vertellen: 
De roem moet toch de Deugd verzellen. 
Neen, riep ons Jantje, doe dat niet! 
'K heb roems genoeg, wijl God het ziet. 





{==109==} {>>pagina-aanduiding<<}

Morgenzang.


Hoe verkwiklijk is de morgen! 
Alles leeft en alles zingt. 
't Vrolijk schaapje huppelt, springt, 
Niet benaauwd door slaafsche zorgen. 
't Bulkend koetje toont zijn vreugd; 
Alles toont een nieuwe jeugd. 
  
't Vrolijk veld vertoont onze oogen 
Bloempjes, welker schoone kleur, 
Wondre making, lekkre geur, 
Wijzen 's makers kunst-vermogen; 
Daar het klijnste blaadje een schat 
Van de grootste kunst bevat. 
  
Deeze purpren roozeknopjes, 
Gistren door het zonnevuur 
Schier gezengd, en in dit uur 
Weêr gelaaft met frissche dropjes, 
Door den daauw daar opgespreid, 
Roemen 's Makers majesteit. 
  

{==110==} {>>pagina-aanduiding<<}

Alles looft uw gunstbewijzen 
Goede God! die al wat leeft, 
Nieuwe kragt en schoonheid geeft. 
'k Wil vergeefsch uw naam volprijzen 
Daar zelfs wormpjes, ja het stof, 
Roemen uwen hoogen lof. 





{==t.o. 111==} {>>pagina-aanduiding<<}



{== afbeelding 	gods oog doorziet al 't geen geschiedt.

Zoo Wimpje; dat is fraaij gedaan;

Gij durft de bloemen breeken.

bl.111.==} {>>afbeelding<<}
    



{==111==} {>>pagina-aanduiding<<}


Gods oog doorziet al 't geen geschiedt.


Jansje. 
Zoo Wimpje; dat is fraaij gedaan; 
Gij durft de bloemen breeken. 
En bloesems van de boomen slaan, 
Straks zal Papa u spreken. 
Gij weet dat hij ons dat verbood, 
En wil gehoorzaamd wezen. 
Wimpje. 
Ik ben niet bang. Het heeft geen nood. 
Zou ik voor straffe vreezen? 
Papa is uit. 
Jansje. 
Al ziet hij 't niet 

{==112==} {>>pagina-aanduiding<<}

Gij moogt zijn' wil niet hoonen, 
Want God, die alles hoort en ziet, 
Zal 't kwaaddoen niet verschoonen. 






{==113==} {>>pagina-aanduiding<<}

't Herstelde kind.


Ik ben hersteld! - Lof zij uw' naam, 
Almagtig Opperwezen! 
Ik ben alleen door uwe kragt 
Als van den dood verrezen. 
ô Gij! die ziekte en dood gebiedt. 
Verwerp mijn kindsche erkentnis niet! 
  
De kinderziekte sloeg mij neer; 
De doodsvrees deed mij beven. 
Ik bad van u, Almagtig God! 
Verlenging van mijn leven. 
Gij hoorde naar mijn zwak gebed, 
En hebt mij van den dood gered, 
  
Mijn speelnoot, die zoo jong als ik, 
Niet vreesde voor het sterven, 
Wierd ook door pokjes aangetast, 
En moet nu 't leven derven. 
ô God! dien ieder prijzen moet, 
Wat zijt ge groot! wat zijt ge goed! 
  

{==114==} {>>pagina-aanduiding<<}

Gij woudt, schoon ik het niet verdien, 
Als vader aan mij denken. 
Ik zal u, die mij 't leven schonk 
Mijn leven weder schenken. 
Al wat ik doe, mijn God! mijn Heer! 
Zij mij tot hen, en u tot eer. 





{==t.o. 115==} {>>pagina-aanduiding<<}



{== afbeelding 	wie is de beste.

Wie was de beste van de twee?

bl.115.==} {>>afbeelding<<}
    



{==115==} {>>pagina-aanduiding<<}


Wie is de beste.


Ninette had een schoon gelaat, 
Zong fraaij, en wist met mooije strikken 
En lint en kanten heur gewaad 
Naar d'eerste modens opteschikken. 
Dit was ook al wat zij bezat; 
Terwijl Ninet tot andre zaken, 
Die doorgaans goede vrouwen maken, 
Den minsten lust noch kennis had. 
Haar zuster, niet zoo schoon an leest, 
Had minder zwier maar meerder geest; 
En lei zich toe op al de pligten, 
Die ieder huisvrouw moet verrigten. 
Al 't huiswerk deed ze vlijtig meê. 
Wie was de beste van de twee? 






{==116==} {>>pagina-aanduiding<<}

Het uitstel.


Phlip riep altoos; 'k heb tijds genoeg; 
Wanneer zijn vader hem gebood 
Te leeren of te schrijven. 
Dus kwam hij, met dit tijdsgenoeg, 
Veel tijd te kort, en tot zijn' dood 
Moest hij een weetniet blijven. 





{==117==} {>>pagina-aanduiding<<}

Een kinderlied.


Wanneer wij met lust 
Naar school gaan en leeren; 
En samen in rust 
En liefde verkeeren. 
Wanneer wij de Deugd 
Beminnen en eeren; 
Dan strekt dit, ik weet het, mijne ouders tot vreugd. 
  
Maar als wij den tijd 
Met spelen verslijten; 
Of dikwils door nijd 
Elkander verbijten, 
En d'een d'ander sart 
Met iets te verwijten; 
Dan strekt dit, ik weet het, onze ouders tot smart. 
  
'k Zal doen, wat ik kan, 
Om hun te behagen; 
En Mietje noch Jan 
Niet haten noch plagen. 
Maar reeds in mijn jeugd 
Mij Christlijk dragen; 
Dan strek ik, dit weet ik, mijne ouders tot vreugd. 





{==118==} {>>pagina-aanduiding<<}

Het water is gevaarlijk.

Mietje. Frederik.


mietje. 
Geluk! geluk, mijn Frederik! 
Ik moet van blijdschap schreijen. 
Ik dagt dat ons op 't oogenblik 
De wreede dood zou scheijen. 
Mijn lieve broêr! - 
frederik. 
Mijn lieve sus! - 
mietje. 
Niets kan mijn vreugd bepalen, 
Wat schrikte ik! - 
frederik. 
Laat mij met een kus 
Uw liefde en schrik betalen. 
mietje. 
ô Jongen! ô wat was dat naar! 

{==118a==} {>>pagina-aanduiding<<}


{== afbeelding 	het water is gevaarlijk.

Die roekeloos zijn leven waagt

Kan ligt zich zelven doden;

bl.119.==} {>>afbeelding<<}
    
 

{==119==} {>>pagina-aanduiding<<}

Ik zag uw voeten glippen 
Van 't land af. - U in doodsgevaar. - 
Het water op uw lippen. 
Had Willem u niet bijgestaan 
Gij zoudt nu 't leven derven. 
Hoe yslijk doet dit denkbeeld aan, 
Zoo jong, zoo naar te sterven. - 
Foeij! 't is of 't water u behaagt, 
Daar 't u zoo wordt verboden. 
Die roekeloos zijn leven waagt 
Kan ligt zich zelven doden; 
En 't leven is een gift van God, 
Dat ieder hoog moet agten; 
Wat straf moet hij, die daar meê spot, 
Niet van den gever wagten. 





{==120==} {>>pagina-aanduiding<<}

De laster.


Geen snoder schepzel, dan een mensch, 
Die andre menschen lastert; 
Al is hij zedig van gelaat, 
Hij is van deugd verbasterd. 
Een lasteraar ontrooft ons meêr, 
Dan iemand weêr kan geven; 
Zijn helsche tong vernielt onze eer, 
Ons waardiger dan 't leven. 





{==t.o. 121==} {>>pagina-aanduiding<<}



{== afbeelding 	de broeder-liefde.

......... niets kan mij smaken,

Ten zij ik 't met mijn' broeder deel,

bl.121.==} {>>afbeelding<<}
    



{==121==} {>>pagina-aanduiding<<}


De broeder-liefde.


Claas kreeg een peertje van zijn moeder, 
Straks sneed hij daar een halven af; 
En zogt vol vreugd zijn' lieven broeder, 
Dien hij het halve peertje gaf. 
Zou ik, sprak die, uw goed opeten? 
Neen, lieve Claas; dat doe ik niet. 
Hebt gij, was 't antwoord, dan vergeten 
Wat ons de broederpligt gebiedt? 
Neem aan! - Gij zult me droevig maken. 
Al heb ik weinig, 'k heb te veel 
Voor mij alleen, niets kan mij smaken, 
Ten zij ik 't met mijn' broeder deel. 






{==122==} {>>pagina-aanduiding<<}

Het dankbaare kind.


Wat ben ik een gelukkig kind! 
Daar andren bij het sterven 
Van ouders, alles derven, 
Zie ik van vreemden mij bemind. 
  
Een buurman, wiens vermogen 
Hem naaulijks spijst van dag tot dag, 
Had, toen hij mij een weesje zag, 
Met mij nog mededogen. 
  
Hij nam mij als zijn kind in huis; 
En laat mij niets ontbeeren; 
En 't geen mij nut is, leeren. 
Dus ben ik vrij van smart en kruis. 
  
Ik zal hem steeds beminnen; 
En ook, wanneer ik word een man, 
En hij dan niet meêr werken kan, 
Voor hem het brood weêr winnen. 





{==123==} {>>pagina-aanduiding<<}

De waare vergenoegdheid.


Vader is zoo vergenoegd, 
Schoon hij onder last en zorgen 
Van het krieken van den morgen 
Tot den avond voor ons zwoegt. 
Hij is altijd welgemoed; 
Of hem zwarigheên omringen; 
Hij kan echter vrolijk zingen: 
‘'k Vrees geen leed; mijn God is Goed. 
  
‘Hij, dien 't Heir der Englen dient; 
‘Die de winden op zijn spreken 
‘In doet binden, uit doet breken, 
‘D'Opperheerscher is mijn vriend. 
‘'k Ben altijd van hem behoed; 
‘Zijne hand zal mij bewaaren; 
‘Mij in 't midden der gevaten 
‘Nog doen zingen; God is goed. 
  

{==124==} {>>pagina-aanduiding<<}

Zulk een leven staat mij aan; 
'k Wil als vader vrolijk leven, 
En mijn hart mijn' Schepper geven, 
Die op mij zijn oog zal slaan. 
'k Word dan ook van hem gevoed; 
Door zijn goede gunst gezegend; 
En of mij iets kwaads bejegent, 
'k Zing dan echter; God is goed. 





{==125==} {>>pagina-aanduiding<<}

Hendrik en Jan.


Hendrik. 
Claas heeft mij daar straks geslagen 
Op mijn arm; ô 't doet zoo zeer! 
Jan. 
Broêr; gij hebt geen regt tot klagen; 
Gij sloegt eerst, toen sloeg hij weêr. 
Die altijd wil slaan of smyten 
Moet al krijgt hy slaag niet krijten. 
't Is u goed, indien dees pijn 
U maar kan tot leering zijn, 
Dat gij 't kwaad doen zelfs moet mijden. 
Weet ge niet, wat God gebiedt? 
‘Dat gij zelve niet wilt lijden, 
‘Doe dat ook een ander niet. 





{==126==} {>>pagina-aanduiding<<}

De nieuwe hoed.


ô Jan! wat is mijn Vader goed! 
Zie eens, dees mooijen nieuwen hoed 
Heeft hij me straks gegeven. 
ô Jongen! 'k ben zoo in mijn schik; 
Hij leerde mij met een, hoe ik 
Nu met mijn hoed moest leven. 
  
Wanneer ge, zei hy, iemand ziet, 
Ontzie dan toch uw hoedje niet; 
Gij moet om 'tgroeten denken. 
'k Zal, als ge dus, in korter tijd 
Dan anders, uwen hoed verslijt, 
U weêr een nieuwen schenken. 



{==t.o. 126==} {>>pagina-aanduiding<<}


{== afbeelding 	de nieuwe hoed.

ô Jan! wat is mijn Vader goed!

Zie eens, dees mooijen nieuwen hoed

bl.126.==} {>>afbeelding<<}
    




{==127==} {>>pagina-aanduiding<<}

De goede vordering.


Flipje vordert ongemeen; 
Al zijn blijdschap is alleen 
't Snufflen in zijn boeken. 
'k Zie hoe hij zijn zinnen slijpt, 
Om het geen hij niet begrijpt 
Vlijtig te onderzoeken. 
  
Vindt hij iets dat hoger gaat, 
Hij komt straks van 't geen 'er staat 
Mij verklaring vragen. 
Flipje maakt zich dus bekwaam, 
Om eerlang der wijzen naam 
Door zijn vlijt te dragen. 





{==128==} {>>pagina-aanduiding<<}

Alles heeft zijn tijd.


'k Hoor mijn Vader 
Dikwijls zeggen: 
Maat houdt staat. 
Steeds te werken 
Boven krachten, 
Dit is kwaad. 
  
't Leeren moet ge 
Somtijds staken, 
Want de rust 
Geeft tot leeren 
Nieuwe krachten, 
Nieuwen lust. 





{==t.o. 129==} {>>pagina-aanduiding<<}



{== afbeelding 	de goede raad.

Nu lieve Nijs; nu word het tijd

Om op uw heil te letten.

bl.129.==} {>>afbeelding<<}
    



{==129==} {>>pagina-aanduiding<<}


De goede raad.


Nu lieve Nijs; nu wordt het tijd 
Om op uw heil te letten. 
Gij moet uw zinnen meer van 't spel 
En op het leeren zetten. 
De kinderschoenen moeten uit 
Bij 't klimmen uwer Jaaren. 
Gij gaat nu naar een hoger school 
Om wijsheid te vergaêren; 
Hier zult ge alleen door noeste vlijt 
Dien grooten schat ontdekken, 
Die u zoo lang ge op aarde leeft 
Tot heil en roem zal strekken. 
Ei laat uw vlijt, het geen m' aan u 
Te koste legt, betalen! 
Dan zult ge door uw kloek verstand 
Staag d'eersten prijs behalen. 
Verzuimt ge dit, dan zult ge wis 
Uw luijigheid beklagen, 
Wanneer g' een man geworden zijt, 
En ieders smaat moet dragen. 






{==130==} {>>pagina-aanduiding<<}

Beter weinig en goed.


Jan leert zoo veel als andre fes; 
Hij vraagt altijd de grootste les; 
Nog zegt men, dat hij kwalijk doet; 
Warom? hij kent ze nimmer goed. 
Of hij al veel en slordig leert, 
Al is hij vlijtig, 't is verkeerd. 





{==t.o. 131==} {>>pagina-aanduiding<<}



{== afbeelding 	de kerkgang.

..........het klokgebrom

Roept ons om naar het heiligdom

Van 's Hemels Heer te treden.

bl.131.==} {>>afbeelding<<}
    



{==131==} {>>pagina-aanduiding<<}


De kerkgang.


Mijn zusjelief; het klokgebrom 
Roept ons om naar het heiligdom 
Van 's Hemels Heer te treden. 
Dees dag, tot zijnen dienst bereid, 
Eischt dat we met eerbiedigheid 
Hem naadren in gebeden. 
  
Die God, die alles hoort en ziet, 
Die wil, dat wij 't geen hij gebiedt 
Opvolgen en hem vreezen; 
Die 't kwaad doen straft met ramp en kruis, 
Die eischt ook, dat wij in zijn Huis 
Aandagtig zullen wezen. 
  
Wij moeten 't geen des Leeraars mond 
Ons uit het Oud en Nieuw verbond, 
Gods Heilwoord, zal verklaren, 
Gelijk een onwaardeerbren schat, 
Die al ons waar geluk bevat, 
Ook in ons hart bewaren. 






{==132==} {>>pagina-aanduiding<<}

De broederliefde.


ô Wat heeft de broedermin 
Voor ons veel vermaken in; 
Zoo als ik en Gerrit leven 
Zijn 'er naauwlijks broêrs op aard: 
Altoos vreedzaam en bedaard, 
Door geen haat of nijd gedreven, 
Is dat één van beide doet 
Ook den andren altoos goed. 
  
Heeft mijn broeder Gerrit lust 
Om te spelen, ik tot rust; 
Laat ik maar het minste blijken 
Dat ik, niet gezind tot spel, 
Liever leer, het is hem wel, 
En in plaats van stuurs te kijken 
Krijgt hij boeken, en zwijgt stil; 
Dus wil Gerrit zoo ik wil. 
  

{==133==} {>>pagina-aanduiding<<}

Ben ik weêr tot spel gezind 
Als hij daar geen vreugd in vindt, 
En zijn lessen liefst wil leeren, 
'k Zal dat ook niet tegengaan; 
't Spelen is dan afgedaan. 
Wat hij dan ook zal begeren, 
't Spel of boeken, ik ben reê; 
Zo hij wil, zoo wil ik meê. 





{==134==} {>>pagina-aanduiding<<}

De eigenwijze.


Cornelis kan in 't minst verdragen 
Dat iemand hem zijn fouten wijst. 
Men hoort, wijl hem geen mensch kan roemen, 
Dat hij alleen zich zelven prijst; 
En 't geen hij andren ziet verrichten 
Is altijd slegt en vol gebrek. 
Hoe hoog hij ook zich zelv' moog' agten, 
Een ander houdt hem voor een gek. 





{==135==} {>>pagina-aanduiding<<}

Het zoete kind.


Ons Casje wordt van elk bemind, 
Geen wonder, want dit lieve kind 
Is ook, gelijk men zegt, elks vrind, 
En weet al spelend' 
Het hart te winnen; altoos zoet, 
Vertoont het een opregt gemoed; 
En wat het knaapje zegt of doet, 
't Is nooit vervelend. 
Wanneer zijn vader hem gebiedt 
Te leeren, hangt zijn lipje niet, 
Gelijk men veel van andren ziet, 
Maar met een kusje 
Beloont hij 's Vaders wijze raad, 
En leert dan met een blij gelaat; 
Ook wijst hij 't geen in 't boekje staat 
Zijn lieve zusje. 

{==136==} {>>pagina-aanduiding<<}

Krijgt hij, tot poozing van zijn vlijt, 
Te met een klijnen spelenstijd, 
Hij zal met anderen, door nijd 
Vervoerd, nooit janken; 
En als zijn moeder lekkers heeft, 
En hem daar van een stukje geeft, 
Al is het klijn, hij zal beleefd 
Zijn moeder danken. 





{==137==} {>>pagina-aanduiding<<}

De bange.


Jan. 
Och, Mie; ik durf nog niet naar bed; 
Ik kan in slaap niet raken. 
Ik ben zoo bang. 
Mie. 
Ei zeg mij toch, 
Wat u zoo bang kan maken? 
Jan. 
Ik weet het niet; misschien een spook. 
Mie. 
Neen Jan; daar zijn geen spoken. 
Jan. 
Misschien een dief. 
Mie. 
Nooit is een dief 
Nog in ons huis gebroken. 
Gij maakt u nu voorzeker bang 
Door 't knagen van 't geweten. 
Misschien hebt gy op dezen dag 
't Geen God verbiedt vergeten. 

{==138==} {>>pagina-aanduiding<<}

Een kind, dat daar het beter weet, 
Zijn vreugd in kwaad wil rapen, 
Kan, schoon 'er spook noch dieven zijn, 
Niet onbevreesd gaan slapen. 
Begeert gij, als ge moet naar bed, 
Van vrees bevrijd te blijven, 
Dan moet ge nimmer over dag 
Een kwade daad bedrijven. 





{==t.o. 139==} {>>pagina-aanduiding<<}



{== afbeelding 	ceetje met haar popje.

Ceetjezus is best te vreên

Als zij met haar pop alleen

Zig maar mag vermaken.

bl.139.==} {>>afbeelding<<}
    



{==139==} {>>pagina-aanduiding<<}


Ceetje met haar popje.


Ceetjezus is best te vreên 
Als zij met haar pop alleen 
Zig maar mag vermaken. 
't Is of ik het meisje terg 
Als ik het tot spelen verg, 
Of het aan wil raken. 
  
Speel ik, nimmer komt z'er bij 
Of haar hoofdje hangt op zij; 
Echter, niet kwaadaardig; 
Blijft ze, wijl ze gaarne geeft 
Van het lekkers dat ze heeft 
Toch mijn liefde waardig. 
  
Wijl ze liefst alleenig zit, 
Zie ik, wat ik vleij of bid, 
Dat het niets kan baten. 
'k Zal mijn zusje dan alleen, 
Wijl ze 't best zoo is te vreên, 
Bij haar popje laten. 






{==140==} {>>pagina-aanduiding<<}

De vergeetachtige.


Geen één van al de Cameraats, 
Die met mijn broêr verkeren, 
Kan dag aan dag zijn les, zoo goed 
Als hij, van buiten leeren. 
Nog klaagt de meester over hem; 
Wat of daar aan mag letten? 
Om dat hij op het geen hij leert 
Zijn zinnen niet wil zetten. 
De meester zegt; men kan een knaap 
Geen goeden leerling heten, 
Die 't geen hij gistren heeft geleerd 
Van daag weêr heeft vergeten. 





{==141==} {>>pagina-aanduiding<<}

De verkeerde.


Andries is steeds verkeerd; 
Het zij hij speelt of leert, 
Hij kan geen mensch verdragen. 
Al schikt men hem wat in 
't Is toch niet naar zijn zin. 
Men kan hem niet behagen, 
  
Al wat men voor hem doet, 
Hij knort: het is niet goed. 
Wie zou zoo'n knaap niet vreezen, 
Die graag in onrust leeft, 
En nimmer vreugde heeft, 
Dan in verkeerd te wezen? 





{==142==} {>>pagina-aanduiding<<}

Het luije Gerritje.


Foeij Gerritje; gij moet u schamen; 
Wordt gij van ons zoo opgevoed! 
Durft gij zoo luij aan tafel zitten 
Als of ge al slapend' eten moet! 
Zit regt als wij, of tot uw straf 
Moet gij terstond van tafel af. 



{==t.o. 142==} {>>pagina-aanduiding<<}


{== afbeelding 	het luije gerritje.

Zit regt als wij, of tot uw straf

Moet gij terstond van tafel af.

bl.142.==} {>>afbeelding<<}
    




{==143==} {>>pagina-aanduiding<<}

De goede les.


Jantje lief; al wat ge ziet; 
Wat tot voeding van ons leven 
En verkwikking is gegeven, 
Hebben wij van God om niet. 
  
Als ge dan aan tafel zit 
Moet gij nimmermeer vergeten, 
Dat gij, eer ge raakt aan 't eeten, 
God eerst om een zegen bidt. 





{==144==} {>>pagina-aanduiding<<}

Al te goed is gek.


Jantje. 
Och Moederlief; ik ben bedroeft; 
Mijn zus heeft mij bekeven. 
Moeder. 
Wat hebt ge dan weêr uitgevoerd? 
Jantje. 
Mijn koekjes weggegeven, 
Die Oom mij flus gegeven heeft, 
Wat kon dat haar toch scheelen? 
Ik hou zoo veel van Claas. 
Moeder. 
't Is goed, 
Wanneer g' iets meê wilt delen 
Van 't geen gij hebt; maar alles niet. 
Die gulheid moet ge mijden. 
Nu smult uw Claas uw koekjes op, 
Daar gij gebrek moet lijden. 

{==t.o. 144==} {>>pagina-aanduiding<<}


{== afbeelding 	al te goed is gek.

Och Moederlief; ik ben bedroeft;

Mijn zus heeft mij bekeven.

bl.144.==} {>>afbeelding<<}
    
 

{==145==} {>>pagina-aanduiding<<}

Jantje. 
Zou dan van 't geen ik heb of krijg 
Voor Claas niets overschieten? 
Moeder. 
Die al zijn goed aan andren geeft 
Moet een verkwister hieten. 
Gij moet, of schoon gij Claas bemint, 
Ook om u zelven denken, 
En maar een deel, van 't geen ge hebt, 
Aan uwe speelnoots schenken. 





{==146==} {>>pagina-aanduiding<<}

De beschroomde.


Mijn kind; wanneer ge bij ons zijt, 
Of onder uwe speelgenoten, 
Dan spreekt en antwoordt gij altijd, 
Maar aanstonds is uw mond gesloten, 
Wanneer een vreemde bij ons koomt. 
Zeg toch wat maakt u dus beschroomd? 
  
Schoon ik een kind dat altoos praat 
Eer 't wordt gevraagd, niet kan verdragen, 
En onbeschaamdheid schandlijk staat; 
Nochthans, wanneer g'u iets hoort vragen, 
Zorg dat gij needrig en beleefd, 
Aan hem die vraagt dan antwoord geeft. 





{==t.o. 147==} {>>pagina-aanduiding<<}



{== afbeelding 	't gelukkige flipje.

Wat is onze Flip verblijd!

Als hij op een stokje rijdt,

bl.147.==} {>>afbeelding<<}
    



{==147==} {>>pagina-aanduiding<<}


't Gelukkige Flipje.


Wat is onze Flip verblijd! 
Als hij op een stokje rijdt, 
Roept het kind al wat het kan, 
‘Uit den weg! daar kom ik an.’ 
't Kan zich dus met klijne zaken 
Regt vermaken. 
  
Jan is net het tegendeel. 
Heeft hij weinig, heeft hij veel; 
't Is maar voor een oogenblik. 
't Kind is nimmer in zijn schik. 
't Kan zich dus met geene zaken 
Regt vermaken. 
  
Wie is nu het best daar 'an 
Flip of Jan? 






{==148==} {>>pagina-aanduiding<<}

Het gestrafte bedrog.


Gerrit. 
ô Betje; 'k heb zoo straf geleden 
Voor 't geen ik gistren heb gedaan; 
Ik hield mij toen ik opstond zieklijk, 
Om niet met u naar school te gaan. 
Terstond was moeder van gedagten 
Dat ik te veel gegeten had. 
'k Moest vasten; ô 'k zat zoo te loeren, 
Toen gij uw boterham opat. 
'k Had honger, maar ik dorst niet vragen, 
'k Had anders ligt mij zelv' verraên, 
Dus leed ik honger tot den middag, 
En wou toen meê aan tafel gaan; 
Maar 'k hoorde moeder aanstonds roepen; 
(Bedenk eens hoe benaauwd ik keek) 
‘Neen Gerritje; blijf nog wat leggen! 
Mijn kind, uw maag is van zijn streek. 
Gij moet den gantschen dag nu vasten.’ 
Hier mede was 't nog niet gedaan; 
Zoo ras de Thee wierd ingeschonken 
Kwam zij met medicijnen aan. 

{==149==} {>>pagina-aanduiding<<}

ô! Dagt ik, ô! nu moet ik sterven. 
Wat dwaasheid overkwam mij toch, 
Dat ik mij zelven ziek dorst veinzen! 
Dit zijn de vrugten van 't bedrog. 
Ik schreijde, maar het kon niets baten; 
Ik bad, het hielp mij even min. 
‘'t Is tot uw best mijn kind; riep moeder, 
Neem spoedig toch dit poeder in.’ 
Ik moest. - Dus heb ik straf geleden 
Voor 't geen ik dwaaslijk heb misdaan. 
'k Wil, eer ik mij weer ziek wil houden, 
Liefst honderdmaal naar school toegaan, 
't Is eens, maar 't zal niet weêr gebeuren. 
Betje. 
Hoe! hebt ge dan daar meê gespot? 
Maar Gerrit; durft ge zoo te liegen! 
Gij tergt hier door de wraak van God, 
Had die, tot straf van dit uw veinzen, 
U eens op 't ziekbed neergeleid, 

{==150==} {>>pagina-aanduiding<<}

Hoe zoudt gij om genezing smeken! 
Hoe siddren voor eene eeuwigheid. 
Houd toch altoos in uw gedagten, 
Dat gij, van 't geen door u geschiedt 
Eens rekenschap zult moeten geven 
Aan GOD die al uw handel ziet. 





{==151==} {>>pagina-aanduiding<<}

De roem begerige.


Neen Coos; dat doe ik niet; 
Zou ik in plaats van spelen 
Met Jantje gaan krakkelen 
Dat vader ons verbiedt. 
  
'k Zal daar wel zorg voor dragen, 
En waar ik mag of kan 
Dien allerbesten man, 
Die mij zoo mint, behagen. 
  
Dat Jan mij durfniet noem' 
k Zal toch gehoorzaam blijven; 
Zoo zeer ik vrees voor kijven, 
Zoo graag verdien ik roem. 





{==152==} {>>pagina-aanduiding<<}

Het kinderlijk vergenoegen.


't Zal Pietje nooit vervelen 
In onzen tuin te spelen. 
Hij leert met trommelslaan 
Daar koten exerceeren, 
Dan lings dan regts marscheeren; 
Nu op dan neder gaan. 
  
Al schijnt het buiten rede, 
Hij blijft hier meê te vrede. 
Zijn rijkdom is zijn trom. 
Wat zou hem meerder baten? 
Zijn koten zijn soldaten; 
Zijn tuin een vorstendom. 



{==t.o. 152==} {>>pagina-aanduiding<<}


{== afbeelding 	het kinderlijk vergenoegen.

Zijn rijkdom is zijn trom.

Wat zou hem meerder baten?

Zijn koten zijn soldaten;

bl.152.==} {>>afbeelding<<}
    




{==153==} {>>pagina-aanduiding<<}

De weltevreden arme jongen.


Al ben ik in een laagen stand, 
Van overvloed beroofd, geboren. 
Ik zal geen dwaze klagt doen hooren; 
Ik krijg mijn deel ook uit Gods hand. 
  
Ons Buurmans kind heb lekkernij! 
Hij roem' op schatten en vermaken! 
Het geen ik eet kan mij zoo smaken; 
Ik leef zoo vergenoegd als hij. 
  
Ik roem Gods milde liefde en trou, 
Al kan ik mij niet pragtig kleden; 
Een sober kleedje kan mijn leden 
Ook dekken tegen Winterkou. 





{==154==} {>>pagina-aanduiding<<}

De gezondheid de grootsten schat.


Willem leeft in overvloed. 
Want zijn Vader heeft vermogen; 
Hij wordt pragtig opgetoogen, 
Schoon het hem veel nadeel doet. 
  
Altijd ziet hij even bleek; 
Altijd hoort men 't knaapje klagen; 
Zelden kan hem iets behagen, 
Want zijn maagje is van zijn streek. 
  
Toen ik laatst eens bij hem stond, 
Dagt ik, zou ik u benijden? 
Gij moet voor uw smullen lijden, 
En ik ben altijd gezond. 



{==t.o. 154==} {>>pagina-aanduiding<<}


{== afbeelding 	de gezondheid de grootsten schat.

Toen ik laatst eens bij hem stond,

Dagt ik, zou ik u benijden?

bl.154.==} {>>afbeelding<<}
    




{==155==} {>>pagina-aanduiding<<}

Het vertrouwen.


Zou ik Godes hulp mistrouwen, 
Die den armen niet verlaat, 
Wiens benaauwd gekerm en zugten 
Tot Hem door de wolken gaat? 
Armen noemt Hij zijne kinderen. 
Armen kindren doet Hij wel. 
Die aan armen hulpe weijgert, 
Zondigt tegen Gods bevel. 
Hij, die alles draagt, geeft mildlijk 
Zon en Regen overal; 
Op dat ook het veld zijn vrugten 
Aan den armen geven zal. 
Zou Hij, die het klijnste wormpje 
Met de schoonste verw bekleedt, 
Ons van honger zien versmagten, 
En niet merken op ons leet? 
Neen; Hij wil dat wij ook bidden, 
Geef ons nu ons daaglijksch brood! 
En verhoort ons; 'k zal niets vreezen 
Want zijn goedheid is zoo groot. 





{==156==} {>>pagina-aanduiding<<}

Aan allen gemeen.


Schoon Wouter altoos zegt, dat hij 
Veel rijker is dan wij, 
Zeg Mietjezus, zeg, zou u dat doen klagen? 
Ik lagch met al zijn lekkernij; 
Een sober kostje kan behagen, 
Wanneer men 't maar met smaak geniet. 
De Rijkdom heeft ook zijn verdriet. 
Hij kan ook niets van waarde noemen, 
Daar wij ook niet op kunnen roemen. 
Rijst ooit de Zon voor Wouter eer 
Dan zij voor ons haar glans ten toon spreidt? 
Of toont één Jaarsaisoen ooit meer 
Aan Wouter dan aan ons zijn schoonheid? 
Wij zien zoo wel als hij op 't Land 
De wonderen, die ons omringen, 
Het veld met bloem en kruid beplant, 
En hooren zingend hand aan hand, 
Zoo wel als hij, de vogels zingen. 
Zoudt gij dan klagen van verdriet! 
De schoone waereld is ons wooning, 
Haar groote Maker onze Koning, 
Die ons dit alles schenkt om niet. 



{==t.o. 156==} {>>pagina-aanduiding<<}


{== afbeelding 	aan allen gemeen.

Wij zien zoo wel als hij op 't Land

De wonderen, die ons omringen,

bl.156.==} {>>afbeelding<<}
    




{==157==} {>>pagina-aanduiding<<}

Samenspraak.


Jan. 
Altoos zijt ge wel te vreeden; 
Zingend gaat gij naar uw werk, 
Daar gij uwe jonge leden 
Af moet tobben, naar ik merk. 
Waart ge in beter stand gebooren, 
't Werken stond u geensints aan; 
Gij zoudt dan uw klagt doen hooren, 
Als ge naar uw werk moest gaan. 
Pieter. 
Zou ik over 't werken klagen? - 
Dat was schande; neen, dat niet. 
Jan. 
Nimmer zou 't aan mij behagen; 
't Werken is een groot verdriet. 
Gij moet werken; ik kan speelen, 
Als 't mij lust, of ik zit stil. 

{==158==} {>>pagina-aanduiding<<}

Pieter. 
Dat zou mij veel meer verveelen, 
Wijl ik liever werken wil. 
Jan. 
Gij verslijt uw tijd met zorgen, 
Als ik huppel, als ik spring. 
Pieter. 
Gij verslaapt uw schoonen Morgen, 
Als ik reeds bij 't werken zing. 
ô Die heldre morgenstralen 
Zijn zoo zoet na zoete rust. 
Jan. 
Gij moet die te duur betalen. 
Ik ben meer op 't bed belust. 
't Vroeg ontwaken baart maarzorgen, 
Eigen aan uw' lagen staat. 
Pieter. 
ô Die lieve schoone Morgen 
Rijst mij dikwijls nog te laat. 

{==159==} {>>pagina-aanduiding<<}

Jan. 
Voor uw zweeten eet ge mager; 
Sober brood en niets daar bij. 
Pieter. 
't Smaakt mij, door het werken grager, 
Beter dan uw lekkernij. 





{==160==} {>>pagina-aanduiding<<}

't Geredde huisgezin.


'k Zal Gods milde goedheid roemen, 
Die voor mij zoo zorge draagt. 
ô Zijn ooren zijn steeds oopen, 
Als een schamel kindje klaagt. 
Armoe deed mijn Ouders zugten, 
En in 't bange huisgezin 
Kwam door droeve werkeloosheid 
Weinig of geen voordeel in. 
Daar ik en mijn broers en zusjes 
Dikwijls door den Hongersnood, 
(ô Wat was 't onze ouders smartlijk!) 
Schreijden om een stukje brood, 
Kon hun liefde 't ons niet geven. 
Nu, nu heeft ons God gered, 
Nu het hart der Vaderlandren 
Op 's Lands heil en Welvaart let. 
Wij en onze dierbaare ouders 
Werken nu met lust en kragt, 

{==t.o. 160==} {>>pagina-aanduiding<<}


{== afbeelding 	't geredde huisgezin.

Nu, nu heeft ons God gered,

Nu het hart der Vaderlandren

Op 's Lands heil en Welvaart let.

bl.160.==} {>>afbeelding<<}
    
 

{==161==} {>>pagina-aanduiding<<}

Van het krieken van den Morgen 
Tot het naadren van den Nagt. 
'k Zal die braaven altoos prijzen, 
Die, als middlen in Gods hand, 
Denken aan der armen nooden 
En het heil van 't Vaderland. 





{==162==} {>>pagina-aanduiding<<}

Niet zonder werken.


Jan bidt om daaglijks brood, 
Of schoon hij niet wil werken; 
Wat of die knaap wel denkt? 
Dat God op het Gebed 
Het brood aan luije kindren 
Ook zonder werken schenkt. 
  
Die, daar hij werken kan, 
Met nutteloos te klagen 
Den gantschen dag verslijt, 
Versmaadt den goeden God, 
En is als luijaard waardig, 
Dat hij staag honger lijdt. 





{==t.o. 163==} {>>pagina-aanduiding<<}



{== afbeelding 	samenspraak.

Jongen! zeker - zoo veel geld!

bl.163.==} {>>afbeelding<<}
    



{==163==} {>>pagina-aanduiding<<}


Samenspraak.


Claas. 
Mie! geen één zoo blij als ik; 
ô Ik ben zoo in mijn schik. 
Kijk eens wat ik heb gekregen! 
'k Had verscheide Jongens tegen, 
Maar mijn werk behield het veld. 
Mietje. 
Jongen! zeker - zoo veel geld! 
'k Wou zoo'n prijs ook wel eens winnen. 
Claas. 
Leer dan gaauw en netjes spinnen. - 
Meisjelief; ik was zoo blij 
Toen ik 't won en nog daar bij 
Zeiden mij die braave Heeren; 
‘Jongen; gij moet vlijtig leeren, 
‘En steeds vordren in de kunst; 
‘Dan zult gij altoos in gunst 
‘Van den Vaderlander wezen. 
‘Wil voor uw bestaan niet vreezen. 

{==164==} {>>pagina-aanduiding<<}

‘Elk van ons, als gij 't verdient, 
‘Is uw Vader en uw vriend. 
Mietje. 
'k Wil u niets gewonnen geven; 
'k Zal ook naar dien eerprijs streeven, 
En eens tonen wat ik kan. 
Jan. 
Dat is goed, mijn Mietje; dan 
Wordt de prijs u toegewezen, 
En gij net als ik geprezen. 
ô Dat moedigt ons zoo aan, 
Om weêr naar een prijs te staan, 
En door vlijt, hun, die ons loonen, 
Onze Dankbaarheid te toonen. 






{==t.o. 165==} {>>pagina-aanduiding<<}



{== afbeelding 	arm doch gelukkig.

'k Leerde al ras

Op het armschool schrijven, lezen,

bl.166.==} {>>afbeelding<<}
    



{==165==} {>>pagina-aanduiding<<}


Arm doch gelukkig.


Wat Geluk 
Zou hier aan mijn staat ontbreken? 
'k Zal van druk 
Noch van tegenspoeden spreken. 
Al ben ik een schamel kind, 
'k Word hier toch van elk bemind. 
  
Jeders hart 
Deelde, met mijn ramp bewogen, 
In mijn smart. 
Ieder sloeg op mij zijn oogen. 
Elk op dat ik wierd gevoed, 
Gaf me een deeltje van zijn goed. 
  
'k Zag al vroeg 
Hoe men voor mijn volgend leven 
Zorge droeg, 
En het geen mij heil kon geven, 
En beschermen tegen leet, 
Vaderlijk aan mij besteed. 
  

{==166==} {>>pagina-aanduiding<<}

'k Leerde al ras 
Op het armschool schrijven, lezen, 
Wie God was; 
Hoe een sterv'ling Hem moet vreezen. 
Daar m'er veel onkundig ziet, 
Leerde men dit mij om niet. 
  
In dees tijd 
Zie ik door de gunst dier mannen, 
Die met vlijt 
Het gebrek uit Neerland bannen, 
Mij, daar de armoe luijaards knelt, 
Naar mijn kragt aan 't werk gesteld. 
  
'k Zie aan mij 
't Geen ik werk en win besteden. 
En daar bij 
Door dier braaven mildheid kleden. 
Dat elk, daar men gevers roem, 
Nederland voor allen noem! 
  

{==167==} {>>pagina-aanduiding<<}

Wat geluk 
Zou dan aan mijn staat ontbreken? 
'k Zal van druk 
Noch van tegenspoeden spreken. 
Al ben ik een schamel kind, 
'k Word hier toch van elk bemind. 






{==168==} {>>pagina-aanduiding<<}

Zie op minderen dan gij.


Maar Wouter; schaamt ge u niet, dat gij 
Zult dag aan dag uw lot beklagen. 
Gij noemt het werk een slavernij, 
Wier lastig Juk gij niet kunt dragen. 
Gij slijt met smart uw levensdagen, 
Om dat uw staat geen pragt gedoogt, 
Om dat gij niet, als rijke kindren, 
Gestaag in wellust leven moogt. 
Ei, slaa uw oog op duizend mindren 
Dan gij, die beedlen om hun brood; 
Vraag; waarom heb ik meer vermogen, 
En lij, als zij, geen hongersnood? 
Ben ik iets beter in Gods oogen? 
Warom moet ik door ziekte of pijn, 
Gelijk er duizend andren zijn, 
Mijn levenskragt niet zien verteeren? 
Dit vragen maakt u wis beschaamd, 
En 't zal de Dankbaarheid u leeren, 
Die 't hart vernoegt, en elk betaamt. 





{==169==} {>>pagina-aanduiding<<}

Verschuldigde dankbaarheid.


ô Wat is mijn moeders hart 
Teder en vol mededoogen! 
ô Wat is haar ziel bewoogen 
Met mijn zusjes ziekte en smart! 
Naauwlijks klaagt dat teder wigtje 
Of mijn moeder is gereed. 
Tot verlichting van haar leet, 
Kust de traantjes van 't gezichtje, 
En ontziet zich zelve niet, 
Om met zorgen, waken, draven, 
Dag en nagt zich asteslaven, 
't Kind te vrijden van verdriet. 
Moet een kind zich dankbaar toonen 
Voor der oudren liefde en trou; 
Ik kan nooit die brave vrouw, 
Voor haar Min genoeg beloonen. 
't Geen zij nu doet dag aan dag 
Heeft zij ook aan mij bewezen, 
('t Heugt mij nog) toen ik voor dezen 
Aan de pokjes nederlag 

{==170==} {>>pagina-aanduiding<<}

Op het ziekbed met mijn broeder; 
Wat mij tot verlichting was, 
Wat ik wenschte, had ik ras, 
ô Die lieve teedre moeder! 
Die zoo deelde in onze pijn. 
Wij, wat ligt niet op ons schoudren! 
Kunnen nooit genoeg onze oudren 
Voor hun Liefde dankbaar zijn. 





{==t.o. 171==} {>>pagina-aanduiding<<}



{== afbeelding 	de goede inkeer.

Wat leidt daar? - ô Wat groot geluk!

Dit geld heeft wis mijn baas verlooren.

't Is zilver. - ................

bl.171.==} {>>afbeelding<<}
    



{==171==} {>>pagina-aanduiding<<}


De goede inkeer.


Wat leidt daar? - ô Wat groot geluk! 
Dit geld heeft wis mijn baas verlooren. 
't Is zilver. - Jaa dit schoone stuk 
Zou andre Jongens ook bekooren, 
Als zij het vonden zoo als ik. 
Ik ben ter deegen in mijn schik, 
En zal het dezen dag besteden, 
Laat zien - waar aan? - Om mij te kleden. 
Regt goed; als ik van 't werk af kom. 
Het zal mijn goeden naam niet krenken, 
Wie zou mij toch hier van verdenken? 
De Baas? - Die denkt er wis niet om. 
En wie zou 't hem te kennen geven, 
Al zogt hij 't geld, waar 't is gebleven? 
Een ander zag het immers niet, 
En - maar kan ik 't voor God verbergen, 
Die zich niet straffeloos laat tergen; 
Die mij en al mijn handel ziet. 
Al kan mij niemand hier bespieden, 
Ik zou mijn straf toch niet ontvlieden, 

{==172==} {>>pagina-aanduiding<<}

Daar God die 't kwaaddoen zaar bezoekt, 
Den Dief en al zijn doen vervloekt. 
Dat nimmer zulke vuijligheden 
Dan om mijn ziel haar boeijen smeden, 
Noch 't geld, hoe ik 't benodig zij, 
Mij lok tot Dieverij. 






{==173==} {>>pagina-aanduiding<<}

De havelooze.


Jan is altoos 
Zoo net gekleed; 
't Is of zijn moeder 
Hem dag aan dag 
Wat maken laat; 
Maar Claas zijn broeder, 
Die ouder is 
Dan onze Jan, 
Mag 't niet gebeuren! 
Zijn gantsche kleed 
Is, of besmet, 
Of vol met scheuren. 
Warom mag Claas 
Geen beter rok, 
Die knap is, dragen? 
Of kan die knaap 
Zijn ouders niet 
Als Jan behagen? 
Een ouder moet 
Den een niet meer 

{==174==} {>>pagina-aanduiding<<}

Dan d'ander lieven, 
Want dit moet dien, 
Die wordt versmaad, 
Te bitter grieven. 
Neen; 't scheelt daar niet, 
Maar Jantje spaart 
Met zorg zijn kleêren; 
Dit kan men Claas 
Die slordig 't al 
Verslonst, niet leeren. 





{==t.o. 175==} {>>pagina-aanduiding<<}



{== afbeelding 	winter samenspraak.

....de Lucht is droog en fris.

Als het vogtig, neevlig weer was,

Dan was 't wandlen ongezond.==} {>>afbeelding<<}
    



{==175==} {>>pagina-aanduiding<<}


Winter samenspraak.


Jan. 
Ceetje; willen we eens gaan wandlen? 
Ceetje. 
Nu, daar 't in den winter is? 
Jan. 
Jaa; de kou zal ons niet schaden, 
Want de Lucht is droog en fris. 
Als het vogtig, neevlig weer was, 
Dan was 't wandlen ongezond. 
Meisje; 't is nu zoo vermaaklijk; 
Gaa eens meê de velden rond. 
Ceetje. 
'k Heb die in den schoonen zomer 
Meer dan honderdmaal gezien. 
Jan. 
Goed; de winter zal aan ons daar 
Honderd nieuwe schoonheên bien. 
't Water, hard als steen bevroozen, 
Toont ook hoe zijn scheppers hand 

{==176==} {>>pagina-aanduiding<<}

't Al regeert, en door de koude 
't Maakt als vast en gangbaar Land. 
Ziet men nu geen Roozen bloeijen, 
't Glinstrend wit van sneeuw en ys 
Dingt in schoonheid met de bloemen 
Van den zomer om den prijs. 
Ook is de beweging nodig, 
Want in 't Ligchaam, dat steeds rust, 
Wordt het herelijk vermoogen 
Van den Geest schier uitgeblust. 
Ceetje. 
't Is zoo koud! 
Jan. 
Dat kan niet hindren, 
Wijl ge u warmer kleeden moet. 
't Ligchaam kan men ligt zoo kleden, 
Dat de kou geen hinder doet, 
Ceetje. 
'k Zal dan met u wat gaan wandlen, 

{==177==} {>>pagina-aanduiding<<}

Maar niet langer als een uur; 
Vriest het hard, weer 't huis gekomen, 
Kruip ik aanstonds digt bij 't vuur. 
Jan. 
Dan zou ligt de kou u schaden; 
Hette op kou baart veeltijds leet. 
Warmte moet natuurlijk wezen, 
Dus is 't best, ons warm gekleed. 






{==178==} {>>pagina-aanduiding<<}

't Geluk van 't ongelukkige weesje.


Mijn lieve Jan; gij hebt uw troost, 
Uwe oudren, die voor u hun kroost 
Zoo teder zorgden, vroeg verlooren; 
Wat ongeval was u beschooren, 
Had God den vadren van ons Land 
Voor u, die alle hulp moest derven, 
En denklijk van gebrek zoudt sterven, 
Geen mededoogen ingeplant? 
  
Al mist gij 't u zoo dierbaar bloed, 
En hebt gebrek aan tijdlijk goed, 
Hier ziet gij voor u zorge dragen; 
Hier zult gij nooit van honger klagen; 
Hier leert men u van wat waardij 
De Godsdienst is, en met wat zaken 
Ge uw brood zult winnen, en u maken 
Een nuttig lid der maatschappij. 





{==t.o. 179==} {>>pagina-aanduiding<<}



{== afbeelding 	aan een jarig meisje.

............... uw moeder,

Die zoo minnelijke moeder,

Is gestorven op dees dag!>

bl.179.==} {>>afbeelding<<}
    



{==179==} {>>pagina-aanduiding<<}


Aan een jarig meisje; welks moeder op deszelfs verjaardag gestorven was.


Ongelukkig, teder schaapje! 
Voelde gij wat bittre slag 
U ter nedervelt; uw moeder, 
Die zoo minnelijke moeder, 
Is gestorven op dees dag! 
Op dees dag, waar op de blijdschap 
U als Jaarig kroonen zou; 
En het huijs van vreugd doen daavren; 
ô Wat had die goede vrouw 
Tot dit feest al niet vervaardigd! 
Nu verzinken we in verdriet. 
Minlijk meisje; spaar uw lagchjes, 
Die onnoosle lieve Lagchjes! 
Ach, gij kent uw rampspoed niet. 
Met wat Liefde, met wat teerheid 
Troetelde u dat moederhart! 
Als ge lagchte, moest zij lagchen, 
Als ge schreijde, had ze smart. 
Moest zij dag en nagt schier tobben 
Met u, 't heeft haar nooit verveelt, 

{==180==} {>>pagina-aanduiding<<}

Nooit doen klagen, door één lonkje 
Was die smart wel draa geheeld. 
Ach, die brave, lieve moeder 
Mist gij nu; zij ligt ter neer! 
Wat ge weêr vindt, zulk een moeder, 
Zulk een teedre lieve moeder, 
Vindt, ge ô wigtje! nimmer weer. 






{==181==} {>>pagina-aanduiding<<}

Lofzang.


Hoe zal ik u, mijn God! mijn Heer! 
Met dankbaarheid verheffen 
Ach kon mijn kinderlijke zang 
Den toon der Englen treffen. 
Daar wat ik ben, wat mij omringt, 
Mijn hart tot u te loven dringt. 
  
Mijn ligchaam is een kunstgestel, 
Een blijk van uw vermogen; 
Elk lid wordt als een radertuig, 
Naar ik 't begeer, bewoogen. 
Waar door ik dagelijksch mijn pligt, 
Mijn kinderwerk met vreugd verrigt. 
  
Daar 't vee, ofschoon 't met stomme taal 
Uw wondren moet verbreiden, 
Zijn God niet kent, schonkt gij me een Geest, 
Om mij tot u te leiden; 
Op dat ik uwe gunst en trouw 
Naar uwen wil verkonden zou. 
  

{==182==} {>>pagina-aanduiding<<}

Al wat ik zie het veld, het vee 
't Moet mij ten nutte wezen. 
Wie moet u, die dit alles geeft. 
Met dankbaarheid niet vreezen! 
Mijn levenskragt, mijn lust, mijn tijd 
Zijn eeuwig u, Mijn God! gewijd. 


EINDE.



