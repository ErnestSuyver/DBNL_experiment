
   
        
           
               Een boekje met prentjes, waarbij wat te lezen staat, voor brave kinderen
               Deel 2
               Alexander Cranendoncq
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van de eerste druk van Een boekje met prentjes, waarbij wat te lezen staat, voor brave kinderen. Deel 2 van Alexander Cranendoncq uit 1827.
               
               
                   
                       p. 7: de kop ‘Een boekje met prentjes.’ is tussen vierkante haken toegevoegd.
                   
               
           
           
           
               
                   
                   
                   
                   
               
           
           
               cran017boek01_01
               DBNL-TEI 1
               
                   2011 dbnl
               
           
           
               
           
           
               
                   
                   exemplaar Koninklijke Bibliotheek Den Haag, signatuur: 32 F 14
                   
               
               Alexander Cranendoncq, Een boekje met prentjes, waarbij wat te lezen staat, voor brave kinderen. Deel 2. J.J. Arkesteyn, Den Bosch 1827
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Een boekje met prentjes, waarbij wat te lezen staat, voor brave kinderen
               Deel 2
               Alexander Cranendoncq
               
               
                   
                   
               
           
           
           
               
               
           
           
           
           
       
       
           
               Een boekje met prentjes, waarbij wat te lezen staat, voor brave kinderen
               Deel 2
               Alexander Cranendoncq
               
               
                   
                   
               
           
           
           
               
               
           
           
           
           
       
       
           
               2011-01-10
               
                   EB
               
               colofon toegevoegd
           
       
   
               
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Alexander Cranendoncq, Een boekje met prentjes, waarbij wat te lezen staat, voor brave kinderen. Deel 2. J.J. Arkesteyn, Den Bosch 1827
 
Zie: https://www.dbnl.org/tekst/cran017boek01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 


    


{==1==} {>>pagina-aanduiding<<}

EEN

BOEKJE

MET

PRENTJES.

{==3==} {>>pagina-aanduiding<<}

EEN
BOEKJE
MET
PRENTJES,
waarbij wat te lezen staat,
VOOR BRAVE
KINDEREN.
Tweede Stukje.


{== afbeelding 
	==} {>>afbeelding<<}
    

's HERTOGENBOSCH,
Bij J.J. ARKESTEYN.
1827.

{==4==} {>>pagina-aanduiding<<}

Ik heb aan het bepaalde, onder a, b en c van art. 6 der Wet van 1817 voldaan, en vind mijn regt van eigendom daardoor gewaarborgd.


{== afbeelding 
    	==} {>>afbeelding<<}
    






{==5==} {>>pagina-aanduiding<<}

Voorrede.

Erkentelijk voor de gunstige beöordeelingen over, het 1.e stukje geveld, kan het mij niet onverschillig zijn zulks van dit te wenschen. Merkte men elders aan, dat het 1.e stukje zoo wat van alles onder een inhoudt, ook dat treft men hier weder aan: en ik meende dat te mogen, zoo wel omdat verandering behaagt, als, bijzonderlijk, omdat het 1.e stukje ten mijnent, en, volgens geheel onzijdige getuigenis, van onderscheidene ambtgenooten met zoo veel genoegen en vrucht gebruikt wordt. Ik

{==6==} {>>pagina-aanduiding<<}
ontmoette nog geen 5 of 6 jarig kind, dat lezen kon, en het boekje in handen kreeg, of het leerde de lesjes eerlang van buiten; meermalen hoorde ik een of ander derzelve, door hen bij en op gelegenheden toepassen. Ook beoogde ik bij de vervaardiging niet bij uitsluiting dadelijk leering, d.i. zoodanige toepassing, die op het kind nederkomt. De kundige onderwijzer weet door vragen en vertellen uit te breiden en naar gelang der omstandigheden toe te passen.
Wordt het slechts gedeeltelijk zoo gunstig ontvangen, als ik het uit en met warme liefde voor de nog schuldelooze lieve kleine schreef, dan zal de uitgever over het vertier, en ik over het besteden mijner tusschen oogenblikken wel voldaan zijn.

20 Maart, 1827.
De Schrijver.
    

{==7==} {>>pagina-aanduiding<<}

        [Een boekje met prentjes.]




{== afbeelding 
	==} {>>afbeelding<<}
    
 
Ziedaar, zei de vader, een prenteboekje, 
En hier een lekker krentekoekje: 
Wat kiest mijn kleine Jan 
Daarvan? 
Het boekje, lieve vader! 
Riep Jantje, o zoo blij 
Een wijze keus, zei vader, 
En schonk hem 't koekje er bij. 

{==8==} {>>pagina-aanduiding<<}



{== afbeelding 
	==} {>>afbeelding<<}
    
 
Henrietje. 
Goeden nacht, Papatje! 
Goeden nacht, Mamatje! 
Henrietje gaat naar 't bedje. 
Vader en Moeder. 
Goeden nacht, mijn liefje! 
Slaap stil en zoet. 
Moeder. 
Maar weet mijn hartediefje.....? 
Henrietje. 
Dat zij bidden moet; 
Niet waar, lieve Maatje! 
Dat God u, en Paatje 
Voor rampen bewaren, 
En lange jaren 
In 't leven wil sparen. 

{==9==} {>>pagina-aanduiding<<}



{== afbeelding 
	==} {>>afbeelding<<}
    
 
Is Henrietje nog niet opgestaan? 
vroeg de moeder. 
Zij ging naar Henrietje's slaapkamer; 
Deed de deur zachtjes open. 
En wat zag zij daar? 
Daar lag haar dochtertje, o zoo lief, 
Op de knietjes te bidden. 
Zoo bad zij eerbiedig: 
Lieve God! 
geef mij, 
Dat ik altijd braaf mag wezen! 
Dat ik wél mag leeren; 
Vader en Moeder eeren, 
En U hartelijk beminnen. Amen. 

{==10==} {>>pagina-aanduiding<<}



{== afbeelding 
	==} {>>afbeelding<<}
    
 
Martinus, 
Zoo heet de kleine knaap, die daar 
zoo vlijtig in zijn boekje zit te leeren. 
Hoe oud is hij al? 
Pas vier en een half jaar, en hij 
leest zoo mooi, dat het een lust is 
om te hooren. 
 
Ik zou gaarne veel weten, zegt hij, 
als ik groot ben; 
En daarom moet ik zorg dragen, 
dat ik mijne les ken. 

{==11==} {>>pagina-aanduiding<<}



{== afbeelding 
	==} {>>afbeelding<<}
    
 
Maria. 
Wat hebt gij daar? Saartje! 
Saartje. 
Een lekker taartje. 
Maria. 
Ik geef van mijn leven 
geen enkelen duit 
Aan taartjes of pruimpjes 
of babbelaars uit. 
Ik koop liever wat nuttigs, 
een prent of een boekje; 
Dat duurt vrij wat langer, 
Dan een taartje of een koekje. 

{==12==} {>>pagina-aanduiding<<}



{== afbeelding 
	==} {>>afbeelding<<}
    
 
Gerard. 
Goeden dag, mijnheer! 
De heer. 
Goeden dag, lieve jongen! 
Gij groet zeer vriendelijk. 
Waar leert gij dat? 
Gerard. 
In de school, mijnheer! 
Meester zegt: 
De kinders moeten 
Vriendelijk groeten, 
Die hun ontmoeten. 
En dat doe ik ook. 
De heer. 
Gij zijt een aardig knaapje 
Als gij zoo voort gaat, 
Zal u elk graag mogen lijden. 

{==13==} {>>pagina-aanduiding<<}



{== afbeelding 
	==} {>>afbeelding<<}
    
 
God loon het u! 
Zei de arme man, toen hij van den 
kleinen Pieter een cent of wat 
in zijn' hoed kreeg. 
Zoo dacht die brave jongen: 
 
Zou ik dien armen ouden man, 
Die werken noch verdienen kan, 
Niets van mijn zakgeld geven? 
Ik zag nog laatst geschreven: 
Deel kindren iets aan de armen mee, 
Dan lieft u God, en smaakt gij vree. 

{==14==} {>>pagina-aanduiding<<}



{== afbeelding 
	==} {>>afbeelding<<}
    
 
Wie heeft dat theek opje gebroken? 
Dat heeft zeker de meid gedaan! 
sprak de moeder. 
Ach, goede, lieve moeder! 
zie Mietje, 
de meid heeft het niet gebroken: 
ik heb het gedaan. 
Vergeef het mij toch, 
Moeder lief! 
Het was een ongeluk. 
Mietje! 
Sprak de moeder toen, 
Geef me een zoen. 
Ik scheld u 't voorval gaarne kwijt, 
Omdat gij zelve uw schuld belijdt. 

{==15==} {>>pagina-aanduiding<<}



{== afbeelding 
	==} {>>afbeelding<<}
    
 
Foei! Foei! 
Zie die stoute jongens eens vechten! 
Weet gij, waarom? 
Zij speelden zamen 
en kregen geschil. 
In plaats van elkander 
wat toe te geven, 
Wilden zij door vechten 
Het geschil beslechten. 
Was dat wel goed? 
 
Als de een den ander niet toe wil geven, 
Dan kan men nooit in vrede leven. 

{==16==} {>>pagina-aanduiding<<}



{== afbeelding 
	==} {>>afbeelding<<}
    
 
Drink niet te schielijk, 
Kleine Maat! 
Ook niet te veel in eens. 
Die gaarne gezond wil blijven 
(En wie wil dat niet?) 
Die mag bij drinken en eten 
Dit versje niet vergeten. 
 
Onmatigheid in spijs en drank 
Maakt rijken arm, gezonden krank. 

{==17==} {>>pagina-aanduiding<<}



{== afbeelding 
	==} {>>afbeelding<<}
    
 
Zoo, zoo, 
Lief Meisje! 
dat gaat heel wel. 
O, het is zoo goed, 
Dat kindren jong leeren werken, 
en niet altijd spelen; 
Dan zal hun, als zij groot zijn, 
de tijd niet vervelen. 
En wat nog veel meer zegt, 
komt iemand in nood, 
Dan wint hij door werken 
het dagelijksch brood. 

{==18==} {>>pagina-aanduiding<<}



{== afbeelding 
	==} {>>afbeelding<<}
    
 
Zie dien kleinen mandemaker 
eens vlijtig arbeiden. 
Hoor, wat hij zingt. 
 
Dit mandje is weder bijna klaar. 
Het werken valt aan velen zwaar, 
En mij zoo ligt. 
Mijne arme moeder, die 't gezigt 
Verloren heeft, na vaders dood, 
Verschaft mijn werken 't dagelijksch brood. 
Die goede vrouw, 
Voorzeker, zou 
Van armoe en gebrek vergaan, 
Bragt ik mijn weeklijksch loon niet aan. 

{==19==} {>>pagina-aanduiding<<}



{== afbeelding 
	==} {>>afbeelding<<}
    
 
Betje. 
Zoo gij mijn pop niet weg wilt leggen, 
Zal ik het aanstonds vader zeggen. 
Geertrui. 
Wel zoo! het is mijne eigen pop. 
Betje. 
Geef hier, zeg ik, of 'k sla er op. 
Geertrui. 
Ik wil, ik zal ze u nimmer geven. 
 
Wat is dat voor een ijslijk leven! 
Sprak toen de vader zeer verstoord, 
Hij had dat twisten juist gehoord. 
Foei, kinders! om een pop zoo kijven 
Dat speelgoed mag in huis niet blijven. 
Breng haar daad'lijk buurvrouw Naatje, 
Voor haar brave dochter Kaatje. 
 
De kinders hadden nu wel spijt; 
Doch waren 't mooije popje kwijt. 

{==20==} {>>pagina-aanduiding<<}



{== afbeelding 
	==} {>>afbeelding<<}
    
 
Help! Help! 
ik ben in nood. 
Help! Help! 
hij bijt mij dood. 
 
 
Wat kermt die jongen bitter! 
Hij heeft dien hond zoo lang 
met eenen stok getergd tot het 
dier boos werd, den ketting 
aan stukken sprong, en 
hem vreesselijk 
aanvalt. 
Wat zal die arme jongen er slecht afkomen! 
 
Dat heeft hij voor zijn wreed behagen 
Om een schuldloos dier te plagen. 

{==21==} {>>pagina-aanduiding<<}



{== afbeelding 
	==} {>>afbeelding<<}
    
 
De kleine Frans moest op eenen avond, 
toen het stik donker was, 
eene boodschap doen. 
Hij nam zijn landtaarntje in de hand, 
en ging zoo gerust over den weg, 
of het klaar lichten dag ware. 
Is hij dan niet bang voor spoken? 
Ha, Ha, Ha! 
Zou hij daar bang voor wezen! 
Dan moest hij in zijn boek niet lezen: 
‘Een kind, dat aan een spook gelooft, 
Schijnt van gezond verstand beroofd.’ 

{==22==} {>>pagina-aanduiding<<}



{== afbeelding 
	==} {>>afbeelding<<}
    
 
Spiegelt u, 
Lieve kinderen! 
Aan mij, ellendigen man, 
Die niet gaan of werken kan. 
Ik was voorheen zoo fiks als gij; 
Doch wild en woest daarbij, 
En hoorde nooit naar wijzen raad. 
Eens reed een rijtuig door de straat, 
In vollen galop. 
Ik liep het na, en: wip! er op; 
Maar viel, eer ik op 't rijtuig zat, 
En raakte met mijn voet in 't rad. 
Ik sleepte toen ijslijk over de steenen; 
En, ach! verbreizelde beide mijn beenen. 

{==23==} {>>pagina-aanduiding<<}



{== afbeelding 
	==} {>>afbeelding<<}
    
 
Wie heeft dat geld op de tafel geteld? 
vroeg de moeder. 
Er lagen: 
Een gulden, een halve gulden, 
een kwart gulden, tien cents 
of een dubbeltje, en vijf cents 
of een stuiver. 
Net zoo als hier afgebeeld zijn. 
Dit geld, zei Saartje, 
Heb ik langzaam vergaard: 
Wijl Klaartje de waschvrouw 
Op morgen verjaart, 
Zou ik haar gaarne een jakje vereeren; 
Dat goede vrouwtje heeft bijna geen kleeren. 
Goed, zeer goed, mijn liefje! 
zei de moeder. 
En 's andrendaags bragt Saartje 
Het nieuwe jak aan Klaartje. 

{==24==} {>>pagina-aanduiding<<}



{== afbeelding 
	==} {>>afbeelding<<}
    
 
De moeder van Jantje 
was zoo ziek, o, zoo ziek. 
Toen bad Jantje bij moeders ziekbed. 
 
Hemelsche Vader! ik min U zoo teeder, 
Zie op mijn zieke moeder neder, 
Ach, laat haar toch niet sterven! 
Moest ik mijn moeder derven, 
Een moeder, die mij zoo bemint, 
Wat deed ik ongelukkig kind! 
Ach, goede Hemelheer! 
Herstel mijn moeder weer. 
 
En binnen weinig dagen 
Nam moeders ziekte af; 
Behoeft men wel te vragen, 
Wie haar herstelling gaf? 

{==25==} {>>pagina-aanduiding<<}



{== afbeelding 
	==} {>>afbeelding<<}
    
 
Mijn broer heeft zeven duiten, 
En ik heb er drie; 
Dertien heeft er Jantje, 
En negen zuster Mie. 
Die onder een gesteld, 
En zamen opgeteld, 
Komt twee- en dertig uit; 
Dat wed ik om een duit. 
 
Ik durf niet wedden, lieve meid! 
Want zeker was ik 't duitje kwijt. 

{==26==} {>>pagina-aanduiding<<}



{== afbeelding 
	==} {>>afbeelding<<}
    
 
Vader. 
Loopen, springen, 
lagchen, praten, 
Kan mijn Koosje wonder goed. 
Koos. 
Leeren ook wel, 
lieve vader! 
'k Speel niet als ik leeren moet. 
Vader. 
Gij doet zeer wel, 
mijn lieve jongen! 
'k Heb het maar uit jok gezeid: 
'k Zie u gaarne 
vrolijk spelen; 
Maar alles op den regten tijd. 

{==27==} {>>pagina-aanduiding<<}



{== afbeelding 
	==} {>>afbeelding<<}
    
 
Foei, broertje! 
Hoe kunt gij dit arm dier 
zoo plagen! 
Dat is gansch niet fraai: 
Want: 
De huiskat doet 
Ons zeer veel goed. 
En al was dat zoo niet, 
Dan doet het vader toch verdriet 
Gij weet hoe menigmaal hij zegt: 
Dieren kwellen is heel slecht. 

{==28==} {>>pagina-aanduiding<<}



{== afbeelding 
	==} {>>afbeelding<<}
    
 
Ziet gij dat jongetje 
wel in den hoek staan? 
Daar heeft hij reeds een uur staan 
huilen en pruilen. 
Waarom? 
Hij heeft zijn werk niet afgedaan, 
En mag dus niet met vader gaan. 
Zijn zusje hoeft niet t'huis te blijven. 
Zij had nog meer dan hij te schrijven, 
En maakte nog een som daarbij. 
Wat is dat vlijtig meisje blij! 

{==29==} {>>pagina-aanduiding<<}



{== afbeelding 
	==} {>>afbeelding<<}
    
 
Moeder. 
Voor wien is dat briefje? lieve Na! 
Naatje. 
Voor vader, die op reis is naar Breda. 
Moeder 
Wel zoo, mijn liefje! 
Lees eens voor, 
Dat ik uw briefje 
Aan vader hoor. 
Naatje. 
(leest.) 
Lieve Papatje! 
Keer spoedig weer, 
Dit wenscht zoo zeer 
Uw dochter 
Naatje, 
Moeder. 
Dat is regt aardig, 
kleine, lieve meid! 

{==30==} {>>pagina-aanduiding<<}



{== afbeelding 
	==} {>>afbeelding<<}
    
 
Mijn vogeltje is dood! 
Wat ben ik bedroefd! 
Ach! Ach! Ach! 
Maar zacht! 
Wat helpt die klagt. 
Men moet rampen en plagen 
geduldig verdragen, 
Zoo heb ik laatst in een boekje gelezen, 
En daarom wil ik zoo droevig niet wezen. 

{==31==} {>>pagina-aanduiding<<}



{== afbeelding 
	==} {>>afbeelding<<}
    
 
Wel, moedertje! zei Jan, 
Die juist uit de school kwam, 
En dit stok oude vrouwtje 
Onder weg vernam, 
Die last valt u te zwaar, 
Kom helpen wij elkaar. 
Hiermee vat hij het mandje vast, 
En helpt het vrouwtje trouw den last 
Tot aan de huisdeur dragen. 
Zoo vindt hij steeds behagen 
Om andre menschen bij te staan. 
Wat zegt ge, is dat niet wel gedaan? 

{==32==} {>>pagina-aanduiding<<}



{== afbeelding 
	==} {>>afbeelding<<}
    
 
Karel. 
Zusje! Zusje! 
Nu weet ik wat. 
In den kelder staat een 
schotel met honig. 
Vader en Moeder 
zijn niet te huis: 
Niemand zal ons zien. 
Laten wij daar eens ter deeg 
van smullen. 
Jansje. 
Neen! Neen! 
Broertje! 
dat doe ik niet: 
want: 
Het oog van God, dat alles ziet 
Ontwijkt men in den kelder niet. 




