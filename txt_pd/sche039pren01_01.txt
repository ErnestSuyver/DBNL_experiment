
   
        
           
               Prentenboek
               Een ijverige hand vindt werk door 't gansche land
               Jan Schenkman
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Prentenboek. Een ijverige hand vindt werk door 't gansche land van Jan Schenkman uit ca. 1850. De illustraties zijn van de hand van Pieter van Arum.
               
               
                   
                       
                   
               
           
           
           
               
                   
                   
                   
                   
               
           
           
               sche039pren01_01
               DBNL-TEI 1
               
                   2010 dbnl
               
           
           
               
           
           
               
                   
                   exemplaar Koninklijke Bibliotheek Den Haag, signatuur: 1087 F 37
                   
               
               Jan Schenkman, Prentenboek. Een ijverige hand vindt werk door 't gansche land. G. Theod. Bom, Amsterdam ca. 1850
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Prentenboek
               Een ijverige hand vindt werk door 't gansche land
               Jan Schenkman
               
               
                   
                   
               
           
           
           
               
               
           
           
           
           
       
       
           
               Prentenboek.
               Een ijverige hand vindt werk door 't gansche land
               Jan Schenkman
               
               
                   
                   
               
           
           
           
               
               
           
           
           
           
       
       
           
               2010-08-26
               
                   MF
               
               colofon toegevoegd
           
       
   
               
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Jan Schenkman, Prentenboek. Een ijverige hand vindt werk door 't gansche land. G. Theod. Bom, Amsterdam ca. 1850
 
Zie: https://www.dbnl.org/tekst/sche039pren01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 




{==1==} {>>pagina-aanduiding<<}

Matroos.



{== afbeelding 
	
==} {>>afbeelding<<}
    
 
Dit jeugdig matroosje, 
Zoo vlug en zoo reê, 
Gaat wis na een poosje 
Op nieuw weer naar zee; 
‘Want,’ zegt hij, ‘het varen 
‘Is 't beste voor mij: 
‘'k Word eerstdaags al stuurman, 
‘En 't blijft er niet bij. 



{==2==} {>>pagina-aanduiding<<}

Botboer.



{== afbeelding 
	
==} {>>afbeelding<<}
    
 
Kijkt, vrouwtjes! dit mandje 
Met botjes en schol 
Heb ik tot aan 't randje 
Voor u hier nog vol, 
Komt spoedig dus koopen 
Biedt vrij wat je wil, 
Nooit krijg je ze beter, 
Het is in April. 



{==3==} {>>pagina-aanduiding<<}

Schoorsteenveger.



{== afbeelding 
	
==} {>>afbeelding<<}
    
 
Zoo altijd te glimmen 
Van smeer en van roet, 
Bij 't klouteren en klimmen, 
Valt zeker niet zoet; 
Maar 'k win er mijn brood door, 
En kaas soms er bij, 
En 'k zing dus mijn liedje 
Regt vrolijk en blij. 



{==4==} {>>pagina-aanduiding<<}

Kruijer.



{== afbeelding 
	
==} {>>afbeelding<<}
    
 
‘Kijk! dat was een kuijer, 
En 't vrachtje was zwaar!’ 
Zegt Steven de kruijer, 
Wien 't zweet druipt uit 't haar; 
En toch - hij schijnt vrolijk! 
Waarom? - wel, mijnheer 
Gaf hem voor zijn boodschap 
Een dubbeltje meer. 



{==5==} {>>pagina-aanduiding<<}

Fruitvrouw.



{== afbeelding 
	
==} {>>afbeelding<<}
    
 
'k Heb, Dames en Heeren 
De keurigste fruit, 
Mijn appels en peeren 
Zien heerlijk er uit. 
Koopt druiven, koopt pruimen, 
Beziet ze ter deeg; 
Mijn manden zijn vol, 
Maar mijn zakken nog leêg. 



{==6==} {>>pagina-aanduiding<<}

Hondenkoopman.



{== afbeelding 
	
==} {>>afbeelding<<}
    
 
Neen, Jan met de honden! 
Dat kan er niet door: 
Twee houdt gij gebonden, 
En één bij zijn oor. 
Zij blaffen van honger, 
En als ik maar dorst, 
'k Gaf spoedig aan ieder 
Een daaldertje worst. 



{==7==} {>>pagina-aanduiding<<}

Vischvrouw.



{== afbeelding 
	
==} {>>afbeelding<<}
    
 
'k Heb baars en garnalen 
En paling en bot, 
Komt spoedig wat halen, 
Maar biedt me geen spot! 
'k Geef half ze voor niet u, 
De visch is niet duur, 
Zet ras maar je pannen 
Of potjes op 't vuur. 



{==8==} {>>pagina-aanduiding<<}

Meklboerin.



{== afbeelding 
	
==} {>>afbeelding<<}
    
 
Hoe komt nu toch, Bregje! 
Die melk weer zoo blaauw? 
‘Wel Jufvrouw, wat zeg je!... 
Je brengt mij in 't naauw! 
De melk is, geloof me, 
Zoo wit nog als room. 
Maar 't komt vast door 't water 
Daar ginds uit den stoom.’ 



{==9==} {>>pagina-aanduiding<<}

Jager.



{== afbeelding 
	
==} {>>afbeelding<<}
    
 
'k Ga vrolijk uit jagen 
Met hond en geweer, 
En loop alle dagen 
Het veld op en neêr. 
De haasjes verschrikken, 
Zoodra ze mij zien; 
Ik borg in mijn weitasch 
Er gist'ren nog tien. 



{==10==} {>>pagina-aanduiding<<}

Eijerenboer.



{== afbeelding 
	
==} {>>afbeelding<<}
    
 
Een korf en een mandje, 
Met eijeren belaân, 
Bragt 't beurtschip: ‘Vrouw Santje’ 
Uit Gelderland aan; 
't Zijn eijeren als vuisten, 
En Krelis - 't is raar - 
Vraagt toch voor de honderd 
Een daaldertje maar. 



{==11==} {>>pagina-aanduiding<<}

Dienstmaagd.



{== afbeelding 
	
==} {>>afbeelding<<}
    
 
Mevrouw is al wakker, 
En kleedt zich reeds aan; 
'k Dien dus naar den bakker 
Om broodjes te gaan. 
Zijn knecht past van morgen 
Weêr niet op zijn tijd, 
Hij kwam ook eergistren 
Een uur na 't ontbijt. 



{==12==} {>>pagina-aanduiding<<}

Courantombrenger.



{== afbeelding 
	
==} {>>afbeelding<<}
    
 
Jakobus! je klanten 
Zijn vast niet te vreên: 
Kom, breng er je kranten 
Wat spoediger heen; 
Want als je nog langer 
Een praatje hier houdt, 
Is 't nieuws, dat ze krijgen, 
Voor velen reeds oud. 



{==13==} {>>pagina-aanduiding<<}

Invalide.



{== afbeelding 
	
==} {>>afbeelding<<}
    
 
'k Heb moedig gestreden, 
En kreeg van den vorst, 
Al jaren geleden, 
Dit kruis op mijn borst. 
'k Ben thans invalide, 
En dwaal met mijn hond, 
Al gaat het niet vlug meer, 
De straten nog rond. 



{==14==} {>>pagina-aanduiding<<}

Aanspreker.



{== afbeelding 
	
==} {>>afbeelding<<}
    
 
Heer Schraap zag men sterven; 
De man was zeer rijk, 
En 'k kreeg van zijne erven 
Zoo even het lijk. 
'k Ben daarom heel netjes, 
Gelijk men beseft, 
Gesteekt en gelamferd 
Gerokt en gebeft. 



{==15==} {>>pagina-aanduiding<<}

Porder.



{== afbeelding 
	
==} {>>afbeelding<<}
    
 
Wie lustig aan 't leeren 
Of werken wil gaan, 
Spring' vroeg uit de veêren, 
Doe net als de haan. 
Ik zal u wel porren, 
Dit is mijn bedrijf, 
Kling - ling! jonge lieden! 
De klok slaat reeds vijf! 



{==16==} {>>pagina-aanduiding<<}

Lantaarnopsteker.



{== afbeelding 
	
==} {>>afbeelding<<}
    
 
Het helderste walicht 
Of dat van een lamp 
Moet wijken voor 't gaslicht 
Uit steenkolendamp. 
Men bezigt dit dan ook 
In huis en op straat, 
En 'k ga het ontsteken 
Als 't avonduur slaat. 



{==17==} {>>pagina-aanduiding<<}

Oudskleer.



{== afbeelding 
	
==} {>>afbeelding<<}
    
 
‘'k Draaf grachten en straten 
Vergeefs op en neêr, 
Maar 't schijnt niets te baten, 
Al roep ik: “Ouds kleêr!”’ 
Zoo klaagt vader Levi, 
En waarlijk met regt, 
Want ach, zijn negotie 
Liep heden zeer slecht. 



{==18==} {>>pagina-aanduiding<<}

Urkerboer.



{== afbeelding 
	
==} {>>afbeelding<<}
    
 
Wie immer een toertje 
Naar Urk heeft gedaan, 
Kent zeker het boertje, 
Dat gij hier ziet staan. 
Hij was weer aan 't visschen, 
En bragt straks uit zee 
De heerlijkste ansjovis 
Bij manden vol meê. 



{==19==} {>>pagina-aanduiding<<}

Turfdrager.



{== afbeelding 
	
==} {>>afbeelding<<}
    
 
'k Ben moe van al 't dragen 
En 't loon is niet groot, 
Maar 't geeft me alle dagen 
Toch kleeding en brood; 
'k Breng daarom heel gaarne, 
Al valt het soms zuur, 
De turf op den zolder 
Of wel in uw schuur. 



{==20==} {>>pagina-aanduiding<<}

Duivenkoopman.



{== afbeelding 
	
==} {>>afbeelding<<}
    
 
Geen doffers of duiven 
Zoo fraai als bij mij; 
Want 'k heb ze met kuiven, 
En tuimlaars er bij; 
Of wilt gij soms kroppers, 
Welaan kiest maar uit, 
En 'k wed dat ge spoedig 
Den koop met mij sluit. 



{==21==} {>>pagina-aanduiding<<}

Wafelmeisje.



{== afbeelding 
	
==} {>>afbeelding<<}
    
 
Dit aardig friesch meisje, 
Gekleed zoo vol zwier, 
Doet jaarlijks een reisje; 
Maar niet voor pleizier; 
o Neen, zij bakt wafels, 
En brengt ze u aan huis, 
Of wacht in haar kraam u, 
Daar ginds aan de sluis. 



{==22==} {>>pagina-aanduiding<<}

Omroeper.



{== afbeelding 
	
==} {>>afbeelding<<}
    
 
Op gistren verloren, 
Bij 't speertrein-vertrek, 
Een hond met twee ooren, 
Een staart en een bek. 
Wie 't beestje terug brengt 
Bij d' omroeper Jan, 
Verkrijgt ter belooning 
Den halsband er van. 






