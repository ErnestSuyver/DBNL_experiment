
    
        
            
                Leerzaame zinnebeelden
                
                Adriaan Spinniker
                
                
            
            
                
                    Dit bestand biedt, behoudens een aantal hierna te noemen ingrepen, een diplomatische weergave van Leerzaame zinnebeelden van Adriaan Spinniker uit 1714.
                
                
                    
                        Een deel van de tekst is moeilijk leebaar. Dat is hier steeds aangevuld tussen vierkante haken.
                        p. 13: Omz yne → Om zyne: ‘Om zyne vryheid niet tot ongebondenheid’.
                    
                
            
            
            
                spin001leer01_01
                DBNL-TEI 1
                
                    2017 dbnl
                
            
            
                scans
            
            
                
                    
                    exemplaar Universiteitsbibliotheek Utrecht, signatuur: LBKUN:RAR LMY SPINNIKER 1
                
                Adriaan Spinniker, Leerzaame zinnebeelden. Izaak vander Vinne, Haarlem / Joannes Krellius, Amsterdam 1714
                
            
        
        
            
                Wijze van coderen: standaard
                
            
        
        
            
                Nederlands
            
        
        
            
                Leerzaame zinnebeelden
                
                Adriaan Spinniker
                
                
                
                
                    
                    
                    
                
            
            
            
                
                
            
            
            
            
        
        
            
                Leerzaame zinnebeelden
                
                Adriaan Spinniker
                
                
                
                
                    
                    
                    
                
            
            
            
                
                
            
            
            
            
        
        
            
                2016-11-18
                
                    RK
                
                colofon toegevoegd
            
        
    

Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Adriaan Spinniker, Leerzaame zinnebeelden. Izaak vander Vinne, Haarlem / Joannes Krellius, Amsterdam 1714
 
Zie: https://www.dbnl.org/tekst/spin001leer01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 




{==I==} {>>pagina-aanduiding<<}

Adr. Spinnikers leerzaame zinnebeelden.

    
{==II==} {>>pagina-aanduiding<<}

Verklaaring van de voorplaat.


De Leerzaamheid, gekend aan 't spiegelglas, dat brand 
Op haaren boezem, en den Vogel, wiens verstand 
Veele and'ren overtreft, die door den hemel zwieren, 
Terwyl zy treed op 't Zwyn, 't onleerzaamste aller dieren, 
Vertoont zich in de zaal der Wysheid, en beschouwt 
Een tafereel, waar in zy leevend ziet ontvouwd, 
Hoe Jezus, wyl hy hier als Gods Gezant verkeerde, 
De schaaren uit het schip door Zinnebeelden leerde, 
Gelyk het muurwerk zelf met puiksieraaden praalt 
Van beelden, naar 't ontwerp van 's Heilands reên gemaald. 
Dit voorbeeld noopt haar, om op 't eigen spoor te treeden, 
En Zinnestoffen tot haar onderwys te smeeden. 
De zucht tot 's naastens heil, die in den Pellikaan 
Haare ed'le werking toont, beweegt en dryft haar aan, 
Om haar' bedenkingen aan haare twee gespeelen, 
De Dicht- en Teken-kunst, gulhertig meê te deelen, 
Die beide vaardig staan, om naar hun lust in dicht 
En print de ontvangen' stof te brengen in het licht. 
't Verschiet ter wederzyde en 't bywerk doen aanschouwen 
Een deel der schetsen, in dit Zinnewerk ontvouwen. 
En 't leerzaam Kinderpaar schept met gelyken drift 
En iver zyn vermaak in tafereel en schrift. 



    
{==III==} {>>pagina-aanduiding<<}

    
{== afbeelding 
        	
        Matth. XIII 
Liefde der Naasten 
LEERZAAME ZINNEBEELDEN.
    ==} {>>afbeelding<<}
    

    

{==IV==} {>>pagina-aanduiding<<}

Leerzaame zinnebeelden,
Berymd door ADRIAAN SPINNIKER.
        
{== afbeelding 
            	
        ==} {>>afbeelding<<}
    

Te HAARLEM,
By Izaak vander Vinne, Boekverkooper in de Warmoesstraat. 1714.




{==V==} {>>pagina-aanduiding<<}

Voorreden.

Gy, die uw' leeslust niet aan kluchten, 
Maar steeds aan nutte stoffen wyd, 
Wy offeren aan u de vruchten, 
Geteeld in onzen tussentyd; 
Een' reeks van vyfmaal tien gedichten 
Op veelerleie maat en trant, 
Met tafereelen, om te stichten, 
Verrykt door vander Vinnes hand, 
Geschikt naar inhoud van de zaaken, 
In ider maatgezang vermeld, 
Om des te beter 't wit te raaken, 
Dat zich de geest had voorgesteld. 
Ontvang ze in gunstig welbehaagen, 
Of 't hert daar eenig nut in vond. 
Doch zo misschien uw' ziel mogt vraagen 
Naar onderrichting, uit wat grond 
Deez' Zinnebeelden zyn gereezen, 
Wy zeggen u, tot klaar bescheid, 
Uit denken, hooren, zien, en leezen; 
Het zy de geest in eenzaamheid 
Ging weiden in bespiegelingen 
Van 't geen geschied, of kan geschiên, 
En in zo veel' veranderingen 
Zich menig voorwerp aan zag biên; 
Het zy we ons in gezelschap vonden, 
Daar redenen, vol kracht en zoet, 
Ons dikmaal stof verleenen konden 
Tot onderhouding van 't gemoed; 
't Zy onder 't wandelen voor de oogen 
Een beeld verscheen, dat hert en zin 

{==VI==} {>>pagina-aanduiding<<}

Hield in beschouwing opgetoogen, 
En wierp ons zaad van leering in; 
Het zy we, om kennis te vergad'ren, 
Zomwyl met nuttig onderzoek 
Ons bezig hielden in 't doorblad'ren 
Van 't een of 't ander deftig boek. 
Dus lieten we ons niet slechts bepaalen 
In 't blo[e]mperk van ons eigen hof; 
Maar, even als de byen daalen 
In veele beemden, ryk van stof, 
Zo graafden we op verscheiden' gronden, 
En plukten met bedaarde keur 
De bloemen, die ons lieflykst stonden, 
En allerschoonst van verw en geur. 
Indien gy verder wenst te weeten, 
Met welk een inzicht ons gemoed 
In deeze arbeid was bezeten, 
Het kent geen ander wit, dan goed. 
By 't zoet der dichtkunst, niet te ontvouwen, 
Is zyn' beooging anders geen, 
Dan eerst zich zelven op te bouwen 
In weetenschap en goede zeên; 
Daarna ook anderen te strekken 
Tot nut en voordeel, om het hert 
Van al 't vergangbaar af te trekken, 
En 't zondenkwaad, de bron van smert, 
Op dat het, van dien last ontheven, 
Gestaâg verkeeren mogt by God, 
En vlytig langs de paden streeven, 
Die leiden naar het hoogste lot. 
Dat zult gy overal zien straalen; 
Het zy wy 's waerelds idelheid, 
En 't wis verderf voor de oogen maalen, 
Aan haar' beminnaars toegeleid; 

{==VII==} {>>pagina-aanduiding<<}

't Zy we, om de ziele te bekooren, 
Haar brengen 't schoon en zoet der deugd 
Naar ons vermogen klaar te vooren, 
Met haar gevolg van eer en vreugd; 
't Zy we op bezondere gebreken, 
Of deugdepligten stille staan; 
Het zy wy 't hert, byna bezweeken 
Door rampen, die het zwaar belaân, 
Of van mismoedigheid aan 't treuren, 
Die 't anders licht geheel verwon, 
Door troostreên zoeken op te beuren, 
Geschept uit Gods genadebron. 
Met lust naar zulk een wit bevangen, 
Was minst de zorg, om met sieraân 
Van woordenpraal ons werk te omhangen, 
Waar door het oor slechts word voldaan; 
Maar om de waarheid van de dingen 
In haare waarde voor 't gezicht 
Te brengen, dat ze in 't hert mogt dringen, 
En ider noopen tot zyn' pligt. 
O! was dit einde in alle deelen 
Zo wel bereikt, als voorgeleid, 
Zo zoude onze arbeid vruchten teelen 
Van overdierb're nuttigheid 
Hoe na ons werk dit wit kan raaken, 
Hoe verr' het van dit oogmerk wykt, 
Dat vonnis staat u op te maaken, 
Wanneer gy 't aan den proefsteen strykt 
Van 't Heilig Woord, dat, zonder vlekken, 
En enkel waarheid, geest, en licht, 
De bron en regel moet verstrekken 
Van alles wat men spreekt of dicht. 
Alleen, alleen breng in 't doorloopen 
Van deeze bladen stadig aan 
    
{==VIII==} {>>pagina-aanduiding<<}

Een' ziele toe, voor waarheid open, 
En recht met heilzucht aangedaan. 
En of gy meer dan eens in 't leezen 
Gelyke stof verhandeld vond, 
O! laat het u geen hinder weezen, 
Zo ze anders rust op rechten grond. 
Genoeg word nimmer spraak gehouden 
Van eenig stuk, dat nimmermeer 
Genoeg geleerd word, was by de ouden 
Een' wisse zinspreuk, die weleer 
By Jezus Kruisgezant kon gelden, 
Wanneer het hem niet lastig viel 
Dezelve dingen weêr te melden 
Tot nut voor ider Christenziel. 
En die zich op rechtschapen' wyze 
Van graagen honger voelt gepord, 
Is welvernoegd, schoon de eigen' spyze 
Hem meer dan eens gebooden word. 
Zo ondertussen onze reden 
Een eenig hert beweegen mogt, 
Om af te zien van de idelheden, 
En nevens ons met rechten tocht, 
In sterk verlangen, vuurig hoopen, 
Op de effen' baan van Gods gebod 
Te zaamen hand aan hand te loopen 
Naar 't onverderflyk heilsgenot, 
Dan zou de geest zyn wit beraaken, 
En vrucht van zynen arbeid smaaken. 

Adr. Spinniker


    

{==IX==} {>>pagina-aanduiding<<}

Op de leerzaame zinnebeelden van Adriaan Spinniker.

Gy, die uw zielen-heil bemind, 
Tree toe, en laat u minn'lyk nooden 
Op 't geen gy hier uit liefde vind 
Tot zielen-heil u aangebooden. 
Tree toe, en, zyt gy waarlyk wys, 
Zo lees deez' keur'ge Zinnebeelden. 
Hier hebt gy waare drank en spys, 
Die 'k wenste dat uw' ziele heelden, 
En trokken van dit aardse leeg 
Naar hooger geest-bespiegelingen; 
Ja dat zy tot die hoogte steeg, 
Om 't Choor der Heem'len in te dringen, 
En daar te proeven 't hoogste goed, 
Dat immer sterveling kan smaaken, 
De liefde Gods in uw gemoed, 
Die 't liefde-vuur zeer sterk doet blaaken. 
Dan zal het aardse moeten vliên; 
Dan zal de weereld moeten vluchten; 
Dan zullen de oogen anders zien, 
En kennen kostelyker vruchten, 

{==X==} {>>pagina-aanduiding<<}

Het heerlyk loon van God gezet 
Voor alle waare en rechte vroomen, 
Die langs het spoor van Christus wet 
Tot hem als lieve kind'ren koomen. 
Dan doet gy eerst een' wyze keur; 
Een' keur naar 't Godd'lyk welbehaagen, 
Waar van het einde geen getreur, 
Maar eeuwig vreugde weg zal draagen: 
Een' vreugde, die nooit sterv'ling heeft 
Gezien, noch kan zyn hert beklimmen. 
Die Zon, wiens licht al 't leven geeft, 
Word daar gezien, niet in de kimmen, 
Maar in haar' allerklaarsten glans 
Met onbeneevelde aangezichten 
In 't hoog gewelf van 's Heemels trans, 
Van waar ze u eeuwig zal verlichten 
Met zulk een' liefelyken gloed 
Van allerlei verkwikk'lykheeden, 
Waar van ons menselyk gemoed 
Nu noch maar kent een' duist're reeden, 
Wyl eerst de rechte zielen-zon 
Ons in den Heemel zal beschynen. 
O laaten wy dan, eer die Bron 
De schaduwen zal doen verdwynen, 
Ons beezig houden in de plicht, 
Van Godes Zoon ons voorgeschreeven, 
De stoffe van dit vloeibaar dicht, 
Hier toe van Spinniker gegeeven. 
Lees Spinniker: so zult gy zien, 
Wat Zinnebeelden moeten leeren; 
Het goed te doen, het kwaad te vliên, 

{==XI==} {>>pagina-aanduiding<<}

Uw hert van 't weerelds af te keeren, 
En naar het waare Heemels Goed 
Te ontsteeken in oprechte minne: 
Waar toe ook stof in overvloed 
Zich toont in 't Werk van vander Vinne, 
Naar 't oogwit sierlyk afgemaald; 
Een' kunst, die de oogen kan vermaaken, 
En door haar' kracht de ziel bestraald 
Met lust om van haar zoet te smaaken. 
Doe dan uw voordeel met dit werk: 
Hier is heel kost'lyk ooft te plukken 
Tot voedsel in uw leevens perk. 
O mogt hun arbeid nu gelukken! 
Dit is myn wens, dat wy hier vrucht 
Voor onze zielen moogen vinden, 
Om ons met onverzaadb're zucht 
Aan God en 't eeuwig Heil te binden. 
De hoogste Goedheid zelve maak' 
Door zyne vuur'ge liefde-straalen, 
Dat onze ziel aan 't branden raak', 
Om uit zyn' liefde ons heil te haalen. 
Hy geeve ons oog het recht gezicht 
Van 't Goed, door Jezus aangebooden, 
Zo groot en heerlyk van gewicht; 
Op dat wy, door zyn minn'lyk nooden 
Sterk aangelokt, met lust het pad 
Van zyn' geboden moogen loopen 
Naar Jezus uitverkooren' Stad, 
En smaaken daar al wat wy hoopen; 

{==XII==} {>>pagina-aanduiding<<}

De Heemelspys die zielen voed, 
Het ryke loon van waare Deugden, 
't Gevoel van Godes liefde-gloed, 
't Genot van alle Heemelvreugden. 

F. Krajestein.



{==1==} {>>pagina-aanduiding<<}

Leerzaame zinnebeelden.

Het Iste zinnebeeld.



{==2==} {>>pagina-aanduiding<<}

Maar een alleen.


{== afbeelding 	==} {>>afbeelding<<}
    

Niemand kan twee heeren dienen. Want of hy zal den eenen haaten, en den anderen liefhebben: of hy zal den eenen aanhangen, en den anderen verachten. Gy kunt god niet dienen, en den Mammon. Matth.vi.24.



{==3==} {>>pagina-aanduiding<<}

Op het Iste zinnebeeld.

Toen 't God behaagde, uit stof der aarde 
Den mens te scheppen, heeft zyn' hand 
Twee oogen in het hoofd geplant; 
Twee panden van onschatb're waarde; 
De bronnen van vermaak en lust; 
De gronden, daar, in veele zaaken, 
Waar van men kennis zoekt te smaaken, 
De waarheid allermeest op rust. 
Maar schoon zy met een groot vermogen 
Door veele zaaken weiden gaan, 
Noch zal een mens vergeefs bestaan 
Twee dingen teffens te beoogen, 
Die afgescheiden zyn van een: 
Terwyl hy opziet naar den hemel, 
Ontvlucht zyne oogen het gewemel 
Van alles wat hier is beneên. 
En schoon hy wenste de oogenstraalen 
Te deelen, dat het eene zag 
Naar 't geen om laag op aarde lag, 
En 't andere naar 's hemels zaalen, 
't Waar vruchteloos gewenst, getracht, 
Naardien 't gezicht van beide de oogen 
Geduurig teffens word bewoogen 
Naar 't zelve wit, hen voorgebragt. 
O mens, van sterke zucht bevangen 
Naar Gods genade en hemels goed, 
Terwyl gy noch met uw gemoed 
Aan de aardse dingen vast blyft hangen, 
Bedenk dit stuk van groot gewigt: 
Want zonder vrucht is al uw poogen, 
Zo lang noch uw ziel haare oogen 

{==4==} {>>pagina-aanduiding<<}

Naar 's waerelds idelheden richt. 
Maar wenst ge oprecht, dat God de straalen 
Van zynen geest, zo ryk van glans, 
Uit zynen hoogen hemeltrans 
Op uw gemoed doe nederdaalen, 
Op dat uw oog eens klaarder werd', 
Om zyn' geheimen in te dringen, 
En zyne dierb're zegeningen 
Verkwikken uw begeerig hert, 
Leer, leer 't gezicht eens af te wenden 
Van alles wat hier lokt en vleid, 
En naar die zon van majesteit 
Eenvoudig, onverdeeld te zenden; 
Zo ziet gy uwen trek verzaad, 
Zo krygt ge uw' wens in volle maat. 



Toezang.


Stem: O deugd, gy zyt zo schoone.

I. 
Wie tracht 'er, in 't bestuuren 
Van zyn bedryf, twee onderscheiden' zaaken, 
Twee strydige natuuren 
Te paaren, en naar beiden t'zaam te haaken? 
Zo eenig mens 
Met zulken wens 
Zich 't werk ging onderwinden, 
Elk zoude in 't herte 
Hem keuren voor een' dwaazen, en verblinden, 
En hy met smerte 
Zich in zyn' waan eerlang bedroogen vinden. 

{==5==} {>>pagina-aanduiding<<}

II. 
En zouden wy dan meenen, 
Dat in ons hert de lust tot de aardse dingen 
Zich waarlyk kan vereenen 
Met zucht tot God, en zyne zegeningen, 
Daar vocht en vuur, 
Daar zoet en zuur, 
Daar licht en duisternissen 
Niet meer verscheelen? 
O dwaasheid, die de ziel zich doet vergissen, 
En, om te deelen 
In 't vluchtige goed, het eeuwigduurend missen! 
 
III. 
Twee heeren te beminnen 
Met waare zucht, en door gedienstig poogen 
Hun beider gunst te winnen, 
Heeft nooit op aarde een mens in zyn vermogen: 
Zo sprak met grond 
De wyste mond. 
O oorsprong van ons leven, 
Geeft, dat de waarde 
Van 't eeuwig goed zy diep in 't hert gedreeven, 
Om, los van de aarde, 
Met reine zucht aan 't hoogste heil te kleeven. 





{==6==} {>>pagina-aanduiding<<}

Het IIde zinnebeeld.


Zyn gaat voor schyn.


{== afbeelding 	==} {>>afbeelding<<}
    

Hebt de waereld niet lief, noch het geen in de waereld is. Zo iemand de waereld lief heeft, de liefde des Vaders is niet in hem. Want al dat in de waereld is, [naamelyk] de begeerlykheid des vlees, de begeerlykheid der oogen, en de grootsheid des levens, is niet uit den Vader, maar uit de waereld. En de waereld gaat voorby, en haare begeerlykheid: maar die Gods wil doet, blyft in eeuwigheid. 1Joann.ii.15,16,17.
De gedaante deezer waereld gaat voorby. 1Kor.vii.31.



{==7==} {>>pagina-aanduiding<<}

Op het IIde zinnebeeld.

Als 't licht der zonne op aarde speelt, 
Dan word 'er menig schaduwbeeld 
Van veelerhande form gebooren, 
Geschikt in hun verandering 
Naar maat en leeft van ider ding, 
Dat haare straalen komt te vooren. 
Die in de schaduw zich vermaakt, 
Zal naar het licht, dat helder blaakt, 
Den rug noodwendig moeten keeren, 
En dus met een dien lieven gloed, 
Die 't al verlicht, en strooft, en voed, 
Zo lang voor zyn gezicht ontbeeren. 
Maar die het tegendeel bemint, 
En in het licht genoegen vind, 
Weet, dat hy moet de schaduw vlieden, 
En, haar den rugge toegekeerd, 
Als hinderlyk aan zyn' begeert', 
Het aangezicht de zonne bieden. 
Ach! kon de ziel dit staâg bevroên! 
Wat zou, wat zou men in haar doen 
Een' grooten ommekeer bespeuren, 
Die door een schynschoon, dat verraad, 
Zo dwaas zich overreeden laat, 
Om schaduwen voor 't licht te keuren. 
Al wat men hier beneden ziet, 
Zyn schaduwen, en anders niet, 
Die in der dwaazen oog wat schynen, 
En houden 't hert verwonderd staan, 
Doch zekerlyk in 't eind vergaan, 
En, als een enkel niet, verdwynen. 
Maar in den hemel schynt een' zon, 

{==8==} {>>pagina-aanduiding<<}

Waar by nooit luister haalen kon, 
Die tyd noch eeuwe kan bepaalen, 
Gods Zoon, wiens licht, dat nooit verdooft, 
Verlicht, en reinigt, voed, en stroost 
Al wat zich stelt in zyne straalen. 
Doch even als het in den staat 
Der zichtb're zonne en schaduw gaat, 
Zo is het juist ook hier gelegen; 
Die de eene zoekt, moet de and're vliên. 
Leer dan, ô ziele, toe te zien, 
En laat het zwaarst het zwaarste weegen. 



Toezang.


Stem: Kourante la bare.

I. 
Die 't hert gevoelt naar eenig goed, 
't Zy spys, of drank, of and're dingen haaken, 
Ziet door het wezen van de zaaken 
Dien trek alleen verzaadigd en geboet. 
Maar zo hy van naar 't schaduwbeeld, 
Door't helder licht der gulde zon geteeld, 
Hy zal vergeefs zyn' tyd en vlyt besteeden, 
		En zyne lust 
Door de idelheden 
	Nimmerzien geblust. 
 
II. 
En waant gy noch, ô mensenkind, 
Dat de aarde uw hert, van zucht tot heil gedreeven, 
Zyn' vergenoeging ooit kan geeven, 
Daar al haar goed niet meerder is, dan wind, 

{==9==} {>>pagina-aanduiding<<}

Dan schaduw, die geen wezen heeft, 
En 's minnaars hand in 't grypen steeds begeeft? 
Weg idelheid der schoonvermomde logen, 
		Waar door het hert, 
Te dwaas bedroogen, 
	Blyft in 't aards verwerd. 
 
III. 
Wy weeten een waarachtig goed, 
Dat wezen heeft, en, duurzaam, en bestendig, 
Zich strekt in 't eeuwig en onendig, 
En gants volmaakt des herten lust voldoet. 
Hier willen we alles om versmaên, 
En door de deugd naar zyn' genieting staan. 
Wel aan, ô mens, laat zich uw' ziel begeeven, 
	Om hand aan hand 
Met ons te streeven 
	Naar dat zalig pand. 





{==10==} {>>pagina-aanduiding<<}

Het IIIde zinnebeeld.


Rusten doet roesten.


{== afbeelding 	==} {>>afbeelding<<}
    

Niemand, die zyne hand aan den ploeg slaat, en ziet naar het geen achter is, is bekwaam tot het koningryk Gods. Luk.ix.62.
Laat ons goeddoende niet vertraagen: want te zyner tyd zullen wy maajen, zo wy niet verslappen. Gal.vi.9.



{==11==} {>>pagina-aanduiding<<}

Op het IIIde zinnebeeld.

Die met een' ryke winst zyn' handel zoekt te pleegen, 
En daarom steeds van den een' naar de and're plaatse gaat, 
Ontmoet, by 't ongemak van weder, en van wegen, 
Ook menig voorwerp, daar hy 't oog met lust op slaat. 
't Gebeurt hem niet altyd, op hooggetopte bergen 
Te stygen, dat hy zwoegt, langs rompelige baan, 
Terwyl de steile kruin den hemel schynt te tergen, 
En reis op reis met hem noch hooger op te gaan. 
't Gebeurt hem niet altyd, langs drooge duin en zanden 
Te treeden, daar geen boom met schaduw, en geen vloed 
Met water hem verkwikt, terwyl de zon, aan 't branden, 
Verzengt van boven 't hoofd, van onder zynen v[o]et. 
't Gebeurt hem niet altyd, langs 't barre strand te streeven, 
Daar 't schuimend pekel 't oor met zyn geruis verdooft, 
En, van den fellen wind al gierende aangedreeven, 
Hem dreigt elk oogenblik te storten over 't hoofd. 
Zomwylen brengt hem 't pad in liefelyke streeken, 
Daar 't vee in zachten beemd door malse klaver weid, 
En lest zyn' dorst in 't nat van kristallyne beeken, 
Dat kabbelende zich langs groene boorden spreid: 
Of daar een goudgeel kleed van graan de landeryen 
Bedekt, om bouwmans schuur haast ryklyk te belaân; 
Of daar een bloemryk veld bekoort de wakk're byen 
Om milden honigraat te vliegen af en aan: 
Of daar een lustig woud zo veel' prieelen strengelt, 
Als ryen van geboomt, waar in 't gevogelt speelt 
Op telgen, dicht van blaên, en zyne stemmen mengelt 
Op ongelyken toon, die oor en ziele streelt. 
Dit al nochtans, hoe zeer 't de zinnen kan vermaaken, 
En 't hert bekoort, is 't wit van zyne reize niet. 
Dies mag hy slechts ter loops de zoete wellust smaaken, 

{==12==} {>>pagina-aanduiding<<}

Die hem de ontmoeting van zo menig voorwerp bied. 
Die mag hem verder niet, als tot verzoeting strekken 
Van voorig ongemak, om dus met kloeker moed, 
Om dus met vlugger schreên zyn' wandel te voltrekken, 
Tot daar zyn' hoop verwacht het recht beoogde goed. 
Maar laat hy door 't vermaak zyn herte zo bekooren, 
Dat hy in bos of beemd gerustlyk nederzit, 
Zyn' vlyt, tot noch besteed, gaat lichtelyk verlooren, 
En treft niet, maar zyn' wens, het voorgestelde wit. 
Geneugte zal 't gemoed verov'ren, en de zinnen 
Vergeeten doen de reis, en hoop van winst met een. 
Of tracht hy wederom zyn' wandel te beginnen, 
't Gaat met verflaauwde lust, en iverlooze treên. 
Dus blyft hy gants van zyn' beoogde plaats versteeken; 
Of komt 'er, doch te laat, wanneer de gulde tyd, 
Om voordeel van zyn' reis te plukken, is verstreeken, 
En laat hem anders niet, dan naberouw en spyt. 
Dit mag elk Christen wel met aandacht overweegen. 
Hy is de handelaar, die met gezwinden voet, 
Die met een hert, tot winst van heerlyk heil genegen, 
Geduurig wandelen, geduurig reizen moet. 
De waereld is de plaats, van waar hy zich moet geeven 
Door sterk geloof en hoop; dit leven is het pad, 
Waar langs hy, ryk verzien van deugden, heeft te streeven; 
En zyne handelplaats des hemels vreugdestad. 
Daar is hem eene winst van hoog geluk beschooren, 
Van rykdom, eer, en vreugd, die, door geen ongeval, 
Door geen geweld of list te rooven, noch te stooren, 
Steeds even nieuw en schoon, oneindig duuren zal. 
Maar 't geen een' reiziger bejegent op zyn' paden, 
Ontmoet een' Christen ook. Niet altyd heeft zyn voet 
Te treeden op een' weg met ongemak belaaden, 
Bezaaid met doorens van verdriet en tegenspoed. 
Niet altyd moet hy door verdrukking heenen streeven; 

{==13==} {>>pagina-aanduiding<<}

Niet altyd door gevoel van pyn, die 't lichaam lyd; 
Niet altyd door gebrek aan onderhoud van 't leven; 
Niet altyd door gekwel van angst en zielestryd. 
Zomwylen gunt zyn Heer hem vrye en ruime dagen, 
Gezondheid naar het lyf, genoegen in 't gemoed, 
En (zonder dat hy 't hoeft angstvallig na te jaagen) 
Een wenselyk genot van tydlyk heil en goed. 
Deez' zyn de beemden, ryk van bloemgewas en kooren, 
De vloên, wier zuiver nat de grazige oevers kust, 
De Boomwaranden, daar 't gevogelt zich laat hooren, 
En alles wat het hert des reizigers verlust. 
Want recht als hy, zo heeft een Christen ook te waaken, 
Om zyne vryheid niet tot ongebondenheid, 
En aan het aardse wel zyn hert niet vast te maaken, 
Hoe zeer 't uitwendig schoon de zinnen streelt en vleit. 
Gelyk als hy, zo heeft een Christen aan te merken, 
Dat alles dient, om slechts door maatelyk genot 
Te ontvonken zyne lust, en zynen moed te sterken 
In 't wand'len langs den weg naar 't allerhoogste lot. 
Gelyk als hy, zo heeft een Christen steeds te denken 
Op 't vord'ren van zyn' tocht naar 't zegenryk gewest, 
Daar zyn beoogde goed en heilsgenot hem wenken, 
Op dat zyn hert zich niet bedroogen vinde op 't lest: 
Op dat hy niet allengs van traagheid werd' bekroopen, 
Niet onbekwaam gemaakt om 't heilpad wel te gaan, 
En roepe, doch te laat, Doe, Heere, doe my open, 
Als, 't uur van winst voorby, de deur is toegedaan.  
Reisbroeders, die met my haakt naar denzelven zegen, 
O! laat ons dit altoos betrachten in 't gemoed, 
En voortgaan zonder rust op 's levens effen' wegen 
Met onvermoeide vlyt, en onbezweeken voet. 




{==14==} {>>pagina-aanduiding<<}

Het IVde zinnebeeld.


Wel zwaar, doch zeker.


{== afbeelding 	==} {>>afbeelding<<}
    

De poort is eng, en de weg is naauw, die tot het leven leid,
en weinige zyn 'er, die denzelven vinden. Matth.vii.14.
Als nu de jongeling dit woord hoorde, ging hy bedroefd weg,
want hy had veele goederen. Matth.xix.22.



{==15==} {>>pagina-aanduiding<<}

Op het IVde zinnebeeld.

Tot hier toe ging myn wandel zonder treuren. 
Ik trad, vernoegd, en in de ziel gerust, 
Langs menig pad, daar veelerhande lust 
Myn oog, en oor, en herte mogt gebeuren. 
Maar nu ik kom aan deezen watervloed, 
Die, breed en diep, met zyne zilv're stroomen 
Gaat stryken langs zyn' klaverryke zoomen, 
Bevangt, helaas! de droefheid myn gemoed. 
Want als ik 't oog naar de overkant laat kyken, 
Ontdekt het daar zo veel' bekoorlykheên, 
Dat alles, wat my schoon en lustryk scheen, 
Niet waardig is daar by te vergelyken. 
Daar zie ik al, wat, zoet en aangenaam, 
Wat, zonder te verdrieten, of verveelen, 
De zinnen kan verzaadigen en streelen, 
Behaagelyk als in een' bondel t'zaam. 
Dies voel ik 't hert van sterk verlangen haaken, 
Om derwaarts heen te spoên met vluggen voet, 
En van naby dien milden overvloed 
Van lieflykheên genoegelyk te smaaken. 
Maar ach! hoe kom, hoe kom ik in die streek? 
Te diep is my de stroom om door te streeven: 
En werwaarts zich myne oogen heenen geeven, 
Ik zie begin noch uitvloed aan de beek. 
Eene enk'le brug hecht deez' aan geenen oever. 
Maar als ik zie, hoe steil zy is en smal, 
En niets verneem tot stutsel voor den val, 
Dan schrikt my hert, dan word ik des te droever. 
Dus hoe ik 't wend of keer in myn gemoed, 
Hoe zeer ik 't voel naar lustgenieting jaagen, 
Terwyl ik schroom dien overtocht te waagen, 

{==16==} {>>pagina-aanduiding<<}

Blyf ik beroofd van dat gewenste goed. 
Zo dacht my korts een' wandelaar te hooren 
Zyn' klagten doen, vol treurig hertverdriet, 
En wyl ik ze in myn' ziele dringen liet, 
Kwam in zyn' stand iet leerzaams my te vooren. 
Gelyk met hem, zo is 't met menig mens, 
Die in zyn' jeugd, met geene zorg belaaden, 
Domzinnig gaat langs veelerhande paden, 
En zoekt, en volgt zyns herten lust en wens. 
Maar als hy eens door ernstig nabedenken 
Steuit in zyn' loop, en de oogen open doet, 
Ontvangt hy een gezicht van beter goed, 
Wiens waarde en glans 't heilgierig herte wenken. 
Dan opent zich voor 't oog een hooge staat, 
Zo vol vermaak, en eindelooze weelde, 
Als zich de ziel voorheenen nooit verbeeldde, 
Schoon ze alles hier genoot in volle maat. 
Dan voelt hy straks de zinnen opgetoogen 
Op 't klaar gezicht van zulk een zalig lot: 
Dan voelt hy 't hert van lust naar 't ryk genot 
Van zo veel heil op 't allersterkst bewoogen 
Doch even als de wandelaar door 't nat 
Des diepen strooms wierd van zyn' wens gescheiden, 
Zo gaapt hier ook een' kloove tussen beiden, 
Die hem belet te aanvaarden deezen schat. 
En of hy schoon, met heen weêr te dwaalen, 
Een' omweg zoekt, die derwaarts heenen leid, 
't Is al vergeefs, wyl zich in de eeuwigheid 
Die scheiding strekt, en weet van eind noch paalen. 
Een' brug alleen is 't middel, dat hy ziet; 
De brug van boete en betering van leven; 
De brug van deugd, in 't heilig woord beschreeven, 
En al te doen, wat de Opperheer gebied. 
Maar ach! hy ziet, dat, om dien weg te treeden, 

{==17==} {>>pagina-aanduiding<<}

De ziel 't genot van al haar voorig goed 
Verlaaten, en veel smert verduuren moet, 
En stadig aan een' naauwe zorg besteeden. 
Dus keurt zyn oog dit middel al te zwaar, 
Die brug te hoog om boven op te raaken, 
Te smal en eng om wissen gang te maaken, 
Die veilg zy voor nadeel en gevaar. 
En schoon Gods geest komt aan 't gemoed ontvouwen, 
Dat goede wil en rustig onderwind, 
Op elken tred des Hemels hulp bevind, 
Hy durft zich op die inspraak niet vertrouwen. 
Dus blyft hy voor den opgang van de brug, 
En waagt geen werk; of zo hy 't eens wil poogen, 
Straks doet de vrees hem deerlyk schemeroogen, 
En dooft zyn' moed, en dryft hem weêr te rug. 
Elendig mens, waar wil dit eindlyk heenen? 
Wat wacht gy van die blooheid van gemoed, 
Dan bitterheid, in plaats van lieflyk zoet, 
En, voor vermaak, een eeuwigduurend weenen? 
Neen, niet alzo. Sluit eenmaal oog en oor 
Voor 't geen u steuit, en afraad te beginnen; 
Laat eens 't geloof de doffe vrees verwinnen, 
En breek op 't woord van Gods belofte door. 
Stap rustig op met mannelyke schre[e]den. 
Al schynt voor 't vlees geen' hulp zich aan te biên, 
Het zielgezicht zal onbeneveld zien, 
Dat zelf Gods hand u stut in uwe treden; 
Zal duidlyk zien, aan de eene en de and're kant 
Der steile brug, Gods trouwe legerschaaren, 
Om uwen voet voor struik'len te bewaaren. 
Zo raakt gy voort, en wint het zalig land. 




{==18==} {>>pagina-aanduiding<<}

Het Vde zinnebeeld.


De zelfbespiegeling.


{== afbeelding 	==} {>>afbeelding<<}
    

Daarom zyt gy niet te veronschuldigen, ô mens, wie gy zyt, die anderen oodeelt: Want daar in gy eenen anderen oordeelt, veroordeelt gy u zelven: want gy, die [anderen] o[o]rdeelt, doet dezelve dingen. En wy weeten, dat Gods oordeel naar waarheid is over de geene die zulke dingen doen. En denkt gy dit, ô mens, die oordeelt de geene die zulk dingen doen, dat gy Gods oordeel zult ontvlieden? Rom.ii.1,2,3.



{==19==} {>>pagina-aanduiding<<}

Op het Vde zinnebeeld.

Hoe scherp des mensen brein in 't oordeel weet te raaken 
Den grond van veele zaaken, 
En met gespirst beleid 
Elk voorwerp schatten naar zyn' rechte waardigheid; 
Noch word hy menigmaal door glimp van looze logen 
Verbysterd en bedroogen, 
Wanneer hy by geval 
Eens van zyn eigen doen een vonnis vellen zal. 
Hier weet zich eigenliefde arglistig in te dringen, 
En aan den stand der dingen  
Geheel een' and'ren schyn 
En verw te geeven, dan ze in daad en waarheid zyn. 
Dus blyft hy vaak gerust in snoode zielgebreken 
En vuile zonden steeken, 
Vergoelykt en verbloemd, 
Ja dikmaal als hervormd, en zelf voor deugd geroemd. 
Zoekt iemand naar een' raad, om dit bedrog te weeren, 
Dien zal de kunst hem leeren, 
Indien hy het gemoed 
Zo wel, als 's lichaams oog' dit beeld betrachten doet. 
Hier toont zy eenen mens, opmerkend neêrgezeten, 
Terwyl hy tracht te weeten, 
Of 't nieuw gemaakt gewaad 
In ider deel aan 't lyf of wel, of kwaalyk staat. 
Maar, om het vonnis, van verachten, of van pryzen, 
Op wissen grond te wyzen, 
Laat hy, met goede reên, 
Een' and'ren man het kleed zich trekken om de leên. 
Zo kan hy 't overal, ook in de minste vouwen, 
Naauwkeuriglyk beschouwen, 
En alles gadeslaan, 

{==20==} {>>pagina-aanduiding<<}

Dat aan zyn eigen lyf onmoog'lyk was gedaan. 
O mens, die u getroost zo veele omzichtigheden 
En zorge te besteeden 
Aan 't uiterlyke kleed, 
Zie dat uw' ziel niet min aan haar gewaad besteed'. 
U wierd een streng bevel van hooger hand gegeeven, 
Den rok, van 't vlees geweeven, 
Te werpen van de leên, 
En met des heils gewaad u zelve te bekleên. 
Die snoode kleederen zyn de ongerechtigheden, 
En haatelyke zeeden; 
't Gewaad van bet'ren aard 
Is de oefening van goed, in 't Godlyk woord verklaard. 
Doch al te na zyt gy u zelven, om ter deegen 
In alles te overweegen, 
Of zich de ziel, ontdaan 
Van 't oude, heeft bekleed met nieuwe heil-sieraân. 
De koorden, die den geest hier aan het vlees verbinden, 
Benev'len en verblinden 
Niet zelden het gezicht 
In 't oordeel, of men volgt, of afwykt van zyn' plight. 
Dus staat u menigmaal het zelve spoor te houden, 
't Geen de oogen hier beschouden 
In hem, die gadeslaat 
Aan eenes anders lyf den stand van zyn gewaad. 
Stel dus een' ander u voor oogen in die zeeden, 
In dat beleid van reden, 
In 't eigen onderwind 
Van 't een of 't ander werk, waar in gy u bevind. 
Laat dus 't bedaard gemoed omzichtig overleggen, 
Wat uw verstand zouw zeggen, 
Indien een ander liet, 
Of deed, het geen van u verzuimd word, of geschied. 
Heeft David grof misdaan, Gods dienaar toont hem schrander 

{==21==} {>>pagina-aanduiding<<}

In 't beeld van eenen ander, 
't Beklaagelyke kwaad, 
Op dat hy dus, als vreemd, recht oordeel' van zyn' daad. 
Als Jezus 't Priesterdom hun snoode ondankbaarheden 
En boosheid wil ontleeden, 
Spreekt hy van wyngaardliên, 
En doet ze in deezen klaar hun eigen stand bezien. 
Volg deezen voet ontrent u zelven, en uw' werken: 
Zo zult gy best bemerken, 
Of 't geen gy doet, of laat, 
Naar redens keur voor goed te houden zy, of kwaad. 
Zo raakt gy best in staat, om vuile ziele-smetten 
Hun voortgang te beletten, 
En 't kwaad, dat in 't gemoed 
Noch huisvest, tydig te verwisselen in goed. 




{==22==} {>>pagina-aanduiding<<}

Het VIde zinnebeeld.


Wacht u.


{== afbeelding 	==} {>>afbeelding<<}
    

Hebt geene gemeenschap met de onvruchtbaare werken der duisternis, maar bestraft ze ook veel eer. Want het geen heimelyk van hen geschied, is schandlyk ook te zeggen. Maar alle deeze dingen, van het licht bestraft zynde, worden openbaar. Want al dat openbaar maakt, is licht. Daarom zegt hy, Ontwaakt gy die slaapt, en staat op uit den dooden, en Christus zal over u lichten. Ziet dan, hoe gy voorzichtiglyk wandelt, niet als onwyze, maar als wyze. Efez.v.11,12,13,14,15.



{==23==} {>>pagina-aanduiding<<}

Op het VIde zinnebeeld.

De kaars, tot noodhulp aangesteeken, 
Wanneer het daglicht is geweeken, 
Heeft iets, dat ons gezicht vermaakt; 
Doch zal verzengen, en verteeren, 
't Geen door een maateloos begeeren 
Haar' held're vlam te dicht genaakt. 
Hier weet de mens zich voor te wachten, 
Naardien zyn' reden kan betrachten, 
Dat deeze glans, uit vuur geteeld, 
Als schynt hy zo gering in de oogen, 
In zyn inwendige vermogen 
Nochtans met zynen oorsprong deelt. 
De domme en redenlooze vliegen 
Kan 't schynsel van de kaars bedriegen, 
Terwyl zy, door het licht bekoord, 
Zich door en in de vlamme werpen, 
Daar straks de teêre vlerkjes snerpen, 
En menig in het vet versmoort. 
En schoon 'er veele, dus gevangen, 
Verstikt rondom het lemmet hangen; 
Schoon veele, in onmacht neêrgestort, 
Door springen, wentelen, en buigen, 
En brommen, hunne smert betuigen, 
Geen' die 'er door gewaarschouwd word. 
Doch wisten slechts deez' kleine dieren 
Zich zelv' zo weinig te bestieren, 
Men keurde 't nietig en gering: 
Maar dat een mens, met reên geschapen, 
Zich noch veel erger komt vergaapen, 
Dat 's een beklaagenswaardig ding. 
De schalke waereld, om de zinnen 

{==24==} {>>pagina-aanduiding<<}

Met kracht op haare zy' te winnen, 
Blinkt, even als het kaarslicht doet, 
Met eenen luister, schoon voor de oogen, 
Met glans van aanzien, en vermogen, 
Van schat, en weelde in overvloed. 
Het oog der wyzen, recht ontlooken, 
Ziet, dat dit schynsel is ontstoken 
Aan 't helse vuur, en houd de kracht, 
Die de oorsprong nimmer zal ontbeeren, 
De kracht van zengen en verteeren 
Al wie zich niet zorgvuldig wacht. 
Maar ach! hoe ziet men de aarde krielen 
Van duizenden misleide zielen, 
Die, aangevloogen op dien gloed, 
In de aardse wellust gants versmachten, 
Of deerlyk schenden de ed'le krachten, 
Waar van de geest zich dienen moet 
Als vleugelen, om staâg te reizen 
Naar de eeuwigduurende paleizen. 
Dit duurde zo veel duizend jaar: 
En ach! zo menig duizend baken 
Kan weinigen bekommerd maaken, 
Om zich te hoeden voor gevaar. 
O mens, die, in het aards zo schrander, 
U weet te spieg'len in een ander, 
En 't kwaad te myden, dat hem prangt, 
Wat kon u zo onachtzaam maaken, 
Zo weinig in een stuk doen waaken, 
Daar eeuwig wel of wee aan hangt? 
En zult gy n[o]ch, beroofd van zinnen, 
Om een bedrieg'lyk goed te winnen, 
De dieren volgen op hun spoor? 
Neen, dwaaze mens, ontsluit uwe oogen, 
Door vrees voor eigen' schaê bewoogen, 

{==25==} {>>pagina-aanduiding<<}

En geef aan goeden raad gehoor. 
Neen, dwaaze mens, laat eens de reden 
Betoomen uw' begeerlykheden: 
Op dat gy niet, als 's levens lamp 
Word uitgedoofd, u ziet verdreeven 
Ter helse vlamme, dicht omgeeven 
Van zwavelstank, en vuilen damp. 
Maar dat gy vroolyk op moogt klimmen 
Ter plaats, daar zon noch kaarsen glimmen, 
Maar 't licht uit aller lichten bron, 
Van voor alle eeuwigheid gebooren, 
En ider van Gods uitverkooren' 
Oneindig blinkt, gelyk de zon. 




{==26==} {>>pagina-aanduiding<<}

Het VIIde zinnebeeld.


Het blaft, maar byt niet.


{== afbeelding 	==} {>>afbeelding<<}
    

En ik zeg u, mynen vrienden, Vreest niet voor de geene, die het lichaam dooden, en daarna niet meer kunnen doen. Maar ik zal u toonen, wien gy vreezen zult: vreest dien, die, na dat hy gedood heeft, [ook] macht heeft in de helle te werpen: ja ik zeg u, vreest dien. Luk.xii.4,5.



{==27==} {>>pagina-aanduiding<<}

Op het VIIde zinnebeeld.

Geen man van kloeke zinnen 
Laat zich door vrees verwinnen, 
Noch wykt uit zynen weg, verlegen en verbaasd, 
Of 't jonge hondje keft, en ongestuimig raast. 
Hy weet, dat al zyn poogen 
Ontbloot is van vermogen, 
Dewyl 't geen' tanden heeft om in het vlees te slaan, 
Noch scherpe klaauwen om te kwetsen of beschaân. 
Dus houd hy, wel te vreeden, 
En onbezorgd, zyn' treden, 
En acht het luid gerucht zo veel niet, dat hy staa, 
Of eens zyne oogen op het zwakke diertje slaa. 
Maar komt het schichtig keffen 
't Gehoor der kinders treffen, 
Wier hert noch niet genoeg verrykt is met verstand, 
Straks voelt zich ider knaap van bange vrees vermand. 
Het zy ze lustig kweelen, 
Het zy ze vroolyk speelen, 
't Zy ze ergens heenen gaan, het onverwacht gerucht 
Verzet hen van hun streek, en dryft hen op de vlucht. 
Myn' ziel, laat uw' gedachten 
Dit voorwerp wel betrachten, 
Om uit dat kinds bedryf te trekken een bericht, 
Van 't geen u dienen kan in 't vord'ren van uw' pligt. 
Zie in hun angstig wezen, 
Hun vluchten, en hun vreezen, 
Het beeld van menig hert, dat, om des waerelds smaad 
Zyn' aangevangen loop op 's levens weg verlaat. 
Want als de mens, gedreeven 
Door zucht naar 't zalig leven, 
Wend van 't verkeerde pad omzichtig zynen voet, 

{==28==} {>>pagina-aanduiding<<}

Stelt zich de waereld aan, gelyk het hondje doet. 
Met luid gerucht te maaken, 
Met hoon en spot te braaken, 
Met laster en verwyt, tot schennis van zyne eer, 
Stelt haare ontzinde drift zich dapper in de weer. 
En ach! hoe veele dwaazen 
Zyn door het hevig raazen 
Terstond van diepen schroom beneepen in den geest, 
Recht als 't onkundig wicht voor 't jonge diertje vreest! 
Hoe zeer zich 't hert voelt buigen 
Door kracht van overtuigen 
Tot de eene of de and're pligt, de schrik voor 's waerelds smaad 
Belet de goede wil te komen tot de daad. 
Of word het werk der deugde 
Met iver, lust en vreugde 
Begonnen, de eigen schroom bekruipt eerlang 't gemoed, 
En trekt den mens te rug van 't ondernomen goed. 
Het enkel overleggen, 
Wat zal de waereld zeggen? 
Weêrhoud die kinders, wyl hun herten niet bevroên, 
Wat God eens niet alleen zal zeggen, maar ook doen. 
Zo blykt, dat hunne zinnen 
De waereld meer beminnen, 
Dan God, en 's waerelds smaad of achting noch veel meer 
Weegt in hun oogen, dan des Hemels schande of eer. 
Myn' ziel, betoon in deezen 
U beter onderweezen, 
Op dat gy 's waerelds hoon met kloeken moed veracht, 
En met gestaafde trouw gestaâg uw' pligt betracht. 
Beschouw met opene oogen 
Des waerelds onvermogen, 
Die recht, met al haar' smaad, en bulderend getier, 
Te vergelyken is by 't redenlooze dier. 
Haar lasteren en smaaden 

{==29==} {>>pagina-aanduiding<<}

Kan kwetsen, noch beschaaden: 
En als zy lang genoeg geboet heeft haare lust, 
Keert ze, ondanks haare wil, van zelve weêr tot rust. 
En schoon gy zaagt die baaren 
Van boosheid nooit bedaaren, 
Wat nood? zo staat gy hier gelyk met uwen Heer, 
Wien dus, zyn leven lang, de moedwil ging te keer. 
Zo treed gy in de spooren 
Van all' Gods uitverkooren', 
Die op gelyke wyz' de waereld heeft gehaat, 
En om hun deugd vervolgd met laster, hoon, en smaad. 
Stel dit in al uw poogen 
Gestadig u voor oogen: 
Zo leert gy ook, als zy, des waerelds smaad versmaân, 
En, spyt haar zwak gebas, uw pad recht uit te gaan. 
Zo leert gy slechts na deezen 
Dien grooten Heer te vreezen, 
Wiens hand, door list noch kracht te ontvlieden, of weêrstaan, 
Kan tef[f]ens lyf en ziel doen ten verderve gaan. 
Dat 's vrees, gegrond op reden: 
Doch vrees vol nuttigheden, 
Als die geduurig in 't betrachten van het goed 
Tot eene spoor verstrekt voor 't welbedacht gemoed. 
Dat 's vrees, die vrucht zal draagen, 
Wanneer Gods welbehaagen 
Zyn' dienaars, die om hem verdroegen 's waerelds hoon, 
Doet praalen met den glans der eeuwige eere-kroon. 




{==30==} {>>pagina-aanduiding<<}

Het VIIIste zinnebeeld.


't Minst wykt voor 't meest.


{== afbeelding 	==} {>>afbeelding<<}
    

Toen zeide Jezus tot zyne leerlingen, Zo iemand achter my wil komen, die verlochene zich zelven, en neeme zyn kruis op, en volge my. Matth.xvi.24.
Die zegt, dat hy in hem blyft, die moet ook zelf alzo wandelen, gelyk hy gewandeld heeft. 1Joann.ii.6.



{==31==} {>>pagina-aanduiding<<}

Op het VIIIste zinnebeeld.

De Zegel-ring, waar in men steên, 
En velden, torens, en kasteelen 
Gegraaven ziet, en diep gesneên, 
Kan all' die beelden mededeelen, 
En drukken in het buigzaam Was. 
Maar komt de zon daar op te schynen, 
Men ziet, zo haast gedrukt, zo ras 
De beeltenissen weêr verdwynen. 
Al wat terstond zo sierlyk scheen, 
Smelt door dien gloed van groot vermogen, 
En vloeit, en dommelt onder een, 
En laat geen voorwerp voor onze oogen, 
Dan 't Was in zynen eersten stand, 
Dat, weêr gestold, gelyk voor deezen, 
Ontvangen kan van 's meesters hand 
Den afdruk van een ander wezen. 
De waereld is die zegel-ring, 
Versierd met luisterryke beelden 
Van veelerlei bekoorlyk ding, 
Van hoogen staat, en schat, en weelden. 
Het Was is 't menselyk gemoed, 
Dat, wyl het blyft geketend hangen 
Aan 't geen de lust der zinnen voed, 
Die beelden lichtlyk zal ontvangen. 
Doch zo de zon van Jezus leer, 
Afschynende in zyn heilig leven, 
Schiet op het hert haar' straalen neêr, 
In 't kort is 't alles uitgewreeven. 
Want als de ziel zich wel beraad 
Met 's Heilands lessen en geboden, 
Die elk tot eenen hoogen staat 

{==32==} {>>pagina-aanduiding<<}

Van waar geluk aanminnig nooden, 
En wyzen 't pad, dat derwaarts leid, 
Van hem gebaand, en zelf betreeden, 
Terwyl hy in ootmoedigheid 
Hield zynen wandel hier beneden, 
Straks ziet zy rykdom, weelde, en pracht, 
Waar op de waereldlingen roemen, 
En 't aardse hert met vlyt naar tracht, 
Daar als geringe zaaken doemen, 
Als enkele idelheid en waan, 
En dingen, die 't gemoed beletten, 
Naar 't heil, dat eeuwig zal bestaan, 
Met rechten ernst zyn' gang te zetten. 
Is haare wil dan wel gezind, 
't Verstand geopend voor de reden, 
Al wat zy voormaals heeft bemind 
En als iets waardigs aangebeden, 
Moet voor den glans, die haar gezicht 
Zo sterk, zo lieflyk komt beschynen, 
Als 't wasse beeld voor 't zonnelicht, 
Terstond versmelten en verdwynen. 
Zo wierd het hert van Magdaleen 
Gezuiverd van des waerelds beelden, 
Die, diep daar ingedrukt, voorheen 
Haar' dwaaze zinlykheden streelden. 
Zo kon de heilzon met haar' gloed 
Die schaadelyke beeltenissen 
Schoon uit Mattheus braaf gemoed, 
En 't herte van Zaccheus wissen. 
Zo weeken zy uit Paulus ziel, 
Toen 't licht des hemels, doorgebroken, 
Op haar met held'ren luister viel, 
Wyl 's lichaams oog was toegelooken. 
Dus leerden ze alle uit Christus woord, 

{==33==} {>>pagina-aanduiding<<}

En 't voorbeeld van zyn ned'rig leven, 
Te ontbeeren al wat hier bekoort, 
En hem in kleinheid na te streeven. 
O Jezus, laat de zoete kracht 
Van uwe Goddelyke straalen, 
Die voormaals zo veel zegen wracht, 
Op onze ziel ook nederdaalen, 
Op dat zy daar van nu af aan 
De beelden van al 't aards vermaaken, 
Die noch te veel haar' grond beslaan, 
Versmelten, en te niet doe raaken. 
En als gy haar in zulken stand 
Gebragt hebt, die u kan behaagen, 
Zo druk 'er 't beeld in met uw' hand, 
Dat gy op aarde hebt gedraagen: 
Op dat zy, na den laatsten dag, 
Uw heerlyk beeld ook draagen mag. 




{==34==} {>>pagina-aanduiding<<}

Het IXde zinnebeeld.


Arm in ruimte.


{== afbeelding 	==} {>>afbeelding<<}
    

Doch die ryk willen worden, vallen in verzoeking, en [in] den strik, en [in] veele dwaaze en schaadelyke begeerlykheden, welke de mensen doen verzinken in verderf en ondergang. Want de geldgierigheid is een wortel van alle kwaad; tot welke zommige lust hebbende, zyn afgedwaald van 't geloof, en hebben zich zelven met veele smerte doorsteeken. 1Timoth.vi.9,10.



{==35==} {>>pagina-aanduiding<<}

Op het IXde zinnebeeld.

De Maan, van God geschikt, om 't aardryk te verlichten, 
Wanneer de gulde zon op haare beurt gaat zwichten, 
Behalven dat zy steeds verwisselt van gelaat, 
Nu schooner zich vertoont, dan in een' mind'ren staat, 
Nu heel, dan hallif rond, heeft haar' gezette tyden, 
Waar op zy voor ons oog verduistering moet lyden, 
En 't helder aangezicht, zo klaar in 't eerst ontdekt, 
Schynt meer of minder met een droevig zwart bevlekt. 
Doch nooit ontvangt zy die besmetting van het duister, 
Dan als ze aan 't hemelwelf praalt in haar' schoonsten luister, 
Wanneer zy, vol en rond, gelykt een' kloot van goud, 
Die aller hert verkwikt, terwyl haar 't oog beschouwt. 
En zo men in dit stuk gaat zoeken naar de reden, 
De weetenschap, gewoon 't natuurgeheim te ontleeden, 
Zegt, dat zy dan of min o[f] meer den zonnegloed 
Ontbeert, van wien zy al haar' glans ontvangen moet, 
Terwyl zich in hun loop die groote hemellichten 
Zodanig door 't bestel der Hoog[ste] wysheid richten, 
Dat de aarde, die zomtyds kom tussen beiden staan, 
De zon belet haar licht de deel[en] aan de maan. 
Zie hier, myn' ziel, zie hier het beeld van veele mensen, 
Wier herten, nooit verzaad, om [aa]rdsen rykdom wensen, 
Die al hun tyd en vlyt, verstan[d] en zorg b[e]steên, 
Om 's waerelds schatten te vergaderen by een. 
Want hoe zy, door gestaâg naar winst op winst te poogen, 
Zich meerder zien vervuld met rykdom en vermogen, 
Hoe meer hun herte word verduisterd en verblind, 
Niet anders als het oog in volle maan bevind. 
En zo men de oorzaak zoekt, hier geld dezelve reden: 
't Is dat zy van de bron des lichts zyn afgetreeden, 
En dat eene aardenkloot zich tussen beiden zet, 

{==36==} {>>pagina-aanduiding<<}

Die 't heuchlyk schynsel in zyn' overgang belet. 
Want als men 's mensen stand met ernst gaat overweegen, 
Bevind men 't hier, als in 't natuurelyk, gelegen. 
De ziel is als de maan, die van een' meerder gloed 
Haar licht en klaarheid gants te leen ontvangen moet. 
De luisterryke zon, die 't schynsel haar moet geeven, 
Is Jezus met zyn' leer en onbevlekte leven, 
Is Jezus met zyn' geest, en volheid van genaê, 
Die 't welgestelde hert geduurig komt te staê. 
Doch nooit is 't welgesteld, als zucht tot aardse schatten 
De ziel betoveren, en post daar in kan vatten. 
Dan wyd zy, in de plaats van haaren God en Heer, 
Den afgod van het goud haare achting, liefde, en eer: 
Dan leert ze, in plaats van op den Hemel te vertrouwen, 
Haar' hoop en toeverlaat op 't aardse goed te bouwen: 
Dan sluit de gierigheid niet zelden hert en hand, 
Hoe zeer ook 's naastens nood haar smeekt om onderstand: 
Dan word zy van den een' tot aan den and'ren morgen 
Elendig afgepynd van ongeruste zorgen, 
Op dat geen schalke dief, [o]f ongeval, of schaâ 
Aan haar' beminden schat zyn' graage handen slaa: 
Dan doet ze, uit bange vrees van achter uit te teeren, 
Het lichaam menigmaal zyn' nooddruft zelf ontbeeren: 
Of vind die vuiligheid geen' ingang in 't gemoed, 
Licht word, in haare plaat[s] hoovaardigheid gevoed; 
Die blykt in grootse prach[t] van huizen, hoven kleeden, 
Die toont zich in gelaat, en gang, en taal, en zeeden, 
Die leert den dwaazen mens een' ider trots versmaân, 
En steeds naar de eerste plaats en 't hoogste woord te staan: 
Deez' krygt wellustigheid veeltyds tot gezelline, 
Die schandig zich vergrypt in ongebonden' minne, 
Of haalt het zeil in top, ontbloot van schaamte en schroom 
En viert de brassery en gulzigheid den toom. 
Hier tussen, wyl de ziel aan 't aardse vast blyft hangen, 

{==37==} {>>pagina-aanduiding<<}

Gevoelt zy zich of nooit, of zelden, van verlangen 
Naar 't hemels goed genoopt, en 't schynt haar anders niet, 
Dan tydverlies, te zien wat Jezus leer gebied, 
Hoe Jezus heeft begeerd zyn leven hier te leiden. 
Zo blyft zy verre van die heilzon afgescheiden: 
Zo strekt de goudklomp tot eene aardkloot, die den gloed 
Van zynen geest belet te straalen op 't gemoed. 
En ach! wat staat na die verduistering te vreezen, 
Als dat hy, die haar lyd, zich eens zal zien verweezen 
Ter naare donkerheid van dien benaauwden nacht, 
Die zonder einde duurt, en nooit verlichting wacht! 
Want hier is dit verschil: de maan ontbeert haar' luister 
Natuurlyk, zonder schuld; de ziel vervalt in 't duister 
Door eigen' dwaaze keur, en zucht tot's waerelds goed; 
Dies word haar wanbedryf met recht door straf geboet. 
Laat dit, myn' ziel, gestaâg voor uw gezicht verkeeren, 
Zo zyt gy machtig, om die hinderpaal te weeren, 
Zo blyft gy in uw' stand de zon van heil naby, 
En, door het licht bestraald, van duisternisse vry. 




{==38==} {>>pagina-aanduiding<<}

Het Xde zinnebeeld.


Naar de smaak is.


{== afbeelding 	==} {>>afbeelding<<}
    

Want een dag in uwe voorhoven is beter, dan duizend [elders]:
Ik koos liever aan den dorpel in het huis van mynen God te weezen, dan lang te woonen in de tenten der godloosheid. Ps.lxxxiv.11.
Die uit God is, hoort Gods woorden: daarom hoort gylieden niet, om dat gy uit God niet zyt. Joann.viii.47.



{==39==} {>>pagina-aanduiding<<}

Op het Xde zinnebeeld.

Schoon spys by spys myn' dis belaaden, 
Door meer dan eene hand bereid, 
Gezoôn, gebakken, en gebraaden, 
Ter keur van myne zinlykheid, 
Noch moeten ze alle in waarde wyken, 
Hoe dier, hoe aangenaam, en goed, 
Voor eene, die den prys kan stryken, 
Om dat zy best myn' smaak voldoet. 
Doch zo hier op gelyke wyze 
Een ander mogt zyn' lust verzaân, 
Hy koos veellicht eene and're spyze, 
En liet de myne, als slechter, staan. 
Ja dit zou reis op reis gebeuren, 
Indien 't zo menig onderscheid 
Van tongen wierd vergund te keuren, 
Als hier gerechten zyn bereid. 
Maar die, door wys beleid gedreeven, 
Zich met die spyze hield voldaan, 
Wiens krachten nuttigst zyn voor 't leven, 
Die was 'er wis gelukkigst aan. 
Gy, die u voelt tot heil genegen, 
Ei past die voorwerp op 't gemoed 
Door een aandachtig overweegen, 
Op dat gy daar uw' vrucht meê doet. 
Elk mens bevind zich als gezeten 
Aan eene tafel, ryk voorzien, 
Daar zich, voor zyn inwendig eeten, 
Verschot van spryzen aan komt biên. 
Hier weet de waereld haar' banketten, 
Verguld, en rykelyk vermast 
Met suikerzoet, hem voor te zetten, 
En nood hem op die spys te gast. 

{==40==} {>>pagina-aanduiding<<}

Hier schenkt hem God van uit den hoogen 
Een' spyze, die, vol hemelzoet, 
Doch niet gezien met 's lichaams oogen, 
Hem kan verkwikken naar 't gemoed. 
Hier ziet men de eene spyze wraaken, 
En de andere voor best gekeurd, 
Door 't eigen onderscheid van smaaken, 
Dat in 't natuurlyk word bespeurd. 
De meeste, zonder te overweegen, 
Wat heilzaamst voor de ziele zy, 
Bevinden hunne lust genegen 
Naar 't zoet van 's waerelds lekkerny. 
Dus ziet men hen op 't greetigst jaagen, 
Als andere Ezaus, stadig aan, 
Om met dat voorwerp van behaagen 
Hun neiging ryklyk te verzaân. 
Maar die met wysheid gaat te raade, 
Weet, dat een doodelyk venyn, 
Vol bitterheid en ongenade, 
Schuilt in 't gerecht, zo zoet in schyn. 
Want schoon de waereld vleit door minne, 
Daar menig dwaaslyk op vertrouwt, 
Hy acht haar voor zyn' vyandinne, 
Die slechts 't verderf der ziele brouwt. 
Hy ziet haar' gaaven aan voor strikken, 
Met list gespannen, om het hert 
In 't eind elendig te doen stikken 
In duldeloos verdriet en smert. 
Die slaat hy de onbezonnen' dwaazen, 
In 't hert te vreden en gerust, 
Zich aan dat slechte moes veraazen, 
En kiest tot voedsel van zyn' lust 
Het disgerecht van hemelweelde. 
Dat geeft hem eindloos meerder zoet, 

{==41==} {>>pagina-aanduiding<<}

Dan 't waerelds hert zich ooit verbeeldde, 
Hoe opgepropt van 't aardse goed. 
En schoon hy zomtyds in 't genieten 
Dit smaakelyke Manna ziet 
Met saus van bitterheid begieten, 
Dat baart geen' walging, noch verdriet. 
Die hem deez' spyze liet bereiden, 
Erkent hy voor zyn' arts en vriend, 
Wiens wysheid best kan onderscheiden, 
Wat hem tot zyn' gezondheid dient. 
Hy weet, hoe 't zelve lot te vooren 
Zyn' oudsten Broeder heeft geraakt, 
Hoe 't heilig Vat, van God verkooren, 
Meê van dien alsem heeft gesmaakt 
Met all' Gods vrienden en vriendinnen, 
Noch roemende op het lieflyk zoet, 
Dat hunne ziel genoot van binnen, 
Schoon overstort met gal en roet. 
Hy weet, dat hem in 's hemels hoven 
Een schoon banket word toebereid, 
Dat alle zoetheid gaat te boven, 
En, nooit vermengd met bitterheid, 
Hem zonder einde zal vermaaken, 
Als al 't bedrieglyk waerelds zoet, 
Daar de aardse herten zo naar haaken, 
Eens voor altyd verdwynen moet. 
Dus leert hy zyne smaak verwinnen, 
En vind te mets genoeglykheên 
In 't geen den uiterlyke zinnen 
Eerst bitter en onsmaaklyk scheen. 
O Jezus, maak ons van die wyzen, 
Die 't aardse schynzoet in 't geheel 
Versmaaden, en uw' hemelspyzen 
Verkiezen voor ons eenig deel. 




{==42==} {>>pagina-aanduiding<<}

Het XIde zinnebeeld.


De verkeerde gedienstigheid.


{== afbeelding 	==} {>>afbeelding<<}
    

Beter is een arm en wys jongeling, dan een oud en zot koning, die niet weet van meer vermaand te worden. Pred.iv.13.
Overspeelders en overspeelderessen, weet gy niet, dat de vriendschap der waereld eene vyandschap Gods is? Zo wie dan een vriend der waereld wil zyn, die word een vyand Gods gesteld. Jakob.iv.4.



{==43==} {>>pagina-aanduiding<<}

Op het XIde zinnebeeld.

Wie is 'er meer beroofd van zinnen, 
De dwaas, of die den dwaazen vleit, 
En zoekt door slaafse dienstbaarheid 
En smeeken zyne gunst te winnen? 
Gewis, indien dit iemand zag, 
Hy zou met reden zich versteuren, 
En zulken mens uitzinnig keuren, 
In twyfel staande, of zyn gedrag 
Beweenen waard was, of bespotten: 
Want wat waardeering van het goed 
(Dus zou hy denken in 't gemoed) 
Heeft immer plaats in 't hert der zotten? 
Zo weinig als een blindeman 
't Verschil der verwen kan beduiden, 
Of de onderscheiding der geluiden 
In 't oor des dooven vallen kan. 
Maar gy, wien billyk deeze handel 
Een afkeer in de ziel verwekt, 
Zie, of dit wanbedryf niet strekt 
Ten spiegel van uw' eigen wandel. 
Laat uw gemoed in ernst bevroên, 
Of uw onwaardelyk mispryzen 
Niet tevens bondig ko[rt] te wyzen 
Het vonnis van uw [ei]gen doen. 
Het meeste deel der stervelingen 
Legt al zyn poogen en bestaan, 
Legt all' zyn' vlyt en arbeid aan, 
Om in des waerelds gunst te dringen; 
Zoekt haar gestadig door 't beleid 
Van zyne werken te behaagen, 
Haar' lof en achting te bejaagen 

{==44==} {>>pagina-aanduiding<<}

Door allerlei gedienstigheid. 
O! vind gy u al meê hier onder, 
Dat dan het vleijen, aan een' dwaas 
In 't werk gesteld, u niet verbaaz', 
Als waar 't een overzeldzaam wonder. 
Gy zyt de man, die onbedocht 
Te koste legt alle uw' betrachting, 
Op dat gy in de gunst en achting 
Van eenen dwaas geraaken mogt. 
Want wat is toch de booze waereld, 
Hoe zeer zy haaren aard verbloemt, 
Hoe hoog zy op haar' wysheid roemt, 
Hoe ze opgesmukt is, en bepaereld, 
Wat is zy anders in der daad, 
Als eene dwaaze, die onaardig 
Keurt allen roem en eere waardig, 
Het geen veeleer m[o]est zyn versmaad; 
Die als oneerlyk durft verwyzen, 
't Geen meest met eer moet zyn gekroond, 
En dus op 't allerklaarst vertoont 
In haar verheffen en mispryzen, 
Hoe 't haar ontbreekt aan goed beleid, 
En kracht van oordeel, om te dringen 
Tot in het wezen van de dingen, 
En naar een keurig onderscheid 
Een billyk vonnis uit te spreeken! 
Dat blykt, als zy de godsvrucht hoont, 
En haare gunst en achting toont 
Aan snoode zonden en gebreken. 
Dat blykt, wanneer zy met den voet 
Verstoot het eeuwig en onendig, 
En kiest het nietig onbestendig 
Van deezen tyd voor 't hoogste goed. 
Is 't ongerymd dan, dat een wyze 

{==45==} {>>pagina-aanduiding<<}

Een' dwaazen liefkoost, vliet, en streelt, 
En als iets wenslyks zich verbeeld, 
Dat die hem gunst betoone, en pryze, 
Dat dan uw hert en oog niet meer 
Op 's waerelds achting blyven staaren, 
Maar laat die dwaaze heenen vaaren 
Met haare vriendschap, gunst, en eer: 
Op dat u 't woord niet staa te vreezen, 
Van Jezus dienaar voortgebragt, 
Die naar des waerelds vriendschap tracht, 
Zal als Gods vyand zyn verweezen. 
En 't zy die dwaaze u pryst, of laakt, 
Laat enkel uwe zorge letten, 
Dat gy naar 't richtsn[o]er van Gods wetten 
Gestadig rechte gangen maakt. 
Zoek dus by hem in gunst te raaken, 
Die over iders kwaad of goed 
Alleen het oordeel vellen moet, 
En 't best naar waarheid op kan maaken. 
Zoek eer by hem, wiens wys beleid 
Alleen 't eerwaardige eer kan geeven; 
Wiens eer niet eindigt met dit leven, 
Maar strekt zich uit in de eeuwigheid. 



    
    
{==46==} {>>pagina-aanduiding<<}

Het XIIde zinnebeeld.


Kies rust voor moeite.


{== afbeelding 	==} {>>afbeelding<<}
    

Tracht niet naar de hooge dingen, maar voegt u tot de nederigen. Rom.xii.16.
Maar de broeder, die nederig is, roeme in zyne hoogheid: en de ryke in zyne vernedering: want hy zal als een bloem des gra[s] voorbygaan. Jakob.i.9,10.




{==47==} {>>pagina-aanduiding<<}

Op het XIIde zinnebeeld.

Wat arbeid, ongemak, en hygen 
Een mens zich troosten moet, die op een' berg wil stygen; 
Hoe licht, in tegendeel, men daalen kan beneên, 
Leert de ondervinding, en de reên. 
Wyl hert en oogen dit betrachten, 
Komt my de Wysgeer van Athenen in gedachten, 
En 't overdeftig woord, waar meê zyn mond weleer 
Den roem van Thaïs ging te keer. 
Want als die dertele hem vraagde, 
Hoe 't kwam, dat zyne leer zo weinigen behaagde, 
Daar zy in haaren dienst had zulken grooten stoet, 
Schoot hy haar deeze taal te moet; 
Ons oogwit is geheel verscheiden: 
Ik tracht het volk met pyn ten bergspits op te leiden, 
Gy voert het van de hoogte al zachtjes naar om laag; 
't Eerst wil het noode, 't laatste graag. 
Dus toonde 't kloek vernuft de reden, 
Waarom zo weinige op het deugdig heilpad treeden, 
Waarom zo veele, in 't hert te dwaas en slecht beraân, 
Den schadelyken doolweg gaan. 
Maar als ik eens met andere oogen 
Opmerkende beschouw der mensen doen en poogen, 
Dan keert het blad zich om, en stelt me een' and'ren stand 
Van tweederlei bedryf ter hand. 
In 't klimmen, en in 't nederstreeven 
Ontdekt zich duidlyk een bezond're staat van leven, 
Wier eene is opgepropt van moeite en tegenlust, 
En de and're vol gemak en rust. 
Die 's waerelds schat en staat beminnen, 
Zyn hier de klimmer, die den bergtop zoekt te winnen; 
En die in laagen stand zyn' hertelust bepaalt, 

{==48==} {>>pagina-aanduiding<<}

Is hy, die van de hoogte daalt. 
Want die het lot van deeze beide 
In zynen grond beschouwt op redens wys geleide, 
Zal 't eigen onderscheid, dat in het voorbeeld ligt, 
Terstond zien ryzen voor 't gezicht. 
Wat moet een mens al pynlyk slaaven, 
Gevlei, en kruipery, en woelen, loopen, draaven, 
En arbeid ondergaan, eer hy het wit beschiet, 
Waar op zyn' geld- en staatzucht ziet! 
Maar wie kan hier zyn wit beschieten? 
Wie 't eind van zynen wens, en van zyn werk genieten, 
Daar zich op elke stap noch hooger staat ontdekt, 
Die telkens nieuwe lust verwekt? 
Het sterk gevoel van nieuwe lusten 
Haakt naar verzaadiging, en laat den mens niet rusten. 
Zo blyft hy aan het werk, en kan zich nooit ontslaan, 
Wyl nooit zyn hert zich vind voldaan. 
En schoon hy kon zyn' lust bepaalen 
Door een' beoogden trap van aanzien te behaalen, 
Noch voelt hy hals en hert belaaden met een pak 
Van zwaare smert en ongemak. 
De bergen, die zich hoogst verheffen, 
Zyn door het bliksemvuur gemakkelykst te treffen. 
Zo staat ook meest de stand van 's waerelds ryk en groot 
Voor woedende onweêrvlaagen bloot. 
Hier zoekt de nyd hem steeds te krenken, 
En oefent haar vernuft in midd'len te bedenken, 
Om hem by vorst of volk te brengen in den haat, 
En af te werpen van zyn' staat. 
De zee aan 't woeden, 't huis aan 't branden, 
Trouwloosheid van een' knecht, des roovers schalke handen, 
En duizend rampen doen, dat Krezus onverwacht 
In staat van Irus word gebragt. 
Omsingeld van zo veel' gevaaren, 

{==49==} {>>pagina-aanduiding<<}

Moet bange zorg op zorg des mensen hert bezwaaren, 
Om nergens mis te treên, op dat geen leed hem drukk', 
Of schielyk van zyn' hoogte rukk'. 
Van all' dien last en pynlykheden 
Bevind hy zich bevryd, die, in het laag te vreden, 
Den milden Hemel dankt, wanneer hy dag aan dag 
Des nooddrufts eis vervullen mag. 
Die hoeft verstands en lichaams krachten 
Niet af te slooven, om gestaâg naar meer te trachten. 
Die hoeft geen' and'ren Heer, dan God alleen, te ontzien, 
Of eer en diensten aan te biên. 
Die hoeft van kommer niet te kwynen, 
Dat de afgunst zynen staat met list zoekt te ondermynen: 
En wyl hy steunt op God, bekruipt geen' zorg het hert 
Voor ongeval, of droeve smert. 
Dus in zyn' laagheid hoog verheven, 
Kan hy zyn' dagen stil in zoete vrede leeven, 
Tot hem de dood in 't eind, door 't knippen van dien draad, 
Den weg ontsluit tot beter staat. 
Maar schoon men zich zo veel moet vergen, 
Noch haakt het meeste deel naar hoogheids steile bergen, 
Noch zyn 'er weinige te vinden, die zich graag 
En willig geeven in het laag. 
O dwaaze keur? verkeerde lusten, 
Die moeite omhelzen doen voor 't aangenaame rusten, 
Gevaar voor veiligheid, de zorg en hertenwee 
Voor zoet genot van stille vreê! 
Verblinde mens, ontstluit uwe oogen, 
Om noch by tyds te zien de dwaasheid van uw poogen, 
Die, wensende om de rust, de rust nochtans versmaad, 
En zelf den arbeid op u laad. 
Weeg, weeg eens met bezadigd oordeel, 
Hoe kleinen overwinst van nuttigheid en voordeel 
Uw' slaafse vlyt behaalt: zie, wat gy al verliest, 

{==50==} {>>pagina-aanduiding<<}

Terwyl gy de aardse hoogheid kiest. 
Op dat zulk grondelyk bemerken 
In 't binnenst van uw hert eene and're zucht mag werken, 
Waar door de dwaaze lust werde uit de ziel geweerd. 
Wys is hy, die ten beste keert. 



Toezang.


Stem: Heeft iemand door gestadig draaven.

I. 
Zo gy, ô Mens, met hert en zinnen 
't Genot van schat en rykdom mint, 
Of tracht op aarde een' staat te winnen 
Van heerschappy en hoog bewind, 
Van heerschappy, 
Gerust, en vry 
Van zorg, en angst, en al wat smert verwekt, 
Zie hier den weg voor uw gezicht ontdekt. 
 
II. 
Laat al uw poogen, al uw jaagen 
Alleen daar toe zyn aangeleid, 
Om steeds met u den schat te draagen 
Van waare vergenoegzaamheid: 
Laat uw vlyt 
Zich te aller tyd 
En enkel aan dit hooge wit besteên, 
Om heer te zyn van uw' genegenheên. 
 
III. 
Die zulken rykdom heeft verkreegen, 
Die hier geraakt tot zulk gebied, 

{==51==} {>>pagina-aanduiding<<}

Ziet zyn geluk in top gesteegen, 
Meer dan ooit waereldvorst geniet: 
Die leeft altyd 
In 't hert verblyd; 
Die vind zich staâg, hoe 't buiten stormt en woed, 
In stille kalmte en effen van gemoed. 
 
IV. 
Komt herwaarts, groote waereldslaaven, 
Die door begeerte zonder maat 
U dag en nacht getroost te draaven 
Naar meerder rykdom, hooger staat, 
Ziet de idelheid 
Van uw beleid, 
Die uw gemoed door zorgen steeds ontrust, 
En nooit naar wens verzaad word, of geblust. 
 
V. 
Daar gy met al uw pynlyk slooven 
Uw leven lang vergeefs naar streeft, 
Bezit een mens, die hier verschooven, 
Doch naar G[o]ds wil, in kleinheid leeft. 
O waardig lot, 
Vol heilsgenot! 
Gelukkig, die u heeft! en wel beraan, 
Dien wyze keur met ernst naar u doet staan! 





{==52==} {>>pagina-aanduiding<<}

Het XIIIde zinnebeeld.


Het schaadelyk uitzien.


{== afbeelding 	==} {>>afbeelding<<}
    

En wat ziet gy den splinter, die in uwes broeders oog is, maar den balk, die in uw oog is, merkt gy niet? Of, hoe zult gy tot uwen broeder zeggen, Laat toe dat ik den splinter uit uw oog uitdoe, en zie daar is een balk in uw oog? Gy geveinsde, werp eerst den balk uit uw oog, en dan zult gy bezien, om den splinter uit uwes broeders oog uit te doen. Matth.vii.3,4,5.
Maar een iegelyk beproeve zyns zelfs werks: en dan zal hy aan zich zelven alleen roem hebben, en niet aan eenen anderen. Gal.vi.4.



{==53==} {>>pagina-aanduiding<<}

Op het XIIIde zinnebeeld.

Hoe veel vermag de weetlust niet! 
Zy doet den mens de nachtrust haaten, 
Zy leert hem bed en huis verlaaten, 
Op dat haar wens zyn wit beschiet' 
In 't gadeslaan der hemellichten, 
In 't naauw bespieg'len van de maan, 
En sterren, die rondom haar staan. 
En schoon hier de oogen moeten zwichten, 
En schemeren, als veel te zwak, 
Om over zulk een ruim te weiden, 
Waar door het aardryk is geschieden 
Van 't hoogverheven hemeldak, 
Zy ondersteunt hun onvermogen 
Door fyne glazen, klaar en rond, 
Waar door, het geen te verre stond, 
Komt nader in 't bereik der oogen. 
Dit helpt des onderzoekers geest. 
Die kan, in de open' lucht gezeten, 
Geheele nachten zich vergeeten, 
Terwyl de ziel als gaat ter feest, 
En tracht nauwkeurig te overweegen, 
Hoe veel het aardenrond de maan 
In grootte mag te boven gaan, 
Hoe verr' zy zyn van een gelegen; 
Of die veranderlyke bol 
Haar schynsel van de zon moet haalen, 
Dan of zy blinkt met eigen' straalen, 
En vast van lichaam is, of hol: 
Of 't enkel sproeten zyn, en vlekken, 
Of bergen, bossen, zee, en grond, 
Ja een volkomen waereldrond, 

{==54==} {>>pagina-aanduiding<<}

Die zich daar in voor 't oog ontdekken. 
En schoon hy weinig, dan by gis, 
Van all' die zaaken af kan meeten, 
En zo hy ze in den grond kon weeten, 
Geen nut daar uit te haalen is; 
Schoon onderwyl zyn' huisgenooten, 
Op zynen iver heel gerust, 
Braveeren naar hun eigen' lust, 
Hy kleeft zo vast en onverdrooten 
Aan zyn' beminde bezigheid, 
Dat hem niet eens valt in gedachten, 
Om tot zyn voordeel te betrachten, 
Hoe 't in zyn huis geschapen leit. 
Gy, die met meer dan Argus oogen 
Steeds uwes naastens doen bespied, 
Waar van de ziel nooit vrucht geniet, 
Door slinkse weetlust slecht bedroogen, 
Wend uw gezicht naar dit beleid, 
En spiegel u aan deezen dwaazen. 
Want daar gy met gesleepen' glazen 
Van idele nieuwsgierigheid 
Eens anders handel poogt te ontdekken, 
Terwyl gy vlytig gadeslaat, 
Waar in hy naar den regel gaat, 
Waar zich besmet met zondevlekken, 
Word licht uwe eigen' ziel verzuimd, 
Word licht het huis van uw geweeten, 
Te dwaas verwaarloosd, en vergeeten, 
Voor snoode gasten ingeruimd. 
En wat is 't wit, daar zulk beschouwen 
Van 's naastens onderwind naar haakt, 
Dan achterklap, die zich vermaakt 
In eenes anders kwaad te ontvouwen, 
Tot schending van zyn' naam en eer? 

{==55==} {>>pagina-aanduiding<<}

Of zoekt gy hem, door zucht bewoogen, 
Te stellen zyn gebrekt voor oogen, 
Op dat hy zich tot beter keer', 
Helaas, wat mag uw iver heeten, 
Dan splinterschouwen in 't gezicht 
Uw' broeders, en het zwaar gewigt 
Een's balks in 't eigen oog vergeeten? 
Dus, hoe gy 't wend, of keert, gy staat 
Met hem gelyk, die, om te dringen 
Tot kennis van onnutte dingen, 
Zyne eigen' huiszorg dryven laat. 
En zult gy dus noch langer doolen? 
O neen, ô neen, verblind gemoed, 
Laat uwen naasten, wat hy doet, 
Aan zynen God en Heer bevolen. 
Of zo hy door een loflyk werk 
Uw hert by toeval kan bekooren, 
Gebruik het, om u aan te spooren 
In 't wand'len langs het deugde-perk. 
Dat voorts uw oog naar binnen keere, 
En toezie, dat geen vuil gespuis 
Van snoode zeên uw zielenhuis 
Met list bemachtige, en onteere. 
Let dus, ô mens, let op uw stuk. 
Geen uit- maar inzien baart geluk. 




{==56==} {>>pagina-aanduiding<<}

Het XIVde zinnebeeld.


De dwaaze koopmanschap.


{== afbeelding 	==} {>>afbeelding<<}
    

Myne broeders, hebt het geloof van onzen Heere Jezus Christus, [den Heere] der heerlykheid, niet met aanneeming des persoons. Want zo in uwe vergadering kwam een man met eenen gouden ring aan den vinger, in eene sierlyke kleeding, en daar kwam ook een arm man in met eene slechte kleeding; en gy zoud aanzien den geenen, die de sierlyke kleeding draagt, en tot hem zeggen, Zit gy hier op eene eerlyke plaats; en zoud zeggen tot den armen, Staa gy daar, of, zit hier onder mynen voetbank: Hebt gy dan niet in u zelven een onderscheid gemaakt, en zyt rechters geworden van kwaade overleggingen? Jakob.ii.1,2,3,4.




{==57==} {>>pagina-aanduiding<<}

Op het XIVde zinndebeeld.

Is 't brein ontbloot van goed verstand en reden? 
Of is de man zyn geld al willens moê, 
Dat hy het gaat aan zulk een dier besteeden, 
En ziet niet eens op zyn' gebreken toe? 
Zo zou met recht en reden ider vraagen, 
Wanneer hy zag, dat iemands zinlykheid 
Vond in een blind of kreupel paard behaagen, 
Om 't sierlyk kleed, op zynen rug gespreid. 
Maar is de mens al meer in 't hert beraaden, 
Die of zich zelv', of anderen verheft, 
Om dat hun tooi van prachtige gewaaden 
Het ned'rig kleed in aanzien overtreft? 
O neen, ô neen. Het keurig oog der wyzen, 
Dat verder, dan het uiterlyke, gaat, 
Leert hun gemoed geen' mensen ooit te pryzen, 
Om 't groots vertoog van 't kostelyk gewaad. 
Die weeten, dat de kleeding is gesprooten 
Uit de eerste zonde, als 't afgeweeken paar 
Het aangezicht met schaamte vond begooten, 
Wanneer het oog hun naaktheid wierd gewaar. 
Die weeten, dat het rykelyk omhangen 
Van zyde, en goud, en paerlen vol van gloed, 
Die ziel in 't minst geene eere doet ontvangen, 
Noch tot sieraad kan strekken voor 't gemoed. 
Die weeten, dat veeltyds in weitse kleeden 
Een herte woont met zondenvuil bevlekt, 
Of dat op 't minst in deeze uitwendigheden 
Zich de idelheid van 's mensen geest ontdekt. 
Die weeten, dat het geen met die gewaaden 
(Indien men 't naar zyn rechte wezen noemt) 
Niet in der daad versierd is, maar belaaden, 

{==58==} {>>pagina-aanduiding<<}

Met al zyn' pracht is ten verderf gedoemd. 
Die weeten, dat nooit trotse God bevielen, 
Noch 't heilig oog met lust de grootsheid ziet; 
Maar dat hy woont by nederige zielen, 
En in zyn' wet de zedigheid gebied. 
Die weeten, dat ootmoedigheid te vooren, 
Met as bestrooid, en met een' zak gedekt, 
Verzetten kon den slag van 's Hemels tooren, 
Door euveldaân tot felle wraak gewekt. 
Die weeten, dat de Heiland hier beneden 
In 't slecht gewaad den zynen ging voorheen, 
En eindelyk aan 't kruis met naakte leden 
Ten schouwspel hing, om ons met heil te kleên. 
Dit brengt hun ziel tot betere gedachten, 
Dit doet hen slaan geheel een' and'ren toon, 
Als die om 't kleed den mens eerwaardig achten, 
Te dwaas verrukt door 't uiterlyke schoon. 
Dit doet hun hert alle aardse pracht versmaaden, 
En, vergenoegd met deksel voor de leên, 
Aan 't jaagen naar de rechte ziel-sieraaden, 
De waare deugd, hun tyd en vlyt besteên. 
Gy, die zo graag den naam van wys zoud draagen, 
Richt uwe keur naar deeze regelmaat. 
En kan de kracht der reden u behaagen, 
Volg haare les door weezendlyke daad. 



Toezang.


Stem: Tranquille coeur.

1. 
Laat af, laat af aan 't praalgewaad 
Te kleeven met uw hert en zinnen. 
het recht en weezendlyk sieraad 

{==59==} {>>pagina-aanduiding<<}

Is niet van buiten, maar van binnen; 
Is onvervalste deugd, door rein geloof gevoed, 
En hoop op 't eeuwig goed. 
 
II. 
Die dit versiersel met zich draagt, 
Veracht all' 's waerelds pronkvertooning, 
Verzekerd, dat hy 't oog behaagt 
Van God, en Jezus zynen Koning, 
En dat voor hem een kleed van glans en heerlykheid 
Hier boven word bereid. 
 
III. 
Dus strekt het hem tot geen verdriet, 
Of 't rot der dwaazen hier beneden 
Hem eerbewys noch vriendschap bied, 
Maar spot met zyn' geringe kleeden; 
Naardien hy weet, dat God, die alles recht waardeert, 
Hem hoog bemint en eert. 
 
IV. 
O waereld, waert gy wel bedacht, 
Gy zoud uw' tyd en zorg besteeden, 
Om niet uw lyf met zotte pracht, 
Maar uwe ziel met deugd te kleeden. 
Ontwaak, verdoolde mens, en staa naar 't eêl sieraad, 
Dat eindeloos bestaat. 





{==60==} {>>pagina-aanduiding<<}

Het XVde zinnenbeeld.


Wel voorgaan leert best.


{== afbeelding 	==} {>>afbeelding<<}
    

Zyt een voorbeeld der geloovigen, in het woord, in wandel, in liefde, in den geest, in geloof, in reinigheid. 1Tim.iv.12.
Betoon u zelven in alles een voorbeeld van goede werken. Tit.ii.7.



{==61==} {>>pagina-aanduiding<<}

Op het XVde zinnebeeld.

Al is de geest ervaaren 
In zang, en spel van snaaren, 
Geen meester brengt nochtans zyn' leerling in dien staat, 
Zo hy niet mede zingt, en hand aan 't werktuig slaat. 
Al tracht hy hem door reden 
't Geheim der kunst te ontleeden, 
Al zegt hy reis op reis, hoe hy zyn' stem en hand 
Moet leiden naar de maat op hoog en laager trant; 
Al duurde zulk verklaaren 
Een' reeks van menig' jaaren, 
't Waar tyd verkwist, en vond de leerling zich zo min 
Gevorderd in de kunst op 't einde, als in 't begin. 
Maar voegt hy by 't beduiden 
De kunstige geluiden 
Van eigen' zang en spel, dan vind, naar zyne lust, 
Het leerziek hert allengs zich van het stuk bewust. 
Gy, die, vol ernst, en schrander, 
Wilt leeren aan een' ander 
De rechte levenskunst, zie hier de regelmaat, 
Die gy u zelven hebt te stellen in dien staat. 
Hoe zeer gy ook moogt pronken 
Met gaaven, u geschonken, 
Met rykdom van verstand, en oordeel, en beleid, 
Met klem en kracht van taal, en nette sierlykheid; 
Al hebt gy uit de boeken, 
Door naarstig onderzoeken, 
En onvermoeide vlyt, by dag noch nacht gespaard, 
Een' schat van weetenschap met lust by een vergaard; 
Al stemmen all' de krachten 
Van zinnen en gedachten, 
Van taalmacht, en vernuft, en kennis overeen, 

{==62==} {>>pagina-aanduiding<<}

Om zich tot onderwys van and'ren te besteên; 
Al weet gy net te ontleeden 
Den aard der goede zeeden, 
En 't wezen van de deugd in elke daad en pligt 
Met keurig onderscheid te stellen voor 't gezicht; 
Al kwyt zich hier uw yver 
Gestadig langs hoe styver, 
Wat helpt het, zo gy zelf niet vlytig mededoet 
Het geen gy and'ren zoekt te drukken in 't gemoed? 
Wat baat uw driftig poogen, 
Zo lang uw's naastens oogen 
Bevinden, dat geensins 't beleid van uwe zeên 
Stemt met uw' redenen en lessen overeen? 
Dat 's 't werk van schriftgeleerden, 
Waanwyzen, en verkeerden, 
Die 's naastens schouderen met lasten zwaar belaân, 
Waar aan zy zelf noch hand noch vinger willen slaan. 
Want of men wel kan leeren 
Door deftig redeneeren, 
(Indien men hier het stuk wil schiften op een' draad) 
Waar in de waare deugd, en heiligheid bestaat: 
En of zich elk moest buigen 
Voor krachtig overtuigen 
Van welgegronde reên, schoon 't voorbeeld gants ontbrak, 
Gelyk voor deezen eens de mond der Waarheid sprak: 
Noch schynt het aan de mensen 
Als eigen, dat zy wensen 
Des leeraars leven zelf naar 't snoer te zien gericht, 
't Geen zyne stem gestaâg hen aanwyst als hun pligt. 
Dan blykt hen naakt voor de oogen, 
Dat redens sterk vermogen 
Zyne eigen' ziel beroert, en 't onderwyzen niet 
Van zyne lippen slechts, maar uit het herte schiet 
Dan blykt in held're klaarheid. 

{==63==} {>>pagina-aanduiding<<}

Dat zyn gemoed in waarheid 
Gelooft en vasthoud, dat zulk heilgenot en vreugd, 
Waar van hy telkens spreekt, gehecht is aan de deugd. 
Dan blykt hen, dat de daaden, 
Waar toe hy hen wil raaden, 
Wel zwaar zomtyds in 't eerst, doch moog'lyk voor de macht 
Der stervelingen zyn, gestyfd door 's Hemels kracht. 
Als leer, en loop van leven 
Zich dus te zaamen geeven, 
Dan is 'er hoope, dat de leering het verstand 
Alleen niet, maar ook 't hert zal worden ingeplant. 
Uit zulk een onderwyzen 
Kan 't recht voordeel ryzen, 
Dat zich de ziel het stuk tot in den grond verstaat, 
En haare kennis toont door weezendlyke daad. 
Dat voetspoor wierd voor deezen 
Van Jezus aangeweezen. 
Zo ging 't Aposteldom dien grooten Meester na, 
En kwam door mondbericht en voorbeeld elk te staê. 
Gy, wien het kan behaagen 
In 't een hun beeld te draagen, 
Zie, dat ge in 't ander ook vertoont dezelven aard; 
Zie, dat gy steeds uw' leer en leven t'zaamen paart. 




{==64==} {>>pagina-aanduiding<<}

Het XVIde zinnebeeld.


't Is haast vergeeten.


{== afbeelding 	==} {>>afbeelding<<}
    

Dwaalt niet. God laat zich niet bespotten: want zo wat de mens zaait, dat zal hy ook maajen. Want die in zyn zelfs vlees zaait, zal uit het vlees verderfenis maajen; maar die in den geest zaait, zal uit den geest het eeuwige leven maajen. Gal.vi.7,8.
Maar hen is overgekomen het geen met een waar spreekwoord [gezegd word], De hond is wedergekeerd tot zyn eigen uitbraaksel; en, De gewassene zeug tot de wenteling in het slyk. 2Pet.ii.22.



{==65==} {>>pagina-aanduiding<<}

Op het XVIde zinnebeeld.

Terwyl een aangenaame wind 
Naar wil en wens het zeil deed zwellen, 
En 't rykgelaaden schip gezwind 
Ging door de baaren heenen snellen, 
Die zachtjes bruisten op en neêr, 
Waar onder zich matroos liet hooren, 
Wiens hert door 't liefelyke weêr 
Zich voelde tot gezang bekooren, 
Vond zich de koopman welgemoed, 
En speelde vast met zyn' gedachten 
Op 't voordeel, dat hem van zyn goed 
Naar zyn' verbeelding stond te wachten. 
Maar nu de hemel, dik en zwaar 
Met zwarte wolken is omtoogen, 
De donder schatert dr[o]ef en naar, 
De bliksem schittert in zyne oogen, 
De wind, ten kerker uitgespat, 
Afgryslyk giert by felle vlaagen, 
En slag op slag 't gezwolle nat 
Al schuimende over 't schip komt jaagen, 
Dat, hard geschokt door [st]oot op stoot, 
Het zwalpend pekel in moet drinken, 
En in den ongemeeten schoot 
Der zee gestadig dreigt te zinken, 
Ontvalt hem all' zyn' lust en moed, 
Ryd angst en schrik door bloed en aêren, 
Besluit hy in den hollen vloed 
Zyn' kostlyke en beminde waaren 
Te werpen met zyne eigen' hand, 
Op hoop, of 't vaartuig, dus ontheven 
Van zynen last, geraakte aan land, 

{==66==} {>>pagina-aanduiding<<}

En redde slechts zyn lyf en leven. 
Doch laat eens 't onweêr overgaan, 
Gy zult hem, met gelyk behaagen, 
Met de eigen' vlyt weêr aangedaan, 
Naar zynen schat op nieuw zien jaagen. 
Hoe menig houd dien zelven voet! 
Terwyl het scheepje van zyn leven 
Gaat stryken door den waereldvloed, 
Voor wind, voor stroom daar heen gedreeven, 
Is 't hert blymoedig en gerust, 
Van geen' gedachten ooit belaaden, 
Als om gestadig naar zyn' lust 
In aardse weelde en zoet te baaden, 
In eer en achting hoog gesteld 
Met paarlen, zyde, en goud te praalen, 
En overvloed van schat en geld 
Door wakk'ren iver t'zaam' te haalen. 
Doch als een storm van ongeval 
Op 't onvoorzienst hem komt beloopen, 
Die 't scheepje dryft aan laager wal, 
En dreigt te scheuren, en te sloopen, 
Als een orkaan van ziekte woed, 
Die 't zwakke lyf, aan 't bed gebonden, 
Elk oogenblik verwachten doet 
Van doods geweld te zyn verslonden; 
Dan trekt de lust haar' vlerken in, 
Dan kan zyn zielgezicht bemerken 
De dwaasheid van zyne aardse min, 
En de idelheid van zyne werken. 
Dan zou hy gaaren al zyn goed, 
Zyn' weelde en eer ten beste geeven, 
Indien hy, door Gods hand behoed, 
Slechts bergen mogt zyn waarde leven. 
Dus maakt de nood het hert gedwee. 

{==67==} {>>pagina-aanduiding<<}

Maar zo de Hemel word bewoogen 
Het oor te leenen aan zyn' beê, 
Hoe haast is 't alles weêr vervloogen! 
't Gevaar van schande, en arremoed, 
En stervens nood is naauw verdweenen, 
Of 't hert, door smaak van 's waerelds zoet, 
Gaat zynen gang weêr, als voorheenen; 
Viert geld- en staatzucht weêr den toom, 
Tooit weêr het lyf met pronkgewaaden, 
Laat weêr de wellust zonder schroom 
Gestadig haaren trek verzaaden. 
Zo blykt, dat geen berouw, maar dwang, 
En schrik voor straf de ziel regeerde, 
Toen ze in het midden van dien prang 
Haar' stem en beê ten hemel keerde. 
Rampzalig mens, hoe dus verzot! 
Hoe durft gy 't Gods genade vergen, 
Dat gy zyn' hoogheid stout bespot? 
Ziet toe, zie toe zyn' wraak te tergen. 
Of waant gy, dat het dreigens kwaad, 
Eens afgewend, nooit weêr kan keeren? 
Of dat altyd Gods goedheid staat 
Tot hulp gereed op uw begeeren? 
O neen, heel anders zal 't 'er gaan. 
Eens zal zich weêr een storm verheffen, 
Die niet alleen uw' lust verslaan, 
Maar 't schip des levens wis zal treffen. 
Dan zal geen' bangheid, noch geween, 
Geen bidden, noch belofte baaten, 
Wanneer niet gy uwe idelheên, 
Maar de idelheden u verlaaten. 
En ach! wat uitkomst zal de ziel 
In zulk een' barning zien voor handen, 
Als dat de zwaargelaaden' kiel 

{==68==} {>>pagina-aanduiding<<}

Te bersten stoote op klip en stranden, 
En eens voor eeuwig moet vergaan, 
Wanneer van alle vier de winden 
Uitbersten komt die felle orkaan, 
Die heel de waereld zal verslinden! 
Wys is hy dan, en wel bedacht, 
Die zorge draagt in goede dagen, 
En 't zielescheepje, niet bevracht 
Met last van 't vleeselyk behaagen, 
Maar wel geballast met de deugd, 
Laat streeven door des waerelds baaren 
Naar 't zalig land van rust en vreugd. 
Die vreest voor onheil, noch gevaaren. 
Voor dien is ziekte zelf, en dood 
Geen onweêr, dat zyn' kiel doet stranden, 
Maar voordewind, die in den schoot 
Der stille haven hem doet landen. 
Die ziet in 't eind zyn heil volmaakt, 
Als 't alles dreunt, en scheurt, en kraakt. 



Toezang.


Stem: Wanneer de zon in 't morgenrood.

1. 
Die eenig mens beloften doet, 
't Zy in of van wat zaaken, 
Dien acht met reden elks gemoed 
Zich schuldenaar te maaken: 
En zo hy t'zyner tyd de daad 
Niet op zyn' woorden volgen laat, 
Elk noemt hem een' ontrouwen; 
Elk is voor hem in 't herte bang, 
En zal zich van zyn' ommegang, 
Zo veel hy kan, onthouwen. 

{==69==} {>>pagina-aanduiding<<}

II. 
Dit lot vreest ider te ondergaan. 
En zullen wy niet vreezen, 
In noodbelofte, aan God gedaan, 
Gebrekkelyk te weezen? 
O ja, ô ja: de zegening, 
Die lyf en ziel van hem ontving, 
Verpligt ons, trouw te toonen; 
Ons woord verbind, en 't inzicht dryft, 
Dat, die hier in nalaatig blyft, 
Nooit in Gods huis zal woonen. 
 
III. 
Heeft dan 't ontzach voor mensen kracht, 
O laat het diep beseffen 
Van Gods oneindig meerder macht 
Ons hert te meerder treffen, 
Te meer beweegen, om ons sterk 
Aan ons beloofde deugdenwerk 
Ons leven lang te houwen; 
Op dat hierna, bevryd van pyn, 
Door Gods genade ons deel mag zyn 
Met alle zyn' getrouwen. 





{==70==} {>>pagina-aanduiding<<}

Het XVIIde zinnebeeld.


Neem 't wis voor 't onwis.


{== afbeelding 	==} {>>afbeelding<<}
    

Die zich des armen ontfermt, leent den Heere: en hy zal hem zyne weldaad vergelden. Spreuk.xix.17.
En ik zeg ulieden, Maakt u zelven vrienden uit den onreachtvaardigen Mammon; op dat, wanneer u zal ontbreeken, zy u mogen ontvangen in de eeuwige tabernakelen. Luk.xvi.9.



{==71==} {>>pagina-aanduiding<<}

Op het XVIIde zinnebeeld.

Die buiten 's lands, door iver aan te weden, 
Een' ryken beuit by een verzaameld had, 
En middel wist, om zyn' vergaarden schat 
In veiligheid naar 't vaderland te zenden, 
Was dwaas, indien hy zelf zyn goed en geld 
Ging draagen langs een' weg vol naare holen, 
Waar in hy wist dat roovers zich verschoolen, 
Die 't reizend volk aanvielen met geweld, 
Ja, met hun goed, benamen ook het leven. 
Gy, die u vind bedeeld van 't aardse goed, 
Past dit bedryf tot leering op 't gemoed, 
Of 't aan uw' ziel de rechte vrucht kon geeven. 
Gy zyt de man, die in een vreemd gewest, 
Een' wyl als van uw vaderland verbannen, 
Door wakk're vlyt gestadig ingespannen, 
Om schatten woelt en arbeid al uw best. 
Gy zyt de man, die niet altyd moet leeven 
Aan deeze kust, noch blyven in den staat 
Van vreemdeling, maar eenmaal vroeg of laat, 
U weêr van hier naar 't vaderland begeeven. 
En ach! hoe gaarn, hoe gaarne zoud gy daar 
De vrucht van all' uw' arbeid, moeite, en zorgen, 
Uw' lieven schat, met eenen zien geborgen, 
Voor eeuwig vry van nadeel en gevaar! 
Dat wenslyk lot stond u gewis te wachten, 
Zo gy den raad, dien de allerwyste mond 
Zyn' jongeren weleer op 't herte bond, 
Te recht waardeerde, en trouwlyk woud betrachten. 
Dat viel u toe, indien gy 't waardig pand 
Van uwen schat stelde in vertrouwde handen, 
Die, nooit door list of moedwil aan te randen, 

{==72==} {>>pagina-aanduiding<<}

Hem bragten naar 't gewenste vaderland. 
En vraagt gy, wie zyn die getrouwe booden, 
Aan wien myn goed zo veilig wierd betrouwd? 
Uw' broeders zyn 't, wien, tot hun onderhoud, 
Hier uwe liefde en bystand is van nooden. 
Uw' broeders zyn 't, die u de Heiland liet, 
Om in zyn' plaats ontferming aan te toonen, 
Met vast beding van 't eeuwig te beloonen, 
Als waar 't aan hem in waarheid zelf geschied. 
O! hield gy die voor uwe beste vrinden, 
Besteedde gy aan hen uw' overvloed, 
Dan zoud ge uw' schat, voor alle ramp behoed, 
In 't zalig huis uw's Vaders weder vinden. 
Dan zoud gy daar, het geen uw' trouwe deugd 
Den armen in hun nood had uitgeschooten, 
Naar uwe lust zien uit genaê vergrooten 
Met overwinst van eeuwig heil en vreugd. 
Voor 't aardse goed, milddaadig weggeschonken, 
Zaagtge u een' schat van hemels goud bereid; 
Zoudge in een kleed van licht en heerlykheid, 
Veel schooner, dan den glans der zonne, pronken; 
Zoudge aan den dis, met Gods beminden stoet, 
In 't ryk genot der hemelweelde deelen, 
Die steeds op nieuw, en zonder te verveelen, 
De lust verwekt, terwyl zy die voldoet; 
Zoudge op een' troon in de ongemeeten' zaalen, 
Bekroond met goud, en paer'len, en robyn, 
Daar alle glans en luister doof by zyn, 
Voor 't Engeldom van eeuw tot eeuwe praalen. 
Maar ach! uw' ziel, te zeer aan 't aards verpand, 
Mistrouwt het woord van 't Goddelyk belooven, 
Hoe wis gesterkt door wonderen van boven, 
Hoe vast gemaakt in 't bloed van Gods Gezant. 
Des kiest gy zelf die groote reis te waagen, 

{==73==} {>>pagina-aanduiding<<}

Met uwen schat belemmerd en belaân, 
Al weet gy schoon, dat roovers op uw' paên 
In menigte u beloeren, en belaagen: 
Al weet gy schoon, dat brand en watervloed, 
Dat storm op zee, dat snoô bedriegeryen 
En ontrouw u omringen van weêrzy'en, 
Om tot uw' smert te plonderen uw goed. 
Wat kon, ô mens, in u die dwaasheid baaren, 
Dat, daar ge uw goed, op wisse borg en pand, 
Zo veilig kond verzenden naar uw land, 
Gy 't liever stelt ten doelwit van gevaaren? 
Of word uw hert van kloeke hoop gevleid, 
Dat geen van all' die roovers u ontdekken, 
En gy uw' weg gerust zult heenen trekken, 
Door goed geluk verzelschapt en geleid? 
Hoe licht hoe licht kon uwe hoope dwaalen! 
En schoon gy bleeft, het gantse levens pad, 
Naar uwen wens bezitter van uw' schat, 
Eens komt de tyd, die 't alles zal betallen. 
Al kunt gy hier langs veele wegen treên, 
Waar van 'er een, voorzichtig ingeslaagen, 
Van roovers weet, noch ongeval, noch laagen, 
Zy loopen alle in een' spelonk tot een: 
In een' spelonk, van licht en lucht verschooven, 
Waar in het hoofd der roovers zich onthoud, 
Die niet alleen uw zilver, en uw goud, 
Maar ook daar by uw leven dreigt te rooven. 
Schoon gy 't verstand van Salomon bezat, 
En Simsons kracht u speelde door de leden, 
Gy moet, gy zult dit naare hol betreeden: 
Naar 't vaderland is nergens ander pad. 
Hier mag 't u niets in 't allerminste baaten, 
Dat gy tot noch gerust, en wel te vreên, 
En ongemoeid gingt wandelen daar heen: 

{==74==} {>>pagina-aanduiding<<}

Hier moet gy 't al, en eens voor al, verlaaten. 
En wat zal 't zyn, als u, in zulken stand, 
Dus naakt en bloot voor 's Vaders oog gekomen, 
Eens rekenschap zal worden afgenomen 
Van 't geld en goed, betrouwd aan uwe hand? 
Wat zal het zyn, wanneer men u zal vergen, 
Te toonen, dat uw herte heeft gewaakt, 
Om uwen schat, by tyds voor uit gemaakt, 
Door Jezus boôn in 't vaderland te bergen? 
Wat zal het zyn, dan dat ge, als onbekend, 
En vreemd, u ziet verstooten, en verdreeven, 
Om in het land der duisternis te leeven, 
In spyt, en smert, en armoê zonder end? 
Schrik, dwaaze mens, schrik voor zulk droevige lyden, 
Op dat die vreeze u leere uw onheil myden. 



Toezang.


Stem: Heilgierig mens, wiens grondgedachten. 
Of: Hoogheids minnaar, die 't acht voor ly'en.

I. 
Die gaarne by een' machtig koning 
Was aangenomen in zyn' wooning, 
Wend zorg en iver aan, 
Om wel te staan, 
En te zyn bemind 
By des Vorsten vrind, 
Om door dienstbewys te dringen 
In 't hert van 's konings gunstelingen. 
 
II. 
Vooral zou hier zyn' vlyt op letten, 
Indien de koning zelf door wetten 
Dit stelde tot een' pligt 

{==75==} {>>pagina-aanduiding<<}

Voor elks gezicht, 
En verklaaring gaf 
Van zyn' gunst of straf 
Eens te zullen ondervinden, 
Naar elk zich droeg ontrent zyn' vrinden. 
 
III. 
Der heeren Heer heeft door zyn' booden 
Tot zyn paleis ons laaten nooden; 
Maar tevens tot een' wet 
Ons voorgezet, 
Om door dienstb're vlyt 
Eerst in deezen tyd 
Zyner vrienden gunst te winnen. 
Wie dit verzuimt, raakt nooit daar binnen. 
 
IV. 
Gods vrienden, die ons 't pad bereiden, 
En in zyn' wooning kunnen leiden, 
Zyn de armen, welker nood 
Hier smeekt om brood, 
Drank, en huis, en kleed, 
Hulp in ziekte en leed, 
Trouw bezoek in boei en keten, 
Gedraagen om een goed geweeten. 
 
V. 
Gy, die aan 't aardse goed blyft kleeven, 
Slechts voor u zelven schynt te leeven, 
En kreunt u aan 't verdriet 
Der armen niet, 
Drukt uw hert en zin 
Deez' bedenking in, 
Drukt ze diep in uw' gedachten, 
Op dat ze u leere uw' pligt betrachten. 





{==76==} {>>pagina-aanduiding<<}

Het XVIIIde zinnebeeld.


Het heilzaam ongemak.


{== afbeelding 	==} {>>afbeelding<<}
    

Daar is een weg, die iemand recht schynt: maar het laatste van dien zyn wegen van de dood. Spreuk.xiv.12
Daarom recht weder op de traage handen, en de slappe kniën; en maakt recht paden voor uwe voeten: op dat het geen kreupel is, niet verdraaid, maar veel meer geneezen werde. Hebr.xii.12, 13.



{==77==} {>>pagina-aanduiding<<}

Op het XVIIIde zinnebeeld.

Een reiziger, terwyl hy 't pad 
Naar zyn' beoogde plaats betrad, 
Zag van ter zyde een wegje lopen, 
Vol boomgewas, en bloem, en kruid, 
Daar 't pluimgediert' met zanggeluid 
Het hert tot zoet vermaak kon noopen. 
Die lieflykheid ontstak 't gemoed, 
Om meê te deelen in dat zoet, 
En dan zyn' reize te voltrekken: 
Dies week hy van zyn eerste spoor 
Naar 't padje, dat door oog en oor 
Zo veel geneugte kon verwekken. 
Maar 't leed niet lang, of 't hert, gevleid 
Door alle die bekoorlykheid, 
Liet van haar' kracht zich heel verwinnen; 
En, vast aan 't lustgenot verknocht, 
Deed all' de zorg voor zynen tocht 
Geheel verdwynen uit de zinnen. 
Dus ging hy op het bypad voort, 
Niet eens gedachtig aan het woord, 
Dat hem een wyze had doen hooren, 
Hoe deeze weg onveilig was, 
En uitliep in een diep moeras, 
Daar, wie 'er inviel, moest versmooren. 
Doch eer hy zich ter plaatse vond, 
Daar hem 't gevaar beschooren stond, 
Veranderde de lucht van weder: 
De wind stak op met fel geblaas, 
De donder kraakte met geraas, 
De regen viel by plassen neder. 
Dit deed zyne oogen opengaan; 

{==78==} {>>pagina-aanduiding<<}

Dit deed hem denken, waar van daan 
Hy dwaaslyk had zyn' gang genomen: 
Dit dreef hem weêr naar 't rechte pad, 
Om veilig ter gewenste stad 
Noch voor den avond in te komen. 
Wat waar dien mens dat onweêr goed, 
Dat hem voor onheil heeft behoed, 
Denkt ider, wien dit komt te vooren. 
Maar zie wel toe, beminde vrind, 
Als gy u in dien staat bevind, 
Dat gy geen' and'ren toon laat hooren. 
U wierd een hoog bevel gedaan, 
Om vlytig op een' weg te gaan, 
Naar eene groote stad gelegen; 
Een' stad, wiens straaten zyn van goud, 
Wiens poorten van gesteent' gebouwd, 
Daar 't alles vloeit van heil en zegen. 
U heeft de wyste mond gezegd, 
Dat onderweg een bypad legt, 
Dat schoon en heerlyk komt te vooren, 
Daar zich vertoont in overvloed 
Al wat de lust der oogen voed, 
En oor en herte kan bekooren. 
Maar tevens wierd u aangediend 
Van uwen allertrouwsten Vriend, 
Dat deeze weg voor roovers benden 
Stelt zynen wandelaar ten doel, 
En uitkomt in een' naaren poel 
Van eeuwig jammer en elenden. 
Gelukkig, zo dit vertoog 
Geduurig speelt in 's herten oog, 
En houd u in omzichtig waaken, 
Op dat gy, van verleiding vry, 
Dat schaad'lyk bypad stapt voorby, 

{==79==} {>>pagina-aanduiding<<}

En ter behouden' plaats moogt raaken. 
Maar zo gy, by gebrek van wacht, 
Verwonnen door de zoete kracht 
Van 's vlees aantrekkelyk behaagen, 
En veelerhande zinlykheên, 
Van 's levens weg zyt afgetreên, 
En 't heilloos bypad ingeslaagen; 
O! klaag, of toon dan geen verdriet, 
Als gy een onweêr groeijen ziet, 
En u op 't onvoorzienst bestooken; 
Als uw' geneugte en aardse rust, 
Door storm van schaade, en tegenlust, 
En ziekte, en pyn, word afgebroken. 
Denk, dat uw Vader, niet uit haat, 
Maar trouwe liefde, u treft en slaat, 
Om uwen ondergang te weeren. 
En kan dit uwe ziel bevroên, 
Ei laat, ei laat uw voet zich spoên, 
Om weêr op 't rechte pad te keeren. 
Zo word die storm van tegenspoed, 
Door recht gebruik, u nut en goed. 
Zo moogt gy hier, en eens hier boven 
In 's hemels stad, Gods wys beleid 
En goedheid tot in eeuwigheid 
Voor zulk een' zegen vrolyk looven. 




{==80==} {>>pagina-aanduiding<<}

Het XIXde zinnebeeld.


Door 't blaazen blaakt zy.


{== afbeelding 	==} {>>afbeelding<<}
    

En alle kastyding, als die tegenwoordig is, schynt geene [zaak] van vreugde, maar van droefheid te zyn: doch daarna geeft zy van zich eene vreedzaame vrucht der gerechtigheid den geenen, die door dezelve geoefend zyn. Hebr.xii.11.
Zalig is de man, die verzoeking verdraagt. Want als hy zal beproefd geweest zyn, zal hy de kroon des levens ontvangen, welke de Heer beloofd heeft den geenen, die hem liefhebben. Jakob.i.12.



{==81==} {>>pagina-aanduiding<<}

Op het XIXde zinnebeeld.

Wat wil dit zeggen, mensenkind? 
Waar toe het kooltje zo geslaagen, 
Zo aangeblaazen van den wind? 
Dus zou misschien onkunde vraagen, 
Die handeling niet veel gewoon; 
Doch zou wel haast dit antwoord hooren, 
't Is, dat de kool, die gloeijend schoon 
Zich toonde voor het oog te vooren, 
Nu t'eenemaal met as bezet, 
Schynt doof, en koud, en zonder leven, 
En door die oorzaak word belet, 
Om, als voorheenen, dienst te geeven. 
Dies heeft men 't middel uitgedacht 
Van blaazers, die, door wind te maaken, 
De kool, byna beroofd van kracht, 
Op nieuw ontvonken doen, en blaaken. 
Dus wierd onweetendheid bericht. 
Maar als wy 't stuk te recht ontvouwen, 
Daar schuilt noch iets van meer gewigt, 
Dan 's lichaams oogen straks beschouwen. 
Gelyk de kool, zo is 't gemoed. 
Zal dat naar eis de godsvrucht kweeken, 
't Is noodig, dat het door een' gloed 
Van heil'gen iver zy ontsteeken; 
Van iver, die het al verteert, 
Wat aangenaam is voor de zinnen, 
Om, onverdeeld tot God gekeerd, 
Hem met het gantse hert te minnen. 
Van iver, die gestadig aan 
De ziel met naauwe zorg doet letten, 
Om haaren gang op 's levens paên 

{==82==} {>>pagina-aanduiding<<}

Te stuuren naar des Hemels wetten: 
Van iver, die het herte leert 
Steeds uit te zien, en acht te geeven, 
Om onverhinderd, onverzeerd, 
Door duizend laagen heen te streeven. 
Maar ach! hoe menigmaal, hoe ras 
Kan deeze kool aan 't dooven raaken, 
En diep bestommeld onder de as 
Van aardse zorgen en vermaaken; 
Waar door het onheil met den tyd 
Haar dreigt, dat all' haar' warmte en leven, 
Dat daaglyks meer en meer verslyt, 
Haar eindlyk zal geheel begeeven, 
En maaken, dat de ziel, ontbloot 
Van al haar voorig licht en luister, 
Werde in Gods oog veracht en snood, 
En zinke op 't lest in 't eeuwig duister! 
Wat raad, om zulk een lot te ontvliên, 
Dat billyk moet de ziel verbaazen, 
Als dat haar God de hand koom' biên, 
Door 't kooltje weder aan te blaazen 
Met wind van nutten tegenspoed, 
Die de as van 't vleeslyk begeeren 
Door zyne kracht verstuiven doet, 
En de oude warmte wederkeeren? 
Gelukkig, wien die gunst gebeurt! 
Doch boven al, die, zo bestreeden, 
Niet ongeduldig mort en treurt, 
Maar weegt de zaak naar wyze reden, 
En blyft met een bedaard gemoed, 
Gewillig, zonder tegenzeggen, 
Niet anders als het kooltje doet, 
Voor 't blaazen van die winden leggen, 
Op dat hun kracht ter deegen raak', 

{==83==} {>>pagina-aanduiding<<}

En, 's waerelds as geheel verdreeven, 
Des herten koole zuiver maak', 
En de eerste vlamme doe herleeven! 
Geef, Heere, geef ons zulk een' zin, 
Als gy met uwen wind van boven 
Ons vonkje, door getrouwe min, 
Behoeden wilt voor 't heel verdooven: 
Op dat die sprankel, steeds gevoed, 
Eens met uw' klaarheid mag vereenen, 
En blinke met een' lichten gloed, 
Die, nooit verdoofd, nooit uitgescheenen, 
Met onuitspreekelyke vreugd 
Den geest in eeuwigheid verheugt. 




{==84==} {>>pagina-aanduiding<<}

Het XXste zinnebeeld.


Vergeefse pooging.


{== afbeelding 	==} {>>afbeelding<<}
    

Myne oogen zullen zyn op de getrouwen in het land, dat zy by my zitten: die in den oprechten weg wandelt, zal my dienen. Die bedrog pleegt, zal binnen myn huis niet blyven; die leugenen spreekt, zal voor myne oogen niet bevestigd worden. Psal.ci.7.
De goede mens brengt goede dingen voort uit den goeden schat des herten, en de booze mens brengt booze dingen voort uit den boozen schat. Matth.xii.35.




{==85==} {>>pagina-aanduiding<<}

    Op het XXste zinnebeeld.

De bykorf doet de tong den malsen honig smaaken; 
De olyfboom druipt van vet en geurig oli-zweet: 
En die voor deeze met vereisten iver waaken, 
Zien met gewenste vrucht hun tyd en zorg besteed. 
Maar wat heeft deezen man verrukt en ingenomen, 
Dat hy, tot zweetens toe, gaat persen eenen steen, 
Op hoope, dat daar eens de honig uit zal stroomen, 
Of milde olyvendauw afzypen naar beneên? 
Wanneer men eenig mens dien arbeid zag beginnen, 
't Verstandig oordeel zoude als opgetoogen staan, 
En denken, dat hy wis beroofd was van zyn' zinnen, 
Wyl 't best den dwaazen voegt zulk werken te ondergaan. 
Gy, die u niet ontziet, tot nadeel van de vroomen, 
Aan mensen, boos van zeên, geduurig gunst te biên, 
Op hoop van door dien weg tot eer en staat te komen, 
Ei laat uw oog en geest op deezen handel zien. 
Gy waant, dat 's boozen hert u dankbaarheid zal toonen 
Voor 't goed, dat uwe hand hem menigmaalen doet: 
Gy waant, dat hy uw' gunst met wedermin zal loonen, 
En trouw bewys van dienst is voor- en tegenspoed: 
Gy want, dat hy alom tot uwen lof zal spreeken, 
En roemen onvermoeid uw' heusheid en beleid: 
Gy waant, dat hy elks hert in zucht zal doen ontsteeken, 
En voeren uwen naam in top van achtbaarheid: 
Gy waant, dat hy altyd zyn' zorgen en zyn' krachten 
Te kost zal leggen tot verhoeding van uw' druk: 
Gy waant, dat hy gestaâg met wakk're vlyt zal trachten 
Te vord'ren, wat hy kan, uw' blydschap en geluk: 
Gy waant, dat dus uw staat naar uwen wens zal bloeijen 
In ongestoorde vrede, en veiligheid, en rust: 
Gy waant, dat dag op dag uw welvaart aan zal groeijen 
    
{==86==} {>>pagina-aanduiding<<}

In aangenaam genot van alle zoet en lust. 
Maar ach! uw waan is waan: en die op waan durft bouwen, 
Ziet, dat hy deerlyk zich in 't eind bedroogen vind. 
Of zoude oprechte zucht tot and'ren zich onthouwen 
In 't hert des zondaars, die zich zelven niet bemint? 
Verwacht gy dankbaarheid van die in al zyn leven 
Geen' dank bewyst aan God, zyn' Schepper, en zyn' Heer? 
Zou een rampzalig mens u heil en welvaart geeven? 
En, die oneerlyk is, bevorderen uwe eer? 
Gaa, haal dan druiven in van scherpe doornehaagen, 
Pluk vygen, zoet van smaak, van distelstuiken af, 
En laat u 't persen van een' harden steen behaagen, 
Of die eens oli stortte, of lekk'ren honig gaf. 
Die in uw byzyn u zal vleijen, streelen, looven, 
En schynen tot uw' dienst op uwen wenk gereed, 
Zal in uw afzyn licht uw' goeden naam berooven, 
En brouwen heimelyk uw ongeval en leed. 
Als schynt de booze met uw' welstand ingenomen, 
't Word niet om u, maar om zyn eigen nut, gedaan: 
Hy dient zich van uw' gunst, om tot het wit te komen, 
Daar steeds zyne oogen en gedachten heenen gaan. 
Maar laat hem eens dien staat bereiken naar begeeren, 
Dat hem uw' liefde en hulp niet langer voordeel doet; 
Of laat het los geval u eens den rugge keeren, 
Zo ondervind gy haast, wat hy in 't herte voed. 
Straks is de dankbaarheid voor alle uw' gunst verdweenen: 
En die voorheen zo mild u zyne diensten bood, 
Zyn' trouwe liefde zwoer, zal mond en handen leenen, 
Om u te dompelen in ramp en droeven nood. 
Zo vind het snoode veil voor zyne teêre loten 
Een steunsel aan den muur in allerhande weêr; 
Maar als het tot een' boom allengs is opgeschooten, 
Verdringt het zynen stut, en werpt hem gants ter neêr. 
Loop de oude boeken door, gy vind 'er duizend blyken, 

{==87==} {>>pagina-aanduiding<<}

Hoe allen, die hun gunst aan snoode zielen boôn, 
Niet anders viel te beurt, dan 's waerelds loon te stryken, 
Voor liefde en weldoen, haat; voor eere, smaad en hoon. 
Zo hield het hoogste recht de hand in 's waerelds zaaken. 
Zo wierd het ongelyk, gedaan aan 't vroom geslacht, 
Wanneer men hen verstiet, om boozen groot te maaken, 
Naar maat van billykheid vergelding toegebragt. 
En lust het u noch meer dat dorre strand te ploegen? 
Noch langer op dien weg van onrecht voort te gaan? 
Neen, laat zich uwe ziel tot beter handel voegen: 
Doe gunst aan die 't verdient door deugdelyke daân. 
Zoek eer by die haar zelf bezitten als hun eigen: 
Zoek liefde by het zaad, dat waare liefde kent: 
Zoek hulp en dienst by hen, wier trouwe van geen neigen 
Of wank'len immer weet, 't zy hoe 't geval zich wend. 
Laat dus Gods vrienden u tot vrienden ook verstrekken. 
Zo komt uw' wyze keur u t'allen tyd te staâ; 
Zo zult gy tevens ook Gods zegen tot u trekken, 
En bouwen uw geluk, eerst hier, en dan hierna. 




{==88==} {>>pagina-aanduiding<<}

Het XXIste zinnebeeld.


't Wanvoeglyk hoog en laag.


{== afbeelding 	==} {>>afbeelding<<}
    

En hy zeide tot allen; Zo iemand achter my wil komen, die verlochene zich zelven, en neeme zyn kruis dagelyks op, en volge my. Luk.ix.23.
Want ik heb u een voorbeeld gegeeven, op dat, gelyk ik u gedaan heb, gylieden ook doet. Voorwaar, voorwaar zeg ik u, Een dienstknecht is niet meerder dan zyn heer, noch een gezant meerder dan die hem gezonden heeft. Indien gy deeze dingen weet, zalig zyt gy, zo gy dezelve doet. Joan.xiii.15,16,17.



{==89==} {>>pagina-aanduiding<<}

Op het XXIste zinnebeeld.

Wat ongeregeldheid is dit, 
Dat hier de knecht te paarde zit, 
Gelyk een vorst van hooge waarde, 
Terwyl de koning met den drom 
Van hofgezin en adeldom 
Te voet gaat wandelen op de aarde! 
Heeft deeze plompert niet geleerd, 
Hoe dat men doorgaans hier verkeert? 
Of is hy by de domme dieren 
Van zyne jongheid zo gewend, 
Dat hem geen' heusheid is bekend, 
Noch achterdocht, noch goê manieren? 
Is zyn verstand zo klein en slecht, 
Dat hem 't verschil van Heer en knecht 
Niet eenmaal voor zyne oogen zweeve? 
Beweegt hem de eer en schaamte niet, 
Dat hy het paard den koning bied', 
En zelve zich te voet begeeve? 
Of zo de vorst verkoos te gaan, 
Zou zyne kleinheid hem niet raân 
Zyn' Heer op 't voetspoor na te treeden? 
Gewis, indien hy 't wel verstond, 
Haast zag hy zulk gedrag gegrond 
Op billykheid en goede reden. 
Maar gaat dit vast, hoe komt het dan, 
Dat in dit stuk zo menig man 
Zyn' pligt zo verre gaat ter zyden? 
Hoe komt, dat zich de knecht vermeet, 
Terwyl zyn vorst den grond betreed, 
Verwaand en trots te paard te ryden? 
Of word die taale vreemd gekeurd, 

{==90==} {>>pagina-aanduiding<<}

Wyl 't niemand lichtlyk is gebeurd 
Op aarde zulk bedryf te aanschouwen? 
't Is echter niet dan al te waar. 
En lust het u, men zal 't u klaar 
En duidlyk voor 't gezicht ontvouwen. 
De Koning, daar myn dicht van meld, 
Is Jezus, wien in zyn geweld 
En aarde en hemel is gegeeven, 
Verr' boven al, wat koning heet, 
Wat kroone draagt, wat troon betreed, 
Wat rykstaf zwaait, in macht verheven. 
De Apostelen, die zo gemeen 
Met hem verkeerden hier beneên, 
Zyn hier zyn hofgezin en vrinden. 
En elk, die zich op hem beroemt, 
Word hier zyn knecht en slaaf genoemd. 
Dus zal men haast de waarheid vinden. 
Want zo gy eens den staat bezint, 
Dien deeze Koning heeft bemind, 
En zelf bezeten hier beneden, 
Gy ziet 'er niets, dan ned'righeid, 
Ten allen zyden in verspreid: 
Dat heet, den grond te voet betreeden. 
Daar vos en vogel nesten bouwt, 
Waar in zich welk van hun onthoud, 
(Zo mogt zyn' hoogheid billyk zeggen) 
Heeft 's mensen Zoon, hoe groot en waard, 
Geen eigendom altoos op aard, 
Waar op hy 't hoofd mag nederleggen. 
Eens reed hy 't hooge Salem in, 
Maar 't was slechts op eene ezelin, 
Naar 't woord van Gods Profeet geschreeven: 
't Was om een' schets en klein bescheid 
Van zyne aanstaande heerlykheid 

{==91==} {>>pagina-aanduiding<<}

In 't oog van Izraël te geeven. 
En ach! hoe haast, hoe haast verdween 
Al dat hier goot en hoog in scheen, 
Wanneer de stem der zeegezangen 
Veranderde in een vloekgedruis, 
En hy in smert en smaad aan 't kruis 
Wierd tussen moorders opgehangen! 
Doch zie eens veeler leven aan, 
Die, wyl zy hem in 't hert versmaân, 
Als knechten zynen naam belyden: 
Gy ziet, hoe ider woelt en tracht 
Naar rykdom, weelde, staat, en pracht. 
En dat is, trots te paarde ryden. 
Waar 't slecht dan, zo een dienaar dorst 
Zich dus gedraagen by zyn' vorst, 
Een' mens van eene stof en waarde, 
Hoe zal dit klinken voor den troon 
Van Gods ontzachelyken Zoon, 
Den Heer van hemel, en van aarde! 
Vooral, naardien hy in zyn' wet 
Zo klaar en krachtig heeft gezet, 
Dat ider, die 't verderf ontwyken, 
En nevens hem in 't eeuwig licht 
Wil praalen voor Gods aangezicht, 
Hem hier in kleinheid moet gelyken. 
Die zich verbeeld dit wangedrag 
Voor zynen Koning op den dag 
Van zyn gerichte goed te maaken, 
Wy laaten 't gaaren op hem staan, 
Doch achten ze allen wys beraân, 
Die voor hun wissen welstand waaken. 




{==92==} {>>pagina-aanduiding<<}

Het XXIIste zinnebeeld.


't Gevaarlyk uitstel.


{== afbeelding 	==} {>>afbeelding<<}
    

Gedenkt aan uwen Schepper in de dagen uwer jongelingschap, eer de kwaade dagen komen, en de jaaren naderen, van welke gy zult zeggen, Ik heb geene lust in dezelve. Pred.xii.1
Zoekt den Heere, terwyl hy te vinden is. Esai.LV.6.
Zal ook een moorman zyne huid veranderen? of een luipaard zyne vlek? [zo] zult gylieden ook kunnen goeddoen, die geleerd zyt kwaad te doen. Jer.xiii.23.



{==93==} {>>pagina-aanduiding<<}

Op het XXIIste zinnebeeld.

Een man, die, van zyn' kindse dagen, 
Verre afgescheiden van het hof, 
Naar zyn vermogen, en behaagen, 
Had als een mier gewroet in 't stof, 
Kwam in den ouderdom zyn' dienst den koning biên, 
Of die hem met het ampt van lyfknecht wou verzien. 
Elk, die dit zag, stond opgetoogen; 
En dacht, verwonderd, stil, en stom, 
Wat heeft dien ouden man bewoogen, 
Dat hy, dus afgeleefd en krom, 
Noch denkt om hof en ampt, daar morgen licht de dood 
Hem uit het leven rukt, en in het graf verstoot? 
Of waant hy, dat de waardigheden 
Aan 't hof zo veil zyn en gereed; 
Dat ider straks op zyn' gebeden 
Word met een deftig ampt bekleed, 
Schoon hy voorheen niet eens heeft om den vorst gedacht, 
Of door eene enk'le daad naar zyne gunst getracht? 
En schoon de koning waar te vreden 
Hem toe te staan, dat hy begeert, 
Zou hy, die nooit de hoofse zeeden, 
Noch taal, noch omgang heeft geleerd, 
En reeds met zulk een pak van jaaren gaat vermast, 
Bekwaam zyn tot het werk, dat deez' bediening past? 
Neen, lieve gryzaard, laat dit vaaren: 
Neem Barzillaï tot uw' leer, 
Die, weetende, om zyn' hooge jaaren, 
Vorst David tot een' last veel meer 
Te zullen strekken, dan zich zelv' tot vreugde en lust, 
Den koning heus bedankte, en koos de stille rust. 
Neemt dit ter herten, dwaaze slaaven 

{==94==} {>>pagina-aanduiding<<}

Van 's waerelds schat, en weelde, en eer, 
Die, in het aardse diep begraaven, 
En wyd vervreemd van uwen Heer, 
Uw' Koning, en uw' God, den gantsen levenstyd 
Aan uw' verkeerde lust en snoode zonden wyd. 
Die nooit uw' zielen laat betrachten, 
Wat dienst gy schuldig zyt aan God; 
Of, valt dit eens in uw' gedachten, 
De uitvoering al te boos en bot 
Van jaar tot jaar verschuift, op een onvast misschien 
Van in den ouderdom uw' dienst aan God te biên. 
Wie heeft u pand of borg gegeeven, 
Dat uwe jaaren zullen gaan 
Tot zulk een' hoogen trap van leven, 
Als zich uw herte voor laat staan, 
Daar steeds uwe oogen zien, hoe menig door 't geweld 
Der alverslindb're dood word in zyn' jeugd geveld? 
En als gy al zyt opgereezen 
Tot zo gewensten levenslot, 
Hoe weetge, of 't aangenaam zal weezen 
In de oogen van den grooten God? 
Hoe weetge, of zyne gunst u dan zal openstaan, 
En neemen in 't getal van zyne dienaars aan? 
Of zal, na dat gy zo veel' jaaren 
In 's waerelds dienst hebt doorgebragt, 
En naauwlyks, tot uw' gryze haaren, 
Om uwen Koning eens gedacht, 
Zal hy, aan wien gy 't al moest geeven, en alleen, 
Met zulk een overschot van dagen zyn te vreên? 
Zal zich de Hoogste vergenoegen, 
Dat gy hem, als een groot gewin, 
De dorre stoppels toe komt voegen, 
Na dat gy aan zyn' vyandin 
Den bloesem van uw' tyd, den oogst van 's levens kracht 

{==95==} {>>pagina-aanduiding<<}

Met onbekrompen' hand zo dwaas hebt toegebragt? 
Hoe durft het hert hier op vertrouwen, 
Daar de eis zo duid'lyk wierd gedaan, 
Den Schepper steeds voor 't oog te houwen 
Van de eerste jonge dagen aan, 
En nergens in Gods wet belofte ons komt te staê, 
Dat hy zo laaten dienst zal aanzien in genaê? 
Of is 'er steun voor u gelegen 
In 't werkvolk, dat, als 't middag-uur 
De zon ten aspunt zag gesteegen, 
Ontvangen in des Heeren huur, 
Zich echter 't zelve loon uit gunst zag toegepast 
Met die van 's morgens vroeg zich kweeten in dien last? 
Vind zich uw toeverlaat bevoordeeld 
Door 't lot des moorders, die, met recht 
Om zyne misdaân streng veroordeeld, 
En aan het kruishout vastgehecht, 
Op zyne boete en beê in 's levens avondstond 
Dien zoeten troost ontving uit Jezus waarden mond? 
Wat anders is 't met hen gelegen, 
Zo laat bestraald van 's Hemels licht; 
Met u wat anders, die Gods zegen 
Van jongs af noodde tot uw' pligt. 
En zietge op 's moorders eind, wie heeft u klaar geleerd, 
Dat hy zich niet al lang te vooren heeft bekeerd? 
Dus staat gy ongelyk met deezen. 
En of gy waart in alles een, 
Waar hebt gy in Gods woord geleezen, 
Dat u hun eind zal zyn gemeen? 
Ach! ongewoone gunst baat u in 't minste niet, 
Daar niet met klaare taal beloften zyn geschied. 
En schoon uw' hoop had vaste gronden, 
Wyl de opperste barmhertigheid 
Zo hoog en verre word bevonden, 

{==96==} {>>pagina-aanduiding<<}

Als zich het hemelrond verspreid, 
Hoe weet gy, of u dan de macht niet zal ontgaan, 
Om 't jok van 's Hemels dienst op uwen hals te laân? 
Hoe weet gy, of u met de jaaren 
Niet eene kwaal hangt over 't hoofd, 
Niet eene ziekte zal bezwaaren, 
Die of 't verstand van kracht berooft, 
Of, wyl het lichaam steeds met pynen is bezet, 
Den geest ook in zyn werk belemmert en belet? 
Of, schoon u dit niet mogt gebeuren, 
Is 't in uw oog zo klein een werk, 
Het jok der zonden af te scheuren, 
Dat, van uw' jongheid zwaar en sterk 
Op uwen slaafsen hals door dwaaze keur gedrukt, 
U hield zo menig jaar verlaaden en gebukt? 
En dunkt het u zo licht, te treeden 
In dienst van uwen God en Heer, 
Na dat ge in snoode bezigheden, 
Onkundig van zyn' wet en leer, 
In 's waerelds stof en slyk gedompeld over 't hoofd, 
Verstand en lichaams kracht byna hebt afgesloofd? 
Een oude boom, wiens wortels schooten 
Tot in des aardryks ingewand, 
Word niet zo licht, als jonge loten, 
Geleid, geboogen, en verplant: 
En weetenschap of kunst te leeren is een last, 
Die niet den ouderdom, maar frisse jongheid past. 
Doch zwaarder is 't, den boom der zonden, 
Die zulk een' reeks van jaaren stond, 
Aan taaije wortels vastgebonden, 
Te roeijen uit des herten grond: 
Noch moeijelyker word welleevens kunst geleerd, 
Als kwaade lust zo lang de ziel heeft overheerd. 
Ja zo bezwaarlyk als de vlekken 

{==97==} {>>pagina-aanduiding<<}

Te lichten zyn van 's luipaards vacht, 
En 't zwart een' moorenhuid te onttrekken 
Ondoenlyk is voor kunst en kracht, 
Zo zwaar is 't in Gods woord, dat een, aan 't kwaad gewend, 
Zich tot het goede keere op zynes levens end. 
Laat af, laat af dan meer te wachten, 
Op zo onzek'ren toeverlaat; 
Dient God, terwyl gy in de krachten 
En bloei van lyf en ziele staat. 
Zo vind gy uw geluk in wisse veiligheid, 
Het zy gy vroeg of laat uit deeze waereld scheid. 




{==98==} {>>pagina-aanduiding<<}

Het XXIIIste zinnebeeld.


Noch zyn zy vroolyk!


{== afbeelding 	==} {>>afbeelding<<}
    

Verblijd u, ô jongeling, in uwe jeugd, en laat uw hert u vermaaken in de dagen uwer jongelingschap, en wandel in de wegen uwes herten, en in de aanschouwing uwer oogen: maar weet, dat God, om alle deeze dingen, u zal doen komen voor het gerichte. Pred.XI.9.
Maar doet aan den Heere Jezus Christus, en verzorgt het vlees niet tot begeerlykheden. Rom.XIII.14.



{==99==} {>>pagina-aanduiding<<}

Op het XXIIIste zinnebeeld.

Al heeft de vogelaar zyn net 
Op loos bedriegen uitgezet, 
Den vogel tot verderf beschooren, 
Noch ziet men, hoe het pluimgediert' 
Blymoedig speelt, en vreugdeviert, 
En laat met lust zyn' stemmen hooren. 
Onkundig, dat de felle dood 
Zich heimlyk in dit garen sloot, 
Verband het alle schroom en vreezen, 
Geheel te vreden en gerust 
In 't voedsel van zyn' graage lust, 
De graantjes, van den grond te leezen. 
Zo gaat onweetendheid haar' gang 
Met eeten, speelen, en gezang; 
Tot dat, naar 's vogelaars behaagen, 
Het looze ne[t h]aar valt op 't hoofd, 
Dat vryheid beide en leven rooft, 
Tot spyze voor beluste maagen. 
Geringe diertjes, die zo duur 
Uw zoet bekoopen moet met zuur, 
Ach! dat uw lot verstrekte een baaken, 
Om herten, die, begaafd met reên, 
Nochtans in 't eigen voetspoor treên, 
Eens tot hun voordeel wys te maaken! 
Zo waar het niet vergeefs bedacht. 
En of 'er schoon van uw geslacht 
Noch menig duizend dus moest sneeven, 
Geen nood, indien uw ondergang 
Aan 't schepsel van een' hooger rang 
Door zyn' beschouwing vrucht kon geeven. 
Ja, waereldlingen, die uw' tyd 

{==100==} {>>pagina-aanduiding<<}

Met lust in 't vogelvangen flyt, 
Of u vermaakt in and're dingen, 
Vest op dit voorwerp uw gezicht, 
En laat, naar eis van zyn gewigt, 
Die handel in uw' herten dringen. 
Een vogelaar, de Dood genoemd, 
Dien geene wysheid, hoe geroemd, 
Geen' macht, noch hoogheid kan beletten, 
Is, waar uw voet zich heenen wend, 
U onophoudelyk ontrent 
Met zyn' verderfelyke netten. 
Die ziet geene oud- of jongheid aan: 
En word hem maar een wenk gedaan 
Van zynes Heeren welbehaagen, 
Straks is hy tot zyn werk gereed, 
Straks word, het zy u lief of leed, 
Het net u over 't hoofd geslaagen. 
Zo leeft gy hier in meer gevaar, 
Dan 't vogeltje, dat slechts in 't jaar 
Het kwaad zomwylen heeft te duchten, 
En, zo het van zyn onheil wist, 
In spyt van 's vogelvangers list, 
Op zyne vlerken kon ontvluchten. 
De vogel kent geen hooger wit, 
Dan 't leven, 't welk hy hier bezit. 
Maar als de dood u heeft gevangen, 
Is u, naar dat ge in 't leven deed, 
Het lot van eeuwig heil of leed 
Tot uw' vergelding opgehangen. 
En kunt gy noch in aardse vreugd, 
In snoode wellust, en geneugt' 
Gerust en onbekommerd baaden? 
Noch zingen, dansen in 't salet? 
Noch dertel speelen op 't banket, 

{==101==} {>>pagina-aanduiding<<}

En 't lyf met spyze en drank belaaden? 
Neen, domme herten, laat u raân, 
Dat achterdocht op uwe daân 
Een' beter trant en wyze stelle, 
Op dat, in 't midden van 't vermaak, 
Uw' ziel niet in het net geraak', 
Tot aas der nimmer-zatte helle; 
Maar, eens gevangen tot haar' lust, 
Gebragt werde aan die schoone kust, 
Daar, zonder ooit gevaar te vreezen, 
Eene onbevlekte weelde en vreugd, 
Een' nooitverzaadende geneugt' 
Haar eeuwig tydverdryf zal weezen. 




{==102==} {>>pagina-aanduiding<<}

Het XXIVste zinnebeeld.


't Kan niet verzaaden.


{== afbeelding 	==} {>>afbeelding<<}
    

Idelheid der idelheden, zegt de Prediker, idelheid der idelheden, 't is al idelheid. Pred.i.2.
Waarom weegt gylieden geld uit voor het geene geen brood is? en uwen arbeid voor het geene niet kan verzaadigen? Esai.lv.2.
Wat baat het eenen mens, zo hy de geheele waereld wint, en lyd schaade van zyne ziel? Matth.xvi.26.



{==103==} {>>pagina-aanduiding<<}

Op het XXIVste zinnebeeld.

Een vlytig reiziger, in 't wand'len van zyn' wegen, 
Gevoelde zich genegen 
Tot spyze, die hem voên en 't hert versterken mogt 
In 't vord'ren van zyn' tocht. 
Hy zag een open veld, daar koorenaaren groeiden, 
Die schoon en lustig bloeiden, 
Als of een groen tapyt, door wakk're hand bereid, 
Lag over 't land gespreid. 
Hier dacht hy, tot zyn' vreugd, de rechte stof te ontmoeten, 
Die zijne lust kon boeten, 
En dankte 't goed geluk, dat hem dus onverwacht 
Aan deezen akker bragt. 
Straks viel hy aan het werk, en plukte met behaagen, 
Zo veel zyn arm kon draagen, 
En zeeg op aarde neêr, om met het voedzaam graan 
Zyne eetlust te verzaân. 
Maar ach! hoe vond de man zich in zyn' hoop bedroogen! 
De bolster afgetoogen, 
Was 't binnenst van den halm, tot innig hertsverdriet, 
Een louter ledig niet. 
Hier tussen, wyl hy zich vergaapte aan 't lustig wezen, 
Aan 't plukken, en aan 't leezen 
Der aaren, had de zon haar' dag reis afgedaan, 
En de avondstond kwam aan. 
Dus bleef hy onverzaad, zyn arbeid zonder vruchten; 
En 't hert begon te duchten, 
Of hy de plaatse, daar hy gaarne weezen wou, 
Naar wens bereiken zou. 
Maar of hy zyn gemoed liet op zich zelv' verstooren, 
En klaagde, 't was verlooren: 
En voort te spoên, of dus zyn' hoop haar oogmerk won, 
Was 't eenig, dat hy kon. 

{==104==} {>>pagina-aanduiding<<}

Zo iemand, die dit leest, in 't hert mogt overleggen, 
Wat dit verhaal wil zeggen, 
Die leene zyn gehoor naar 't geen hem myn gedicht 
Tot onderwys bericht. 
De reiziger verbeeld den stand van veele mensen, 
Die steeds in 't herte wensen 
Naar 't geen den honger van hun ziel verzaaden mogt 
Op hunnes levens tocht. 
In die begeerte komt de waereld hen te vooren, 
Gelyk een veld met kooren, 
En bied hem het genot van eer, en overvloed 
Van weelde, schat, en goed. 
Die praalen met een' glimp van liefelyk vermogen, 
En streelen hert en oogen, 
Beloovende aan de ziel, in stil gemak en rust, 
Al wat haar' neiging lust. 
Zo laat zich het gemoed, door 't vleijen van de zinnen, 
Allengskens overwinnen, 
Naar maate dat het een of ander voorwerp meest 
Kan werken op den geest. 
Veroverd door den schyn, die 't hert kan verrukken, 
Geeft zich de mens aan 't plukken, 
En zaamelt 's waerelds goed, gelyk een groot gewin, 
Met alle krachten in. 
Doch alzo weining als de leêge halm genoegen, 
Den reizer toe kon voegen, 
Zo weinig vind de mens den trek van zyn gemoed 
Verzaad door 't aardse goed. 
Geene eindelooze lust kan vergen[o]eging smaaken 
Uit eindigende zaaken. 
En schynt zy eenigzins door zulk genot voldaan, 
't Is idelheid en waan. 
Hoe hooger zich een mens in staat ziet opgeheven, 
Hoe hooger hy wil zweeven: 

{==105==} {>>pagina-aanduiding<<}

Hoe grooter haave en schat hy zich ziet toegebragt, 
Hoe hy naar meerder tracht. 
En wat toch is de vrucht, die hier uit op komt ryzen? 
In de oogen van de wyzen 
Is de eer een enk'le wind, en noodloos goed een pak 
Van zorg en ongemak. 
Of komt vernoeging uit de wellust voortgevlooten? 
O neen. Te min genooten, 
Voldoet zy niet: te veel, moet walging, smert, en pyn 
Haar' vrucht en einde zyn. 
Noch blyft des mensen hert aan 't veld der waereld kleeven, 
Tot dat de dag van 't leven 
Verloopen is, en hy elk oogenblik den nacht 
Der naare dood verwacht. 
Dan gaan zyne oogen op; maar ook in hert en wezen 
Bekommering en vreezen, 
Of de ingang van de stad, daar 't zyn' begeerte op munt, 
Aan hem zal zyn vergund. 
Doch of hy dan de lucht vervult met droevig klaagen, 
En, treurig, en verslaagen, 
Zyn heul en toevlucht neemt tot Gods barmhertigheên 
Door zuchten en gebeên, 
't Is 't eenig middel, dat zyn herte ziet voor handen, 
Maar dat geen' wisse panden, 
Geen' vasten grond van hoop op 't alvolmaakte goed 
Kan geeven aan 't gemoed. 
Elendigen, hoe dus verbysterd in uw' zinnen, 
Dat ge, om een niet te winnen, 
Uw' jaag-tyd naar het heil, dat zonder einde staat, 
Zo dwaas vervliegen laat? 
Leert, leert by tyds den aard van 's waerelds goed bekennen, 
Op dat ge u moogt gewennen 
Haar' nooding te versmaân, en met geveste schreên 
Uw pad recht uit te treên. 




{==106==} {>>pagina-aanduiding<<}

Het XXVste zinnebeeld.


Naar 't onderwerp, verscheiden.


{== afbeelding 	==} {>>afbeelding<<}
    

Wee den geenen, die het kwaade goed heeten, en het goede kwaad: die duisternis tot licht stellen, en het licht tot duisternis: die het bitter tot zoet stellen, en het zoet tot bitterheid. Esai.v.20
Oordeelt niet naar het aanzien, maar oordeelt een rechtvaardig oordeel. Joan.vii.24.



{==107==} {>>pagina-aanduiding<<}

Op het XXVste zinnebeeld.

Die in den ommegang der mensen heeft verkooren 
Te leeven, moet zomtyds als opgetoogen staan, 
Wanneer hem het verschil van oordeel komt te vooren, 
Dat de een en de ander strykt van zynes naasten daân: 
Wanneer hy 't zelve werk hier looven hoort en pryzen, 
Als met verstand op grond van billykheid gelegd; 
Daar, in gelyke drift, verachten en verwyzen, 
Als strydig met den eis van wysheid, reên, en recht. 
Vind iemand zich belust, de waare bron te ontdekken, 
Waar uit dit onderscheid veeltyds zyn' oorsprong heeft, 
Hy lette op 't voorwerp, dat de kunst in de ommetrekken 
Van deeze print het oog tot zyn' beschouwing geeft. 
Gy ziet de goude zon aan 't hoog gewelfsel praalen, 
Van waar zy 't al verkwikt met haar aanminnig licht: 
Gy ziet haar' schoonen glans door glaze vensters straalen, 
Tot dienst van die in huis zyn' bezigheên verricht. 
Maar wyl ze op de eene plaats eenvoudig uit den hoogen 
Met haar natuurlyk schoon en eigen luister daalt, 
Vertoont ze op de andere zich eveneens voor de oogen, 
Als of haar held're glans met verwen was bemaald. 
De reden is niet verr' te zoeken, noch te haalen. 
Hier heeft het spiegelglas zyn' klaare zuiverheid; 
Daar is 't beschilderd, en verleent de zonnestraalen 
Den schyn van elk verw, die op zyn' vlakte leit. 
Pas dit op 't onderwerp, waar van myn' dichten spreeken, 
Het vonnis, dat elkeen van zynen naasten velt, 
Straks ziet gy duidlyk, hoe 't verschil, daar in gebleeken, 
Met dat van 't zonnelicht uit de eigene oorzaak welt. 
Het glas verbeeld het oog. Heeft dat zyn' rechte klaarheid, 
Wyl 't hert, van deugdlust vol, ruimt zynen zetel in 
Voor reine eenvoudigheid, en liefde tot de waarheid, 

{==108==} {>>pagina-aanduiding<<}

En de aangenaame kracht van waare broedermin, 
De ziel ontvangt het beeld van 's naastens doen en trachten 
Natuurlyk, onvervalst, het zy dan goed, of kwaad, 
En richt haar oordeel van verheffen, of verachten, 
Voorzichtig naar den aard en 't wezen van de daad. 
Maar is dat zelve glas met verwen van gebreken, 
Met verw van kwaad vermoên, en snoode arglistigheid, 
Van ingekropen haat, en boozen nyd, bestreeken, 
Daar 's mensen eigen hert noch aan gekluisterd leit, 
Het brengt doorgaans te weeg, dat 's naastens handelingen 
Verkrygen de eigen' verw, die zynen grond beslaat, 
En, wyl zy dus vernist in zyne ziele dringen, 
Het oordeel vormen doen naar dat ontleend gelaat. 
Die zelf met schyn van deugd kwaâ zeeden kan verbloemen, 
Of haat tot eenig mens in zynen boezem voed, 
Zal stout en onbeschroomd zyns naastens werken doemen 
Voor snoode veinzery, hoe rein zy zyn en goed. 
Die in zyn' koopmanschap zich heeft gewend tot liegen, 
En onrechtvaardigheid, is altyd in vermoên, 
Dat ider ook, als hy, steeds toelegt op bedriegen, 
En met een's anders schaâ zyn voordeel zoekt te doen. 
Die 's naastens vordering u[i]t afgunst niet kan ly'en, 
En zelfs door slinkse paên naar eer en hoogheid tracht, 
Denkt, dat zyn evenmens door snoode kuiperyen, 
En omkoop, en gevlei, tot aanzien is gebragt. 
In and're zaaken, daar het komt op vonnis vellen, 
Of 's naastens werken kwaad te noemen zyn, of goed, 
Zal in 't gemeen de schaal van 's mensen oordeel hellen, 
Naar 't geen hy zelf bemint, en met behaagen doet. 
De goudgier noemt hen kloek, die steeds naar schatten haaken: 
De pronker eert, die zich bekleên met praalgewaân: 
De brasser roemt, die zich in overdaad vermaaken: 
De ontuchtige bemint, die in de minne baân: 
De vloeker hoort met lust 't kwaadspreeken in een' ander: 

{==109==} {>>pagina-aanduiding<<}

De tuisser pryst hen, die op 't speelen zyn gesteld: 
De spotgezinde keurt zyn' metgezellen schrander: 
De wreeker acht het braaf, dat elk zyn leed vergeld: 
De vrekaard schat hen wys, die weeten van te spaaren: 
De kwister heet hen mild, die spillen zonder maat: 
De stoute noemt het moed, te lachen om gevaaren: 
De leuiaard looft het volk, dat allen arbeid haat. 
Wat leert my dit? voortaan geen menslyk oordeel te achten, 
Maar zonder ommezien te leeven naar myn' pligt. 
Wat noch? zorgvuldig my voor 't vonnissen te wachten 
Van 't goed, of kwaad, dat hier myn medemens verricht. 
Ten minsten, eerst met vlyt en naauwe zorg te poogen, 
Dat geene onzuiverheid zich in myn' ziel onthoud', 
Geen' vuile verw bedekk' het glas van 's herten oogen, 
Op dat myn oordeel zy op waarheids grond gebouwd. 




{==110==} {>>pagina-aanduiding<<}

Het XXVIste zinnebeeld.


Proef van liefde.


{== afbeelding 	==} {>>afbeelding<<}
    

Want dien de Heer lief heeft, kastyd hy: en hy geeselt eenen iegelyken zoon, dien hy aanneemt. Indien gy de kastyding verdraagt, zo draagt zich God tegen u als zoonen: (want wat zoon is 'er, dien de vader niet kastyd?) Maar indien gy zonder kastyding zyt, welke alle deelachtig zyn geworden, zo zyt gy dan bastaarden, en niet zoonen. Hebr.xii.6,7,8.



{==111==} {>>pagina-aanduiding<<}

Op het XXVIste zinnebeeld.

Een Huisheer, uitgestrekt om zyn gezin te stieren 
Op 't spoor van braave deugd en deftige manieren, 
En ziende, dat zich de een en de andere begaf, 
Om van zyn' regelen en wetten af te wyken, 
Liet zyn gevoelen niet door bloot berispen blyken, 
Maar oefende ook, naar eis van misdaad, tucht en straf. 
Doch schoon hy buiten 's huis, op de openbaare wegen, 
Het zelve of grooter kwaad van anderen zag pleegen, 
Hy liet hun stout gedrag zich niet ter herte gaan, 
Maar zag 't, als zag hy 't niet, en liet van zyne lippen 
Geen enkel woordje zelf, tot hun bestraffing, glippen, 
Veel min de handen, tot kastyding, aan hen slaan. 
Een, die dit wierd gewaar, gevoelde 't hert ontroeren, 
En van verwondering als uit zich zelven voeren, 
En sprak; Hoe komt het in 't gemoed van deezen man, 
Dat hy zyn' kinderen de smerte van 't kastyden 
Laat om 't bedryven van dezelve misdaad lyden, 
Die hy in and'ren stil en koel beschouwen kan? 
Is 't kwaad zo wel geen kwaad in deezen, als in geenen? 
Waarom dan strenge straf geoefend aan den eenen, 
Terwyl hy de and'ren laat verschoond van zyne tucht? 
Gewis, op beter wys zou deeze man zich draagen, 
Indien de billykheid zyn' ziele kon behaagen, 
Of 't hert was aangedaan met waare vaderzucht. 
Maar als een wyze zag, hoe 't onverstand zich stoorde, 
En zyn' misnoegde taal en momp'lend morren hoorde, 
Begon hy hem aldus met reden te ondergaan; 
O gy, wien dit bedryf komt ongerymd te vooren, 
Staak uw' beschuldiging, en leen my hert en ooren, 
Op dat gy naar den eis den handel moogt verstaan. 
Is 't niet een' zaak, die elk gegrond vind op de reden, 

{==112==} {>>pagina-aanduiding<<}

Dat alle mensen steeds hun zorg en vlyt besteeden, 
Om, 't geen hen eigen is, bevryd van alle kwaad, 
In wenselyken stand van welvaart te onderhouwen, 
Wyl ze anderen de zorg van 't hunne toebetrouwen, 
Als vreemd, en buiten hen, of 't wel, of kwaalyk gaat? 
Zo reinigt elk zyn huis, zyn hof, en zyne wegen; 
Zo laat zich ider aan zyn' kleeding zyn gelegen; 
Zo past een iegelyk op eigen vee, en land. 
En die een' mens in 't een of 't ander dus ziet waaken, 
Besluit terstond met recht, dat de eigendom der zaaken 
Het hert daar aan verknocht met redelyken band. 
Maar zoud gy dan 't beleid van deezen man mispryzen? 
O neen: het dient veeleer, om duidlyk aan te wyzen, 
Dat deeze, als eigen kroost, hem dicht aan 't herte gaan, 
Die hy door tuchtiging behoeden wil voor doolen, 
Terwyl hy de and'ren, als zyn opzicht niet bevolen, 
En vreemd, naar hunne lust laat wand'len op hun paên. 
Bedenkt dit stuk te recht, gy, die u vaak bewoogen, 
En van verwondering in 't hert voelt opgetoogen, 
Wanneer op 's waerelds loop uw oog zomwylen gaat; 
Wanneer gy vroomen ziet met tegenspoed geslaagen, 
En boozen ongestraft verslyten hunne dagen 
In overvloed van schat, en wellust, eer, en staat. 
Bedenkt dit stuk te recht; op dat gy u leert wachten 
Voor die uitspoorigheid van oordeel en gedachten, 
Dat de eerste staan in haat en ongenaê by God, 
Wyl zulk een prang van kruis en lyden hen bejegent; 
En de andere van hem bemind zyn, en gezegend, 
Om dat zy baaden in uitwendig heilsgenot. 
Bedenkt dit stuk te recht; op dat gy leert bemerken, 
Hoe de Allerhoogste zich gedraagt in zyne werken, 
Gelyk een Vader, en, uit drang van teêre min, 
Zyn' kinders tuchtigt, om hun welstand op te bouwen, 
Terwyl zyne oogen der godloozen doen beschouwen, 

{==113==} {>>pagina-aanduiding<<}

Als wyd van hem vervreemd, en buiten zyn gezin. 
En gy, die hier een pak van rampen hebt te draagen, 
Laat deez' beschouwing uw gemoed voor morrend klaagen, 
En zondig ongeduld in uwen stand behoên: 
Laat deez' beschouwing u bewaaren voor bezwyken, 
Of in kleinmoedigheid van uwen God te wyken, 
Door 't knellen van den last der harde tegenspoên. 
Laat deez' beschouwing in 't geloof uw hert versterken, 
Op dat het lydzaamheid in uwe ziel mag werken, 
De lydzaamheid verstrekke een' proeve van de deugd, 
Door proef van deugd de geest met hoop zy ingenomen, 
Een' hoop, die, vastgegrond, nooit kan te schande komen, 
Maar eens haar einde wacht in de eindelooze vreugd. 




{==114==} {>>pagina-aanduiding<<}

Het XXVIIste zinnebeeld.


Van 't hoog in 't laag.


{== afbeelding 	==} {>>afbeelding<<}
    

En op eenen gezetten dag, Herodes, een koninglyk kleed aangedaan hebbende, en op den rechterstoel gezeten zynde, deed eene reden tot hen. En het volk roep [hem] toe, Eene stem Gods, en niet eenes mensen En van stonden aan sloeg hem een Engel des Heeren, daarom dat hy God de eer niet gaf: en hy wierd van de wormen gegeeten, en gaf den geest. Hand.xii.21, 22, 23.



{==115==} {>>pagina-aanduiding<<}

Op het XXVIIste zinnebeeld.

Daar 't bygeloof den meester speelt, 
Word nu en dan een houte beeld, 
Versierd, om de oogen te behaagen, 
Met zilver, goud, en ryk gewaad, 
En eêl gesteente, langs de straat 
In pracht en staatsi omgedraagen. 
Op 't nad'ren dier gehulde pop, 
Ziet ider deur en vensters op; 
En, met geen bloot gezicht te vreden, 
Valt oud en jong ter aarde neêr, 
Met veel bewys van dienst, en eer, 
En lofgezangen, en gebeden. 
Maar schoon zich elk om 't vuurigst kwyt 
Met domme drift, en blinde vlyt, 
Wat is, wat is 'er toch bedreeven, 
Wanneer men 't in den grond beziet, 
Dan idelheid, en anders niet, 
Die aan haar voorwerp niets kan geeven? 
Dat blyft, gelyk het is geweest, 
Een houte beeld, dat, na het feest, 
Word in een' stillen hoek vergeeten, 
Van zyn' sieraaden gants beroofd, 
Ja zomtyds wel, van een gekloofd, 
Als brandhout in het vuur gesmeeten. 
Gelyk het beeld, zo is de mens, 
Die, hier verheven naar zyn' wens 
Tot hoogen staat, ontelb're zielen, 
Verblind door 't uiterlyk sieraad 
Van paerlen, goud, en praalgewaad, 
Eerbiedig voor zich neêr ziet knielen: 
Die, wyl hem elk dus streelt en vleit, 

{==116==} {>>pagina-aanduiding<<}

Zo diep verzeild in de idelheid 
Van zyn' vermetele gedachten, 
Dat hy niet meer zich zelve kent, 
En durft al waar hy 't oog naar wend, 
Als verr' beneden zich, verachten. 
Wat eer hem ook word aangeboôn, 
Hy is, en blyft een's mensen zoon, 
Een schepsel van gelyke waarde, 
Belaaden met het zelve pak 
Van noodbehoefte, en ongemak, 
Als de allerminste mens op aarde. 
Haast word hy door de bleeke dood 
Van al zyn' glans en pracht ontbloot, 
En in het duister graf gedreeven; 
Daar zelf zyn naam, in 't stof geleid 
Ter prooje der vergeetenheid, 
Uit elks gedachten word gewreeven. 
En was 't met veelen hier gedaan! 
Maar ach! hoe zal het hen vergaan, 
Die zich gerust in 't kwaad vergeeten, 
En tot hun eind van 't goede vliên, 
Als van den eertroon zich te zien 
Met smert in 't eeuwig vuur gesmeeten? 
O schraale! ô jammerlyke vrucht 
Van's waerelds eer, wiens dwaaze zucht 
Zo veele herten kan behaagen, 
Daar, zelf met kwetsing van 't gemoed, 
Ten koste van hun goed en bloed, 
Veel' duizenden met vlyt naar jaagen! 
Ach! dat uw denkbeeld eens ter deeg 
Een' ingang in de ziele kreeg, 
Hoe zou zy met verhelderde oogen, 
Hoe zou zy met bedaarden zin 
De dwaasheid zien van haare min, 

{==117==} {>>pagina-aanduiding<<}

Door schyn van goed te slecht bedroogen! 
Hoe zou haar opgezwollen moed, 
Door waan gekoesterd en gevoed, 
Op dat gezicht ter aarde daalen, 
En ruimen 's herten zetel in 
Voor ned'righeid, om, als vorstin, 
Met vollen glans daar op te praalen! 
Ja, waereldlingen, laat u raân, 
Om zulk eene eere te versmaân, 
Die niet, dan wind, u geeft te plukken, 
Of stelt in 't uiterste gevaar, 
Om u ten afgrond, droef en naar, 
In smaad en schande neêr te rukken. 
Laat u beweegen, om met vlyt, 
Aan 't pleegen van de deugd gewyd, 
Naar 't recht genot van eer te streeven; 
Naar eer, die stand en wezen heeft, 
Die hier de ziel genoegen geeft, 
En byblyft in het eeuwig leven. 




{==118==} {>>pagina-aanduiding<<}

Het XXVIIIste zinnebeeld.


Door toegeeven erger.


{== afbeelding 	==} {>>afbeelding<<}
    

Zo dan, Broeders, wy zyn schuldenaars niet het vlees, om naar het vlees te leeven. Want indien gy naar het vlees leeft, zo zult gy sterven: maar indien gy door den geest de werkingen des lichaams dood, zo zult gy leeven. Rom.viii.12, 13.
Wandelt door den geest, en volbrengt de begeerlykheid van het vlees niet. Gal.v.16.



{==119==} {>>pagina-aanduiding<<}

Op het XXVIIIste zinnebeeld.

Kom herwaarts, onbedreeven' jeugd, 
Breng hier uwe oogen, en gedachten, 
Om deez' vertooning te betrachten, 
Op dat gy daar uit leeren meugt, 
Het geen uw' zielen kan verstrekken 
Tot nut en voordeel, om uw' loop 
Naar 't zalig land van goede hoop 
Tot uw genoegen te voltrekken. 
Zie hier een wild en dertel paard 
Het volgen van den teugel weig'ren, 
En met zyn springen, en zyn steig'ren, 
Zyn' meester werpen tegen de aard. 
Indien gy omzoekt naar de reden, 
Waar door het dier, dat zacht en stil 
Moest letten op zyn's meesters wil, 
Verviel tot die uitspoorigheden; 
Men zal u zeggen, dat zyn heer 
Geene andere oorzaak heeft van klaagen, 
Als dat hy zelf de schuld moet draagen, 
Indien hy arm of been bezeer'; 
Naardien hy 't, van zyn' wuste sprongen 
Genoeg bewust, van eersten aan 
Niet leerde aan zyne hand te gaan, 
En door geen' arbeid heeft bedwongen, 
Maar liet het vry en ongetoomd 
In stal of zachte weiden rusten, 
Daar 't steeds volop had naar zyn' lusten, 
Dat nu zo deerlyk hem bekoomt. 
Doch zo u dunkt, dat, na het hooren 
Van zulk een' taal, met goed bescheid 
Uw' ziel op de onvoorzichtigheid 

{==120==} {>>pagina-aanduiding<<}

Van deezen man zich mag verstooren, 
Zo tast u zelven in 't gemoed, 
En laat uwe aandacht eens ter deegen 
Met rype zinnen overweegen, 
Of gy in waarheid beter doet. 
En vind gy uw beleid en daaden 
Met zyn bedryf gelyk te staan, 
Ei laat zyn lot van nu af aan 
Het hert tot meerder omzicht raaden. 
Uw vlees gelykt het slaafse beest: 
Dat moet gebit en teugel draagen, 
En passen op het welbehaagen 
Van uwen redelyken geest. 
Word dat behoorlyk waargenomen 
Van de eerste jonge dagen aan, 
Zo leert het stil en vredig gaan, 
Zo heeft men geen gevaar te schroomen. 
Doch zo de geest zyn' heerschappy 
En recht niet deftig kan bewaaren, 
Maar laat den toom onachtzaam vaaren, 
En 't wilde dier gerust en vry 
In ruim genot van weelde baaden, 
Het zal, tot zulken stand gewend, 
En stout geworden, in het end 
Baldaadig zynen heer versmaaden. 
Het zal, vol dert'len wrevelmoed, 
Zyn' meester werpen tegen de aarde, 
En, als een' zaak van geene waarde, 
Zyn' wetten treeden met den voet. 
En of hy schoon met droeve klagten, 
Wanneer de smert hem zyne schuld 
Voor oogen stelt, de lucht vervult, 
En al zyn overleg en krachten 
Te zaamen haalt, om 't heilloos kwaad 

{==121==} {>>pagina-aanduiding<<}

Met tak en wortel uit te rukken, 
Dat middel mag zomtyds gelukken, 
Maar komt gemeenlyk al te laat. 
Het weeldig paard, gewoon te springen, 
Gewoon te hollen zonder schroom, 
Gedoogt geen' prang van engen toom, 
En laat zich keeren, noch bedwingen, 
Maar holt al voort met zynen heer, 
Tot dat het, zynen hoop ten ende, 
Hem in den afgrond van elende 
Werpt, zonder hoop van redding, neêr. 
Onwyze jeugd, die hier zo gaaren 
Dat dier in zyne lust voldoet, 
Prent deeze dingen in 't gemoed, 
Op dat ze u brengen tot bedaaren. 
Tem, tem by tyds uw dertel paard, 
Eer dat zyn sprong uw onheil baart. 




{==122==} {>>pagina-aanduiding<<}

Het XXIXste zinnebeeld.


Zo gaat men veilig.


{== afbeelding 	==} {>>afbeelding<<}
    

Neemt myn jok op u, en leert van my, dat ik zachtmoedig en nederig van herte ben: en gy zult rust vinden voor uwe ziel. Matth.xi.29.
Ik ben het licht der waereld: die my volgt, zal in de duisternis niet wandelen, maar het licht des levens hebben. Joan.viii.12.
Jezus zeide tot hem: Ik ben de weg, de waarheid, en het leven. Niemand komt tot den Vader, dan door my. Joan.xiv.6.



{==123==} {>>pagina-aanduiding<<}

Op het XXIXste zinnebeeld.

Die verre en afgelegen' hoeken 
In vreemde landen wil bezoeken, 
Verziet zich van een' nette kaart, 
Waar in hy veel' bezonderheden 
Van stroomen, wegen, dorpen, steden, 
Gebergte, en bossen, ziet verklaard. 
Die kan hem, waar hy heen wil trekken, 
Gestadig tot een' leidsman strekken, 
Van land tot land, van stad tot stad; 
Die houd hy telkens voor zyne oogen, 
Op dat hy nimmer zy bedroogen, 
Maar volge altyd het rechte pad. 
O Mens, geroepen om te reizen 
Naar eeuwigduurende paleizen, 
Verheven uit het slyk der aard, 
Laat de eigen' voorzorg u behaagen, 
Om altyd met u om te draagen 
Des levens netgepaste kaart. 
En vraagt gy, wat die kaart mag weezen? 
Het woord, uit Jezus mond voor deezen 
Gevloeid, en op onfeilb're b[l]aên, 
Door handen, van Gods geest gedreeven, 
Tot dienst van idereen beschreeven, 
Wien op het heilpad lust te gaan. 
Daar ziet gy duidelyk ontvouwen, 
Wat weg en streek gy hebt te houwen, 
Om, noch aan de een', noch de and're kant 
Verdoold, en veilig voor gevaaren, 
Naar wens met Gods beminde schaaren 
Te komen in het zalig land. 
Indien gy twyfelt, of ons zeggen 

{==124==} {>>pagina-aanduiding<<}

Op ongewissen grond mogt leggen, 
Wy hebben blyk van kracht en klem. 
God zelf heeft meer dan eens de waarheid 
Gezet in middagheld're klaarheid, 
En sterk bevestigd met zyn' stem. 
Die deeze kaart ons heeft gegeeven, 
Heeft haar verzegeld in zyn leven 
Door menig wonder, schoon en groot; 
Heeft haar verzegeld zelf ten lesten 
Door 't felste lyden, ons ten besten, 
Ja 't ondergaan der wreedste dood. 
Zo word uw twyfel weggenomen. 
En voelt ge in 't hert een angstig schroomen, 
Of uw verstand de macht bezit, 
Om goed gebruik in alle zaaken 
Van deeze hemelkaart te maaken, 
Tot treffing van 't beoogde wit; 
Vooral daar zo veel' strydigheden 
De kloekste geesten hier beneden 
Gestadig doen in 't harnas staan: 
Laat vaaren uw bekommerd vreezen; 
Het noodige is 'er klaar te leezen 
Voor die eenvoudig heenen gaan. 
Dit deed Gods Zoon den Vader pryzen, 
Dat zyn beleid voor 's waerelds wyzen 
Zyn ryksgeheim verborgen hield, 
Terwyl hy 't elk genadig leerde, 
Die hier oprecht voor hem verkeerde, 
Met kindse ootmoedigheid bezield. 
Of staat gy noch zomtyds verlegen 
In 't vinden van de rechte wegen, 
Wy weeten noch een' tweede kaart; 
De kaart van Jezus heilig leven, 
Ons tot een voorbeeld voorgeschreeven 

{==125==} {>>pagina-aanduiding<<}

Op onze reize hemelvaart. 
Daar heeft hy ons de nette streeken 
Getoond door menig helder teken, 
En liet 'er zyne stappen staan, 
Op dat wy daar op zouden letten, 
En onze voeten vlytig zetten 
In 't eigen spoor, van hem gegaan. 
Voorzichtig is de mens, en schrander, 
Die bei' deez' kaarten by elkander 
Gestadig paart, en wel beschouwt! 
Die kan gewisse gangen maaken, 
Om in dat schoon gewest te raaken, 
Daar zich een eeuwig heil onthoud. 




{==126==} {>>pagina-aanduiding<<}

Het XXXste zinnebeeld.


Voor vlyt is alles licht.


{== afbeelding 	==} {>>afbeelding<<}
    

Nu dan, Izraël, wat eist de Heer uw God van u? dan den Heere uwen God te vreezen, in alle zyne wegen te wandelen, en hem lief te hebben, en den Heere uwen God te dienen, met uw gantse hert, en met uwe gantse ziel: om te houden de geboden des Heeren, en zyne inzettingen, die ik u heden gebied u ten goede. Deut.x.12, 13.
Want dit is de liefde Gods, dat wy zyne geboden bewaaren: en zyne geboden zyn niet zwaar. 1Joan.v.3.



{==127==} {>>pagina-aanduiding<<}

Op het XXXste zinnebeeld.

Geen weg in ongebaand voor kloeke dapperheid, 
Geen werk te groot of zwaar voor iver en beleid. 
Zo klonk het spreekwoord al voor deezen: 
En de ondervinding heeft de waarheid aangeweezen. 
Of schoon de wysheid (naar het geen de aloudheid dicht) 
Op eene scherpe rots haar' wooning heeft gesticht, 
Noch weet de vlyt van die haar minnen, 
Door moeite nooit vermoeid, de steile kruin te winnen. 
Al heeft natuur het goud met oordeel en verstand 
Verborgen in het dieps van 's aardryks ingewand, 
De goudzucht laat zich niet bepaalen, 
Maar weet 'er 't waard metaal door arbeid uit te haalen. 
Al duikt de paerelschulp in 't Oosten op den grond 
Der ongemeeten' zee, de paerelzoekder vond 
Een' weg on veilig neêr te zygen, 
En met die schoone vracht weêr opwaarts aan te stygen. 
Al ziet een kloek verstand een zwaar gewigt van last 
En ongemak aan kunst of weetenschappen vast, 
Het hert, van leerzucht ingenomen, 
Verzwelgt het al met lust, en weet 'er door te komen. 
Dus is 'er niets op aard zo moeijelyk en zwaar, 
Zo ongezien in 't eerst, zo vreemd, en vol gevaar, 
Als zucht en ernst het hert bevangen, 
Of 't worstelt alles door, en boet zyn graag verlangen. 
O Mens, die u in 't aards zo gaauw en dapper toont, 
Met welke reden word uw' vadzigheid verschoond, 
Die in 't betrachten van de werken 
Om 't eeuwigduurend goed zich overal laat merken? 
Gy klaagt, dat de oefening van waare deugdenpligt 
Voor uw' geringe kracht te zwaar is van gewigt 
Maar uw beleid in 's waereld zaaken 

{==128==} {>>pagina-aanduiding<<}

Zal u met schaamte slaan, en uwe klagte wraaken. 
Of zou de Hoogste het verkrygen van een goed, 
Dat nood'loos is, en geen, of weinig voordeel doet, 
Ja zomtyds schaad'lyk is voor 't leven, 
En met het lyf vergaat, in onzen handen geeven? 
En zou hy, om het heil, waar toe zyn' hand ons schiep, 
Waar toe hy in zyn' Zoon ons uit genade riep, 
In 't eind gelukkig te beraaken, 
Den weg onwandelbaar voor onze voeten maaken? 
Dat wederspreekt den mond der waarheid in 't gezicht, 
Die zynen last voor zacht, zyn jok verklaart voor licht, 
En zoete rust belooft te geeven 
Aan allen, die naar 't snoer van zyne wetten leeven. 
Dat stryd met Gods natuur, oprechtheid, en beleid, 
En ongemeeten' liefde, en goedertierenheid, 
En billyheid, die niet gedoogen, 
Dat de eis van zyn bevel gaa boven ons vermogen. 
Dat word door 't gadeslaan der godsvrucht zelv' gewraakt, 
Die niets behelst, dan 't geen verlustigt, en vermaakt, 
En zelf op aarde kan gedyen 
Tot welstand, nut, en heil der mensen-maatschappyen. 
En zo gy elke deugd afzonderlyk beschouwt, 
Gy vind 'er geene, die 't gemoed ondoenlyk houd. 
Wie keurt het lichaam dan naar reden 
Te zwaar, dat moog'lyk is in alle zyne leden? 
Te meer, naardien Gods eis niet vordert van 't gemoed, 
Dat elk terstond bereik' den hoogsten top van goed, 
Maar als by trappen opwaarts styge, 
En dag op dag in deugd een' meerder wasdom kryge. 
Gelyk in 't aardse nu, die kunst of ambacht leert, 
Hoe meerder zyne vlyt in de oefening verkeert, 
Te meerder kennis zal bekomen, 
En 't werk zyn' moeilykheid allengs ziet afgenomen; 
Zo ook, al schynt de deugd in haar begin vol smert, 

{==129==} {>>pagina-aanduiding<<}

Eer noch gewoonte en waan geruimd zyn uit het hert, 
Gestadige arbeid maakt bedreeven, 
Bedreevenheid verlicht den last in 't heenen streeven. 
Dat ondervonden all' Gods vrienden, die de deugd 
Handhaafden, zelf in kruis, met innerlyke vreugd. 
En wat zou 't u onmoog'lyk maaken, 
Een' mens zo wel als zy, ook tot dien stand te raaken? 
Voor al, daar God, die ons het werk heeft opgelegd, 
Ons dikmaal ook en klaar zyn' hulp heeft toegezegd, 
En nimmer in gebrek kan blyven 
Van zyn' beloften trouw door waare daad te styven. 
Van waar die traagheid dan, ô mens, in uw gemoed, 
Als uit gebrek van lust naar God en 't eeuwig goed, 
Als dat uw hert en dwaaze zinnen 
Het tydelyke meer, dan 't eeuwige, beminnen? 
Ontwaak, verdoolde ziel, op dat uwe oogen zien 
De grootheid van het heil, dat God u aan komt biên; 
't Beschouwde goed uw' neiging trekke; 
De neiging in het hert een' kloeke vlyt verwekke; 
De vlyt, door geene vreeze of blooheid meer vermand, 
Spanne all' de krachten in van lichaam en verstand, 
Om allen arbeid te overwinnen. 
De Godheid mint en helpt, die rustig werk beginnen. 




{==130==} {>>pagina-aanduiding<<}

Het XXXiste zinnebeeld.


Door 't heelen onheelbaar.


{== afbeelding 	==} {>>afbeelding<<}
    

Toen ik zweeg, wierden myne beenderen verouderd, in myn brullen den gantsen dag. Want uwe hand was dag en nacht zwaar op my, myn sap wierd veranderd in zomerdroogten. Myne zonde maakte ik u bekend, en myne ongerechtigheid bedekte ik niet. Ik zeide; Ik zal belydenis van myne overtreedingen doen voor den Heere; en gy vergaft de ongerechtigheid myner zonde. Psal.xxxii.3,4,5.
Die zyne overtreedingen bedekt, zal niet voorspoedig zyn: maar die ze bekent, en laat, zal barmhertigheid verkrygen. Spr.xxviii.13.



{==131==} {>>pagina-aanduiding<<}

Op het XXXI ste zinnebeeld.

Wat weetenschappen nut en voordeel kunnen geeven 
Aan 't menselyke leven, 
Geneeskunst roemt op haare kracht, 
Als heilzaam boven al voor 't sterfelyk geslacht. 
Daar de andere den mens in droeve lyfsgebreken 
En ziekten laaten steeken, 
Ontbloot van alle hulp en raad, 
Komt zy (zo geeft zy voor) hem in dien stand te baat. 
Ja als de veege ziel gereed staat om te glippen, 
Van halfverstyfde lippen, 
Vermeet zy zich in deezen nood 
Noch middel aan te biên tot steuiting van de dood. 
Maar schoon zy noch zo breed in haaren lof gaat weiden, 
De kwaalen te onderscheiden, 
Die schuilen in het ingewand, 
Gaat dikmaal boven het bereik van haar verstand. 
En kent zy de natuur der ziekte niet ter deegen, 
Zo staat zy ook verlegen, 
Wat mengeling van artzeny 
Tot weering van de kwaal en smerte dienstig zy. 
Of schort het uiterlyk aan een van 's lichaams leden, 
Zy kan geen' hulp besteeden, 
Of iets, dat tot geneezing strekt, 
Als 't lid bewonden, of met kleed'ren is bedekt. 
Dus moet een ider, die zich gaarne van zyn lyden 
En ziekte zag bevryden, 
Den arts ontvouwen naakt en klaar, 
Hoedanig hem de pyn van binnen treft, en waar. 
Dus moet elkeen, die zyn' kwetsuuren en zyn' wonden 
Gereinigd, en verbonden, 
En wederom geheeld wil zien, 

{==132==} {>>pagina-aanduiding<<}

't Getroffen lid ontbloot aan zynen wondarts biên. 
Gezonde naar het lyf, terwyl uw' kranke zielen 
Van droever kwaalen krielen, 
Dan 't zwakke lichaam ooit beschreid, 
Ziet hier den weg getoond, die ter geneezing leid. 
Zo lang gy u voor God rechtvaardigt, en de wonden 
En ziekten van uw' zonden 
Voor hem vergoelykt en bedekt, 
Word nimmer zyne gunst tot uwe hulp verwekt. 
Want schoon hy geensins by den lyfarts word geleeken, 
Maar alle zielgebreken, 
Hoe heimelyk, hoe diep gezet, 
Voor zyn doordringend oog ontdekt zyn klaar en net; 
En schoon hy nimmer het vermogen kan ontbeeren, 
Om alle kwaal te weeren, 
Geen mens beproeft die waarde kracht, 
Indien hy niet zyn' pligt van zyne zy' betracht. 
Dat liet hy duidelyk ons in zyn woord ontvouwen. 
En die het wel beschouwen, 
Zien zonder moeite Gods beleid 
Gegrond op reden, en verstand, en billykheid. 
Die leeren 't recht en God-betaamelyk te weezen, 
Geen' ziele te geneezen, 
Als die haar' ziekte smert en deert, 
En zyn' genade tot haar' troost en hulp begeert. 
Die leeren, dat geen' zucht tot redding, geen verlangen 
Het herte kan bevangen, 
Als dat het kwaad erkent voor kwaad, 
En in zyn' diepsten grond oprecht verfoeit en haat. 
Die leeren, dat de ziel geen' haat, maar welbehaagen 
Tot haare kwaal kan draagen, 
Wanneer zy die verbloemt, en dekt, 
En, zo veel in haar is, het Godlyk oog onttrekt. 
Waar 't anders, 't ging dan vast, dat God zyn' zegeningen 

{==133==} {>>pagina-aanduiding<<}

Den mensen op moest dringen. 
En wie, te recht beraân, en wys, 
Waardeert des Hoogsten gunst op zo geringen prys? 
Of legt den grooten God zo veel aan ons gelegen, 
Dat hy ons, ongenegen 
Naar onzen welstand zelf te staan, 
Van onze elende door zyne almacht zoude ontslaan? 
't Zy verre: zyn geluk, volmaakt in alle wyzen, 
Kan door ons heil niet ryzen; 
En weet van geen' vermindering, 
Schoon nimmer goed gebeurde aan eenig sterveling. 
Neen, neen: 't is blyks genoeg, dat overmaat van liefde 
Het Godlyk herte griefde, 
Wanneer hy in zyn' waarden Zoon 
Zich zelv' de kranke ziel tot arts heeft aangeboôn. 
't Is zucht genoeg, dat hy, in plaats van strenge straffen, 
Ons middel wil verschaffen, 
Tot heeling der gewonde ziel 
Van 't kwaad, waar in zy door haare eigen' schuld verviel. 
't Is gunst genoeg, dat ons die weldaad mag gebeuren 
Voor een oprecht betreuren, 
Een rond belyden van het kwaad, 
Goê wil, en bede om hulp tot redding uit dien staat. 
Gelukkig', die 't by tyds erkennen, en ontwaaken, 
En dus den ziel-arts naaken! 
Dien is in zyn' barmhertigheid 
Volkomen raad en baat voor alle kwaal bereid. 




{==134==} {>>pagina-aanduiding<<}

Het XXXIIste zinnebeeld.


De Kermiskraam.


{== afbeelding 	==} {>>afbeelding<<}
    

Toen ik een kind was, sprak ik als een kind, was ik gezind als een kind, overleide ik als een kind: maar wanneer ik een man geworden ben, heb ik te niet gedaan het geen eenes kinds was. 1Kor.xiii.11.
Wederom is het koningryk der hemelen gelyk een koopman, die schoone paerelen zoekt. Welke, hebbende eene paerel van groote waarde gevonden, ging heenen, en verkocht al wat hy had, en kocht dezelve. Math.xiii.45, 46.



{==135==} {>>pagina-aanduiding<<}

Op het XXXIIste zinnebeeld.

't Is kermis, en de kraamen staan. 
Dit doet de vreugd in jonge herten leeven, 
Die, om hun oogen te verzaân, 
Zich drom by drom naar de open' markt begeeven. 
Hier woelt en zwiert het onder een, 
Gelyk een zwerm van byën in de dalen, 
Daar kruid en bloemen 't veld bekleên, 
Om in hun korf den honigraat te haalen. 
Myne oogen schemeren in 't hoofd 
Van dat gedraaf, dat loopen, en dat dringen: 
Myne ooren ruisen, half verdoofd 
Door t'mengelen van roepen, speelen, zingen. 
Terwyl ik elk zyn' zinlykheid 
In zyn bedryf ten klaarste zie ontvouwen, 
Bevind ik my al zacht geleid, 
Daar wicht by wicht de poppekraam beschouwen. 
Hier toont zich elk van hun op 't meest 
Door 't gadeslaan van eenig ding bewoogen, 
Dat op den onbedreeven geest 
Kan werken met het hevigste vermogen. 
Trompet, en trom, en houte paard, 
Viool, en pop, en wat 'er meer mag weezen, 
Word hier, naar iders trek en aard, 
Gelyk wat groots, bespiegeld en gepreezen. 
En door 't gezichte niet voldaan, 
Wyl dat de lust kan tot bezitting noopen, 
Houd ider by zyne ouders aan, 
Om zich het stuk, dat hem bekoort, te koopen. 
Daar is het kind geheel vermaakt, 
En springt van vreugd, om 't goed, naar wens verkreegen, 
Als waar het aan een' schat geraakt, 

{==136==} {>>pagina-aanduiding<<}

Waar by geen ding ter waereld is te weegen. 
Onnozel wicht, zo denkt myn geest, 
Hoe word uw hert in blydschap dus ontstoken, 
Om 't geen voor 't einde van het feest 
Misschien zal zyn geschonden, en gebroken! 
Of zo gy 't al geheel bewaart, 
Wat waar vermaak, of weezendlyk genoegen 
Kuntge uit een houte beeld, of paard, 
Of ander tuig, u immer toe zien voegen? 
O! had gy 't recht gebruik van reên, 
Gy liet gewis die idelheden vaaren, 
En zoud verstand en tyd besteên, 
Om waarder goed met iver te vergaâren. 
Nu word dit, om de onnozelheid 
Van uw begrip, in deezen tyd geleeden, 
Op hoop, dat eens met meer bele[i]d 
Uw' keure zich zal schikken naar de reden. 
Maar ô! wat zyn, wat zyn 'er veel', 
In 's levens kracht, bedaagd, en reeds aan 't gryzen, 
Die in 't verkiezen van hun deel 
Geen meer verstand, als kinderen, bewyzen! 
Want wat 's de waereld toch, te zaam 
Met al haar goed, waar meê zy praalt voor de oogen? 
Wat anders, dan een' kermis-kraam, 
Vol nietigheên, met schynschoon overtoogen? 
Wat ziet men vaak haare eer en pracht, 
Haar' weelde, en schat, eer 't kermisfeest van 't leven 
Word door de dood ten eind gebragt, 
Op 't onvoorzienst den sterveling begeeven! 
En die hen al behouden kan, 
Tot 's levens zon in 't donder graf gaat daalen, 
Wat voordeel trekt zyn geest daar van? 
Niet meer, als 't kind uit poppegoed kan haalen: 
Niet meer, als dat zich 't herte streelt, 

{==137==} {>>pagina-aanduiding<<}

En in den last, waar meê het gaat belaaden, 
Wat groots en heerlyks zich verbeeld, 
Doch nimmer zyn' begeerte kan verzaaden. 
Noch jaagt en draaft schier iedereen 
Naar 's waerelds kraam, daar t'zaamgedrongen' hoopen 
Elkanderen byna vertreên, 
Om naar hun lust van haare waar' te koopen. 
Ja even als 't onweetend kind 
Al wat het heeft blymoedig af wil stappen, 
Om 't lieve speeltuig, dat het mint, 
Zo gaat het ook in deeze koopmanschappen. 
Al moet hier oordeel, en verstand, 
En redenskracht, en vryheid, en geweeten, 
Ja lyf en ziele zelf verpand, 
Geen nood, hier kan geen prys te waardig heeten. 
O oude kinders, hoe zo slecht! 
Ziet, wat gy al in uwe drift durft waagen. 
Al schynt het in uwe oogen recht, 
Gy zult het u eens jammerlyk beklaagen. 
De tyd genaakt, waar in het al, 
Dat 's waerelds kraam zo heerlyk nu doet pronken, 
Met aarde en hemel teffens zal 
Verzinken in een' zee van vuur en vonken. 
En ach! hoe zal, hoe zal het gaan, 
Als God, uw Heer en Vader, u zal vraagen, 
Wat met de goed'ren zy gedaan, 
Door zyne gunst uw' zorgen opgedraagen? 
Ik ys voor zulk een' rekenstond. 
En kan die schrik des Heeren, neêrgezeegen 
In uwes herten diepsten grond, 
Uw' zielen niet tot wyzer daad beweegen? 
O ja, ô ja, 't is nu de tyd, 
Om blyk te doen, dat ge in verstand en reden 
Geen' kinders, maar volwassen zyt, 

{==138==} {>>pagina-aanduiding<<}

Door 's Vaders goed rechtmaatig te besteeden. 
En vraagt gy, hoe dit toe zal gaan? 
Die uit den schoot des Vaders kwam op aarde, 
Bood u de schoonste waaren aan, 
By 's waerelds kraam oneindig hoog in waarde: 
Een' schat, die waarlyk 't hert verheugt; 
Een' paerel, meer dan alle goud gepreezen, 
Verheerlykt met den naam van Deugd, 
Om dat zy rein en duurzaam is van wezen. 
Tast, tast, als wyze koopliên, aan: 
Tast aan, terwyl 't u gunstig word gegeeven. 
Hier mag het billyk al op staan, 
Wat gy bezit, ja lyf, en ziel, en leven. 



Toezang.


    Stem: De eerste psalm. 
of, Het best op aard is een gerust gemoed.

I. 
Gelukkig mens, wiens zuiver zielgezicht, 
Bestraald met glans van 't onbeneveld licht, 
Weet tot den aard en 't wezen aller dingen, 
Die zich voor 't oog vertoonen, in te dringen, 
En wel bedacht, voorzichtig, met beleid, 
Elk stuk beschouwt in zyn' hoedanigheid! 
 
II. 
Geen valsche schyn, die listig de oogen streelt, 
Terwyl hy 't kwaad als heilzaam goed verbeeld, 
En duizenden misleid door snoode logen, 
Heeft immermeer op zyne ziel vermogen, 
Die 't deksel licht, en 't oog naar binnen keert, 
En ider ding op zynen prys waardeert. 

{==139==} {>>pagina-aanduiding<<}

III. 
Weg, waereld, weg met al uw poppegoed, 
Gy zyt te laag voor zo een eêl gemoed. 
Laat kinderen, door uw vertoog gevangen, 
Aan 't glimpig schoon van uwe waaren hangen; 
Dit manlyk hert, dat u in 't hert beziet, 
Acht all' uw' schat voor waan en enkel niet. 
 
IV. 
Dat heeft zyn oog gevestigd op een goed, 
Dat, waarlyk groot, en schoon, en vol van zoet, 
En niet bepaald aan klein getal van uuren, 
In eeuwigheid en onverwelkt zal duuren, 
En heeft, voor 't lot van zo een dierbaar heil, 
Al 't aardse goed, ja lyf en leven, veil. 
 
V. 
O eeuwig licht, daar 't al zyn licht van haalt, 
Geef, dat ons hert, meê van uw' glans bestraald, 
Der dingen stand rechtmaatig leer' bevatten, 
En ider stuk op zyne waarde schatten, 
Op dat het, niet door schalken schyn verleid, 
Uw waare goed verkiez' voor de idelheid. 





{==140==} {>>pagina-aanduiding<<}

Het XXXIIIste zinnebeeld.


Gewoonte maakt eelt.


{== afbeelding 	==} {>>afbeelding<<}
    

Ziet toe, Broeders, dat niet te eeniger tyd in iemand van u zy een boos ongeloovig hert, om af te wyken van den leevenden God. Maar vermaant elkanderen allen dag, zo lang het Heden genoemd word; op dat niet iemand uit u verhard werde door de verleiding der zonde. Hebr.iii.12, 13.
Daarna de begeerlykheid, ontvangen hebbende, baart de zonde: en de zonde, voleindigd zynde, baart de dood. Jakob.i.15.



{==141==} {>>pagina-aanduiding<<}

Op het XXXIIIste zinnebeeld.

    
Een stier, van jaagers dicht omzet, 
Daar duizend pylen, scherp gewet, 
Van alle zyden op hem doelen, 
En storten hem zo dicht en styf, 
Als hagelbuijen, op het lyf, 
Schynt de eerste scheuten wel te voelen. 
Dan doet de pyn, die 't yzer geeft, 
Hem brullen, dat 'er 't woud van beeft, 
En mens en dieren voor hem schroomen. 
Maar als de huid is vol gelaân, 
Schynt alle smerte weg te gaan, 
Als waar het staal zyn' scherpte ontnomen. 
Indien hy wist van overleg, 
Hy maakte zich ten eersten weg, 
En zou de vlucht veel liever kiezen, 
Dan zich te mengen in den stryd, 
En dus 't gevoelen met den tyd 
Tot zyne schaade te verliezen. 
Want hoe de smert hem minder raakt, 
Hoe meer zyn ondergang genaakt; 
Wyl elke schicht, in 't lyf gedreeven, 
Een' nieuwe wonde slaat, en 't bloed 
Hem des te meer ontvloeijen doet, 
Tot hem zyn' krachten gants begeeven. 
Dus ziet hy eindlyk van 't geweld 
Der felle jaagers zich bekneld, 
Onmachtig om hun hand te ontloopen, 
En moet het, hoe hy in 't begin 
Zich weerde, naar hun lust en zin 
Met een' gewisse dood bekoopen. 
Hoe leevendig verbeeld dat beest 

{==142==} {>>pagina-aanduiding<<}

Den slechten toestand van den geest, 
Die door het vleijen van de zinnen, 
Of omgang met het snood geslacht 
Der boozen, by gebrek van wacht, 
Zich van de zonde laat verwinnen! 
Die voelt in 't eerst wel meê de smert. 
Der zondeschichten in het hert, 
Naardien hem van het teêr gweeten, 
Ontwaakt op elke zondendaad, 
De afschuuwlykheid en straf van 't kwaad 
Erinnerd word, en toegebeeten. 
Maar ach! hy raakt van tyd tot tyd 
Hoe langs hoe meer 't gevoelen kwyt; 
Verstand en redenskracht versmooren; 
't Gewisse, in diepen slaap gebragt, 
Of toegeschroeid, en wreed verkracht, 
Laat zyne stem niet langer hooren. 
Zo krygt het kwaad, dat eerst met schroom 
Bedreeven wierd, den ruimen toom; 
En die voorheen, op 't hooren noemen 
Der zonde, in 't herte wierd ontroerd, 
Word, eindelyk zo wyd vervoerd, 
Dat hy 'er stoutlyk op zal roemen. 
Elk, wien dit stuk ten herte gaat, 
Roept nevens my, ô droeve staat! 
Wyl licht de reden kan beseffen, 
Dat, hoe 't gevoel te minder nypt, 
Hoe 's mensen ramp te meerder rypt, 
En des te wisser hem zal treffen. 
Maar schrikt ge, ô mens, voor 't ongeval, 
Dat zulk een' ziel bezuuren zal, 
Laat door het Goddelyk vermaanen 
't Gemoed in tyds ten beste raân, 
En schrik voor alle booze daân, 

{==143==} {>>pagina-aanduiding<<}

Die 't pad tot zulk een jammer baanen. 
Begeert gy een' gewissen raad, 
Wacht, wacht u voor 't begin van 't kwaad. 
Geeft vlytig acht op plaats en tyden: 
Zie toe, waar de ongerechtigheid 
Arglistig haare laagen leit, 
En leer 't gevaar omzichtig myden. 
Gelukkig, die, van wyzer geest 
Bezeten, dan het domme beest, 
Des jaageers schichten weet te ontvlieden! 
Al word het vluchten meest versmaad; 
Hier is 't de beste toeverlaat, 
En de allermeeste weêrstand bieden. 




{==144==} {>>pagina-aanduiding<<}

Het XXXIVste zinnebeeld.


De gryze kindsheid.


{== afbeelding 	==} {>>afbeelding<<}
    

Broeders, word geene kinderen in het verstand: maar zyt kinderen in de boosheid, en word in het verstand volwassen. 1Kor.xiv.20
Want gy, daar gy leeraars behoorde te zyn van wegen den tyd, hebt wederom van nooden, dat men u leere, welke de eerste beginselen van Gods woorden zyn: en gy zyt geworden [als] die melk van nooden hebben, en niet vaste spyze. Hebr.v.12.



{==145==} {>>pagina-aanduiding<<}

Op het XXXIVste zinnebeeld.

De levenskracht, die in het kind 
Noch zwak en teder zich bevind, 
Eist veelerlei behulpzaamheden 
Van leiband, loopstoel, en wat meer 
Kan dienen, dat het kindje leer' 
Op zyne voeten staan, en treeden. 
Maar als men eens een' gryzaard zag, 
Die in zyn' hoogbejaarden dag 
Dus eerst het leven aan ging vangen, 
En, als een kind in zynen stand, 
Een' loopstoel noodig had, of band, 
Tot stutsel voor zyn' zwakke gangen, 
Verwondering zou 't hert verslaan, 
En doen als opgetoogen staan. 
Doch laat het uwe ziel niet kwellen, 
O Waereldling, als gy bevind, 
Dat wy met zulk een ouden kind 
Niet schroomen u gelyk te stellen. 
Want schoon gy, door verheven waan, 
En eigenmin, u voor laat staan, 
Dat gy al lang begond te leeven, 
En lacchen zoud, om die, beducht 
Voor uwen val, uit trouwe zucht 
U 't kindertuig tot steun wou geeven; 
Het staat nochtans met u zo breed 
En schoon niet, als gy u vermeet. 
Neen, neen; hoe zeer ge u durft beroemen, 
Het leven, dat gy in u ziet, 
Verdient den naam van leven niet. 
Maar is veel eer een' dood te noemen. 
Al roert gy 't lichaam, en zyn' leên, 

{==146==} {>>pagina-aanduiding<<}

Al gaat gy met gezwinde schreên, 
Al kunt gy werken, drinken, eeten, 
Al zyt gy vaardig in 't bedryf, 
Dat opzicht heeft op 't aardse lyf, 
Dit mag nochtans geen leven heeten. 
Maar als de geest zich vlug, en sterk, 
En vlytig toont in 't groote werk, 
Van zynen Heer hem voorgeschreeven, 
Dat draagt, naar redelyk bescheid, 
In 't heilig woord ons voorgeleid, 
Alleen met recht den naam van leven. 
Dit leven is u onbekend, 
Terwyl zich uwe ziel gewent, 
Als dood of sluimerziek te rusten, 
Gestreeld, gekoesterd, en gevleid 
Door veelerlei bekoorlykheid 
Van lyfsvermaak en dwaaze lusten. 
Of komt zomwylen uw gehoor 
't Gewag van 't waare leven voor, 
Gy laat het ongevoelig vaaren, 
Als waar 't voor u noch veel te vroeg, 
En zyn beginsel tyds genoeg 
Te aanvaarden in uwe oude jaaren. 
O dwaasheid, die geen' weêrga vind, 
Dan eerst, gelyk een teder kind, 
[B]egin te maaken van het leven, 
Wanneer de tyd ten einde neigt, 
En ider uur het leven dreigt 
Zyn' laatsten ademtocht te geeven! 
En ach! wat word hier menig mens 
Versteeken van zyn' hoop en wens! 
Wat moet, wat moet 'er menig sterven, 
Eer hy het leven eens genoot, 
En sterven, gants van hoop ontbloot, 

{==147==} {>>pagina-aanduiding<<}

Dat hy het leven ooit zal erven! 
Wys is hy dan, en wel bedacht, 
Die 't leven van den geest betracht, 
En zynen leeftyd niet by dagen, 
By maanden, noch by jaaren meet, 
Maar by den voortgang, dien hy deed 
In 't doen van 's Hemels welbehaagen! 
Die heeft in waarheid lang geleefd, 
Of schoon hy in zyn' jongheid sneeft. 
En stygt hy op tot hooge jaaren, 
De grysheid, op het pad der deugd 
Gevonden, strekt zyn' ziel tot vreugd, 
En eene kroon voor zyne haaren. 





{==148==} {>>pagina-aanduiding<<}

Het XXXVste zinnebeeld.


Vryheid, blyheid.


{== afbeelding 	==} {>>afbeelding<<}
    

Maar wy hebben goeden moed, en hebben meer behaagen, om uit het lichaam uit te woonen, en by den Heere in te woonen. 2Kor.v.8.
Staat dan in de vryheid, met welke ons Christus vrygemaakt heeft, en word niet wederom met het jok der dienstbaarheid bevangen. Gal.v.1.



{==149==} {>>pagina-aanduiding<<}

Op het XXXVste zinnebeeld.

Die, in een' kerker opgeslooten, 
Van licht en mensen is verstooten, 
Met enge boeijen zwaar belaân, 
Gevoelt natuurlyk 't hert bevangen 
Van onophoudelyk verlangen, 
Dat hooger macht hem kome ontslaan: 
Op dat hy, voor het naare duister, 
Geniet' den minnelyken luister, 
En 't lieve schynsel van den dag; 
En, van verdriet en dwang ontheven, 
Met vrienden en bekenden leeven, 
En vreugd in vryheid scheppen mag. 
Ja kon hy zelf de staale banden 
Van voeten scheuren, en van handen, 
Hy stelde list en kracht te werk, 
Door vlyt en moeite niet bezweeken, 
Om door de muuren heen te breeken, 
Hoe wel bezorgd, hoe vast, en sterk. 
Al wierd, in dat bepaalde leven, 
Van alles hem volop gegeeven; 
Al mogt hem, om in lust te baân, 
Zyn volle wens altyd gebeuren, 
Noch zou hy 't voor wat beters keuren, 
Uit zyn' gevangenis te gaan. 
Zo word naar 't lichaam vry te weezen 
By ider als wat groots gepreezen. 
En 't gaat ons, dwaazen, niet aan 't hert, 
Schoon de ed'le ziele zit gevangen: 
Ja zelf gevoelt zy geen verlangen, 
Dat eens haar staat verwisseld werd'. 
De waereld, en dit aardse leven, 

{==150==} {>>pagina-aanduiding<<}

En 't lichaam, schoon het, niet omgeeven 
Met banden en gevangenis, 
Op vryheid schynt te mogen roemen, 
zyn een gevangen huis te noemen, 
Waar in de geest gekerkerd is. 
De rechte vryheid is hier boven, 
Daar de Engelen den Hoogsten looven 
In ongemeeten' heerlykheid. 
Daar heeft de ziel haar' beste vrinden, 
Daar is haar goed en erf te vinden, 
Haar huis en wooning toebereid. 
De zon is doof, en zonder glansen, 
By 't helder licht, dat 's hemels transen 
Doorschynt met onbevlekten gloed. 
En wat men zich hier zoets verbeelde, 
't Is bitter by de zuiv're weelde, 
Die 't geestendom verkwikt en voed. 
O! kon de ziel dit recht bezinnen, 
Hoe zou de zucht haar overwinnen 
Tot zulk een' staat, vol lust en eer! 
Wat zou zy een' begeerte toonen, 
Om uit het lichaam uit te woonen, 
En in te woonen by den Heer! 
Kon haar verlangst den tyd doen ylen, 
De jaaren wierden korte mylen, 
En ider dag een oogenblik. 
Of kon zy zelf haar' banden breeken, 
Zy vloog naar de eeuwig-klaare streeken, 
Verr' boven 's waerelds damp en slik. 
Al wierd haar volle keur gegeeven 
Van al wat groot is, en verheven, 
En schoon, en lustig hier op aard; 
Al mogt zy kroonen rykstaf draagen, 
Niets zou haar in het minst vertraagen, 

{==151==} {>>pagina-aanduiding<<}

Of wederhouden in haar' vaart. 
Maar ach! het meeste deel der mensen 
Gevoelt geen' and'ren trek of wensen, 
Als dat het aardse levenslot 
Een' reeks van jaaren mag beklyven: 
Ja kon men hier oneindig blyven, 
Men liet den hemel wel aan God. 
Van waar dat dwaaze welbehaagen, 
Als dat de ziel, van de eerste dagen 
Tot haar' gevangenis gewend, 
Al vroeg aan ketens van de zonden 
En kwaâ begeerten vastgebonden, 
Geen beter goed noch leven kent? 
O jammerlyke stand der zielen! 
Wat volgt, wat volgt u op de hielen 
Een sleep van bitter ongeval! 
Want hoe gy hier naar lust moogt haaken, 
Eens zal nochtans de dag genaaken, 
Die 's waerelds kerker sloopen zal. 
En schoon dit leed noch veele jaaren, 
Haast zal het uur zich openbaaren, 
Dat, 's lichaams banden losgedaan, 
Verbroken, en van een gesprongen, 
De ziel, haars ondanks, word gedwongen 
Uit 's levens kerker uit te gaan. 
Dan word zy wel van de eene ontbonden, 
Maar ziet eerlang zich weêr verzonden 
Tot andere gevangenis, 
Daar zon, noch maan, noch sterren schynen, 
En 't yselyk gevoel van pynen 
Het eeuwig loon der dwaasheid is. 
Laat u, ô Mens, dit lot verschrikken, 
Op dat zich van de zondestrikken 
Uw' ziel eens mag ontslaagen zien. 

{==152==} {>>pagina-aanduiding<<}

De Hoogste laat u hier toe nooden; 
Zyn' bystand word u aangebooden, 
Om dat gevangenhuis te ontvliên. 
Zo kunt gy, trouwe deugdenwerker, 
Met vreugde gaan uit 's lichaams kerker, 
Om eens, in Gods paleis geleid, 
Te deelen, met zyn' lievelingen, 
In de overdierb're zegeningen 
Van vryheid, en van heerlykheid. 



Toezang.


Stem: Hoe ongelyken lot.

I. 
Is 't leven hier zo zoet, 
Zo vol van heil en goed, 
O dwaaze mensen! 
Dat uw' genegenheên, 
Uw' zuchten en gebeên, 
Uw' hoop, en wensen 
Gestadig tot geen ander einde strekken, 
Dan om dien draad veel' jaaren uit te rekken? 
Ach! neen; ach! laat ter deegen 
Uw' ziel de zaake weegen, 
En in den grond bezien het aardse leven; 
Zo leertge op klaare blyken 
Een beter vonnis stryken, 
Zo word uw hert van beter zucht gedreeven. 
 
II. 
Wat is toch hier beneên, 
Dan zorg en moeilykheên, 
Dan pynlyk slaaven, 

{==153==} {>>pagina-aanduiding<<}

Dan kommer, angst, en smert, 
Waar in gestaâg het hert 
Zich vind begraaven? 
Daar hoop en vrees geduurig t'zaamen stryden, 
En doen de ziel oneindig kwelling lyden, 
Daar geen gevoel van lusten 
De neiging immer blusten, 
En naauw een blik van vreugde word genooten, 
Die niet in korte stonden 
Gestoord word en geschonden, 
En met verdriet en bitterheid begooten. 
 
III. 
Wat is 'er dan op aard 
Zo schoon, zo groot, zo waard, 
Dat ons zou binden? 
Ach! neen;'laat uw gemoed, 
Bewust van beter goed, 
Dien trek verslinden, 
En achten slechts dit tydelyke leven 
Een worstelperk, en loopbaan, om te streeven, 
In hoop en sterk verlangen, 
Naar 't doelwit, opgehangen 
Door Gods genaê voor die hier manlyk stryden, 
Om in het lot te deelen, 
Dat, zonder te verveelen, 
En nooit bezwalkt, de zielen zal verblyden. 





{==154==} {>>pagina-aanduiding<<}

Het XXXVIste zinnebeeld.


Wat is zy vaardig!


{== afbeelding 	==} {>>afbeelding<<}
    

Kan ook eene vrouw haaren zuigeling vergeeten, dat zy zich niet ontferme over den zoon haares buiks? Of schoon deeze vergat, zo zal ik toch u niet vergeeten. Zie, ik heb u in de beide handpalmen gegraveerd. Ezai.xlix.15, 16.
Wat zullen wy dan tot deeze dingen zeggen? Zo God voor ons is, wie zal tegen ons zyn? Die ook zynen eigenen Zoon niet gespaard, maar hem voor ons allen overgegeeven heeft, hoe zal hy ons ook met hem niet alle dingen schenken? Rom.viii.31, 32.



{==155==} {>>pagina-aanduiding<<}

Op het XXXVIste zinnebeeld.

Indien een moeders oog haar' dierbeminde vrucht 
Zich naar een' waterkant onkundig zag begeeven, 
Hoe zou de liefde straks, voor ongeval beducht, 
Haar teder hert doen slaan, en all' haar' leden beeven! 
Hoe ras zou haar die zucht doen smyten aan een' kant 
Al wat haar bezig hield, en haare voeten reppen 
Met oversnelle vlucht, om met een' wakk're hand 
Het onbedachte wicht voor 't vallen te onderscheppen! 
En of zy 't in dien drift aanvatte met een' greep, 
Die 't kind, door smerts gevoel, een' keel deed open zetten, 
Geen nood, teryl zy zag door dien onzachten neep 
't Verderf van 't lieve kroost, en haaren druk beletten. 
Ja kon het wichje zelf zich brengen voor 't verstand, 
Hoe na de ontyde dood zyns levens knopje plukte, 
Het dankte 's moeders zorg, en kuste haare hand, 
Die 't, schoon met ongemak, zyn' ondergang ontrukte. 
Die zyn' gedachten eens op zulk een voorval legt, 
Kan niet genoegzaam zich verwond'ren, in 't betrachten, 
Hoe vast de liefde hier haar' banden heeft gehecht, 
Dat alles wyken moet voor haare zoete krachten. 
Maar lust het u, ô Mens, de liefde in sterker vuur 
Te zien ontsteeken, laat uw hert, om hoog geheven, 
Zich spiegelen in God, den Schepper van natuur, 
Die 't moederlyk gemoed dien trek heeft ingegeeven. 
Een sprak zyn mond een woord; Kan ook een moeders hert 
Haar' teêren zuigeling vergeeten, haaren zoone, 
Haare eigen' lichaams vrucht verzuimen, dat ze in smert 
En ongeval aan hem geen medelyden toone? 
En of schoon deeze zo ontaard wierd van gemoed, 
Dat moederzorg en zucht wierd uit de ziel versmeeten, 
En zy 't onnozel wicht, haar eigen vlees en bloed, 

{==156==} {>>pagina-aanduiding<<}

Vergat, zo zal ik u toch nimmermeer vergeeten. 
Ik heb u in de palm van de eene en and're hand 
Wel duidlyk gegraveerd met onuitwisb're trekken; 
Zo kan dat beeld gestaâg in hert en ingewand 
Tot u en uw behoud myn' zorg en goedheid wekken. 
O aangenaame taal! wat klinkt gy zacht en zoet! 
Wie zou, na zulk een woord, voor ongeval vertzaagen! 
Wie zou 't, in allen stand, niet rustig van gemoed, 
Op zulk een' toeverlaat, met zynen Vader waagen! 
Ja, trouwe zielen, die eenvoudig, en oprecht, 
En nederig, en klein, als kinders, zoekt te leeven, 
Ziet hier een' grond, daar uw vertrouwen op gelegd 
Door alles onverzeerd en veilig heen kan streeven. 
Geen moeders oog bewaakt haar' zuigeling zo teêr, 
Als u het liefden-oog van uw' getrouwen Vader, 
Op dat geen struikelstoot of steen uw' voet bezeer', 
En geene waare ramp tot uwe tenten nader'. 
Al gaat gy nu en dan op onheils waterkant, 
Daar 't wis verderf, zo 't schynt, beloert uw lieve leven, 
Hy hoed u voor den val door zyn' genaden-hand, 
Om niet ontydig door 't gweld der dood te sneeven. 
En of gy ook zomtyds, door onbedachtzaamheid, 
En 's waerelds schoon en zoet, van 't rechte spoor geweeken 
U wendde naar den weg, die ten verderve leid, 
Noch zal, tot uw behoud, zyn' zorge niet ontbreeken. 
Hy gaf ons zyn' belofte in 't heilig woord te pand, 
Dat hy 't eenvoudig hert in zyn' verborgenheden 
Zal onderwyzen, en verlichten in 't verstand, 
Tot kennis van den weg, waar langs het heeft te treeden. 
Maar dikwils gaat het hier, als 't met de moeder doet, 
Dat God, om voor 't verderf zyn' kinders te behoeden, 
Hen knelt met eenen neep van droefheid in 't gemoed, 
Of aantast met den prang van harde tegenspoeden. 
Gebeurt u zulk een lot, ô laat geen ongeduld. 

{==157==} {>>pagina-aanduiding<<}

Uw hert bevangen, of tot morren u verrukken; 
En schoon gy u de maat van lyden zagt vervuld, 
Laat nimmer uw gemoed van wanhoop onderdrukken. 
Erkent in al uw kruis de minnelyke hand 
Van uwen Vader, die u treft met liefdeslagen, 
Om u te rukken uit uw doolend onverstand, 
En, door een' korte smert, uit eindelooze plaagen. 
Gebruikt zyn' geeselroê tot vordering in deugd. 
Zo zal zy u geen last, maar zoete wellust weezen; 
Zo word u 't kruis een' bron van onnadenkb're vreugd, 
En stof van roem en dank, eerst hier, en dan na deezen. 




{==158==} {>>pagina-aanduiding<<}

Het XXXVIIste zinnebeeld.


Na lust volgt leed.


{== afbeelding 	==} {>>afbeelding<<}
    

Ik zeg dan dit, en betuig het in den Heere, dat gy niet meer wandelt, gelyk de andere heidenen wandelen in de idelheid van hun gemoed, verduisterd in 't verstand, vervreemd zynde van het leven Gods, door de onweetenheid, die in hen is, door de verharding van hun hert. Efez.iv.17,18.
Dat u niemand verleide met idele woorden: want om deeze dingen komt Gods toorn over de kinderen der ongehoorzaamheid. Zo zyt dan hun medegenooten niet. Efez.v.6, 7.



{==159==} {>>pagina-aanduiding<<}

Op het XXXVIIste zinnebeeld.

Het jonge wicht, van speelzucht ingenomen, 
Schept zyn vermaak in 't springen van den hond, 
En streelt zyn' vacht, en, zonder kwaad te schroomen, 
Steekt zelf de hand gerust in zynen mond, 
Terwyl het dier, met heen en weêr te jaagen, 
Te kwispelen, en zich in bocht op bocht 
Te wentelen, een blyk geeft van behaagen, 
Als wierd het meê gedreeven van dien tocht. 
Maar 't vinnig beest, in 't eind dat speelen moede, 
Of wat te hard gegreepen in de huid, 
Snaauwt toe, en byt het kind in zyne woede, 
Dat all' de vreugd in smert en druk besluit. 
O Waereldling, die uwe levensdagen 
In aards vermaak dwaaslustelyk verslyt, 
Zie hier het lot, dat voor uw waanbehaagen 
Beschooren is, of in, of na deez' tyd. 
De waereld toont een bly en lustig wezen, 
En lacht u toe met vriendelyk gelaat, 
Op dat zy dus uw' ziele zou beleezen, 
Als gaf zy niet, dan vreugde zonder maat. 
Gy doet, als 't kind. Van speelzucht overwonnen, 
En zonder vrees voor onheil of gekwel, 
Haalt uwe ziel te los en onbezonnen 
De waereld aan, en geeft zich meê in 't spel. 
Wat spel is dit? Het spel van schat-vermeêren, 
Van hoog in eer te praalen, en is staat, 
Het lyf met goud te sieren, en met kleêren, 
En staâg te baân in weelde en overdaad, 
Daar 't oog verdoolt in keur van lekkernyen, 
't Gezelschap zich vermaakt in id'le reên, 
En tydgekwist, en wuste danseryen, 

{==160==} {>>pagina-aanduiding<<}

By zang en spel, gedommeld onder een, 
Die oor en hert verrukken door hun klanken, 
Of daar zich 't vlees in dwaaze min voldoet, 
Of, door 't genot van uitgeleezen' dranken, 
Naar eis van smaak, de tong haar' drinklust boet. 
Naar deeze trek, of geene 't hert kan paaijen, 
Weet zich met list de waereld stadig aan, 
Als 't hondje doet, te buigen,en te draaijen, 
Om des te meer haar' banden vast te slaan. 
Door dat gestreel, dat toverachtig vleijen, 
En elk volop te geeven naar zyn' zin, 
Laat zich de ziel te jammerlyk verlei'en, 
En kleeft gerust aan 't spel jaar uit, jaar in. 
O dwaaze, wien dit ondier kan bekooren! 
Zie toe, zie toe, waar meê gy t'zaamenspant. 
Een zelve deel, als 't kind, is u beschooren, 
Een felle beet van 's waerelds scherpen tand. 
Al schynt zy niet gevaarlyk in uwe oogen, 
Al toont zy steeds een' vriendelyken aard, 
Gy vind eerlang elendig u bedroogen, 
Als eens te recht haar grond zich openbaart. 
Zy draagt vermomd een' draakenstaart, en tanden 
Als van een' leeuw, den springhaan net gelyk, 
Dien Gods gezant op Patmos dorre stranden 
Zag klimmen uit het eeuwigduister ryk. 
Hoe menig wierd van haar geweer getroffen, 
Wanneer zy hem vervolgde met haar' haat, 
En van den top des aanziens neêr deed ploffen, 
Ten doelwit van elende, spot, en smaad! 
En noch waar 't goed, dat ider in zyn leven 
Dit lot beproefde, op dat een' korte smert 
Hem noch in tyds een klaar gezicht mogt geeven, 
En drukken diep een afkeer in zyn hert. 
Maar ach! hoe zal, hoe zal die valse byten, 

{==161==} {>>pagina-aanduiding<<}

En steeken met onlydelyke pyn, 
Die in haar spel hun gantse leven slyten, 
Als 't mommekleed van uiterlyken schyn 
Eens door de dood gescheurd word, en verschooven! 
Voor al, wanneer Gods Zoon op eene wolk 
Ontzachelyk als rechter daalt van boven, 
Om rekening te houden met zyn volk; 
Als, 't veinzen uit, de waereld, snel verdweenen, 
Met al, waar door zy 't herte nu behaagt, 
Niets overlaat, dan naberouw en weenen, 
Een' worm van spyt, die eeuwig plukt en knaagt. 
O droevig eind van 't bly-beginnend speelen! 
Schei uit, ô Mens, van dat onzalig spel, 
Om in de vreugd, die grond heeft, hier te deelen, 
En na de dood in 't eeuwigduurend wel. 




{==162==} {>>pagina-aanduiding<<}

Het XXXVIIIste zinnebeeld.


Wrang in 't einde.


{== afbeelding 	==} {>>afbeelding<<}
    

Want het bedenken des vlees is de dood; maar het bedenken des geests is het leven en de vrede: Daarom dat het bedenken des vlees vyandschap is tegen God: want het onderwerpt zich Gods wet niet; want het kan ook niet. En die in het vlees zyn, kunnen Gode niet behaagen. Rom.viii.6,7,8.



{==163==} {>>pagina-aanduiding<<}

Op het XXXVIIIste zinnebeeld.

Riviertje, dat, gesprooten 
Uit ryke waterwel, 
Van 't hoog gebergte snel 
Langs menig veld al ruisend komt gevlooten, 
Daar 't zuiver nat de lust 
Van mens en dieren blust, 
In heeten dorst van mens en dier genooten; 
Al zyn uw' koele stroomen 
Zo klaar, als kristallyn, 
Zo fris, als zoete wyn, 
Gy stort, aan 't eind van uwen loop gekomen, 
In 't zeenat uwen vloed, 
Daar al dat klaar en zoet 
Door 't pekel word verdoofd en weggenomen. 
O stroom van aards vermaaken! 
O wyde waerelvloed, 
Wiens wateren zo zoet, 
Zo aangenaam aan domme herten smaaken, 
Dat duizenden, verleid 
Door uwe aantrekk'lykheid, 
In graage lust naar uw' genieting haaken; 
Hoe zeer gy kunt bekooren, 
Gy moet ten laatsten meê 
Verzinken in een' zee, 
Daar al uw zoet vergaan moet, en versmooren; 
De zee van ondergang, 
Zo bitter, en zo wrang, 
Door 't hoog besluit des Hemels u beschooren. 
Zo hebt gy met de stroomen 
Een' zelven loop en deel; 
D[o]ch overgroot verscheel, 

{==164==} {>>pagina-aanduiding<<}

Als in 't gemoed de vrucht word waargenomen, 
Die de uitloop van uw' vloed 
Voor uw' genieters d[o]et 
Uit uwen grond ten laatsten boven komen. 
Want schoon de beek aan 't ende 
Vloeit in de zoute zee, 
Dat doet aan niemand wee. 
Maar die tot u zyn' lust onmaatig wendde, 
Stort, als gy hem ontgaat, 
Met een in droeven staat, 
In diepe zee van jammer en elende. 
Dies willen wy u haaten, 
Beschroomd voor zulk een lot, 
En 't zoet van uw genot 
Voor anderen gewillig overlaaten, 
Naardien toch al het nat, 
In uwen schoot bevat, 
Zelf in deez' tyd de ziele niet kan baaten. 
Wy weeten and're beeken, 
Waar by uw vleijend zoet 
Zo bitter is, als roet; 
Wier edel vocht, nooit waardig vergeleeken, 
Der zielen graage lust 
Voldoet, en lieflyk blust, 
En nimmer ons ontgaan kan, noch ontbreeken. 
Deez' reine plassen strekken, 
Veel meer, dan Gods Jordaan, 
Om ons geheel te ontslaan 
Van ziekte, en kwaal, en haatelyke vlekken: 
Die kunnen in ons hert, 
Hoe zeer van angst benerd, 
Een' blyden troost en zoet genoegen wekken. 
En als uw stroom moet daalen, 
En sleept zyn' minnaars meê 

{==165==} {>>pagina-aanduiding<<}

In onheils diepe zee, 
Daar niemand ooit het hoofd kan boven haalen. 
Stort elk met deezen vloed 
In eene zee van goed, 
Die eeuwig stroomt, en oevers kent, noch paalen. 
Zo iemand zoekt te weeten, 
Hoe 't beekje zy genoemd, 
Daar hert en tong van roemt, 
Die word terstond zyn antwoord toegemeeten; 
Die heuchelyke vloed, 
Zo klaar, zo ryk, zo zoet, 
Zo vol van heil, is Liefde Gods geheeten. 
Weg dan, uw' wat'ren stinken, 
Dies willen we u voortaan 
O waereldvloed, versmaân, 
Om stadig uit deez' weeldebeek te drinken, 
Tot dat wy, hel en dood 
Ontzwommen, in den schoot 
Der zee van heil voor eeuwig gants verzinken. 




{==166==} {>>pagina-aanduiding<<}

Het XXXIXste zinnebeeld.


Niet zonder hulp.


{== afbeelding 	==} {>>afbeelding<<}
    

Het heeft u bedorven, ô Izraël, want in my is uwe hulp. Hoz.xiii.9.
Niet dat wy van ons zelven bekwaam zyn iet te denken, als uit ons zelven: maar onze bekwaamheid is uit God. 2Kor.iii.5.
Daarom zegt [de Schrift]; God wederstaat de hoovaardigen, maar den nederigen geeft hy genade. Jacob.iv.6.



{==167==} {>>pagina-aanduiding<<}

Op het XXXIXste zinnebeeld.

De vogel, door het aas bewoogen, 
Dat, op gehangen voor zyne oogen, 
Hem lokt met hoope van vermaak, 
Als waar 't uit gunst hem aangebooden, 
Heeft geenen hulp of dienst van nooden, 
Op dat hy in den strik geraak'. 
Maar als hy nu, met zyn verlangen 
Te boeten, in den strik blyft hangen, 
Hy komt 'er geensins weder uit, 
Al woelt en werkt hy naar vermogen, 
Ten zy een' hand van mededoogen 
Den toegehaalden knoop ontsluit. 
O Mens, die roemt in uw' gedachten 
Op ryke gaaven, groote krachten, 
Zie hier het beeld van uwen stand. 
De waereld is een woud te noemen, 
Waar in de zonde, waard te doemen, 
Een' menigte van strikken spant. 
Om aan die koorden vast te raaken, 
Is 't lokaas van haar waanvermaaken, 
Waar meê zy listig streelt en vleit, 
Waar door zy uw' verkeerde zinnen 
Tracht in te neemen, en te winnen, 
Gestadig voor uw oog bereid. 
Hier hoeft niet meerder by te komen, 
Wyl 't hert, door 't schynzoet ingenomen, 
U telkens noopt, en krachtig troont, 
Tot dat uw' wil zich laat verrukken, 
Om nevens and'ren 't goed te plukken, 
Dat zo bekoorlyk zich vertoont. 
Dus komt gy zelf, door list bedroogen, 

{==168==} {>>pagina-aanduiding<<}

Als 't vogeltje, in den strik gevloogen. 
Maar zult gy dien benaauwden band, 
Wiens droeve prang den geest doet zuchten, 
Eens wederom naar wens ontvluchten, 
Dat eist een' hulp van hooger hand. 
Dit tuigen Gods gewyde bladen, 
Met blyk op blyken overlaaden, 
Dat niemand raakt van zonde vry, 
Zo God niet zelf, van liefde ontsteeken, 
Hem ondersteune, en help' verbreeken 
De koorden van haar' slaaverny. 
Dit hebben all' Gods lieve vrinden, 
Geleerd uit leevend ondervinden, 
Door allen reeks van tyden heen, 
't Zy ze op zich zelv' of and'ren letten, 
Om Gods genade in top te zetten, 
Erkend en williglyk beleên. 
Dit deed hen, met eerbiedig schroomen 
In 't diepst des herten ingenomen, 
Voorzichtig stuuren hunnen voet, 
En boven al zich angstig wachten, 
Dat geen' vermetele gedachten 
Ooit ingang vonden in 't gemoed. 
Dit deed hen in een diep verneêren, 
Als kindertjes, voor God verkeeren, 
En (recht als maagd of dienaar plag 
Op hunne meesters en hun vrouwen) 
Hun oogen steeds gevestigd houwen 
Op 's Heeren handen vol ontzach. 
Dat deed hen, als hun wank'le treden 
Zomwylen waaren afgegleeden 
Van 't spoor der Godgewyde wet, 
Den Hoogsten om genade smeeken, 
En kracht, op dat van haar' gebreken 

{==169==} {>>pagina-aanduiding<<}

De ziel verlost wierd en gered. 
En wat is anders ook de reden, 
Waarom Gods woord ons in gebeden 
Beveelt te waaken stadig aan, 
Als dat wy daar uit zouden merken, 
Dat God altyd ons moet versterken, 
Om van de zonden ons te ontslaan? 
O! laat dit steeds voor de oogen zweeven, 
Zo word uw hoogmoed neêrgedreeven, 
Zo leert ge altyd op God te zien, 
En hem in kleinheid aan te hangen, 
Om kracht van zyne gunst te ontvangen, 
Waar door gy 't kwaade moogt ontvliên. 
O! laat gestadig uw' gedachten 
Met ernst dit ernstig woord betrachten 
Van Jezus grooten Afgezant, 
God staat altyd den hoogmoed tegen, 
Maar geeft aan 't ned'rig hert zyn' zegen, 
    Zo zyt gy zalig in uw' stand. 




{==170==} {>>pagina-aanduiding<<}

Het XLste zinnebeeld.


't Verschil is groot.


{== afbeelding 	==} {>>afbeelding<<}
    

Daar is een, die uitstrooit, welken noch meer toegedaan word; en een die meer inhoud, dan recht is, maar het is tot gebrek. De zegenende ziel zal vet gemaakt worden; en die bevochtigt, zal ook zelf een vroege regen worden. Spreuk.xi.24, 25.
Daar is een kwaad, dat krankheid aanbrengt, ['t welk] ik zag onder de zon, Rykdom van zyne bezitters bewaard tot hun eigen [k]waad. Pred.v.12.
Want met dezelve maat, waar mede gylieden meet, zal u weder gemeeten worden. Luk.vi.38.



{==171==} {>>pagina-aanduiding<<}

Op het XLste zinnebeeld.

Hoe meer men schept uit eenen put, 
Hoe beter vocht hy uit zal geeven, 
Dat mens en dieren komt te nut, 
Tot dienst en onderstand van 't leven. 
Maar staat hy stil en ongemoeid, 
Haast zullen zyne wat'ren stinken, 
Met vuile slym en slyk begroeid, 
En niet bekwaam zyn om te drinken. 
Dit leert bevinding stadig aan: 
Dies weet een ider wel te waaken, 
Op dat zyn put, door stil te staan, 
In zulken staat niet mag geraaken, 
Maar, dag'lyks menigmaal bezocht, 
Voldoe aan zyn' begeerte en wensen, 
En houde een fris en helder vocht, 
Tot nut gebruik voor vee en mensen. 
Ja schoon zomwylen menig vat 
Slechts op den grond wierd uitgegooten, 
Zo dat 'er van 't geschepte nat 
Geen dienst of voordeel wierd genooten, 
Hy achte die verkwisting nut, 
Als die hem grooter kwaad deed myden, 
Dat, door 't bederf van zynen put, 
Eerlang hem zeker stond te lyden. 
Terwyl dit beeld voor de oogen leit, 
Zien we ons uit die bespiegelingen 
Een' zoete bron van nuttigheid 
En leering voor 't gemoed ontspringen. 
De put verbeeld het aardse goed. 
Is dat gestadig in 't beweegen 
Tot dienst van nood en arremoed, 

{==172==} {>>pagina-aanduiding<<}

Zo is het een g[e]wenste zegen, 
Zo brengt het nut en voordeel aan, 
Zo kan het zyn' bestuurders geeven 
Een' bron van heil, wiens wat'ren gaan 
En springen tot in 't eeuwig leven 
Maar blyft die put onaangeraakt, 
Hy zal vervuilen en bederven, 
Zo dat zyn' heer daar uit genaakt 
Het droevig lot van eeuwig sterven, 
Verstooten in den diepen put 
Van knaagend hertzeer en elende, 
Waar in geen grond den zinker stut, 
En 't onheil paalen kent noch ende. 
O Mens, die steeds een' neiging voed, 
En wenst, en haakt met hert en zinnen, 
Om uwen put van schat en goed 
Te doen vermeerderen en winnen, 
Zie hier een Simsons kaakebeen, 
Een' Mozes staf voor u ontdekken, 
Om uit den harden grond of steen 
Een' ryke waterwel te wekken, 
Die hier uw' schatput rein behoed, 
En naderhand doet overvloeijen, 
En tot een' beek, ja zee van goed 
En onwaardeerb'ren zegen groeijen. 
Dat 's vaardige milddaadigheid, 
Waar aan het woord van Gods belooven 
Die groote kracht heeft toegezeid; 
By Jezus, als hy daalt van boven, 
Gezeteld op het luchtgewelf, 
Zo hoog te schatten, en te pryzen, 
Als had hy waarlyk aan zich zelv' 
Haar' liefdewerking zien bewyzen. 
Wel aan, wingierig hert, wel aan, 

{==173==} {>>pagina-aanduiding<<}

Laat voordeel u de hand doen reppen, 
Om uit uw' put gestadig aan 
Tot dienst van uwen Heer te scheppen. 
Schep ryklyk, schep met lust en vreugd, 
Van zorg en bange vreeze ontheven, 
Dat zal meer glans aan uwe deugd, 
En u te meerder zegen geeven. 
Al zagt ge uw' haaf zomtyds besteên 
Aan eenig mens van slechte waarde, 
Zo dat gy vruchtloos, naar het scheen, 
Stortte uwe wat'ren over de aarde, 
Dat kwelle uw hert met geen verdriet, 
Noch moet in weldoen u verhind'ren, 
Dewyl het uw' vergelding niet 
In 't allerminste kan vermind'ren. 
Wel aan, wingierig hert, wel aan, 
Laat uwen put niet stille staan. 




{==174==} {>>pagina-aanduiding<<}

Het XLIste zinnebeeld.


De veilige toevlucht.


{== afbeelding 	==} {>>afbeelding<<}
    

Gelyk zich een vader ontfermt over de kinderen, ontfermt zich de Heer over de geene, die hem vreezen. Want hy weet, wat maaksel wy zyn, gedachtig zynde dat wy stof zyn. Psal.ciii.13,14.
Wie zal beschuldiging inbrengen tegen Gods uitverkoorenen? God is 't die rechtvaardig maakt. Wie is 't die verdoemt? Christus is 't, die gestorven is; ja, dat meer is, die ook opgewekt is, die ook ter rechterhand Gods is, die ook voor ons bid. Rom.viii.33,34.



{==175==} {>>pagina-aanduiding<<}

Op het XLIste zinnebeeld.

De bullebak mag 't kind verbaazen 
Door zyn vertoog en leelyk raazen, 
Maar strekt het ook tot nut en goed, 
Naardien hy 't leert de stoutheid myden, 
En, diep bevrees voor eenig lyden, 
Naar zyne moeder vluchten doet; 
Op dat het, van haar' arm omvangen, 
Haar' liefde en bystand mag erlangen, 
En, stil gezet op haaren schoot, 
Vertroost, gekust, en weêr bevredigd, 
Van haar beschermd zy, en verdedigd 
Voor 't dreigende gevaar en nood. 
Gy, die de waereld hebt begeeven, 
Met haar vermaak en idel leven, 
Om naar den hoogsten stand te staan, 
Het kindschap van den grootsten Vader, 
U raakt dit beeld, en niemand nader: 
O! laat het u ter herte gaan. 
Een bullebak van yslyk wezen, 
Uit de overdenking opgereezen 
Van uw voorheen bedreeven kwaad, 
Zoekt u zomtyds door naare blikken 
En bitse woorden te verschrikken, 
En af te trekken van uw' staat. 
Die laat zich dus zomwylen hooren; 
Geen' zaligheid is u beschooren, 
Uit is 't met u, gy komt te spaê; 
Te groot en veel' zyn uwe zonden, 
Als dat uw' hoop zich vast zou gronden 
Op Gods ontferming en genaê. 
Doch kunt gy 't stuk te recht bedenken, 

{==176==} {>>pagina-aanduiding<<}

Zyn' woede zal u geensins krenken, 
Maar voordeel geeven aan 't gemoed. 
Want die, oprecht van hert en zinnen, 
Den Hoogsten vuuriglyk beminnen, 
Dien werkt het al tot heil en goed. 
Al raast hy hevig en verbolgen, 
Maakt gy het spoor van 't kind te volgen, 
En naar uws Vaders lieven schoot 
Met vuurig bidden, ernstig zuchten, 
In kindse ootmoedigheid te luchten, 
Zo vind gy uitkomst in uw' nood. 
Ja hoe 't gedrocht u meer deed vreezen, 
Hoe zoeter hier de rust zal weezen. 
Want God is liefde, en vriendlykheid, 
Ontfermend, en van mededoogen 
Tot elk boetvaardig hert bewoogen, 
Dat naar hem hygt, en zucht, en schreit. 
Hy heeft zich by zyn woord verbonden 
Te heelen alle ziele-wonden; 
En stelde zyn' genaê ten toon, 
Wanneer hy liet in 't vlees verschynen, 
En overgaf aan wreede pynen 
Zyn' eenigen, zyn' lieven Zoon. 
Die zo veel deed, om uwe elenden 
Genadig van u af te wenden, 
Zou die zyn hert voor uw' gebeên 
Door tooren houden toegeslooten, 
En van zyn aanschyn u verstooten? 
Wie dit vermoed, wy zeggen neen. 
Wy zeggen neen met vollen monde, 
En stellen vast in 's herten gronde, 
Dat die weleer vol minzaamheid 
Elk tot zich noodde, hoe belaaden 
Door 't zwaare pak van euveldaaden, 

{==177==} {>>pagina-aanduiding<<}

Noch staat met de armen uitgebreid. 
Wy stellen vast, dat de eigen' liefde, 
Die aan het kruis den Heiland griefde, 
Noch vaardig is, om elk gemoed, 
Dat zich tot hem begeeft, te wassen 
In de overkostelyke plassen 
Van zyn gezegend offerbloed. 
Wy stellen vast, dat zyn' gebeden, 
Zyn voorspraak, en zyn tussentreeden 
Noch voor het rechtgebroken hert, 
Dat van berouw zich voelt doorkerven, 
Een' vollen zoen en gunst verwerven, 
En zoeten troost in angst en smert. 
Alleen, alleen, laat uwe zinnen 
Van de idelheid niet meer verwinnen, 
Maar houd u vast aan God en deugd. 
Op deezen grond word hier Gods zegen, 
En namaals het genot verkreegen 
Van eindelooze vrede en vreugd. 




{==178==} {>>pagina-aanduiding<<}

Het XLIIste zinnebeeld.


Ondankbaarheids loon.


{== afbeelding 	==} {>>afbeelding<<}
    

Wat is 'er meer te doen aan mynen wyngaard, 't welk ik aan hem niet gedaan heb? waarom heb ik verwacht, dat hy [goede] druiven zoude voortbrengen, en hy heeft stinkende druiven voortgebragt? Nu dan, ik zal ulieden nu bekend maaken, wat ik mynen wyngaard doen zal. Ik zal zynen tuin wegneemen, op dat hy zy tot vertreeding. Ezai.v.4,5.



{==179==} {>>pagina-aanduiding<<}

Op het XLIIste zinnebeeld.

Die moeite en kosten doet, heeft eenig einde op 't oog. 
Maar zo het hem, na lang gepoog, 
Mislukt zyn doelwit te beschieten, 
Het zal ten laatste hem verveelen en verdrieten. 
Zo gaat het my. Door hoop van goede vrucht gevleid, 
Heb ik dit vogelhok bereid, 
En my een' menigte van dagen 
Getroost het pluimgediert' zyn voedsel toe te draagen. 
Dat neemt het van myn' hand, en stopt het in de maag, 
Elk even vlytig, even graag. 
Maar of ik reis op reis de nesten 
Bezie, ik vind 'er niets voor all' myn' zorg ten besten. 
Een enkel schor geluid, met tegenzin gehoord, 
Brengt duif en hen gestadig voort: 
En gaa ik naar den paauw my keeren, 
Hy weet alleen van trots te praalen met zyn' veêren. 
Maar zal ik langer noch vergeefse kost besteên, 
En moeite doen? ô neen, ô neen. 
't Geduld is uit, en vast beslooten 
't Onnut gedierte straks te dooden, te verstooten. 
Zo, dunkt my, toont de vrouw, hier voor het oog gesteld, 
Het ongenoegen, dat haar kwelt, 
En leid met een myn' ziel tot zaaken, 
Die my, en nevens my ook alle mensen raaken. 
Het vogelhok verbeeld de waereld, door 't beleid 
Des wyzen Scheppers toebereid, 
En 't mensdom tot verblyf gegeeven, 
Om hem te zoeken, en geduurig aan te kleeven. 
Dat meet hy dan aan dag, van weldoen nimmer moê, 
Zyn voedsel onbekrompen toe; 
Dat geeft hy telkens, zich te baaden 

{==180==} {>>pagina-aanduiding<<}

In eenen ryken stroom van zegens en genaden. 
Maar wat erkentenis, wat dankbaarheid ontmoet 
Den milden God voor al zyn goed? 
Of voelt zich elk daar door bewoogen, 
Om hem te minne, en te dienen naar vermogen? 
Dat voegde wel: maar ach! hoe weinig word die pligt 
By 't meeste deel naar eis verricht! 
Hoe los verwaarloosd en vergeeten, 
Ja, voor het tegendeel, onwaardiglyk versmeeten! 
Hier word in overdaad Gods zegen doorgebragt, 
Daar aangewend tot dwaaze pracht; 
En trotste moed, in 't hert geklommen, 
Doet de opgeblaazen' tong verwaande woorden brommen. 
Ja, recht als of een mens, niet Gods barmhertigheid, 
Maar eigen' wysheid en beleid, 
Maar eigen' wakkerheid en krachten 
Voor bron en oorzaak van 't genooten goed moest achten, 
Zo stelt zich elk, als heer, in 't onbepaald gebied 
Van alles wat hy hier geniet, 
En maakt Gods wil niet, maar zyne eigen' 
Ten regel, om 't gebruik van alles naar te neigen. 
Verdoolde herten, die Gods goedheid, mild betoond, 
Zo snood verkwist, zo slecht beloont, 
Ach! laat u van de beesten leeren 
Tot beter oefening uw' zinnen om te keeren. 
Het lot, dat duif, en hen, en paauw word toegeleid, 
Verwacht ook uwe ondankbaarheid, 
Doch met een' sleep van droeve kwaalen, 
Die eeuwig smerten zal, en einde kent, noch paalen. 
Dat heeft Gods mond u zelf in zyne wet verklaard. 
En weegt gy 't stuk naar zynen aard, 
Gy ziet door overleg van reden 
De billykheid terstond voor uw gezicht ontleeden. 
Drukt, drukt dit in 't gemoed, op dat het zich voortaan 

{==181==} {>>pagina-aanduiding<<}

Ontslaa van dien verkeerden waan, 
Als of ook de allerminste zegen 
Door 's mensen eigen' macht en wysheid wierd verkreegen: 
Op dat het nu voortaan de gunst van 's hemels Heer 
Voor de eenige oorzaak kennen leer', 
Waar uit het al komt afgevlooten, 
Wat hier, als goed en zoet, by mensen word genooten: 
Op dat het nu voortaan met een verklaard gezicht 
Beschouw' de redelyke pligt, 
Waar toe zich ider vind verbonden 
Door blyken van Gods gunst, van dag tot dag bevonden: 
Op dat het nu voortaan, ootmoedig, zacht, en stil, 
Gods wil laat weezen zyne wil, 
Die hem de regelmaat en wetten 
Naar zyne wyze keur in al zyn doen moet zetten: 
Op dat het nu voortaan Gods zegeningen wend' 
Tot hun beoogde wit en end, 
En door gewenste vrucht te draagen 
Gestadig dieper dringe in 's Hemels welbehaagen. 




{==182==} {>>pagina-aanduiding<<}

Het XLIIIste zinnebeeld.


Noch geeft zy licht.


{== afbeelding 	==} {>>afbeelding<<}
    

En wy weeten, dat den geenen, die God liefhebben, alle dingen ten goede medewerken, [naamelyk] den geenen, die naar zyn voorneemen geroepen zyn. Rom.viii.28.
Want onze lichte verdrukking, die zeer haast voorby [gaat], werkt ons een gants zeer uitneemend eeuwig gewigt der heerlykheid. Dewyl wy niet aanmerken de dingen, die men ziet; maar de dingen, die men niet ziet. Want de dingen, die men ziet, zyn tydlyk; maar de dingen, die men niet ziet, zyn eeuwig[.] 2Kor.iv.17,18.



{==183==} {>>pagina-aanduiding<<}

Op het XLIIIste zinnebeeld.

Al dekt een' bruine wolk het zonnen-aangezicht, 
't Is echter niet verdweenen, 
Maar spreid zyn' straalen noch, tot onzen dienst gericht, 
Alom op 't aardryk heenen. 
Zo kan een reiziger zyn' weg met iver spoên; 
En elk, die in de zaaken 
Van zyn beroep het licht der zonne heeft van doen, 
Gewensten voortgang maaken. 
O Zielen, die op 't pad van Gods bevelen gaat, 
En zoekt uw heil te werken, 
Ziet hier het geen zomtyds uw hert in deezen staat 
Kan moedigen en sterken. 
Gy kent een' schooner zon, als die met haaren gloed 
De waereld komt bestraalen; 
De zon van Gods genaê, die telkens in 't gemoed 
Haar' lieven glans laat daalen. 
Als 't hert dat schynsel voelt, dan juicht het, die verheugd, 
Dan weet het van geen vreezen, 
Dan schynt de smalle weg tot heerlykheid en deugd 
Een lieflyk pad te wezen. 
Al bood men u dan aan, met gouden staf en kroon, 
In purpere gewaaden, 
Als aardse vorsten hoog te praalen op den troon, 
Gy zoud het koel versmaaden. 
Al bood men u dan aan den ongemeeten schat, 
Dien 't rond der gantser aarde, 
En de onbepaalde zee in haaren schoot bevat, 
Gy keurde 't niets van waarde. 
Al bood men u dan aan al 't aangenaam en zoet, 
Van 't lichaam ooit genooten, 
Gy zoud het, als te laf voor uw verrukt gemoed, 

{==184==} {>>pagina-aanduiding<<}

Verachten en verstooten. 
Het licht, dat u bestraalt, doet al den glans van goud, 
En paerlen, en robynen, 
Of wat men voor een blyk van eer en aanzien houd, 
Als doof en duister schynen. 
Het voordeel, dat hier uit ontstaat voor uw gemoed, 
Doet u voor slechte leuren, 
Voor enkel schaade en drek den zwaaren overvloed 
Van 's waerelds schatten keuren. 
De zuiv're wellust, die uw hert hier door geniet, 
Doet u met rype reden 
Alle aardse weelde en vreugd waardeeren voor verdriet, 
En wrange bitterheden. 
Maar ach! hoe dikmaal word dat lieve zonnelicht, 
Welks bovenaards vermogen 
Met zo veel goed en zoet u straalde in't aangezicht, 
Met wolken overtoogen! 
't Zy uiterlyk een storm van smaad, en tegenspoed, 
En ziekte, en pynlyk lyden, 
't Zy droefheid, en gekwel, en bangheid van gemoed 
Inwendig u bestryden; 
En gy, in zulken staat, van troost en hulp ontbloot, 
Schynt eenzaam en verlaaten 
Te treden in het dal en schaduw van de dood, 
Ten prooi van die u haaten. 
Hoe zeer nochtans een drang van nevelen verdooft 
Dien aangenaamen luister, 
Noch zyt gy niet geheel van alle licht beroofd, 
Of t'eenemaal in 't duister. 
Maar even als de zon aan onzen hemeltrans 
Schynt door de wolken heenen, 
Zo worden, in dien staat, uw' herten van den glans 
Der heilzon noch bescheenen. 
Ten minste schenkt zy u zo veel noch van haar licht, 

{==185==} {>>pagina-aanduiding<<}

Als de oogen is van nooden, 
Op dat gy onverdoold uw' voeten houd gericht 
Op 't pad van Gods geboden; 
Op dat gy, naar het snoer van Gods gewyde wet, 
Het werk der deugdepligten, 
Uw' schouders opgelegd, naauwkeuriglyk en net, 
En vlytig moogt verrichten. 
O! dat zich uw gem[o]ed dan niet te zeer verslaa 
Door een onmaatig treuren, 
Al mag die volle gloed der hemelse genaê 
U zomtyds niet gebeuren. 
Licht zyt gy, door verzuim in de eene of de and're pligt, 
Zelf oorzaak van uw lyden, 
Zelf oorzaak, dat die zon haar lieflyk aangezicht 
Een weinig trekt ter zyden. 
Doorzoekt met ernst uw doen; en, vind gy uwe schuld, 
Buigt neder, om de slagen 
Van 's Vaders liefdehand in ootmoed en geduld 
Tot uw behoud te draagen. 
Maar laat vooral, terstond in 't oude spoor gekeerd, 
Uwe eerste werken blyken, 
Op dat, de bron van 't kwaad door betering geweerd, 
Haar uitvloed ook mag wyken. 
Een vader laat zyn' Zoon, die om zyn misdaad zucht, 
Niet zonder einde treuren, 
Maar is genegen, om, na oefening van tucht, 
Hem weder op te beuren. 
Zo zal uw Vader ook, als gy uw' feilen ziet, 
En vaardig tracht te boeten, 
U eens een eind doen zien van hertzeer en verdriet, 
En gunstig weêr ontmoeten 
Of zyt gy niet bewust van zonden in 't gemoed, 
Licht wil u God bedroeven 
Voor eenen korten tyd, om door die tegenspoed 

{==186==} {>>pagina-aanduiding<<}

Uw' liefde en trouwe te proeven. 
Maar kleeft gy vast aan hem, die u deez' proef bereid, 
Zy zal tot heil gedyen, 
En geeven stof tot eer voor de Oppermajesteit, 
En u van hoog verbly'en. 
Of is 't om and're reên, dat u Gods wysheid laat 
Met droeve smerte drukken? 
Licht doet hy 't, om u dus door een geringer kwaad 
Een grooter kwaad te ontrukken. 
Wie weet! de hoovaardy, die aan de deur van 't hert 
Geduurig staat te waaken, 
En zoekt uw' waarden schat te rooven, tot uw' smert, 
Mogt eens daar binnen raaken; 
Mogt u door haar gevlei vervullen met een' wind 
Van idele gedachten; 
Mogt u den evenmens, als min van God bemind, 
Onwaardig doen verachten. 
God, die veel beter u, dan gy u zelven, kent, 
Wil u voor die gevaaren, 
Daar 't pad door word gebaand tot eindelooze elend, 
Uit trouwe zucht bewaaren: 
Wil u op 't klaarst doen zien, dat alle goed en zoet 
Van hem komt afgevlooten, 
Op dat de kleinheid blyv' bezitster van 't gemoed, 
En trotsheid uitgeslooten; 
Op dat ge uw' naasten met ontferming aan leert zien, 
En, als hy meê moet stryden 
Met dorheid in den geest, hem uwe hulpe biên 
Uit teder medelyden. 
Zo zag men meer dan eens Gods kind'ren in een' nacht 
Van treurigheid verzonken, 
Als eenigsins hun geest tot hoogmoed was gebragt 
Op 't goed aan hen geschonken. 
Zegt David in zyn hert, Ik zal in eeuwigheid 

{==187==} {>>pagina-aanduiding<<}

    Niet wank'len, noch verwrikken, 
Dan ziet hy zich het licht van G[o]ds gelaat ontzeid, 
En voelt zyn hert verschrikken. 
Zal Paulus zyn gemoed op menig heerlyk pand 
Van Gods genaê verheffen, 
Zyn Heiland laat hem door des Satans afgezant 
Met felle slagen treffen. 
Laat deeze spiegels u voor de oogen zyn gesteld, 
Op dat ze u, door 't bezuuren 
Van 't zelve, of zwaarder lot, het lyden, dat u knelt, 
Geduldig doen verduuren. 
Hier tussen bid, en hoopt, en wacht, dat eens het licht, 
Na deeze donk're vlaagen, 
Met des te schooner glans voor 't kwynende gezicht 
Tot uwe vreugd zal daagen. 
Wacht, dat de zon van heil eens opgaa met een' gloed, 
Die nimmer kan verdwynen, 
Maar, telkens door de kracht van 't eeuwig licht gevoed, 
U eeuwig zal beschynen. 




{==188==} {>>pagina-aanduiding<<}

Het XLIVste zinnebeeld.


Door volheid geboogen.


{== afbeelding 	==} {>>afbeelding<<}
    

Zyt niet hooggevoelende, maar vreest. Rom.xi.20
Wat hebt gy, dat gy niet hebt ontvangen? En zo gy 't ook ontvangen hebt, wat roemt gy, als of gy 't niet ontvangen had. 1Kor.iv.7.
Maar de broeder, die nederig is, roeme in zyne hoogheid: en de ryke in zyne vernedering: want hy zal als een bloem des gras voorbygaan. Jakob.i.9,10.



{==189==} {>>pagina-aanduiding<<}

Op het XLIVste zinnebeeld.

Komt herwaarts, die, in staat uitsteekend, 
Uit hoogen stam, en edel bloed, 
Uit vorsten zaad uwe afkomst rekent, 
Tot groote daaden opgevoed: 
Komt herwaarts, die door erf, of gaave, 
Of vlyt, in arbeid onvermoeid, 
Een' ryken schat van geld en haave 
U in den schoot ziet toegevloeid: 
Komt herwaarts, die bevalligheden 
Vertoont in oogen, en gelaat, 
En braaf gestel van frisse leden, 
All' t'zaam gevormd naar juiste maat: 
Komt herwaarts, die voor uw' gewrichten, 
En ongemeene ledenkracht 
Geen pak te zwaar om op te lichten, 
Geen' arbeid onuitvoerlyk acht: 
Komt herwaarts, die door lieflykheden 
Van tong en taal, met lust gehoord, 
Kunt ooren streelen, herten kneeden, 
En leggen 't al aan zachte koord: 
Komt herwaarts, die den waarden zegen 
Van keurig oordeel, en verstand, 
En kloek geheugen hebt verkreegen 
Uit uwen Scheppers milde hand: 
Komt herwaarts, die met and're zaaken 
(Indien 'er zyn, wier ryk genot 
Den geest of 't lichaam kan volmaaken) 
Bedeeld zyt van den goeden God: 
Komt herwaarts all' te zaam; wy nooden 
U alle uit waare liefdepligt, 
Om op dit beeld, u aangebooden, 

{==190==} {>>pagina-aanduiding<<}

Te slaan uw lyfs- en ziels-gezicht. 
Ja laat 'er 't oog vry scherp op kyken, 
Op dat gy dan van in 't gemoed 
Een' schets behoud, die nooit mag wyken, 
Zo lang de lucht uw leven voed. 
Of komt u dit wat vreemd te vooren, 
Wyl ge onder 't wandelen misschien 
Wel menigmaal een veld met kooren, 
Tot lust der oogen, hebt gezien? 
Neen, laat het niet in uw' gedachten 
Onwaardig zyn, of laag gekeurd, 
Schoon wy u nooden op 't betrachten 
Van 't geen gy dikmaal hebt bespeurd. 
Wy willen u wat meer ontvouwen, 
Dan 's lichaams oog, hoe scherp en klaar, 
Kan merken in het bloot beschouwen 
Der welgegroeide koorenaar. 
Wy willen u een' spiegel geeven, 
Tot nutte leering voor 't gemoed, 
Op dat ge in dit, en 't ander leven, 
Moogt komen tot het hoogste goed. 
De welgestelde koorenaaren, 
Die zwanger gaan van edel zaad, 
Om voor den honger spys te baaren, 
Verbeelden u in uwen staat; 
Verbeelden u in 't groote voordeel 
Van adel, rykdom, schoonheid, kracht, 
Welspreekendheid, geheugen, oordeel, 
U van den Hemel toegebragt. 
Maar als gy de aaren, meest van waarde, 
En meest met voedzaam graan vermast, 
Ziet hangen met het hoofd ter aarde, 
Dan ziet ge een' lesse, die u past: 
Dan hoort gy zo veel' stemmen spreeken 

{==191==} {>>pagina-aanduiding<<}

Het vonnis van den trotsen moed, 
Die u het hoofd ten hemel steeken, 
En 't hert zich dwaas verheffen doet: 
Dan hoort gy u door zo veel' tongen 
Met kracht van reden en bescheid 
Vermaand, genoopt, en aangedrongen 
Tot ongeveinsde ootmoedigheid: 
Dan hoort gy door zo veele klanken 
U opgewekt, om onvermoeid 
Den Hoogsten voor het goed te danken, 
Uit zynen gunst u toegevloeid: 
Dan hoort gy u door zo veel' spraaken 
Verpligt, om van 't geschonken goed 
Voorzichtig een gebruik te maaken, 
Dat u en and'ren voordeel doet. 
O Mensen, leent geopende ooren, 
Leent herten, tot hun pligt gezind, 
Op dat die stomme taal van 't kooren 
Een' ingang in uw' zielen vind: 
Op dat gy, door het wel bestieren 
Van uw bedryf naar 't rechte wit, 
Zelf de ed'le gaaven leert versieren, 
Die gy tot zulk een eind bezit: 
Op dat gy tot dien staat moogt komen, 
Daar elk, het geen hier slechts ten deel 
Bezeten word, en weêr ontnomen, 
Volmaakt verkrygt, en in 't geheel, 
En met die gaaven, eens geschonken, 
Oneindig praalen zal en pronken. 




{==192==} {>>pagina-aanduiding<<}

Het XLVste zinnebeeld.


Haast te vreden.


{== afbeelding 	==} {>>afbeelding<<}
    

Gy bid, en gy ontvangt niet, om dat gy kwaalyk bid, op dat gy 't in uwe wellusten zoud doorbrengen. Jakob.iv.3.
En dit is de vrymoedigheid, die wy tot hem hebben, dat, zo wy iets bidden naar zyne wil, hy ons verhoort. 1Joan.v14.



{==193==} {>>pagina-aanduiding<<}

Op het XLVste zinnebeeld.

De wakk're hond, terwyl zyn heer, 
Met zyn gezin ten dis gezeten, 
Den graagen honger boet met eeten, 
Vertoont zich dapper in de weer 
Met springen, buigen, vleijen, streelen. 
O stomme beest, wat dryft u aan, 
All' die beweeging aan te gaan, 
Zelf zonder teken van verveelen? 
Al is geen menselyk verstand, 
Of redenskracht aan u gegeeven, 
Noch weet gy echter, dat uw leven 
En welzyn staat in 's meesters hand. 
En schoon gy mist ook het vermogen 
Van onderscheidelyke taal, 
Noch weet gy, dat door zulk onthaal 
Uw heer gestadig word bewoogen, 
Om u van spyze te verzien. 
Dus dient u dit bedryf voor spreeken, 
Verzoeken, en ootmoedig smeeken, 
Op dat hy u zyn' gunst mogt biên. 
En wat is 't wit van uw verlangen? 
Geen schotel wildbraad, of banket, 
Van 's meesters is u voorgezet; 
Maar mogt gy slechts van hem ontvangen, 
't Geen van de tafel overschoot, 
Om naar den vuilnisbak te draagen, 
Een been of bonk om aan te knaagen, 
Een harde korst, of brokje brood, 
Om uwe holle maag te spyzen, 
Gy namt het in genoegen aan, 
En zoud, door 's meesters gaaf voldaan, 

{==194==} {>>pagina-aanduiding<<}

Op uwe wys hem dank bewyzen. 
O stomme beest, dat uwen heer 
Erkent, en liefkoost naar vermogen, 
Op dat zyn' gunst, tot u getoogen, 
U nooddruft toevoege, en niet meer, 
Hoe overtuigt gy veele mensen, 
Die steeds met koppen en gemoed 
Om ryk genot van overvloed, 
En hoogen staat, en weelde wensen, 
En, recht als waaren zy het lot, 
Daar 't hert op steroogt, dubbel waardig, 
Gestaâg onlydzaam en onaardig 
Bestaan te morren tegen God, 
Wanneer hy weigert hen te geeven 
Hun h[e]rtenwens in volle maat, 
Maar laat hen hier in eenen staat 
Van laagheid of behoefte leeven. 
Waar heen, waar heen, verdoold gemoed? 
Of waant gy meer te zyn in de oogen 
Van God, dien heiligen, dien hoogen, 
Als by een mens een hondje doet? 
O neen; uw maaksel, dat, van aarde, 
Zich de aarde weêr ziet toegeleid, 
Stelt u by 's hemels Majesteit 
In een' gelyken stand van waarde, 
Als 't allerongeachtste beest. 
Of zyt gy boven 't vee verheven, 
Om dat ge in u gevoelt het leven 
Van eenen redelyken geest? 
Wien hebt ge, als Gods genaê, te danken, 
Dat u die gaaf te beurte viel? 
En wat bezit toch uwe ziel, 
Dan kleine droppeltjes en spranken, 
By Gods volmaakte oneindigheid? 

{==195==} {>>pagina-aanduiding<<}

Wat zyt gy menigmaal door zonden 
Onwaardig al het goed bevonden, 
Door zyne gunst u toeg[e]leid! 
En ach! zo God, naar uw begeeren, 
U ruimer staat bereiken liet, 
Wie weet, of gy zyn' goedheid niet 
Tot voortgang in het kwaad zoud keeren! 
Laat vaaren dan dien dwaazen waan: 
En word u van Gods hand gegeeven 
Niet meer dan nooddruft om te leeven, 
Hou uwen wens daar meê voldaan. 
Gedenk aan haar, die zich voor deezen 
Meer dan genoeg gezegend vond, 
Zo ze, als een hondje, van den grond 
De tafelkruimtjes op mogt leezen, 
In Jezus oog zo waard geacht, 
Om haar geloof en diep verneêren, 
Dat haar volkomen hertsbegeeren 
Haar door zyn' gunst wierd toegebragt. 
Hier tussen, voelt gy u gedreeven, 
Een' wens te voeden in 't gemoed, 
Wens deel te hebben aan het goed, 
Daar God uw' wens toe heeft verheven, 
Dat u Gods mond heeft toegezegd, 
En sterk bevolen naar te jaagen, 
Door 't volgen van zyn welbehaagen 
In allen stand, u opgelegd. 
Wens, dat Gods gunst u steeds genegen 
En vaardig maake, om 's levens baan 
Met wakk're schreeden langs te gaan. 
Wens boven alles, als een' zegen, 
Om eenen geest van ned'righeid, 
Die 't pad naar 't eeuwig wel bereid. 




{==196==} {>>pagina-aanduiding<<}

Het XLVIste zinnebeeld.


Eer 't al te laat is.


{== afbeelding 	==} {>>afbeelding<<}
    

En wacht u zelven, dat uwe herten niet te eenigen tyd bezwaard werden met brassery, en dronkenschap, en zorgvuldigheden deezes levens, en dat u die dag niet onvoorziens [over] kome. Want gelyk een strik zal hy komen over allen die op den gantsen aardbodem gezeten zyn. Waakt dan tot allen tyd, biddende dat gy moogt waardig geacht worden te ontvlieden alle deeze dingen, die geschieden zullen, en te staan voor den Zoon des mensen. Luk.xxi.34,35,36.



{==197==} {>>pagina-aanduiding<<}

Op het XLVIste zinnebeeld.

Let op uw stuk, ô man te roer; zie daar, 
Zie daar van verre een hevig onweêr groeijen, 
De winden uit verscheiden' hoeken loeijen, 
De lucht betrekt met wolken, zwart en naar, 
Ik hoor van verr' de donderklooten rollen, 
En schateren met yselyk gerucht, 
Het bliksemvuur doorschittert al de lucht, 
Het water ryst, van 't vinnig woên gezwollen, 
Als bergen op, en zinkt als dalen neêr, 
'k Zie schip by schip alreeds in nood en lyden, 
En 't stormgeweld zet toe van alle zyden, 
En spreid zich uit, en nadert meer en meer. 
Straks slaat u ook een vlaag 't gespannen laken 
Aan flenteren, dat gaffel, spriet, en mast, 
Van een gescheurd, bezwyken voor den last, 
En doen het schip met all' zyn' deelen kraaken. 
Stryk, stryk by tyds, of bind uw' zeilen in, 
Eer droeve ramp u al te laat doe klaagen. 
Waar toe zo stout, om schip en lyf te waagen? 
Voorzichtigheid verstrekt u tot gewin. 
't Gaat wel, gy hoort: ik zie door wakk're handen 
Van knaapen reeds een zeil ter neêgedaald, 
Ik zie byna het andere ingehaald, 
Wyl 't derde word geschort met reep en banden; 
Straks moet 'er ook het breede grootzeil aan: 
Zo laaten wy 't met kleine doeken dryven, 
Op goede hoop van onverzeerd te blyven 
In 't barnen van dien dreigenden orkaan. 
O Mensen, die, als wys en welberaaden, 
Den stuurman pryst, om zyn' voorzichtigheid. 
Hoe komt het by, dat uw verkeerd beleid 

{==198==} {>>pagina-aanduiding<<}

Het zelve spoor niet houd in uwe daaden? 
Hoe komt het, als een storm van ongeval, 
En zwaar verlies, tot nadeel van uw' zaaken, 
Eerlang u dreigt te storten in uw laken, 
Daar licht uw schip geraakt aan laager wal, 
Hoe komt het, dat uw moed van zeil te stryken, 
Noch minderen, noch in te binden weet, 
Om dus by tyds dien fellen slag van leed, 
Dien 't oog al dicht ziet naderen, te ontwyken? 
Ach! schaamte, doch verkeerde schaamte, lyd 
Geen' krimp van staat: dit zoude uwe achting krenken, 
En anderen licht brengen tot bedenken, 
Dat u 't geluk, en teffens 't hert ontglyd. 
O neen, ô neen; gy wilt uwe eer bewaaren, 
Terwyl gy noch in uw verdwaasd gemoed, 
Hoe ongezien, een' vonk van hoope voed, 
Dat zich de storm zal zetten tot bedaaren. 
Dit brengt te weeg, dat gy het vol laat staan, 
En in den top, en blyft in pracht van kleeden, 
En huisbeslag, en lyfsvermaaklykheden, 
Als onbezorgd, uwe oude gangen gaan. 
Zo viert gy schoot, tot eindlyk de onweêrvlaagen 
Voor elks gezicht u treffen, dat uw schip 
Te bersten stoote op plaat, of harde klip, 
En u te laat uw' dwaasheid doe beklaagen. 
Wat nood nochtans, al was dit lot gemeen? 
Het aards verlies mogt menigen verstrekken 
Ten middel om hun hert tot God te trekken, 
Door voorspoed diep verzeild in de idelheên. 
Maar ach! wie kan begrypen met gedachten, 
Wat duizenden zo onbekommerd maakt, 
Dat hun gemoed niet tegen 't onweêr waakt, 
Welks fellen slag elk zeker heeft te wachten! 
Want 't zy men hier door 's waerelds baaren heen 

{==199==} {>>pagina-aanduiding<<}

Voor wind en stroom, of tegen wind gaat stryken, 
Geen mens vermag den storm der dood te ontwyken; 
Dat noodlot is, aan al wat leeft, gemeen. 
En dit 's 't niet al, maar reeds de tyd beschooren, 
Dat zich verheffe een vreeslyk stormgeweld, 
Waar van 't heelal te jammerlyk bekneld, 
Geschokt, gesloopt, voor eeuwig gaa verlooren. 
Dit weeten we alle uit Gods onfeilb're blaên. 
Maar ô! wie maakt in tyds zyn' zeilen minder, 
Op dat het schip der ziele buiten hinder 
Mag streeven door dien dubblen orkaan? 
Een klein getal; wyl 't grootste zonder schroomen 
Zet alles by, en viert den schoot gerust 
Aan 't ruime zeil van veelerhande lust, 
Die 't hert, helaas! geheel heeft ingenomen: 
En viert den schoot aan schraapzucht zonder maat, 
Aan breeden zwier van opgetooide leden, 
Aan dertelheid in woorden en in zeeden, 
Aan lekkerny en gulzige overdaad. 
O droeve staat van achtelooze herten! 
Hoe wil u, als dat hevig onweêr woed, 
En 't zieleschip elendig zinken doet, 
Hoe wil u dan uw' dwaasheid eeuwig smerten! 
Neen, niet alzo: volgt, volgt den stuurman na; 
Trekt, voor den slag dier schroomelyke vlaagen, 
De zeilen in van 't vleeselyk behaagen: 
Die voorzorg komt hier namaals u te staâ, 
Wanneer gy, diep verheugd, als and'ren beeven, 
U veilig voor het woedend onweêr vind, 
En zeilt, door Gods genaê, voor stroom en wind 
De haven in van 't eeuwig zalig leven. 




{==200==} {>>pagina-aanduiding<<}

Het XLVIIste zinnebeeld.


Van hier naar de oorzaak.


{== afbeelding 	==} {>>afbeelding<<}
    

Hoe groot zyn uwe werken, ô Heere! Gy hebt ze alle met wysheid gemaakt, het aardryk is vol van uwe goederen. Psal.civ.24.
Want zyne onzienlyke dingen worden, van de schepping der waereld aan, uit de schepselen verstaan en doorzien, beide zyne eeuwige kracht en godlykheid. Rom.i.20.



{==201==} {>>pagina-aanduiding<<}

Op het XLVIIste zinnebeeld.

Wanneer het oog een' waterader ziet 
Met kleine straaltjes stroomen, 
Straks denkt men om de bron, of vliet, 
Waar uit zy haar beginsel heeft genomen, 
En houd niet op haar' vloeijing naar te gaan, 
Of 't keurig overweegen 
Naar wens ontdekte, waar van daan, 
Dat klaar kristal komt nederwaarts gezeegen, 
Wyl elk terstond dit redelyk besluit 
In 't hert voelt opgereezen, 
Dat de oorsprong, daar dit nat uit spruit, 
Verkwikkelyk en aangenaam moet weezen. 
O Ziel, die u zomwylen voelt geraakt 
In uw' bespiegelingen, 
Als 't oog zich in het schoon vermaakt, 
Dat zich vertoont in de uiterlyke dingen, 
Volg 't eigen spoor, en blyft niet in het geen 
Slechts de oogen kan verlusten 
Door vluchtige behoorlykheên, 
Als waar 't iet groots, met uw' gedachten rusten. 
Maar laat u al 't uitwendig schoon en goed 
Ten spoor en middel strekken, 
Om de overdenking van 't gemoed 
Tot hooger stof en zaaken op te trekken. 
Denk, dat ge in elk der schepselen beschouwt 
Een' kleine waterader, 
Op dat gy daar uit kennen zoud 
Hun aller bron, den zegenryksten Vader 
Denk, dat u hier een staaltje word vertoond, 
Een' flaauwe schets gegeeven 
Van 't schoon, dat Gods paleis bewoont, 

{==202==} {>>pagina-aanduiding<<}

Ten toppunt van volkomenheid verheven. 
En ô! wat vind, wat vind gy hier een' zee 
Van stoffen, niet te peilen, 
Waar in 't verstand, hoe fyn van sneê, 
Geen' uitvloed ziet, en lieflyk kan verzeilen! 
Wanneer de zon met haaren glans en pracht 
De duisternis doet zwichten; 
Wanneer de held're maan by nacht 
Ten reije gaat met duizend duizend lichten; 
Wanneer gy 't veld met kruiden ziet bedekt, 
Met bladeren de boomen, 
Daar 't pluimgedierte een' galm verwekt, 
By 't zacht geruis der zilverklaare stroomen; 
Wanneer ge in 't hof de frisse bloemen ziet 
Met keur van verwen praalen, 
Daar de eêlste hand te kort by schiet, 
Om naar den eis hun glans en gloed te maalen; 
Wanneer de dauw op versontlooken' blaên, 
By 't schitteren en schynen 
Der morgenzon, eerst opgestaan, 
Met druppels legt, als paer'len en robynen; 
Wanneer daar by een' zoete lieflykheid 
Van geurvermengelingen, 
Die overal zich heenen spreid, 
Komt in den neus tot hertsv[e]rkwikking dringen; 
Wanneer gy op den praalstaart van den paauw, 
Of zachte duiveveêren, 
Het blinkend goud, en rood, en blaauw, 
En groen, en wit bekoorlyk ziet schakeeren; 
Wanneer gy merkt in menig ander dier 
Gelyke wonderheden, 
Gepaard met aangenaamen zwier, 
En kloeke kracht, en snelheid in de leden; 
Wanneer gy in het menselyk gelaat 

{==203==} {>>pagina-aanduiding<<}

Een' majesteit ziet zweeven, 
Het beeld van zynen hoogen staat, 
Met vriendlykheid gemaatigd en doorweeven; 
Wanneer ge een' mens, by 't lichaam, schoon van leest, 
Ziet boven and'ren pronken 
Met ryke gaaven van den geest, 
Bekwaam om elk in zucht tot hem te ontvonken; 
Wanneer gy dit, en duizenden beschouwt 
Van dergelyke zaaken, 
Dan vind gy stof tot onderhouden, 
Die tevens 't hert kan stichten en vermaaken. 
Gelukkige, die stadig is gewoon 
Te zweeven met gedachten 
Van 't eindig naar 't oneindig schoon, 
En uit de beek haar' welbron te betrachten! 
Die heeft geen' nood, om aan 't vergangbaar goed 
Te kleeven met de zinnen: 
Die leert de krachten van 't gemoed 
Besteên, om God en 't eeuwig heil te minnen. 
Die maakt zich hier vast vaardig en bereid, 
Om eens ter plaats te komen, 
Daar elk de bron van lieflykheid 
Aanschouwen zal, en baaden in haar' stroomen. 




{==204==} {>>pagina-aanduiding<<}

Het XLVIIIste zinnebeeld.


Uit de vlam.


{== afbeelding 	==} {>>afbeelding<<}
    

Want gy ziet uwe roeping, broeders, dat [gy] niet veele wyze [zyt] naar het vlees, niet veele machtige, niet veele edele. Maar het dwaaze der waereld heeft God uitverkooren, op dat hy de wyze beschaamen zoude: en het zwakke der waereld heeft God uitverkooren, op dat hy het sterke zoude beschaamen. En het onedele der waereld, en het verachte heeft God uitverkooren, en het geen niet is, op dat hy't geen [iet] is, te niet zoude maaken. Op dat geen vlees zoude roemen voor hem. 1Kor.i.26,27,28,29.



{==205==} {>>pagina-aanduiding<<}

Op het XLVIIIste zinnebeeld.

Zo lang 't vertrek, waar in het licht 
Der kaars zich uitspreid, vast en dicht 
Aan alle zyden blyft geslooten, 
Word van haar' held'ren glans en gloed 
By elk, die graag zyn' arbeid doet, 
Gewenste dienst en hulp genooten. 
Maar word een venster opgedaan, 
Zo dat de wind daar in komt slaan, 
De kaars verliest eerlang haar leven, 
En zal, terwyl zy vast, beroofd 
Van haare vlam, geheel verdooft, 
Door vuilen stank slechts hinder geeven. 
Het werk van godsvrucht en van goed, 
Dat eenig mens op aarde doet, 
Word by het kaarslicht vergeleeken, 
Een licht uit aller lichten bron, 
Door 't vuur van Gods genade-zon, 
En Jezus reinen geest ontsteeken. 
Die kaars met eene koorenmaat 
Te dekken, keurt de Hoogste kwaad; 
Die wil, dat zy haar licht zal toonen, 
Gesteld op eenen kandelaar, 
Aan 't gantse huis, ontdekt en klaar, 
Tot nut van allen die 'er woonen. 
Doch zal die glans, door 't huis verspreid, 
Recht voordeel doen, de omzichtigheid 
Moet overal de vensters sluiten, 
Op dat het blaazen van den wind, 
Die met zyn' kracht het licht verslind, 
Dus afgeweezen, blyv' daar buiten. 
Wat wind is dat? de wind van waan, 

{==206==} {>>pagina-aanduiding<<}

Die staâg wat groots zich voor laat staan, 
Waar door de mens, in 't hert verheven 
En opgezwollen, zich vermaakt, 
En naar den lof van mensen haakt, 
Om 't goede werk, van hem bedreeven. 
Want zo 't geblaas van deezen wind 
Door spleet of venster ingang vind, 
Straks heeft het kaarsje, dat te vooren 
Aanminnig blonk in Gods gezicht, 
En and'ren diende met zyn licht, 
Zyn' glans en luister gants verlooren. 
Dan schryft een mens 't gepleegde goed, 
Niet God, daar 't al van komen moet, 
Maar dwaaslyk toe aan eigen' krachten: 
Dan durft hy zyn' bedreeven' daad, 
Indien 't niet is voor overmaat, 
Ten minste voor verdienstig achten. 
Dan denkt hy om het kwaad, weleer 
Van hem gepleegd, in 't hert niet meer; 
Noch om 't gebrek, dat aan 't bedryven 
Van zyne deugdewerken kleeft; 
Noch om 't gevaar, waar in hy leeft, 
Om in de godsvrucht vast te blyven. 
Dan durft hy anderen versmaân, 
Als min gevorderd op de paên, 
Die naar het zalig leven strekken; 
Recht of de macht, die God alleen 
Voor zich behield, hem was gemeen, 
De macht van 's naastens hert te ontdekken. 
Dus maakt hy, zo veel in hem is, 
Zyn eigen licht tot duisternis, 
Dewyl hy 't van zyn' nutte krachten 
Berooft, om and'ren in 't gemoed 
Te ontsteeken, dat zy naar het goed 

{==207==} {>>pagina-aanduiding<<}

Op 't eigen spoor met iver trachen. 
Hoe vuurig hy naar eere staat, 
Zyn hoogmoed is by elk gehaat: 
En wat hy spreekt van deugd te pleegen, 
't Verfoeilyk beeld maakt zyne stem 
En lessen zonder kracht en klem, 
En staat zyne eigen' reden tegen. 
Zo gaat het hier. En wat is 't lot, 
Voor zulk een' ziel bereid by God, 
Dan ongenade, en haat, en tooren, 
Aan ider, die zich iets verbeeld, 
En God zyne eer en roem ontsteelt, 
Rechtvaardiglyk altyd beschooren? 
Dat word zomwylen hier ontdekt, 
Als God de ziel zyn' gunst onttrekt, 
Het voedsel van haar licht en luister. 
Dat word hierna op 't klaarst getoond, 
Als zich de hoogmoed ziet beloond, 
Verstooten in het eeuwig duister. 
Gy, die ter deugd uw' gangen spoed, 
Laat steeds uw helder licht van goed 
In 't oog van uwen naasten straalen, 
Maar sluit uw's herten wooning dicht 
Voor hoogmoeds wind, om eens in 't licht 
Van Gods paleis vol eer te praalen. 




{==208==} {>>pagina-aanduiding<<}

Het XLIXste zinnebeeld.


Het kan niet houden.


{== afbeelding 	==} {>>afbeelding<<}
    

Een iegelyk dan die deeze myne woorden hoort, en dezelve doet, dien zal ik vergelyken by een voorzichtig man, die zyn huis op eene steenrots gebouwd heeft. En daar is slagregen nedergevallen, en de waterstroomen zyn gekomen, en de winden hebben gewaaid, en zyn tegen het zelve huis aangevallen, en het is niet gevallen, want het was op de steenrots gegrond. En een iegelyk, die deeze myne woorden hoort, en dezelve niet doet, die zal by eenen dwaazen man vergeleeken worden, die zyn huis op het zand gebouwd heeft. En de slagregen is nedergevallen, en de waterstoomen zyn gekomen, en de winden hebben gewaaid, en zyn tegen hetzelve huis aangeslaagen, en het is gevallen, en zyn val was groot. Matth.vii.24,25,26,27.



{==209==} {>>pagina-aanduiding<<}

Op het XLIXste zinnebeeld.

O waterbeek, wiens driftig vloeijen 
Gestadig naar om laag komt spoeijen, 
En weet van hinderpaal noch toom, 
Daar niets gerust en stil kan blyven, 
Maar ylinks met u af moet dryven 
Al wat 'er valt in uwen stroom! 
Zo iemand wilde op u betrouwen, 
Om op uw' vloed een huis te bouwen, 
Elk keurde hem voor dwaas beraân, 
Elk dreef den spot met zyne werken, 
En zelf zou hy wel haast bemerken 
De onzinnigheid van zyn bestaan. 
Die zou hem klaar voor de oogen blyken, 
Wanneer hy 't alles weg zag stryken, 
En naauwelyks door mannenkracht 
Een' balk of plank op 't nat gelegen, 
Die met den stroom niet heen ging veegen, 
Eer de andere wierd aangebragt. 
Maar ô! wat zyn 'er veel' te vinden, 
Die dwaaselyk zich onderwinden 
Een huis te stichten op een' vliet, 
Een' vliet, die, nimmer in te toomen, 
Veel sneller noch, als uwe stroomen, 
Gestadig naar beneden schiet! 
Of mag men 't voor wat beters houwen, 
Dan op een' waterbeek te bouwen, 
Wanneer de mens op macht van geld, 
Op schat, dien roest en motten knaagen, 
Dien licht de dieven hem ontdraagen, 
Gerustlyk zyn vertrouwen stelt? 
Is 't beter naam en achting waardig, 

{==210==} {>>pagina-aanduiding<<}

Als 't hert, laatdunkend en hoovaardig, 
Zich op het prachtig huis verlaat, 
Dat haast de vlamme kan verslinden, 
En licht een vlaag van felle winden, 
Of donderbui ter neder slaat? 
Verdient het beter naam te draagen, 
Als zich de ziele kan behaagen 
In aardse hoogheid, staat, en eer, 
Door 't slinks geval licht om te wroeten, 
Dat kroon en ryksstaf treed met voeten, 
En troonen werpt ter aarde neêr? 
Vermag men 't beter naam te geeven, 
Als 't hert, van dwaaze lust gedreeven, 
De weelde kiest voor 't hoogste goed, 
Die, zelf in 't midden van 't genieten, 
Haar' minnaars dikmaal kan verdrieten, 
En keert op 't lest in bitter roet? 
Is beter naam hier voor te vinden, 
Wanneer een mens vertrouwt op vrinden, 
Die, wyl de wind van voorspoed waait, 
Hem gunst en hulpe biên, en eeren, 
Doch morgen licht den rugge keeren, 
En vlieden, als het lot zich draait? 
Word beter naam hier voor verkooren, 
Als 't hert wat groots zich stelt te vooren 
Op schoonheid, en verstand, en kracht, 
Door ziekte en pynelyke vlaagen, 
Of ander toeval licht ontdraagen, 
En jammerlyk te niet gebragt? 
Is beter naam hier op te voegen, 
Wanneer men schept zyn vergenoegen, 
En roemt, en steunt op eenig goed, 
Dat, zo 't al byblyft in dit leven, 
In 't eind nochtans den mens begeeven, 

{==211==} {>>pagina-aanduiding<<}

En eens vooral verlaaten moet? 
Neen, dat is recht op 't water bouwen. 
En ach! hoe zal dit elk berouwen, 
Die hand aan deeze dwaasheid slaat, 
Wanneer die losse vloed ten leste, 
Met al, wat daar zyn waan op vestte, 
Geheel verdwynt en t'ondergaat! 
Ach neen, verdoolde, laat u raaden 
Tot beter overleg en daaden, 
Om eindelooze smert te ontvliên. 
Ontsluit, ontsluit eens recht uwe oogen, 
Om uw verkeerd en schaadlyk poogen 
In 't bouwen op den stroom te zien. 
Maakt wyselyk een huis te stichten 
Op eenen rotsteen, die van zwichten, 
Van wyken noch van wanken weet; 
Dat 's God, zyn woord, en zyn' genade, 
Die zyn' beminden komt te stade, 
En trouw verzelt in lief en leed. 
Zo hebt gy geen gevaar te schroomen, 
Schoon hagel, regen, winden, stroomen 
Slaan tegen uwe wooning aan. 
Zo staat uw huis op vaste gronden, 
En blyft in 't onweêr ongeschonden, 
Dat eens de waereld doet vergaan. 




{==212==} {>>pagina-aanduiding<<}

Het Lste zinnebeeld.


Let op het einde.


{== afbeelding 	==} {>>afbeelding<<}
    

Want hy ziet, dat de wyze sterven, dat te zaamen een dwaas en onvernuftige omkomen, en hun goed anderen nalaaten. Psal.xlix.11.
Wiens wan in zyne hand is, en zal zynen dorsvloer doorzuiveren, en zyne tarw in zyne schuur te zaamenbrengen, en het kaf met onuitblusselyk vuur verbranden. Matth.iii.12.



{==213==} {>>pagina-aanduiding<<}

Op het Lste zinnebeeld.

De maaijer gaat door t'veld met koorenaaren, 
Uit last van zynen heer, 
En slaat het alles neêr, 
En weet van geen verschoonen, noch van spaaren. 
Of hier en daar noch aaren staan te bloeijen 
Op hunnen groenen steel, 
Wyl de and'ren, ryp en geel, 
Geraakt zyn tot volkomenheid door 't groeijen; 
Of zommigen zich boven de and'ren heffen; 
De kloeke maaijer ziet 
Op 't een of 't ander niet, 
Maar maakt het met zyn' sikkel al te treffen. 
Daar leggen rype en groene tegen de aarde, 
Daar leggen groot en kleen, 
Gemengeld onder een, 
All' t'zaam voor t' oog van een' gelyke waarde. 
Maar als men eens die zelve koorenaaren 
Ten dorsvloer ziet gebragt, 
Dan zal zich onverwacht 
Een groot verschil voor de oogen openbaaren. 
Een groot verschil, niet wat 'er hoog verheven, 
Of laag stond op het veld; 
Maar wat 'er, welgesteld, 
De meeste vrucht tot voedsel uit kan geeven: 
Een groot verschil, als 't graan met wakk're handen 
Gebragt word in de schuur, 
Terwyl men door het vuur 
Den leêgen halm en 't onkruid laat verbranden. 
Gy alle, die, benevens my gebooren 
Uit vader Adams zaad, 
Op 't veld als kooren staat, 

{==214==} {>>pagina-aanduiding<<}

Ziet hier het beeld van 't lot, voor elk beschooren. 
Een maaijer, niet te ontworst'len noch te myden, 
Gelast van hooger hand, 
Gaat steeds door 't koorenland 
Der waereld heen, om alles af te snyden. 
't Zy de aaren hier als ryp zyn aan te merken 
In ouderdom en deugd, 
Of in hun eerste jeugd 
En vroegen bloei van leeftyd en goê werken; 
Het zy ze hoog door tydlyk voordeel praalen 
Verr' boven and'ren heen; 
Het zy ze, maar gemeen, 
Of laag van stand, dat aanzien niet behaalen; 
Dit alles is den maaijer om het even, 
Die geen verschil van staat 
Noch wasdom gadeslaat, 
Maar volgt den last, hem van zyn' Heer gegeeven. 
Zo stort het al door zyne hand ter aarde, 
En legt in 't zwarte graf 
All' de onderscheiding af, 
Die eertyds zo veel stryd en moeite baarde. 
De leêge, en gr[o]ene, en rype koorenaaren, 
De halmen, die voor 't oog 
Zich toonden laag en hoog, 
Doet eene slag van zynen sikkel paaren. 
En of zich hier een mens wilde onderwinden 
Te schiften groot en kleen, 
En ryp en groen van een, 
Die zou gewis zich haast bedroogen vinden. 
Maar op den dag, die voor het staande kooren, 
En alles, wat weleer 
De maaijer sloeg ter neêr, 
In 's Landheers raad ten dorstyd is beschooren, 
Zal een verschil, zo groot, zo machtig, blyken, 

{==215==} {>>pagina-aanduiding<<}

Gelyk het onderscheid, 
Dat licht en donkerheid, 
Dat zoet en zuur doet van elkander wyken. 
Dan geld 'er niet, wat hier als iet uitsteekend, 
Door rykdom, eer, en staat, 
Door schoonheid van gelaat, 
Door fyn verstand, en sterkte, wierd gerekend: 
Dan geld 'er niet, wat eens begon te bloeijen; 
Maar wat tot aan het end 
Zyn' zorg heeft aangewend, 
Om, als een graan, tot rypheid op te groeijen. 
Dit zal op 't klaarst die dorsvloer van 't gerichte, 
Dat zonder aanzien gaat, 
En alles weegt naar maat 
Van billykheid, ontdekken voor 't gezichte. 
En wat 's 't gevolg van zulk een openbaaren? 
De groote Landheer doet 
Het graan, dat ryp en goed 
Bleek op de proef, in zyne schuur vergaêren. 
Maar alles, wat hier ledig wierd bevonden, 
Of niet tot rypheid kwam, 
Word tot de felle vlam, 
Die eeuwig blaakt, al teffens weggezonden. 
O wigtig stuk, wel waardig te overweegen! 
Ach dat in onze ziel 
Uw beeld zo krachtig viel, 
Dat nimmer iets het merk daar uit kon veegen! 
Wat zou dat een' hervorming van gedachten, 
En overleg, en daân, 
In 't herte doen ontstaan, 
Om 't waare heil met iver naar te trachten! 
Hoe zou ons dat de waereld doen versmaaden, 
Met all' haare idelheên, 
Te dwaaslyk aangebeên, 

{==216==} {>>pagina-aanduiding<<}

Doch machteloos om zielen te verzaaden! 
Ja, Broeders, die, benevens my gebooren 
Uit vader Adams zaad, 
Op 't veld als kooren staat, 
Stelt uw gezicht dit denkbeeld steeds te voor[e]n. 
Laat u gestaâg voor 't oog der ziele zweeven, 
Hoe eens des maaijers hand, 
Al wat op 't koorenland 
Der waereld groeit, den sikkel-slag zal geeven. 
Bedenkt gestaâg, hoe dan de dwaaze en wyze, 
Bedenkt hoe arm en ryk 
Dan beide staan gelyk, 
Hoe vorst en slaaf zyn even hoog van pryze. 
Denkt om het uur, dat all' de koorenaaren, 
In 't maaijen lotgemeen, 
Weêr scheiden zal van een, 
Tot eeuwig wel, of eeuwig kwaalyk vaaren. 
Zo leert gy zien, hoe dwaas het zy, op leuren 
En idel waerelds goed 
Te draagen eenen moed, 
Of iemand meer dan anderen te keuren. 
Zo leert gy zien, hoe dwaas het zy, te jaagen 
Naar weelde, schat, en eer, 
En wat op aarde meer, 
Gelyk iet schoons, de ziele kan behaagen. 
Zo leert ge alleen met alle uw' krachten poogen, 
Dat ge, als een vruchtbaar graan, 
Met deugden ryk gelaân, 
Verschynen moogt voor uwes Heeren oogen. 
Zo hebt ge in 't eind geen ongeval te schroomen, 
Maar ziet u 't lot bereid 
Door Gods barmhertigheid, 
Om in de schuur van 't eeuwig wel te komen. 




{==217==} {>>pagina-aanduiding<<}

Nareden.

Staa stil, Aanschouwer, die dit plaatwerk hebt doorkeeken; 
Staa stil, ô Leezer, die doorzien hebt elk gedicht; 
Wy willen noch een woord tot afscheid met u spreeken: 
Een woord, dat dienen zal tot uw en ons bericht. 
Wy onderhielden u met veelerhande stoffen, 
Om u, als ons, te zyn tot nut en goede leer. 
Bevind ge in eenig stuk de zaak niet wel getroffen, 
Zet dat, als niet gezegd, aan uwe zyde neêr. 
Zet dat op rekening van 't menslyk onvermogen, 
Dat, wyl de ziel hier leeft bekleed met vlees en bloed, 
In dingen van gewigt haar dikmaal schemeroogen, 
En 't voorgestelde wit onkundig missen doet. 
Maar hebt gy hier zomtyds ook zaaken zien ontvouwen, 
(Gelyk zich ons gemoed met deeze hoope vleit) 
Die, op den toets gebragt, de proeve kunnen houwen, 
Bewyst daar voor, niet ons, maar God, uw' dankbaarheid. 
Van hem moet alle gaave en goede gifte daalen: 
En, zal verstand en pen naar waarheid zyn gericht, 
Het licht van zynen geest moet onzen geest bestraalen, 
En dryven hem gestaâg de nevels van 't gezicht. 
Dit dan ons op 't gelei van wyze reden leeren, 
Dat, als een sterveling iets goeds bedreeven heeft, 
De lof en eer daar van tot hem moet wederkeeren, 
Die aan de goede wil ook al 't vermogen geeft. 
Doch is hier 't werk gedaan? En zullen wy 't by schryven, 
By dichten, tekenen, en etsen tot vermaak, 
Zult gy 't by enkel zien en leezen laaten blyven, 
Of 't bloote vonnis naar de waarde van de zaak? 
Dan hadden wy vergeefs gemaald, gedicht, geschreeven; 
Dan had gy vruchteloos geleezen, en gezien; 
Dan zouden wy, voor 't goed, ons uit genaê gegeeven, 
De schuldige eere niet aan onze Schepper biên. 

{==218==} {>>pagina-aanduiding<<}

De huisheer heeft vergeefs de tafel doen bereiden, 
De disknecht zonder vrucht zyn' moeite en zorg besteed, 
Wanneer de gasten slechts hun oogen laaten weiden 
Op ider disgerecht, en iemand daar van eet. 
Maar zal de huisheer zyn beoogde wit beraaken, 
De tafelknecht zyn' vlyt en arbeid zien geboet, 
't Gezelschap dient de spys te nuttigen, te smaaken, 
Te maalen, dat ze in 't lyf verkeere in sap en bloed. 
Denkt, dat gy hier met ons ter tafel hebt gezeten, 
Met veelerhande spys verzien, door ons bereid, 
Maar die, indien wy niet met graagte daar van eeten, 
Ons geensins dienen zal tot vrucht en nuttigheid. 
Wat is dat eeten? 't Goed te sluiten in gedachten, 
Gelyk Maria deed, op dat men 't steeds onthouw'. 
Wat noch? 't Bewaarde goed daadvaardig te betrachten[:] 
Met onvermoeide vlyt en onbezweeken' trouw. 
En lyd het in ons hert noch eenig overweegen, 
Of 't aan die oefening met lust en ernst zal gaan? 
O neen; ons legt te veel, te veel hier aan gelegen: 
Ons heil in deezen tyd en namaals hangt 'er aan. 
Door deeze, en anders niet, kan hier de ziel verwerven 
Eene ongestoorde rust en vrede van gemoed. 
Door deeze, en anders niet, kan elk hierna beërven 
Den opgehangen prys van 't zalig hemels goed. 
En ô! wat is in 't een en 't ander al beslooten! 
Wat ziet zich hier een mens, die vreê bezit in 't hert, 
Een' rykdom, een vermaak, een' wellust toegevlooten, 
Bevryd van ongeneugte, en kwelverdriet, en smert! 
Die hoeft van bange vrees te beeven noch te schrikken, 
't Zy felle donderbui, of bulderende wind 
De gantse waereld uit haare assen dreigt te wrikken; 
't Zy pest of hongersnood by duizenden verslind; 
't Zy land, en volk, en vee verzinkt in hooge vloeden; 
't Zy haat en nyd alom een' reeks van plaagen zaait: 

{==219==} {>>pagina-aanduiding<<}

Het zy de zeisen van den oorlog, aan het woeden 
Door zucht tot hooger staat, een' oogst van lyken maait. 
Zyn hert, met God vereend, van alle zorg ontlaad[e]n, 
Terwyl het hier door hoop in de eeuwigheid verkeert, 
Kan onophoudelyk in zoet genoegen baaden, 
En blyft in eenen stand, dien nimmer toeval deert. 
Maar wat is dit, by 't geen hem namaals is beschooren, 
Dan kleine druppels by den grooten oceaan? 
Wanneer hy, ingeleid in 't hoogste choor der chooren, 
Verheerlykt voor Gods troon in 't blinkend kleed zal staan: 
Wanneer hy God zal zien met opgehelderde oogen; 
Met Jezus zonder eind regeeren op zyn' troon; 
Met aller Eng'len rei doen galmen 's hemels boogen, 
Tot lof van God en 't Lam, op onnavolgb'ren toon; 
Met de oude Vaderen, en Vorsten, en Profeeten, 
En aller vroomen tal, op heuchelyke wys 
Aan 's Heilands bruiloftsdis 't gezegend Manna eeten, 
En 't ooft van 's levens boom in 't zalig Paradys. 
O dubb'le staat van heil! waar zweeven onz' gedachten 
Op 't overweegen van uw' waardigheid niet heen! 
Verstand, en hand, en pen bezwyken, wyl zy trachten 
Slechts eene flaauwe schets van uw geluk te ontleên. 
Om dat in rechten stand voor de oogen af te maalen, 
Wierd minder niet vereist, dan een der hemelboôn, 
Wierd minder niet vereist, dan 't goud der zonnestraalen, 
En noch was 't zonder glans by uw oneindig schoon. 
O dubb'le staat van heil! wie zoude u niet verkiezen? 
Niet minnen, en met ernst naar uw' genieting staan? 
Wie zoude hier om u niet willig al verliezen? 
Niet willig 't zwaarste werk en lyden ondergaan? 
Al wierd ons opgelegd, alle onze levensdagen 
Te kruipen over de aarde op veeler dieren wys; 
Al moest men gras en hooi, gelyk de beesten, knaagen, 
Of 't lichaam stadig voên met noch geringer spys; 

{==220==} {>>pagina-aanduiding<<}

Al moest men jaaren lang in muffe kerkers kwynen 
By grouwzaam ongedierte in eindeloozen nacht; 
Al stond men steeds ten doel voor de yselykste pynen, 
Die ooit de wreedheid in haar' raazerny bedacht; 
't Zou al, op een gehoopt, niet in het minste haalen 
By 't zoet der vreugde, dat in uw' bezitting leit; 
Een zoet, dat, gants volmaakt, geen einde kent noch paalen, 
Dan 't ongemeeten ruim der eindlooze eeuwigheid. 
O Zielen, die u voelt geraakt en overwonnen 
Van lust naar zulken staat, de weg is u ontdekt. 
Welaan, welaan, met vlyt een' kloeken loop begonnen, 
En trouw daar in volhard, zo lang uw leven strekt. 
Wy willen nevens u langs de eigen' paden streeven, 
Op dat wy hier met u verkrygen 't zelve goed; 
Op dat we, als vrienden, eens in Gods paleis verheven, 
Te zaamen deelen in 't genot van 't eeuwig zoet. 
De Hoogste, die, van zucht tot ons geluk bewoogen, 
Ons riep in zynen Zoon tot heerlykheid en deugd, 
Versterke ons uit genaê met Goddelyk vermogen, 
En leide ons by de hand naar 't zalig ryk van vreugd. 




    
{==221==} {>>pagina-aanduiding<<}

Inhoud en bladwyzer der zinnebeelden.

I.	Een mens naar boven ziende, en moet de hand naar beneden wyzende.	2
II.	Een mens, die zyn aangezicht naar het licht, en den rug naar de schaduw keert.	6
III.	Een reiziger, in eene vermaaklyke plaats zich vergeetende.	10
IV.	Een wandelaar, voor eene rivier staande, en schroomende over de brug te gaan.	14
V.	Een mens, die zyn kleed aan eens anders lyf beziet, of 't wel gemaakt zy.	18
VI.	Vliegen, zich in de kaars verzengende.	22
VII.	Kinderen, vluchtende voor 't keffen van een jonge hondje.	26
VIII.	Beelden in Was gedrukt, door de zon versmeltende.	30
IX.	De Maanverduistering.	34
X.	Een mens, uit verscheidene spyzen eene kiezende.	38
XI.	Een mens, die eenen dwaas vleit.	42
XII.	Een mens, die op eenen berg klimt, en een die van de hoogte afdaalt.	46
XIII.	 Een mens, buiten 't huis de maan en sterren beschouwende.	52
XIV	Een man, die een gebreklyk paard koopt om zyn sierlyk dekkleed.	56
XV.	Een zang- en speel-meester, die anderen wil onderwyzen, zonder zelf mede te zingen of speelen.	60
XVI.	Een koopman, in storm zyne g[o]ederen in zee werpende.	64
XVII.	Een mens, met geld enz. belaaden, door eenen weg vol roovers gaande.	70
XVIII.	Een reiziger, op eenen vermaaklyken, doch gevaarlyken byweg geraakt, door overval van storm te rug gedreeven.	76
XIX.	Eene kool, door den blaasbalg ontvonkt.	80
XX.	Een mens, die eenen steen perst, om honig of oli daaruit te trekken.	84
XXI.	Een koning met zyn hofgezin te voet gaande, en zyn knecht te paard rydende.	88
XXII.	Een oud man, by eenen koning eenig ampt verzoekende.	92
XXIII.	Vogelen, met vermaak graan eetende onder 't net des vogelvangers.	98
XXIV.	Groene halmen, schoon voor 't oog, maar van binnen ledig.	102
XXV.	De zon, door een beschilderd glas schynende.	106
XXVI.	Een man, zyne huisgenooten kastydende, terwyl anderen op straat gelyke misslagen bedryven.	110
XXVII.	Een beeld, kostlyk versierd, en omgedraagen.	114
XXVIII.	Een paard, zynen beryder ter aarde werpende.	118
XXIX.	De landkaart.	122
XXX.	Moeilyke dingen, door iver uitgevoerd.	126
XXXI.	Een kranke en gewonde, hun kwaalen aan de geneesmeesters ontdekkende.	130
XXXII.	De kermiskraam.	134
XXXIII.	Een stier, in 't midden der jaagers, met veele schichten getroffen.	140
XXXIV.	Een oud man, als een kind, in de loopwagen.	144


{==222==} {>>pagina-aanduiding<<}

    XXXV.	Een gevangen mens, naar vryheid verlangende.	148
XXXVI.	Eene moeder, haar kind in gevaarziende.	154
XXXVII.	Een kind, met eenen hond speelende, ten laatste daar van gebeeten.	158
XXXVIII.	Eene rivier, zich in de zee uitstortende.	162
XXXIX.	Een vogel, uit den strik geholpen.	166
XL.	Een put, waar uit veel geschept word, en die goed water geeft: en een, die stil staat, en stinkt.	170
XLI.	Het kind, vervaard voor den bullebak.	174
XLII.	Het vogelhok.	178
XLIII.	Eene dondere wolk, voor de zon geschooven.	182
XLIV.	Volle koornaaren, nederwaarts hangende.	188
XLV.	Een hond, zynen meester om spyze vleijende.	192
XLVI.	Een schipper, by tyds zeil minderen.	196
XLVII.	Mensen, die eene kleine waterader zien, en naar den oorsprong zoeken.	200
XLVIII.	Eene kaars, door den wind uitgeblaazen.	204
XLIX.	Een mens, die op een stroomend water wil timmeren.	208
L.	Hooge en laage koornaaren, te gelyk afgemaaid.	212


Te AMSTELDAM,
Ter Drukkerye van Joannes Krellius,
in de Laurierstraat.




