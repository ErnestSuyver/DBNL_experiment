
   
        
           
               Zeereis met het schip Hollandia, kapitein Willem Willemszoon in het jaar non-interventie
               Rijer Hendrik van Someren
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Zeereis met het schip Hollandia, kapitein Willem Willemszoon in het jaar non-interventie van Rijer Hendrik van Someren in de tweede druk uit 1831. De eerste druk dateert uit 1831.
               
               
                   
                       p. 3: de kop ‘Zeereis met het schip Hollandia’ is tussen vierkante haken toegevoegd.
                   
               
           
           
           
               
                   
                   2
                   
                   
               
           
           
               some002zeer02_01
               DBNL-TEI 1
               
                   2011 dbnl
               
           
           
               DSOLmetadata:yes
           
           
               
                   
                   exemplaar Koninklijke Bibliotheek Den Haag, signatuur: Lbl KB Wouters 20040
               
               Rijer Hendrik van Someren, Zeereis met het schip Hollandia, kapitein Willem Willemszoon in het jaar non-interventie. G. van Dijk, Amsterdam 1831 (tweede druk)
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Zeereis met het schip Hollandia, kapitein Willem Willemszoon in het jaar non-interventie
               Rijer Hendrik van Someren
               
               
                   
                   
               
           
           
           
               
               
           
           
           
           
       
       
           
               Zeereis met het schip Hollandia, kapitein Willem Willemszoon in het jaar non-interventie
               Rijer Hendrik van Someren
               
               
                   
                   
               
           
           
           
               
               
           
           
           
           
       
       
           
               2011-07-14
               
                   MP
               
               colofon toegevoegd
           
       
   
            
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Rijer Hendrik van Someren, Zeereis met het schip Hollandia, kapitein Willem Willemszoon in het jaar non-interventie. G. van Dijk, Amsterdam 1831 (tweede druk)
 
Zie: https://www.dbnl.org/tekst/some002zeer02_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 







{==1==} {>>pagina-aanduiding<<}

ZEEREIS MET HET SCHIP HOLLANDIA,
KAPITEIN WILLEM WILLEMSZOON.
IN HET JAAR DER NON-INTERVENTIE.
DICHTSTUK. DOOR R.H. van Someren.
TWEEDE DRUK.
Te Amsterdam, bij G. VAN DIJK.
1831.


        

{==3==} {>>pagina-aanduiding<<}

[Zeereis met het schip Hollandia]


Och! wat spookt het naar van nacht, 
't Is zoo rouw, zoo bar, zoo donker, 
Schipper! schipper! geef toch acht, 
Gij mist maan- en stargeflonker; 
Vreeslijk steekt de stormwind op, 
't Schip kraakt luid van boôm tot top, 
't Noodweêr scheurt het zeil aan flarden, 
Al de gronden, die gij peilt, 
Roepen u, dat gij verzeilt, 
En gij 't langer niet kunt harden; 
Spreek, in Gods naam! hoe het staat, 
En of 't op- of ondergaat. 

{==4==} {>>pagina-aanduiding<<}

Vrienden! zijt in Gods naam stil, 
Steekt de hoofden naar beneden, 
Blijft bedaard hoe 't woeden wil, 
Troost u, 't ergst is al geleden; 
Schoon de orkaan van gramschap brult, 
Schoon de lucht in 't zwart zich hult, 
Schoon het schip moog' krakend schokken, 
Vreest niet, vrienden! nog geen nood; 
Vreest niet bij elk' nieuwen stoot, 
Dat de zee u in zal slokken; 
Toegesjord is luik en poort, 
En 't is alles wel aan boord. 
 
Ja, maar schipper! schipperlief! 
Telkens slaat de golfslag harder, 
Ligt komt gij in 't ongerief, 
't Wordt hoe langer hoe benarder, 
't Schip zakt telkens overzij, 
't Slingert om aan loef en lij; 
Schipper! 't is niet meer te stoppen, 
Kap, in Gods naam maar den mast, 
Zet de roerpen toch maar vast, 
Och! gij kunt het niet meer kroppen; 
Zeg voor 't minst in stervens pijn, 
Lieve schipper! waar wij zijn. 
 
Lieve vrienden! blijft bedaard, 
Laat geen angst uw moed ontzetten, 
Maak' geen vrees uw ziel vervaard, 
Laat geen schrik u 't hart verpletten, 
't Schip is hecht, dat ik vervoer, 
'k Sta met vaste hand aan 't roer, 

{==5==} {>>pagina-aanduiding<<}

'k Stuur het zelf door 't golvenklotsen, 
'k Leid het langs den hollen plas, 
En ik raadpleeg het kompas, 
En ik vrees niet voor het botsen, 
Breek' de stortzee op den boeg, 
'k Sta aan 't roer, 't zij u genoeg. 
 
Ja, maar schipper! 't zij zoo 't zij, 
Schoon gij zelf het schip moogt stieren, 
Doen de bootsliên wel als gij, 
Hebt gij kundige officieren, 
Slaan matrozen op de ra 
Wel naar eisch den omtrek gâ? 
Hoe 't hen moge om de ooren snerpen, 
Houden zij wel 't anker klaar, 
Om als 't ijlings noodig waar', 
't Loef of lijwaart uit te werpen? 
Schipper! in de bangste zorg, 
Blijft gij voor ons leven borg? 
 
Vrienden! stil toch, zijt gerust, 
'k Vat het roer in vaste handen, 
'k Zie in 't ronde bank en kust, 
En ik vrees niet voor te stranden; 
Of valt u de nood te bang, 
Bidt beneden God zoo lang. 
En gaat op uw beurt aan 't pompen; 
'k Zal, zoo als 't een schipper past, 
Elk' gevaarlijk' overlast, 
Spoedig over boord doen plompen; 
Zorgt slechts, dat als ik u roep, 
Gij verschijnt met heel uw' troep. 

{==6==} {>>pagina-aanduiding<<}

Ja, maar schipper! hoor ons aan, 
Wij zijn uitgeput door 't pogen, 
Och! wij zullen wis vergaan, 
Hoe wij allen pompen mogen; 
Zoek in 't ronde toch een plaats, 
Ons ter berging binnengaats, 
Waar het zelfs aan vreemde stranden, 
En neem spoedig voor dat oord, 
Knappe loodsen binnen boord, 
Om gelukkig aan te landen; 
Liever burenhulp betrouwd, 
Dan uw' eigen koers berouwd. 
 
Neen, dat zal niet, neen, bij God! 
'k Laat geen ander 't roer besturen, 
'k Laat aan vreemden niet uw lot, 
't Allerminst nog aan geburen; 
'k Lijd niet, dat ze op Vlaamsche bank, 
't Schip doen stranden tegen dank 
Om ons zaam in zee te smoren. 
Al mijn stuurliên doen hunn' pligt, 
Niet een enkle, die er zwicht, 
Hoe de orkaan zijn stem doet hooren; 
Eer 't gewaagd op wijde baan, 
Dan op Vlaandrens wal vergaan. 
 
Wilt gij hulp? zoek God alleen! 
God daarboven! God almagtig! 
God de Hoorder der gebeên! 
't Oog op Hem, zijn arm is krachtig; 
't Oog op Hem, die storm en vloed 
Zwijgen en bedaren doet; 

{==7==} {>>pagina-aanduiding<<}

Die als zon noch maan meer lichten, 
't Zekerst baken is in nood, 
En kan redden van den dood, 
Als alle aardsche helpers zwichten; 
Zulk een trouwe Loods als hij, 
Vrienden! staat hier aan mijn zij. 
 
Door dien zelfden Loods geschraagd, 
Deden eens mijn zaalge vaadren, 
d' Eigen bodem, die ons draagt, 
De eigen baai van redding naadren; 
Langs dezelfde holle zee, 
Voer dit zelfde scheepje meê. 
Zonder schipbreuk, zonder stranden; 
Vreemde kapers hielden af, 
En de schuimer vond zijn graf, 
Die ons stout aan boord dorst klampen; 
't Scheepje kwam, hoe hol 't mogt gaan, 
In behouden haven aan. 
 
Schipper! schipper! 't is genoeg, 
Ach! vergeef ons onze dwaling, 
Wend, waarheen gij 't wilt, den boeg, 
Zwijgend volgen we uw bepaling; 
't Zij ge ons oproept op het dek, 
Of doet stoppen aan een lek, 
Of ons winden doet of sjorren, 
Daadlijk, schipper! staan wij klaar, 
Hoe en wáár het noodig waar, 
Zonder muiten, zonder morren; 
't Zij gij vraagt, of 't zij gij prest, 
't Alles doet gij tot ons best. 

{==8==} {>>pagina-aanduiding<<}

Tot ons best, ja, schipper! ja, 
Vroeg of laat kroont God uw pogen, 
Komt het schip den grond te na, 
't Rijst weêr ijlings naar den hoogen; 
't Zal weldra langs effen baan, 
Ongeslingerd voorwaarts gaan, 
Tot het in gewenschte haven, 
Na 't de branding heeft doorklotst, 
Met Gods hulpe, landt en lost 
Waar de welvaart ons zal laven, 
En waar glansrijke ochtendpracht, 
Ons aanminnig tegenlacht. 


Januarij
1831.




