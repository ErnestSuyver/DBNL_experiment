


    Het onscheidbaar drietal redenwezens verlichting, deugd en tijd
    Arend Fokke Simonsz

GEBRUIKT EXEMPLAAR
exemplaar universiteitsbibliotheek Leiden, signatuur: 1212 F 18: 1

ALGEMENE OPMERKINGEN
    Dit bestand biedt, behoudens een aantal hierna te noemen ingrepen, een diplomatische weergave
        van Het onscheidbaar drietal redenwezens verlichting, deugd en tijd van Arend Fokke Simonsz uit 1799.
   
REDACTIONELE INGREPEN

Bij de omzetting van de gebruikte bron naar deze publicatie in de dbnl is een aantal delen van de tekst niet overgenomen. Hieronder volgen de tekstgedeelten die wel in het origineel voorkomen maar hier uit de lopende tekst zijn weggelaten. Ook de blanco pagina's (p. II, XII, 52 en 90) en de pagina's met advertenties (p. 147 en 148) zijn niet opgenomen in de lopende tekst.
    
    
        [pagina I]
    
        HET ONSCHEIDBAAR DRIETAL REDENWEZENS VERLICHTING, DEUGD en TIJD, op eene zonderlinge zinspeelende wijze geschetst, in drie voorleezingen, gedaan in de MAATSCHAPPIJE, ten spreuke voerende FELIX MERITIS, en in de eerste en tweede amsterdamsche departementen der BATAAFSCHE MAATSCHAPPIJE, TOT NUT VAN 'T ALGEMEEN, door A. FOKKE, Simonsz.
        
        Medelid derzelver Maatschappijën.
        
        
        
        met caricatur plaaten.
        
        
        
        te haarlem bij
        
        FRANÇOIS BOHN,
        
        MDCCXCIX.
        
  
    
    
        [pagina X]
    
 
    
    
    BERICHT aan den BINDER.
    
    Plaat I.	tegen over	Bladz 45
Plaat II.		Bladz 86
Plaat III.		Bladz 109




2008 dbnl


    simo001onsc01_01


grieks
    scans


    Arend Fokke Simonsz, Het onscheidbaar drietal redenwezens verlichting, deugd en tijd. François Bohn, Haarlem 1799



DBNL-TEI 1



2008-02-26

AS

colofon toegevoegd




Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: Arend Fokke Simonsz, Het onscheidbaar drietal redenwezens verlichting, deugd en tijd. François Bohn, Haarlem 1799
 
Zie: https://www.dbnl.org/tekst/simo001onsc01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 


    






  
{==III==} {>>pagina-aanduiding<<}

    
    AAN DE 
MAATSCHAPPIJ 
der 
VERDIENSTEN, 
ten spreuke voerende: 
FELIX MERITIS, 
en aan het 
AMSTERDAMSCHE 
eerste en tweede departement 
der 
BATAAFSCHE MAATSCHPPIJE 
TOT NUT VAN 'T ALGEMEEN,
    
{==IV==} {>>pagina-aanduiding<<}

    
    WORDEN DEZE, 
in derzelver 
BIJEENKOMSTEN 
gedaane, 
VOORLEEZINGEN, 
over 
DE VERLICHTING, 
DE DEUGD en DEN TIJD, 
OPGEDRAAGEN, 
door
    
    
    
    derzelver Medelid.
    
    A. FOKKE, Simonsz.
    
    
    
    
    

{==V==} {>>pagina-aanduiding<<}


Voorbericht.


Verlichting, deugd en tijd, zijn denkbeelden, welken elkander in orde opvolgen; Verlichting onwerpt de grondtekening van het gebouw des menschelijken geluks, Deugd bouwt het zelve op, en Tijd brengt het tot deszelfs volkomenheid. Het besef dezer waarheid deedt mij besluiten om het heir ná volgend dreital zonderlinge voorleezingen in eenen bundel tevens het licht te doen zien; zonderling noeme ik dezelven, met betrekking tot den stijl,


{==VI==} {>>pagina-aanduiding<<}


die in dezelven gebezigd is, en geheel vreemd is van de gewoone wijze van redenvoeren over gewigtige onderwerpen en echter zodanig moest zijn, om het oogmerk te kunnen bereiken 't welk alleen daarin bestondt, om de samengevloeide menigte van allerleije hoorers eenig vermaak, echter niet geheel van nut ontbloot, te verschaffen. Ik hebbe, bij wijze van Inleiding, en, om ten voorportaal van dit gebouw te dienen laaten voorafgaan eene op pervlakkige beschouwing van den aart der Schertsrede, en derzelver onderscheidene soorten, ten einde men, in de verdere doorleezing van dit werkjen, de daarin gebezigde scherts te beter in der zelver waare vak zoude kunnen rangschikken, en tot de beschaafde en schuldelooze Allegorische Ironie, overbrengen; welke voorzorg ik daarom alleen oordeelde te moeten neemen,


{==VII==} {>>pagina-aanduiding<<}


daar de boertige stijl, dien ik, om mijn doel te treffen, genoodzaakt was te bezigen, geene juiste ontwikkeling van de waare en ernstige meening des Schrijvers overlaat; het gene echter, om alle misverstand, verwarring en verkeerde uitlegging te vermijden, inzonderheid met betrekking op het onderwerp der eerste voorleezing, naamlijk over de Verlichting, noodzaakelijk was; alzo deze Stof zeer onderworpen is, om door verkeerde verklaaringen in een valsch oogpunt geplaatst te worden. Dit is ook reden geweest, waarom ik mij verpligt vinde, deze, slegts voor een oogenbliklijk vermaak bestemde beuzelingen, aan een bedaarder overweging te onderwerpen, en openbaar het licht te doen zien; om mijne hoorers; die somtijds mijne meening, onder het uitspreeken derzelve, niet klaar of wel geheel verkeerd be-
{==VIII==} {>>pagina-aanduiding<<}
greepen mogten hebben, duidelijk te doen zien, dat de geheele bedoeling en toepassing enkel in dien tijd behoort thuis gebragt te worden, toen de eerste schok der omwenteling hier te lande door alles tevens te moeten hervormen, dien noodzaaklijken Chaos veroirzaakte, waaruit langzamerhand eene geregelde nieuwe waereld ontstaan is, die door Deugd en Tijd, zoo de wenschen der waare Vaderlanders vervuld worden, eenmaal tot de hoogstmoogelijke volkomenheid gebragt moet worden. Niemand passe derhalve eenige, in dezen geheelen bundel voorkomende, uitdrukkingen, op de tegenwoordige gesteldheid van zanken toe; waarop ze met geene mogelijkheid kunnen sluiten, als zijnde dezelven reeds vóór de aanneeming der gevestigde Constitutie ontworpen, en in schrift voorhanden geweest. - Te meer zal den opmerkzaamen Lee-
{==IX==} {>>pagina-aanduiding<<}
zer deze waarheid in het oog vallen, als hij het tafereel der Brandaris Verlichting, 't welk hier gemaald, en in de Caricature zinlijk en allegorisch voorgesteld wordt, met den eersten provisioneelen staat van zaaken, welke eigentlijk door dezelve bedoeld wordt, vergelijkt; en, zoo ik mij niet bedriege, zal elk, van welk eene denkwijze ook, niet anders over dat Tafereel kunnen oordeelen, dan dat het uiterlijk aanzein der zaaken in dien tijd, met hetzelve overeenkomt; het uiterlijk aanzien zegge ik, en meer behoeft de nabootsende kunstenaar niet uittedrukken meer kan hij niet uitdrukken. Hij schetst alleen wat hij ziet; het verborgene, ligt buiten zyn grens, - en dat verborgene is in dit geval het nut dat door die eerste woelingen beöogd, en ook gedeeltelijk bereikt werdt. - Uit dit stand-
{==X==} {>>pagina-aanduiding<<}
punt verwagt en vorder ik, dat dit Tafereel beschouwd en beöordeeld zal worden, hoopende voors dat de Leezer van dezen bundel den tijd daar aan besteed, vermaakelijk zal doorbrengen, en dat dus mijn arbeid, bij een weinig moreel, ook eenig Physiek nut aan den Leezer verschaffen moge!










{==XI==} {>>pagina-aanduiding<<}




Verhandeling over de verlichting.


Voorgeleezen in het Amsterdamsch eerste department der bataafsche maatschappije TOT NUT VAN 'T ALGEMEEN;


Den 22 October des jaars 1798.


en in het department der letterkunde van de maatschappije ten spreuke voerende: FELIX MERITIS.


Den 30 Januarij des Jaars 1799.






{==1==} {>>pagina-aanduiding<<}


Geachte toehoorers!


Daar het eene, door de dagelijksche ondervinding, ten overvloede gestaafde waarheid is, dat wij liefst hooren spreeken van, en over zulke onderwerpen, als waar mede wij meest bekend zijn of wier beöefening ons meest eigen is; achtte ik het niet ougeschikt, dezen avond, u lieden insgelijks over zodanige stof te onderhouden, als welker inhoud thands meestäl de grondslag onzer dagelijksche. gesprekken uitmaakt en welker behandeling, immers gelijk ik die.voorneemens ben ter hand te neemen, niet geheel vreemd aan uw lieder dagelijksche. oefeningen gehouden kan worden.

Ik verzoeke derhalven, echter meer uit gewoonte dan uit noodzaakelijkheid, ter begunstiging,van dit mijn voorneemen, uw lieder versterkende aandagt, toegeeflijke inschikkelijkheid, afgetrokken-
{==2==} {>>pagina-aanduiding<<}
heid van allerleie aan de stoffe, die ik denke voortedraagen, vreemde overpeinsingen, en eindelijk ook uw' aanmoedigenden wenk, welken den Redenaar in zijne uitvoering even den zelfden dienst doet als de aanlagchende buit den strijdenden krijgsman.

Maar hoe, zegt ge, we hebben de stof die die ge behandelen wilt, nog niet eens gehoord en ge verzoekt bereids onze aandagt op, en aanmoediging, tot het uitvoeren derzelve; slaat ge ook iets over? De Captatio benevolentiae gaat immers, volgends de regelen der geschikte Oratorie, nooit vóór de opgave van de Thema? - Ja dat is ook waar vrienden - maar ge zult ook wel tevens willen toestemmen dat juist alle zaaken in de menschelijke samenleeving niet altijd volgends het volkomenste denkbeeld van de striktste orde gaan, of kunnen gaan. - Die orde vereischt immers ook tevens dat, eer de Redenaar een' aanvang maake, zijne toehoorers in de behoorlijke gesteldheid zijn om hem beschidenlijk te kunnen hooren en verstaan. Deze vereischte echter wordt in alle spreekplaatsen, zonder onderscheid, niet altijd even voldoenend gevonden: men is dikwijls nog niet allen bij een, wanneer de spreeker reeds, wegens het verloop des tijds genood-
{==3==} {>>pagina-aanduiding<<}
zaakt is zigne voordragt aan te vangen; de geringste toevallen des maatschappijelijken levens, enn versch gestopte pijp, enn naauwlijks aangevangen gesprek, en ik weet niet wat al onberekenbaare verhinderingen kunnen de toehoorers dikwijls den aanvang eener rede doen missen; zo dat ik het voorzichtigst oordeele dat de Redenaar de opgave zijner stof, waar aan egter zeer veel tot het verstand zijner geheele reden gelegen ligt, tot zo lange verzwijge tot hij overtuigd kan zijn, dat elk zigner hoorers zig in de vereischte betrekkelijke zielen rust bevindt, om dezelve met oplettendheid ann te hooren.

De burgerlijke beleefdheid eischt dat men elkander geen' last verooirzaake, daar ter plaatze, waar men eene vrije uitspanning zoekt; ook zign wij hier zo zeer niet aan overhaasting, of tijdsbezuiniging verbonden, dat wij, als weleer cincinnatus, onze Heldendaaden met verhaasting moeten verrichten, ten einde naar den ons wagtenden ploeg weder te keeren. (*) Wij zijn hier over het algemeen al-
{==4==} {>>pagina-aanduiding<<}
len wel in zo verre in de wijsgeerige Cosmogonie ervaaren, dat wij zeer wel overreedr zijn dat de waereld niet raazend gemaakt is; en geheel onëenstemmig met den voortvaarenden cæsar, die, volgends het getuigenis van den vuurigen lucanus, niet gedaan noemde zoo 'er nog, iets te doen overschoot, (†) verkiezen wij liever, als van een bedaarder en voorzichtiger gemoedsgesteldtenis, langzaam, en daar door zeekeer te gaan en ons zelven te bemoedigen met de mannelijke stoutmoedige verzeekering komt ge nu niet, dan voorzeeker zult ge morgen komen! -

Men hebbe derhalven alle deze woorden geduurende welker uitspraak, ik slegts opgemerkt hebbe of het getal mijner toehoorers ook nog


{==5==} {>>pagina-aanduiding<<}


mogte vermeerderen, alleen antemerken als het rittournel eener aria – of de tromslag welken men weleer pleeg te doen hooren, alvoorens de Bevelhebber eener bende Schuttren zijne manschappen de handgreepen des geweers geboodt te verrichten, en welken men, met een toonkunstig krijgswoord, roffel gewoon was te noemen; of nog beter, gelijk het concert dat men, voor 't openen des tooneels, op den Schouwburg gewoon is te geeven – alles stegts dienende om de aandagt optewekken, en de toehoorers de bekwaamste gelegenheid te vershaffen, om de woorden die gesproken zullen worden bescheidentlijk en wel te verstaan.

Immers het wel verstaan is van zo groot een aanbelang, dat het kwalijk en verkeerd verstaan, dat 'er tegen over staat, in diegelijke voorleezingen als ik, alleenlijk ten genoege mijner Hoorens en zelfs somtijds ad invicem Minervam, wel eens gewoon ben te doen, van een voor den spreeker allerönaangenaamst gevolg kan zijn; mijn voorneemen is derhalven, om dezen avond iets, hier ter plaatse geheel ongewoons, te verrichten, en twee verhandelingen van een' geheel onderscheiden aart op elkander te doen volgen, wier eerste ernstig


{==6==} {>>pagina-aanduiding<<}


en oordeelkundig of, Serieus Critisch, en de tweede verbloemd boertig, of Ironiesch Comiesch, zal zijn; dar in het overoud gebruik des tooneels, volgende, waarop men, van de allervroegste tijden af, reeds deftige voorstukken door gemeenzaame en vervrolijkende nástukken deedt opvolgen, en zo de Sophocleesche Laars met de laage broozen verwisselde; zullende mijn ernstig voorstuk uit slegts een, en mijn boertig náspel uit drie bedrijven bestaan.

De stoffe die ik tot den inhoud van mijn voorstuk zal moeten bezigen, (immers die van mijn nastuk noodzaakt mij tot die keuze,) zal zijn, een beknopt overzicht van den aart der Schertsrede en derzelver soorten. – Tot welker andagtige betrachting ik derhalven uw aller bescheidenheid, met verzeekering van in dit mijn verzoek bij u allen na vereisch te zullen slaagen inroepe.






{==7==} {>>pagina-aanduiding<<}


Beknopt overzicht over den aart der schertsrede, en derzelver classen en soorten.


Onder de voortbrengselen der Poëetische Literatuur betrekt men ook, niet ten onrechte, de Schertsrede, wijl dezelve voornaamentlijk op de kracht van zinnelijke voorstelling, het wezen der dichtkunst, rust. - Deze naam Schertsrede is slegts een algemeene kunstnaam van het geslagt, dat in twee rangen of classen verdeeld wordt, naamlijk de Satire of het Hekelschrift, en de Ironie of verbloemde schrijfstijl. Beide deze schrijfwijzen worden door hen, die zaak niet volkomen doorzien en onderscheiden, ligtelijk onder een verward, wanner zij de Ironie maar al te dikwijls met den min of meer onvriendelijken naam van Satire bestempelen, daar ondertusschen het onderscheid dat 'er in beide vakken der Schertsrede ligt, aanmerkelijk groot is.


{==8==} {>>pagina-aanduiding<<}


Veel zouden wij, ontzagen, wij niet uw lieder aandagt te zeer door woordsäfleidingen te vermoeijen, kunnen bijbrengen, van het onderscheid dat 'er gevonden wordt tusschen de aloude en in derzelver eersten ooirsprong Godsdienstige Satyrikoi of Satyrspelen der Grieken, waar in zij het Arcadisch leven der Boschgoden, en van het gevolg van den God Bacchus, ter zijner eere en op zijn Feesten, pleegen voortestellen, gelijk 'er nog zulk een spel van euripides, genoemd Cyclops, voorhanden is, het welk alhoewel van een' zeer ernstigen inhoud zijnde, niettemin onder den waaren rang der Satyrica of Satyrspelen behoort gerangschikt te worden, en tusschen die gedichten welken de Romeinen, van een geheel andere woordsafleiding, Satirae; niet Satyr-dichten, maar eigenlijk Offerschaal-dichten, gewoon waren te noemen. - Alleen, is het noodig, dat wij ter loops aanstippen, dat de Romeinsche Landlieden gewoon waren, jaarlijks in den oogsttijd eene schotel met verscheidene vruchten die derzelver akker of tuin hun hadt opgeleverd, den Veldgoden ten offer te brengen, welke diepe schotel, schaal of kom, zij Lanx heeten, en van derzelver opgevuldheid met allerlei vruchten, Lanx Satirae of Saturae, dat is de verzadigde


{==9==} {>>pagina-aanduiding<<}


of tot afvallends toe opgevulde, schotel noemden. — Van daar betijtelde de Romeinsche Dichters ennius en pacuvius hunne Gedichten, welken verscheidene onderwerpen tevens bevatteden en in verscheiden versmaat opgesteld waren, na zodanig eene met verscheide vruchten opgevulde schotel, met den naam Satyrae of mengelstoffen – doch deze gedichten hadden met die welken wij thands in den eigentlijken zin Satires of Hekelschriften gewoon zijn te noemen, en die het eerst door den Latijnschen Dichter lucilius uitgevonden en vervolgends door horatius, juvenalis, persius en anderen voortgezet zijn, niets gemeens dan de verscheidenheid der stoffen welken in dezelve behandeld werden, (†) en hier me de van den naamsooirsprong afstappende kunnen wij tot den waaren aart der zaaken overgaan.

De Satire naamlijk, of het Hekelschrift, gelijk lucilius hetzelve eerst, omtrent den jaare der waereld 3820, gevormd heeft, het gene men in


{==10==} {>>pagina-aanduiding<<}


prosa of versen bewerkende, echter onder het algemeene vak van Dichtstukken rangschikt, is in twee soorten verdeeld, naamlijk in de beschaafde Satire en in den Sarcasmus of het bijtend Hekelschrift, beide over het algemeen bevattende eene bepaalde en onbewimpelde aan wijzing van de misbruiken en verkeerde zeden onder de menschen; in de eerste soort, of het beschaafde Hekelschrift, behandelde men de zeden der menschen onder verdichte naamen, doch uit het gemeene leven ontleende voorvallen; in de tweede soort van Satire, het bijtend Hekelschrift, of Sarcasmus, taste men niet allen bekende zaaken en persoonen openlijk en onbewimpeld aan, maar ontzag zich daar bij niet om persoonen bij naamen. te noemen; welke onedelmoedige en laage handelwijze buiten de classen der schoone kunsten behoorde verbannen te blijven, en die, zoo ze door eenig Redenaar, of met zijn' naam 'er voor uit komend Schrijver geschiedt, met recht als eene injurie en straf baare belediging moet aangemerkt worden, en, zoo ze onder een' bedekten of verzweegen naam in het licht verschijnt, onder de laagste eerroverij te tellen is.

Ten einde mijne hoorers te beter den aart dezer beide soorten van Satire zouden kun-
{==11==} {>>pagina-aanduiding<<}
nen bevatten, zal ik van elk derzelven een voorbeeld bijbrengen, waaruit het kenmerkend onderscheid, dat tusschen dezelven gevonden word, zo ik meen, duidelijk genoeg blijken zal, en wel vooreerst van den Sarcasmus of bijtende spotrede. Deze is de oudste, en door lucilius na het bedorven Grieksch Tooneel ingevoerd. Wij vinden dezelve dikwijls in de Hekelschriften van juvenalis en horatius; immers, zoo wij veilig mogen onderstellen dat de naamen, welken die Dichters in hunne Hekelschriften gebezigd hebben, eigen naamen van te dier tijd bekende persoonen geweest zijn.

De Sarcasmus, - afkomstig van het saamgestelde werkwoord ξαρκαξο van ξαρξ vleesch, beduidende zo veel als het vleesch afrukken of in bijten, of met eene wijde gaaping van den mond iemand in 't aangezicht uitlagchen, even als het gaapen eener wond – heeft verscheldene trappen die denzelven min of meer haatelijk en ongeöorloofd maaken; de minst haatelijke derzelven is voorzeeker die, waar mede men iemands kunstgebreken op eene berispende wijze ten toon stelt, en de meer haatelijke die, waarin men iemends zedelijk gedrag in het openbaar in een nadeelig licht plaatst, maar de aller haatelijkste en zelfs mis-
{==12==} {>>pagina-aanduiding<<}
daadige, is zulk een, waar mede men zulks doet, zonder eenigen grond van waarheid, en dus met het onmenschlijk doel om iemand eenen vlek aantewrijven, door middel van logens en lasteringen; deze beide laatstgenoemden behooren niet onder het vak der schoone kunsten, maar onder het zwarte Rijk der misdaaden, die met recht door heilzaame wetten te keer gegaan worden; alleen die soort van Sarcasmus, welke, hoe zeer onedelmoedig, echter somtijds door groote mannen in hunne Hekelschriften gebezigd is, kan men niet geheel uit het vak der schoone kunsten sluiten, waarom wij hier ook een voorbeeld derzelve uit boileau zullen aanvoeren.

boileau naamentlijk, was wegens zijn uitneemend fijn vernuft, en inzonderheid door zijne zoetvloeijende versificatie, in zijnen tijd zodanig gezien, dat zijne uitspraaken in de Dichtkunst als zo veele oraculen gehouden werden; van dit voorrecht boven de andere Dichters, zijne, tijdgenooten, maakte hij dikwijls een niet zeer edelmoedig gebruik, door hunne werken op een' bijtenden toon te gispen; inzonderheid hadt hij deze zijne vergiftigde pijlen op den dichter quinault gemunt, die zeekerlijk, wat deszelfs vernuft en versificatie


{==13==} {>>pagina-aanduiding<<}


betreft, verre beneden hem te stellen was. Hij nam derhalven dikwijls de gelegenheid waar om hem van ter zijde een' vinnigen steek te geeven, en onder anderen in zijn Satire II à moliere, waarin hij van de moeilijkheid eener goede versificatie en van het misleidende en den dwang des Rijms spreekende, zegt:



Si je pense exprimer un auteur sans default, 

La raison dit Virgile & la Rime Quinault. 




welke Regels door s. feitama aldus nagevolgd zijn:



Wanner ik vondel, om zijn kunst en gladden toon, 

Wil roemen in mijn dicht, dan hort het rijm op boon; 

Of een Treurpoëet, wiens werk men mag beproeven, 

De Reden noemt corneille, en 't Rijmwoord van der hoeven. (*) 




Zo ook ging hij met verscheide andere zijner tijdgenooten te werk.

Dit zijn indedaad waare Sarcasmi, edoch van het minstschuldige soort, alzo hier aan quinault en de overige dichters wel gebrek aan geest, edoch geen gebrek aan goede zeden werweeten wordt.

Het beschaafde Hekelschrift daar tegen onthoudt zig van naamen te noemen, schoon het bepaalde persoonen en voorwerpen op het oog


{==14==} {>>pagina-aanduiding<<}


hebbe; van deze soort van Scherts kan men zeggen:

Mutato nomine de te fabula narrat.

De Fabel spreekt van u, schoon dat ze een' ander noem'.

'Er zijn drie soorten van het zelve, naamlijk de Historische, de Fabuleuse en de Emblematische; bij voorbeeld: men hebbe op 't oog om eenen schatrijken grijsaart, die nog op zijn' ouden dag het voorneemen heeft om voor zig een pragtig huis te doen, stichten, een huwelijk aan te gaan, of eenige andere gewigtige onderneeming ter hand te slaan, zijne dwaasheid, op de zagtste wijze, onder het oog te brengen, dan kan men zulks door middel van het beschaafde Hekelschrift op drie ërlei wijzen verrichten, en wel eerst Historiesch, door hem, onder den verdichten naam van croesus, te verbergen, en zijn geheele voorneemen en daaden met de natuurlijkste kleuren aftemaalen, in den smaak waarin rabener deszelfs geestige werken heeft samengesteld; - of men kan hem, onder den sluijer der Fabelen, gelijk die, van den Phrygischen aesopus, en den ouden Arabischen lockman af, tot op den Franschen florian, zo gelukkig en bevallig tot berisping der menschelijke dwaasheeden ge-
{==15==} {>>pagina-aanduiding<<}
bezigd zijn, zijn dwaas voorneemen onder het oog brengen; of hem eindelijk, en dit is de derde soort van beschaafde Satire, met den zoetluidenden Nederlandschen Dichter jacob cats, Emblematiesch, onder het zinnebeeld van eenen Molenaar, die slegts voor een weinig meel dat hij te maalen heeft, een, geheel nieuwen molen sticht, aldus aanspreeken:



Wel vriend! waarom dit groot beslag? 

Waarom toch breng je voor den dag, 

Dit nieuw, dit hart, dit eiken hout? 

Het schijnt dat gij een' molen bouwt, 

Een meul, eilaas! wat gaat u aan, 

Voorwaar het is te veel bestaan; 

Want na dat ik stuk bemerk, 

Zo gaat gij wonder vreeemd te werk; 

Want zie gij hebt zo slappen zak, 

Als of 'er niet te veel in stak, 

En 't graan dat u te maalen staat, 

Dat ging wel in een kleine maat; 

Dus schoon gij maaktet al tot meel, 

Een Queren waar u nog te veel; 

Gij daarnom, zoo gij mij gelooft, 

Bedenk u vriend en rust uw hoofd; 

Of gaat gij voort, gewis ge dwaalt, 

Want als dit koom is gemaald, 

(Dat weinig tijds behoeven zal,) 

Dan naakt u niet dan ongeval; 

Want, of uw meul zal stille staan, 

Of wel zij moet ter huure gaan; 


{==16==} {>>pagina-aanduiding<<}


En wat het zij, 't is beide kwaad, 

Dus laat het stuk gelijk het staat; 

Want veel beslags en weinig graan, 

Dat kan met reden niet bestaan. 




Ingevalle cats dit vers in een gezelschap voorgeleezen hadde, waarin welligt, somtijds geheel buiten zijn weeten, zig ook zodanig een onberaaden molenbouwer bevonden hadde, zoude men den achtingwaardigen zedelaar welligt in den rang der scherpste Hekelschrijvers, edoch zeer ten onrechte, geplaatst hebben.

En juist die, rang is de gevaarlijkste waar toe de pen ons geleiden kan; van welke waarheid de schrandere boileau ook eindelijk overtuigd werdt, het gene hem zijn Zanggodin deedt toevoeren:



Muse, changeons de stile, & quittons la, Satire, 

C'est un mechant metier que de celui de medire; 

A l'auteur qui l'embrasse il est toûjours fatal. 

Le mal qu'on dit d'autrui ne produit que du mal. 

Maint Poëte, aveuglé d'une telle manie, 

En courant à l'honneûr trouve l'ignominie, 

Et tel mot, pour avoir rejoui le Lecteur, 

A coûté bien souvent des larmes à l'Autheur. 

Un éloge ennuieux, un froid Panegyrique, 

Peut pourir à son aise au fond d'une boutique, 

Ne craint point du Public les jugemens divers, 

Et n'a pour ennemis que la poudre & les vers. 





{==17==} {>>pagina-aanduiding<<}




Mais un Auteur malin, qui rit, & qui fait rire, 

Qu'on blâme en lisant, & pourtant qu'on veut lire, 

Dans ces plaisans acces qui se croit tout permis, 

De ses propres Rieurs se fait des ennemis; 

Un discours trop sincere aisement nous outrage, 

Chacun dans ce miroir pense voir son visage; 

Et tel, en vous lisant, admire chaque trait, 

Qui dans le fond de l'ame & vous craint & vous hait. 




Luidende deze regelen, na onze vertaaling, omtrent aldus:



Veranderen wij, Godin! en laaten 't schempen vaaren, 

't Is dan een slegt beroep 't beroep der Hekelaaren, 

Altijd rampzalig voor den schrijver die 't verstaat, 

't Kwaad dat men andren zegt, baart doorgaandsch niet dan kwaad. 

De Dichter, die zig laat door hekelzucht verblinden, 

Zal, streevend naar den lof, niet dan slegts schande vinden; 

En't woord, dat 's Leezers geest somtijds verrukt deedt staan, 

Heeft menig schrijver vaek bekostigd met een' traan. 

Een slaaprig lofgedicht, om geesten af te weeren, 

Kan, op zijn grootst gemak, in 's winkels hoek verteeren, 

En vreest geen vonnis door het streug Publiek geveld, 

Daar hem geen vijand, dan het stof en wurmen kwelt; 

Maar 't schalks vernuft dat lacht, en lach wekt op elks wezen, 

Dat men, al leezend, wraakt, en evenwel wil leezen, 

Dat, in zijn losse luim zig alles oirbaar acht, 

Wordt, door den lagcher zelv', als vijand, haast veracht. 

Een al te oprechte les kan ligt tot toorn verwekken, 

Elk meent zijn aangezicht in zulk een glas te ontdekken, 

En hij, die op elk trek zijn bijval blijken laat, 

Is 't juist die, in zijn ziel, en u vreest en u haat. 





{==18==} {>>pagina-aanduiding<<}


De Ironie, wier naam ontleend is van het Grieksch woord Ειρων, dissimulaté loquens, dat is verzwijgend, verbloemd, versierd spreekende, is daaromtrent uit heuren aart minder gevaarlijk; zij spreekt veel onbepaalder, en bedoelt noch persoonen, noch zaaken, maar wijst slegts algemeene waarheeden in een' verbloemden stijl aan; zo dat op dezelve het bekende van horatius:



... Ridendo dicere verum, 

Quis vetat? 




of



Wie is 'er die verbiedt 

Het waarheid spreeken, zoo 't slegts lagchende geschied'. 




bij uitzondering kan toegepast worden. Ten voorbeelde van de zuivere Ironie kan ik thands niets gereeder bijbrengen, dan de hier návolgende verhandeling, waarin slegts algemeene, en door ieder toegestemde waarheeden, in eenen boertigen stijl, zonder eenige bepaalde persoons- of zaaks bedoeling, vermaakshalven, worden voorgedraagen. Maar het samenstellen eener Satire was mijn oogmerk daar bij niet, en zal het nooit zijn; alzo ik derzelver haatlijke en onaangenaame gevolgen te zeer schuuwe, en de woorden van den menschkundigen kotzebue volkomen toestemme, welke zig over de eigentlijke Satire aldus uitlaat: Het Hekelschrift is


{==19==} {>>pagina-aanduiding<<}


een Bijën-angel, de gestokene gevoelt 'er weinig van, maar de steeker laat den angel zitten, en kwijnt 'er het overige zijns levens aan. (*)

Ik hebbe allernoodigst gekeurd, mijne Hoorers een weinig bij dit tastbaar onderscheid der Schertsnede te moeten ophouden, ten elinde men mijn arbeid op de regte plaats, welke zij in derzelver vak bekleedt, rangschikken zoude.

Verrel zij het van mij, dat ik immer een' haatelijken Sarcasmus voor zou draagen.

Ook vermijde ik wel zorgvuldig de eigentlijke Satire, alzo men daarin, (gelijk horatius in zijn Ode, omtrent het beschrijven van Burger oorlogen tegen asinius pollio zingt:)

Op een verborgen vuur, bedrieglijke assche treedt. (†)

En te wel overtuigd ben van de waarheid der uitspraak van den onsterffelijken theophrastus, waar hij, in zijn nooitvolprezen Hekelschrift, over de Characters zijner tijdgenooten, zegt: Een goed schertser is een zeldzaam voorkomende zaak, en het valt zelfs hem, welke die gaaf van natuur ontfangen heeft, nog zeer


{==20==} {>>pagina-aanduiding<<}


moeijelijk, om met dezelve lang te behaagen; het is geene gemeene zaak, dat hij, die een ander lagchen doet zijne eigene achting daar bij bewaare.

Mijn werk is dus enkel Ironie waar voor ik het ook opgeeve, en dat ik hiet en daar, vermaakshalven, met eenige Comische of boertige wendingen verleevendige, waarom ik dezen schrijfstijl, als ook mijn Woordenboek, 't welk ik in denzelven vervaardigd hebbe, Ironiesch Comiesch, maar niet Satiriesch Comiesch noeme; gelijk ik dan ook de volgende voorleezing in den Ironiesch Comischen stijl vervaardigd hebbe, en als zodanig, doch vooral niet als eene Satire, wil aangehoord of beöordeeld hebben.

Besluitende dit mijn ernstig voorstuk met de woorden van den grooten Rotterdammer desiderius erasmus, welken ik gerustelijk mijn eigen maake:

Admonere voluimus, non mordere: prodesse, non laedere: Consulere moribus hominum non officere.

Ons oogmerk is te vermaanen niet te bijten: voordeelig te zijn, niet te benadeelen: tot goede zeden aan te maanen niet te beledigen.






{==21==} {>>pagina-aanduiding<<}


Verhandeling over de verlichting.


Tot dus verre mijn ernstig, noodzaakelijk on oordeelkundig voorstuk - verbeeldt u nu dat het gordijn valle - en door deszelfs val een scheidsmuur tusschen ernst en boert - tusschen melponeme en thalia - stelle.

Wij zouden thands, om de allegorie des Tooneels in al derzelver deelen vol te houden, hier een Ballet moeten nabootsen, echter daar deze Tempel van Minerva tot die soort van lighaams-oeffening in geenen deele geschikt is, en daarin met dien van Apollo niet gelijk staat, zullen wij slegts dit ledig vak met eene symphonie van hoesten en proesten aanvullen, en terstond het gordijn weder openen om ons boertig nastuk voor te draagen: daar de tijd ons wenkt, om het Tooneel niet al te lang geslooten te houden.

Ziet daar dan weder het gordijn opgehaald,


{==22==} {>>pagina-aanduiding<<}


om u lieden eindelijk aantekondigen dat mijn voorneemen is, dezen avond over de Verlichting te handelen. Evenwel hebbe ik daarbij zo zeer niet op het oog de Verlichting die in de geleerde waereld, door geduurig voortgezette nieuwe ontdekkingen en verbeteringen van metaphysieke en physieke kennis plaats heeft, als wel die in den burgerlijken ommegang, van ouds tot heden toe, hier te lande bespeurd werdt.

Ondertusschen wil ik wel bekennen dat ik, in den eersten opslag, toen ik deze stof verkoos, mij zeer belemmerd vonde, hoedanig dezelve voor uw lieder aandagt aanneemlijk en voor het algemeen bevallig te maaken; 'er is bereids zo veel over de Verlichting, zo in deze als andere maatschappijen, genootschappen, leesgezelschappen en andere, letteröeffenende, dichtlievende, kaartspeelende, pijprookende en wijndrinkende bijëenkomsten gezegd, dat ik eigentlijk hier, als 't ware, volgends de zegswijze de Grieksche Critici, welken men ook wel in de wandeling vieze grieken noemt, een Ilias ná Homerus dic ten, of, om mij op een' oud Romeinschen trant uittedrukken, appelen ná den maaltijd opdischen zoude, (want de Romeinen aten de fruiten vooraf, om de maag


{==23==} {>>pagina-aanduiding<<}


niet te verkouden) of wilt ge het eindelijk op zijn Hollandsch, daar de Grieken en Romeinen toch al eeuwen lang dood en begraaven zijn, vijgen ná Paasschen ter markt zoude brengen.

Lang, herzegge ik, was ik met mij zelven onëens, hoedanig de Verlichting op een' nieu wen trant, en dat wel, in den korten tijd van één uur, voortestellen; want indedaad de stof is zeer ingewikkeld, en wanneer men deselve, in dezelver waaren aart, beschouwt, al vrij gewigtig, en diep wijsgeerig, en evenwel om een gezelschap van menschen, die den geheelen dag hun hoofd gebroken hebben, met hunne ambts, comptoir, beurs, winkel, fabriek of handwerks-bezigheeden, des avonds in hunne uuren van uitspanning, nog te travailleeren met harsenbreekende en geheel ongelijksoortige overpeinzingen, is toch indedaad onbeleefd, en strijdt, regtsstreeks tegen alle regelen van wellevenheid. Wanneer men zulke abstracte voorleezingen, na vereisch en met nut wilde doen, behoorde men de leden des morgens voor zonnen opgang, tegen zes uuren of met het aanbreeken van den dag, en wel nuchteren, dat is te zeggen, voor het nuttigen van het dejeuner, te convoceeren; Aurora Musis amica, dan is het brein gereinigd van


{==24==} {>>pagina-aanduiding<<}


alle over dag uit de maag opstijgende dampen; het zij dat die veroirzaakt worden, uit de concoxie der genuttigde spijzen of uit de geestige opdamping van gebruikte morgendranken, welken de heffe des volks, thands, met de algemeene benaaming van graantjens te bestempelen gewoon is; dat laatste wat nu Latijnsch Ciceroniaansch! Ik verzoek de vrienden wel op te letten, op de mooije plaatsen; 't ware jammer als ge ze onopgemerkt voorbij liet gaan, en ik waarschuuw u, ik zal ze 'er zo heimlijk tusschen schuiven, dat die 'er niet naauw op let ze niet eens zal bemerken.

Maar hoe moeten wij dan juist in een tegenovergesteld uur, juist des avonds ten zeven uuren, ná zonnen ondergang, ná dat onze aarde bereids een halve wentelkeer gedaan heeft, en wij, met huis en hof, met Engelschen en Franschen, met pitt en buonaparte, met Russen en met Turken, met Oost- en West-Indiaanen, in de trekschuit der waereld, reeds zo een' eindeloozen weg door het Heeläl afgelegd hebben, dat een eenvouwdig burger mensch 'er van beeft als hij het nadenkt, deze stof behandelen?

Ziet daar een gewigtige vraag, welke ik, onder het stoppen van een pijp tabak, met alle


{==25==} {>>pagina-aanduiding<<}


ingespannenheid overspeinsde, en niet dan ná dat ik dezelve opgestoken hadde, konde beslissen; immers, zo dra de tabaksrook zig in mijn vertrek verspreide, viel mij terstond de wijze in, hoe deze stof op de mij mogelijkst bevallige wijze voor te draagen, en deze bestondt om dezelve te bewerken, niet gelijk men die des uchtends vroeg, maar zo als men dezelve des avonds laat, en apres boire, in een vrolijk gezelschap, zoude behandelen; en uit de pooging om daar van eene proef te neemen is deze dampige Redenvoerig onstaan. - Doch het wordt tijd dat ik werkelijk met dezelve een aanvang maake, wijl ik gaarne nog vóór middernacht van dezen spreekstoel wenschte aftetreeden, het gene welligt, door de menigte van episoden en apostrophen, bezwaarlijk zou kunnen gelukken; echter mijn voorneemen is niet om u lieden te noodzaaken, om mijn rede ten einde toe aantehooren, ik ben geen Nero, die, wanneer hij zijn spelen vertoonde, de Romeinen dwong, om, somtijds drie geheele dagen achter een, in den schouwburg te zitten: - ô neen, ik laat elk volkomen vrij om de kamer, te verlaaten mids dat de laatste man slegts de deur achter zig toehaale, om de togt.


{==26==} {>>pagina-aanduiding<<}


Evenwel ik zal mijn best doen, om u schoon ik veel te zeggen heb, in de eerste plaats zo erg niet te verveelen, dat ge het hier niet zoudt kunnen uithouden, en in de tweede plaats om mijne reden binnen den gewoonen tijd te, beperken, en daarom zal ik mijne stoffe, die ik eerst in vijftig afdeelingen meende te schiften, slegts in drie verdeelen, dat is toch zo het meest gebruikelijke getal, en wij kunnen het 'er ook wel meê doen, schoon mijne stof even vatbaar is voor vijftig afdeelingen; als een prijsvers voor vijftig coupletten; ze behoeven juist geen verband of samenhang te hebben, dat komt 'er zo zeer niet op aan, men laat de een maar staatig op de andere volgen, even als de pelottons Soldaaten op de parade; - deze hangen ook wel niet te samen, maar zijn toch even eens gekleed en maaken, op een' afstand gezien, een soort van geheel uit.

De drie verdeelingen waar in ik mijn onderwerp zal trachten aftehandelen, zijn dan deze:

Vooreerst de beändwoording der vraag: wat licht is?

Ten tweeden, door welke middelen licht aan gevoerd of, eigenlijk gesproken, verlicht wordt.


{==27==} {>>pagina-aanduiding<<}


Ten derden, de aanwijzing van sommige voor- en nádeelen der verlichting.

Onmiddelijk ga ik tot de beändwoording van de vraag wat is licht? of tot mijne eerste afdeeling over. Doch mijne wijsgeerige toehoorers, die veel beter den aarts des lichts dan ik verstaan, zullen mij ten goeden houden, dat ik, voor een oogen blik, onderstelle tegen mingeöeffenenden en in de des natuurkunde voltrekt onbedreeven lieden te spreeken.

Maar, zullen mogelijk sommigen zeggen, gij vraagt wat licht is, dat is nu een malle vraag, dat weet immers een kind wel. - Licht is geen duiternis. - Ja maar, geächte vrienden, zo gaat het niet in de schoolen der wijsgeerte, dat heeten negative definitiën en die zijn gebrekig want als ik dan weder vraage, wat is dan duisternis? zoudt ge, even grif, kunnen andworden: wel - duisternis is geen licht - en ziet dan hadt ge zonder dat ge 't mogelijk eens wist, een' circulus vitiosus gemaak, en dat is al een heel leelijk toeval in de Logica. Ik zal u daarom liever voor zo een droevig ongeluk behoeden, door u te zeggen, dat de bepaaling van licht al vrij moeilijk is, en zig niet eens gemakkelijk laat maaken. Wij moeten dat ding al heel anders


{==28==} {>>pagina-aanduiding<<}


aantasten, en zeggen: Het licht is, na het nieuwste gevoelen, want met de verouderde meeningen zal ik u niet ophouden, eene eenvouwdige, dat is, onvermengde zelfsteindigheid, voorkomende, als eene allerfijnste vloeistof, of aether, welke zig met de zuivere lucht vermengt, en als zodanig in alle brandbaare lighaamen beslooten is, en uit dezelve geslaakt wordt, als de zuivere lucht tot een' vasten staat over gaat, als wanneer de losgelaten luchtstoffe zig tusschen ons oog en de rondom ons bestaande stoffelijke lighaamen ophoudt, waar door de gewaarwording derzelven aan het zintuig des gezichts, en daar door weder aan de ziel wordt medegedeeld. - Daar tegen is de duisternis de afwezigheid dier vloeistof, waar door veröorzaakt wordt, dat onze ziel, bij gebrek van onmiddelijke aandoening van het zintuig des gezichts, door hetzelve geen gewaarwording van het aanwezen der ons omringende stoffelijke wezens hebben kan. Want, mijne waarde vrienden, al onze stoffelijke kennis bestaat eigentlijk in voelen; - is dat - niet raar? - Zo dat wanneer de mensch somtijds, op eens, alle gevoel mist, dat wel reis gebeurt, dan is hij 'er al vrij mal aan toe, en zoo alle beweegiug dan nog daarbij ophoudt, dan is


{==29==} {>>pagina-aanduiding<<}


hij capot. Ja, door het gevoel alleen, kunnen wij het gebrek aan licht eenigzins, edoch zwak, te gemoed komen; immers de blinden, doen hunne dagelijksch verrichtingen op den tast, en zoo men een' zienden in eene stik donkere kamer bragt, en 'er waren, aan elk der daar aanwezig zijnde voorwerpen, een koord gebonden, dat men hem in handen kon geeven, zoude hij, door den regenstand, welken de voorworpen boden, wanneer hij aan die koorden trok, terstond gewaar worden, dat 'er buiten hem voorwerpen in dezelve aanwezig waren, 't welke hij, zonder behulp dier hem middelijk raakende geleiders, niet zoude kunnen gewaar worden, ten ware hij zijn scheenen tegen een bank stiet, of met zijn' neus onmiddelijk tegen een deur aan liep. – Nu de plaats van zodanig een koord beslaat de fijne vloeistof van het licht, zij verbindt de voorwerpen met het oog van den aanschouwer, en waar zij niet aanwezig is, staat de aanschouwer, in betrekking tot de hem omringende voorwerpen, als 't ware geïsoleerd (dat is een term van de Electriciteit en beduidt zo veel als moederziel alleen) en hij heeft geen het minste verband met de voorwerpen, en daarom ook geen gewaarwording van dezelven.

Sommige geleerden willen wel zeggen, dat


{==30==} {>>pagina-aanduiding<<}


die lichtaanbrengende vloeistof, in het algemeen uit het vuur, maar in het bijzonder uit de Zon, aangemerkt als de groote haardsteê van ons waereldstelsel, ontstaa, en dat, 'er vóór 'er een Zon was, (ja, de regte geleerden spreeken altijd van heele oude dingen) geen licht, immers niet plaatselijk voorhanden zou geweest zijn; hier en daar flikkerde wel zo een schijnseltjen, van enige bij elkander geschoolde vuurdeeltjens, maar daar hieldt het ook eenvouwdig meê op, en dat zou als 'er toen al menschen geweest waren, (doch die waren 'er toe per geluk nog niet) hun gezicht meer verbijsterd dan verlicht hebben, even als, bij mistig weêr, de kaarsjens van de schelvisvrouwen in de Halsteeg. - Zo dat het was toen nog over de heele waereld donkere metten. - En, als wij de Chaldeën mogen gelooven, die van die dingen nog al de oudste brieven hebben, dan kwamen 'er uit die duisternis en mengelklomp, of poespas, die ze chaos noemen, een heele menagerie van allerlei leelijke dieren, draaken, slangen en serpenten voort, die nog op aarde waren, toen vervolgends de chaos al op geruimd was, en de Zon al paraad op heur plaats stondt; zo dat de eerste menschen al aanstonds aan het bakkelijen moesten,


{==31==} {>>pagina-aanduiding<<}


om dat ontuig te extermineeren; van daar ontstonden de Hercules, die de Hydra, de Theseus, die den Centaurus, de Apollo, die den Python, de Jason, die het serpent van Colchos, de Perseus die het Zeemonster, de Bellerophon die de Chimaera, de AEneas die de Harpijen, en eindelijk de St. Joris die den Draak versloeg; die Held kwam echter heel lang achter aan en met de nascheepen, toen het vuilste werk al zo wat gered was; en heeft voor vast het laatste monster van de oude waereld opgekort - want de Politieke of Anticonstitutioneele monsters en Hydra's van voorleden jaar, zijn kersverschen.

Echter moet ik hier noodzaakelijk herinneren dat de oude, overoude Chaldeën, Egyptenaaren, Hebreën, en al die eerste Wijsgeeren en Historieschrijvers die dingen, die ze zo vertelden, juist zo niet in den letterlijken zin meenden; och neen! het was eigentlijk in die tijden een doorgaandsch gebruik om heel anders te praaten dan men dacht; hun wijsheid bestondt al veel in raadseltjens uittegeeven, en te zeggen: raadt, raadt wat is dat? Als de menschen, (die toen ook over het geheel nog zeer onervaaren waren) ze dan met geen mogelijkheid konden raaden, zeiden ze: geef je 't? en als


{==32==} {>>pagina-aanduiding<<}


de lieden dan andwoorden: ja we geeven het! dan legden ze hun meening uit; maar dat koste apart geld, want dan moesten ze eerst in de geheimenissen geïnitieerd worden, dat waren zo veel als privaate lessen, zonder welken men zes jaar studeeren kan en toch nietmetäl weeten, - Met dat raadsel nu van die oude duisternis en de draaken die daaruit voortkwamen, en de helden die dezelven den hals braken, bedoelden die lieden eigentlijk het volgende: met de duisternis, de eerste onkunde en ruuwheid der oude waereld; door de met glibberige harde schilden gedekte draaken en serpenten, de slibberige woestheid en harde korst van den aardbodem, ná den grooten vloed, en eindelijk door de helden welken die monsters versloegen, de eerste landbouwers en beschaavers van het menschdom, die dien harden grond openden en beärbeiden. - Dat hadden ze nu wel zo direct kunnen zeggen, maar dan was 'er het raar af geweest, en dan hadden de oude menschen, die nog zo fijn van begrip niet waren, het zo in eens niet gevat; dat moest zo eerst door middel van zo een zinlijk fabeltjen hun langzaamerhand aan 't verstand gebragt worden.


{==33==} {>>pagina-aanduiding<<}


Wij hebben dat nu juist over het geheel zo zeer niet meer noodig, en daar het menschelijk geslagt nu al zes duizend jaar bij elkander school gelegen heeft, is het ook geen wonder, dat wij al wat vatbaarder worden dan die oude luidjens. -

Deze aanmerking geeft ons terstond aanleiding om behoedzaam te zijn in het gebruik der woorden, die men bij de oude en laatere geleerden aantreft; want ze hebben 'er oude zetten op gehad; ze gebruiken somtijds dezelfde woorden in een' eigentlijken en in een' metaphorischen zin; zo als, bij voorbeeld ons woord verlichting, betekent het inbrengen van licht in eene duistere plaats, en ook tevens, in een' metaphorischen zin, het verbeteren onzer begrippen, zo wel omtrent zedelijke als stoffelijke zaaken. In den eersten zin betekent het monster of de Draak, die gecapotteerd moet worden, de duisternis en de Held die hem in zijn huid prikt het licht, terwijl de Speer of Pijl, mes of vork ('t doet 'er niet toe als het maar puntig is) waar mede hij den Draak in zijn huid peutert, de straalen van dat licht betekenen, die de duisternis doordringen. Hercules en Theseus bezigden, wel is waar, tot dat handwerk een knods, en gingen dus, zou men zeg-
{==34==} {>>pagina-aanduiding<<}
gen, wat van de metaphora af, maar dat kwam eenvouwdig daar van, dat ze nog niet anders hadden, en in den nood maar den eersten boom den besten aanpakten, 'er een' tak afrukten, en daar meê te veld toogen. - Ze dagten alle baatjens helpen, en men moet roeijen met de riemen die men heeft. - Ge moet u die oude Helden vooräl niet voorstellen als of ze den tijd hadden om een' dag lang met pijpaard op hun Camisool en Brook te zitten schuijeren, of hun gladde geweeren met schuurpapier konden staan polijsten, dat lijkt 'er niet na, het waren, om 'er een regt denkbeeld van te geeven, eigentlijk een soort van Sansculottes en Carmagnoles; ze moesten den ruuwsten boel eerst redden, eer de geregelde troupes aanmarcheerden; en hier mede meene ik de vraag wat is licht? Redenlijk rookerig beändwoord te hebben, en nu tot mijn tweede afdeeling over te kunnen gaan.

Onze tweede afdeeling, moet, volgends belofte, behelzen, eene aanwijzing door welke middelen licht aangebragt, of, in den eigentlijken en metaphorischen zin, verlicht wordt.

In den eegentlijken zin zijn 'er zeer veele middelen om het duistere met licht te verdrijven: - Ingevalle men de vraag, welke die


{==35==} {>>pagina-aanduiding<<}


middelen eigenlijk zijn? in eene volledige Encyclopedie wilde behandelen, zou dit artikel best door een' voornaam kaarssenmaaker ondernoomen moeten worden; immers

Navita de ventis, de tauris narret arator.

Laat de Matroos van wind, de Boer van 't ploegen spreekeen.

elk in zijn zaak, en wanneer het met alle daartoe vereischre naauwkeurigheid uitgepluist zoude moeten worden, dan zoude hij de Lychnis veterum of van de lichten der ouden moeten beginnen, voords die der laatere, en die der Hedendaagsche Volken in 't algemeen, en dus over den geheelen aardbodem, moeten beschrijven, en eindelijk tot de Vaderlandsche lichten, waar aan ons eigentlijk het meest gelegen ligt, moeten overgaan. — Ge ziet dus zeer geächte vrienden, dat ik dit artikel met geene mogelijkheid in de vereischte orde, en als Archi-kaarfenmaker kan behandelen; immers niet in den korten tijd van een uur; wij zullen dus deze nette uitpluising tot de Verhandeling, welke ik in vijftig artikelen verdeeld hadde, moeten bespaaren, ten einde dezelve op den 21 Junij aanstaanden, als wanneer de Zon in Cancer treedt, 't welk alhier den langsten dag maakt, in eene extra vergadering, voortedraagen, welke als dan te-
{==36==} {>>pagina-aanduiding<<}
gen 's morgens vijf uuren beschreeven, en nog daar bij op het kaartjen gesteld zal worden: de Burgers Leden worden verzocht, zich van een koude keuken te voorzien, en hun slaapmuts mede te brengen.

In dit avonduur zal ik alleen slegts onze hedendaagsche Bataafsche, en meest gebruikelijke middelen ter verlichting ter loops aanstippen, en deze verdeelen wij des al terstond in Physieke en Mechanieke.

De Physieke zullen wij, bij wijze van anti-climax of afdaaling optellen, en dan komt ons wel voornaamlijk, in de eerste plaats voor, als de waarschijnlijke moeder van allen:

Het Electrieke vuur, welks soorten ik hier niet opnoemen zal, ten einde uw lieder aandacht niet met vloeken te stooren; voords de Maan, schoon geen eigen licht bezittende, maar slegts het licht der Zonne op onze aarde terug kaatsende, en eindelijk de Zon, de bron van alle licht.

De Mechanieke tellen wij, bij wijze van climax, of trapswijze opklimming, om de verandering, aldus op:

De Nachtkaars, de Lamp, de Smeerkaars, de Waschkaars, de Lamp van Argand, ik zou wel zeggen Engelsche Lamp, maar dat is


{==37==} {>>pagina-aanduiding<<}


niet Bataafsch. 't Is waar de naam Argand is ook niet Bataafsch, maar evenwel ze is toch Fransch, en Fransch is toch nu zo goed als Bataafsch, en Bataafch zo goed als Fransch, sedert den heuchelijken dag, dat de belangens dier beide Republieken, om het met een Arabisch- Gallisch- Belgisch- Chemisch– kunstwoord uittedrukken geämalgameerd zijn. Nu dan de Lamp van Argand, de Fakkel, de Flambouw, de Brandaris. Ziet daar, na mijn beste onthoud, alle de middelen, welken wij tot Mechanieke verlichting bezigen, weet iemand 'er nog andere? hij zwijge, en voege ze 'er slegts stilletjens in zijne gedagten bij, alzo het decorum, in alle Verhandelingen, Redenvoeringen en Aanspraaken vereischt dat, (en 'er nog buiten dien zo in de waarheid der voordragt als in de kragt der bewijzen en gevolgtrekkingen gewigtige redenen voorhanden zijn, waarom) de Redenaar slegts alleen moet spreeken. -

Tegen over deze opgenoemde Physieke en Mechanieke lichten, staan de moreele in eene gelijke verhouding, en wel als volgt:

Tegen Zon en Maan en de Physieke lichten staat het Redenlicht, waarmede alle menschen over den geheelen aardbodem, de een meer,


{==38==} {>>pagina-aanduiding<<}


de ander min begaafd zijn; doch wijl dat een al te algemeen denkbeeld vervat, kunnen wij daaromtrent wegens de kortheid des tijds, in geen bijzonderheeden treeden, en zullen dus slegts tot de moreele overbrenging der Mechanieke lichten overgaan.

De Nachtkaars is het flaauwste licht, men kan 'er slechts weinige en digtst nevens ons geplaatste voorwerpen mede ontdekken, en dan nog zeer gebrekkig; men loopt gevaar dat de minste togt het weinige licht geheel uitblaaze, en ons in 't duister laate. - Dit licht staat gelijk met het moreele licht der oudste Batavieren, groote en kleine Friezen, Usipeeten, Taxanders, Tencteren, Bructeren, Maresaaten, Gothen, Quaden, en in één woord, met dat van alle onze met vellen bekleede of met korfjens gedekte voorzaaten.

De Lamp is gelijk aan dat zedelijk licht, 't welke onze Landgenooten, ten tijde der Graaffelijke Regeering bestraalde; het brande zeer duister, en moest geduurig met olie aangevuld worden, welke ieder ingezeten moest aanbrengen, en van de geestelijkheid, die 'er het Monopolium van gepagt hadde, Voor veel geld afkoopen.

De Smeerkaars komt overeen met den glans,


{==39==} {>>pagina-aanduiding<<}


die in het zedelijke, door erasmus, lutherus en andere Reformateurs, hier te lande ontstooken werdt; deze hadt een gestadig snuiten noodig en gaf veel damp van zig. —

De Waschkaars kan, in het zedelijke, de verlichting aanduiden, welke plaats hadt, ten tijde van onze groot- en overgrootvaders, die in hun eenvouwd zig te vreden hielden, als ze maar redenlijk duidelijk hun geld konden zien te tellen, en wijl dat meest al in grof zilvergeld, gouden rijders en ducaaten bestondt, kon zulks, bij dat licht, genoegzaam geschieden, wijl het gelijkmaatig brandt, en niet behoeft gesnooten te worden, waar toe die lieden ook geen' tijd konden vinden.

De Lamp van Argand of zogenoemde Engelsche Lamp, komt al veel met dat licht overeen, 't welke onze Landgenooten in het moreele bezigden ten tijde dat de Engelschen nog onze Geloofs- en Bondgenooten waren; het was wel helder en stil, maar beledigde op den duur het gezicht, en besmette de plaatsen waar men het bezigde, niet zelden, met afdruipsel dat den Vaderlandschen grond bedorf, en, met moeite, niet dan door afschaaven, konde gereinigd worden; alhoewel het in die tijden noo-
{==40==} {>>pagina-aanduiding<<}
dig was, om dat men toen meest met paijement moest omgaan.

De Fakkel werdt vervolgends in het moreele ontstoken, ná dat wij sedert den Engelschen oorlog een' grooten hekel aan al wat Engelsch was, en dus ook aan derzelver licht gekreegen hadden. - Met die moreele Fakkels, die allen welëer in Frankrijk in de Kaarsen Fabriek van rousseau en comp. vervaardigd waren, liep men het heele huis door, lichtte en snuffelde in alle hoeken, kassen en voornaamlijk in de cabinetten; maar daar vondt men een' boel; de huisen zagen 'er uit of ze in geen tien jaar schoon gemaakt waren; men nam dus voor, om dat vuil bij de eerste gelegenheid optekorten, en ging inmiddels aan zijn werk.

Edoch men bevondt dat de fakkel zo geen licht was om over huis te gebruiken, en inzonderheid niet geschikt, om 'er onze gewoone bezigheeden bij te verrichten, en, daar veelen evenwel toen geen ander licht meer bezaten, schikten dezen hunne bezigheeden na dat licht; verlieten hunne ambagtén, comptoiren, winkels, studeerkamers, en liepen met hunne fakkels op straat, allerleije woelige oeffeningen verrichten; dat was nog al zo het eenige dat ze 'er al zo


{==41==} {>>pagina-aanduiding<<}


bij doen konden; ik spreek altijd van veelen, en niet van allen; 'er waren geduurende dien tijd ook nog enkele die stil thuis bleeven, en waar van sommigen bij een nachtkaarsjen, anderen bij een lampjen, weêr anderen bij een smeerkaars, waschkaars, en ook zeer veelen die nog bij een Engelsche Lamp, zo veel hun, geduurende die drukte op straat, mogelijk was, hunne bezigheeden voortzetten. Doch die lieden waren de regte ijveraars niet, en daarom ook te dier tijd in geen tel, die toen geen' Fakkel hadt, kon niet meê.

Maar ziet, wat gebeurt 'er, een sterke winterstorm uit het noord-oosten stak op, en woei de meeste fakkels, waar van men zig buiten deur bediende, uit, zo dat de zig buiten deur oefenende manschappen, zig in het duister bevindende, uit elkander liepen; en niemand met een' fakkel in de open lucht konde komen, zonder gevaar te loopen dat dezelve terstond uitgeblaazen werdt. — Wat toen gedaan, sommigen gingen stil naar huis, staken weder hunne kaarssen, en sommigen zelfs hunne Engelsche lampen op; liepen naar hunne ambagten, comptoiren, winkels en studeer-kamers; doch de vermoeijing der oeffeningen en de geledene koude en ongemakken buiten


{==42==} {>>pagina-aanduiding<<}


deur, lieten veelen niet toe om hunne bezigheeden, gelijk te vooren, te vervolgen. Den een beefde de hand te sterk, de ander hadt kiespijn, een derde snijding in de buik, summa summarum, 't was, na de taale der omberaars, dat een taal op zig zelve is, of men een kind om een boodschap stuurde.

Eindelijk verveelde dat gesukkel die werkzaam lieden, en ze bedagten om toch weder fakkels optesteeken, maar dezelven zo goed te voorzien, dat ze niet ligtelijk door den wind uitgeblaazen konden worden, en toen kwamen de Pektoortsen en Flambouwen in gebruik, die konden 'er tegen, en branden helder en vrolijk op, toen weêr allen naar buiten, en zig weder aldaar geöeffend en gewandeld, dat het een' aart hadt; zo dat ze indedaad door die geweldige lighaams bewegingen weder zo frisch als een hoen, en zo gezond als een visch werden: ja, ze zagen 'er allen als wolken uit; te meer, daar het weêr helder en frisch was, en een felle vorst al de morsigheid van de straat opgedroogd, en het water dermaate bevrooren hadt, dat men het plaisier kon hebben om zelfs over heele breede rivieren te wandelen, zo gerust als of men in zijn kamer liep. Die gezondheid en vlugheid maakte de


{==43==} {>>pagina-aanduiding<<}


toorts-draagers vrolijk, en het wandelen en lighaams-oeffeningen, eindigde in een' blijden dans; elk liep uit, elk sprong meê, oud en jong, 't was maar danssen je leven zo niet, tot ze 'er ten laatsten van vermoeidheid, bij neêr vielen. Onder dat danssen, hadt men echter gemerkt, dat de toortsen altemet eens droopen, die hadt een brandvlek op zijn kleêren, een' ander was een druppel brandend pek in zijn' nek gevallen, en weder een ander hadt een heele toorts op zijn corpus gekreegen; zo dat, toen elk thuis kwam, en nu op zijn gemak wat uitrusten zoude, de pijn van het branden of verstellen der bedorven klederen hen den slaap nog lang uit de oogen hieldt.

De dans en oeffening in de vrije frissche lucht, was hun echter zo wel bevallen, dat men al weder bedagt om het gebrek der flambouwen en pektoortsen te verbeteren, en bestendiger lichten uit te denken, die men zo niet in de hand behoefde te houden, en die evenwel buiten deur een groot licht gaven, en dat ver gezien konde worden; men koos daar toe ijseren potten aan staaken opgehangen, en waarin men drie à vier pekkranssen te gelijk kon branden, welken men Brandarissen noemde; ha! dat gaf een schoon licht,


{==44==} {>>pagina-aanduiding<<}


daar kwam noch fakkel, noch pektoorts bij, en dat het mooist 'er van was, men hadt de handen ruim en kon 'er bij doen wat men wilde, en daar viel ook nog al zo wat te doen; want toen men, bij dat verre schijnend en overäl op de hoeken van de stad geplaatste, licht, de huizen en gebouwen beschouwde, zagen ze 'er allen zo vervallen en zo slegt uit, dat men kort en goed, met frisschen moed, het besluit nam om de heele stad te verbouwen; want geduurende de lighaams oeffeningen en het danssen hadt men veele dingen moeten veronachtzaamen, die men nu, met veel ijver en drift, onder begunstiging van dat nieuwe licht, aanpakte. Men brak bijna alle oude en vervallen gebouwen te gelijk af, begon nieuwe te stichten, liet dezelven uit drift weêr half herbouwd liggen, begon weêr wat anders. Ja, de bezigheid was zo groot, dat men elkander half omver liep, en 'er geen volk genoeg te krijgen was om al het werk, dat men zig in eenen verwekt hadt, in orde te kunnen behandelen; sommige verbeteringen werden voltooid, andere bleeven half gedaan liggen; daar hadt men nog een oud huisjen, te midden van de nieuwe gebouwen laaten staan, en door confusie vergeeten, ginder een nieuw, dat anderen reeds ge-
{==t.o. 45==} {>>pagina-aanduiding<<}

{== afbeelding 

	

Pl. I.
Voor je! je lijf! op zij wat! brand je niet!


Bladz. 45.==} {>>afbeelding<<}
    

{==45==} {>>pagina-aanduiding<<}
bouwd hadden, weêr omvergesmeeten, dat somtijds groote rusie verwekte; daar vielen eenige pannen van boven neêr, ginder heele stellaadjen omver, die struikelde over een' kalkbak, een ander kreeg een' mooker op zijn hoofd; overal werdt nieuw hout aangedraagen, met houtwagens gereeden, onder een geduurig geroep van voor je! je lijf! op zij wat! brand je niet! Overal zag men stellaadjen van planken, en door die menigte van al dat nieuwe hout, gevoegd bij het drooge oude hout van de afbraaken, gebeurde het niet zelden, dat 'er hier en elders brand ontstondt, veroirzaakt door brandende vlokken, welken van de brandarissen woeijen, wijl het over het geheel zeer winderig weêr geworden was. Althands alle handen waren aan het werk; en nog schoot 'er volk te kort, men moest zelfs vreemd volk aan 't werk stellen; maar ziet, wat was het geval, al die handen werden eindelijk opgehouden en moesten gevuld worden. - Daar hadt men in den eersten ijver niet eens om gedagt. Wat toen gedaan, kom aan, botje bij botje. - Men wou geen Breemer weezen, en dat begonnen was moest doorgezet worden; maar met al die vreesselijke drukten hadden veelen hun beurs verlegd, en


{==46==} {>>pagina-aanduiding<<}


anderen wier broek door een pekdruppel verbrand was, en die dus in der haast een' nieuwen broek aangetrokken hadden, waren volstrekt glad; anderen krabden de voering van hun zak stuk om een dubbeltjen, en weêr anderen.....

Ja, waarde vrienden! hier moet ik van de tweede afdeeling afscheiden, wijl ik bemerk, dat ik de rest, ook al door de drift, thuis gelaaten of mogelijk wel geheel verlooren heb. Nu patientie, weest dan zo goed van het maar als een fragment aan te merken, en plaatst in uwe gedagten hier maar eenige dwarsstreepjens en stipjens - .. - .. want dat beduidt, in geleerde werken een bedorven of verlooren plaats, en in de sentimenteele werken een plaats, waar bij de schrijver, uit puure sentimenteeligheid, van zijn' stoel rolde.

't Is genoeg dat ik nog zo veel van mijn verhandeling bewaard hebbe, dat ik u derzelver derde en laatste afdeeling nog kan voordraagen. In deze staat ons nu nog te onderzoeken, welke voor- en nádeelen de geduurig in kragt toeneemende kunstverlichting, door middel van Brandarissen, ons aangebragt heeft. -

Het is ongetwijffeld waar, dat men allengs


{==47==} {>>pagina-aanduiding<<}


bij de toeneeming van het licht meer en meer kon zien, en ten laatsten bij de brandarissen ook in den duistersten nacht in staat was, om zelfs op straat een speld van den grond op te raapen, en dus veele gebreken, veel vuil en ontuig konde ontdekken en wegruimen, het welk ook werkelijk, onder begunstiging van dit nieuwe licht, gedaan is, en nog dagelijks gedaan wordt, en, zoo men in andere omstandigheeden van uiterlijke en innerlijke rust verkeerde, zoude 'er zeekerlijk, wanneer men eendragtig de handen in een wilde of konde slaan, indedaad voor alle soorten van menschen en derzelver behoeften, een wezenlijk nut uit dat nieuwe licht te verwagten zijn, daar het alle nevelen van oude vooroordeelen opklaart, alle vuiligheid en slijk ontdekt, zo dat men in staat is om alle ontuig te reinigen, en eindelijk eens eene regte fraaije en schoone maatschappij te bekomen; maar! maar! die maaren komen 'er zo mal in, en geeven te gelijk aanleiding om nog een woord over de nádeelen der nieuwe Brandaris verlichting te zeggen, en daar mede het gordijn te doen vallen, en ons náspel te besluiten.

Om dan over de nádeelen dezer verlichting een enkel woord aantestippen, dienen wij in


{==48==} {>>pagina-aanduiding<<}


de eerste plaats aantemerken, dat niets in alle deelen volmaakt zijnde (*) die verlichting zelve, ons dagelijks vuiligheeden en wanstaltigheeden doet zien, waarin we van te vooren geen zier erg hadden; dat ze ons daar door die plaatsen en zaaken onaangenaam gemaakt heeft, waarin we ons te vooren nog al vermaakten, en waar in we nog al schik hadden - dat ze ons dus eenigzins in onze rust gestoord heeft; dat eenige weinigen der, volgends het nieuwste licht, ondernomene verbeteringen, dewaarheid van het motto van voltaire, te vinden voor de Fransche Opera, la Belle Arsene, ten vollen bekragtigen, naamlijk:



Rien n'est plus perilleux, 

Que de quitter le bien pour être mieux. 




dat is:



Niets is gevaarlijker in allerleije staaten, 

Dan om een' betren stand een' goeden te verlaaten. 




En daar bij komt nog, dat elk persoon, elk individu een bijzonder licht op zijn zelven, uit die brandarissen erlangt, het welke al


{==49==} {>>pagina-aanduiding<<}


zeer dikwijls hinderlijk is, om eene goede algemeene en gelijkmaatige verlichting te wege te brengen: eigentlijk, om met de woorden der Kunst-Schilders, die de beste kennis van licht en bruin hebben, te spreeken, het licht rammelt nog somtijds zo wat, het is nog overäl geen Rembrands Coloriet; - en uit deze botsing en kruissing van die menigte van lichtstraalen, gebeurt het wel eens, dat zij, die een lichtstraal op deszelfs waare plaats willen aanbrengen, in hun oogmerk gehinderd, en door anderen met valsche lichtstraalen overscheenen worden; waar door het Tafereel zig nog niet geheel in deszelfs eigene waardij voor kan doen; welke wenschelijke volkomenheid, van den tijd en toeneemende beschaaving van denkbeelden, zucht tot orde en eendragtige Vaderlandsliefde, moet afgewagt worden.



Ziet daar, ô vriendenrei! mijn spreekwebbe afgeweeven, 

'k Heb u 't verlichtingswerk, zo best ik konde, omschreeven; 

Hoe wenschlijk ware 't niet, tot nut van 't algemeen, 

Dat eens het vredeslicht ons Vaderland bescheen'; 

Op dat elk, met verstand, het beste licht verkoore, 

En 's Lands bouwvallig huis zijn steunpunt niet verloore; 


{==50==} {>>pagina-aanduiding<<}


Die steunpilaar waar meê de Vrijheid staat of valt, 

Die ijsren muur, die steeds ons waare heil bewalt, 

Gevormd door eendragt, deugd en moed, die onbezweeken, 

Alle eigenbaat weêrstaan en haatelijke streeken. 

Ach! dat de Vrijheid hier zig eens met Eendragt paar', 

En elks geluk bewerke en orde en tucht bewaar', 

Dan zal Verlichting eerst, in al 't geen we onderwinden, 

Ons in verdienste en deugd het waar geluk doen vinden. 









{==51==} {>>pagina-aanduiding<<}




Verhandeling over de deugd.


(eene kermis oratie.) Voorgeleezen in het amsterdamsch tweede departement der bataafsche maatschappije TOT NUT VAN 'T ALGEMEEN; Bij gelegenheid van deszelfs eerste Bijëenkomst, in het wintersaisoen des jaars 1798.






{==53==} {>>pagina-aanduiding<<}


Geachte medeburgers!


Tot u, die, tot nut van het algemeen zo ijverig te samen komt, zo gestadig werkzaam zijt, om dat gene, het welke men Deugd noemt, in de Maatschappij alöm, in al derzelver classen, maar inzonderheid onder de minvermogenden te verspreiden, tot u, kan ik en wil ik gaarne dezen avond een woordjen in vertrouwen spreeken, daar ge toch de moeite gedaan hebt, om voor 't eerst in dit saisoen, met achterlaating van andere uitspanningen, hier bij een te vergaderen.

Maar ge moet me dan ook, en dat beding ik vooräf, wijl het kermis is, het plaisier doen, van mijne wijze van uitdrukken ten goede te houden; want, om u de waarheid te zeggen, mijn hoofd staat 'er nu niet na, om in den eigentlijken zin te oreeren; ten minsten mij dunkt dat 'er, althands in een' tijd, waarïn


{==54==} {>>pagina-aanduiding<<}


ieder 't hoofd met kermisvermaaken en finantiëele muizennesten vol heeft, zo iets lastigs ligt in het langdraadig oreeren, dat den Redenaar en den aanhoorer al spoedig verdriet. - De stof moet al heel gewigtig, en de Redenaar al heel welspreekend zijn, als men, in diergelijke omstandigheeden, hem een uur lang, zonder geeuwen of op het horologie te kijken, aan kan hooren. Ook is het altijd al zo de oude zang. Wel kom aan dan, laaten we eens zien of we niet iets nuttigs kunnen behandelen, zonder onze stem onnatuurlijk te veranderen, zonder met de handen te schermen, en zonder het zweet afteveegen. Uit deze inleiding zult gij, mijne Toehoorers, zoo ik mij niet bedriege, al rasch bespeuren, dat ik dezen avond voorneemens ben om uwlieder aandagt met eene Kermis Oratie in optima forma, bezig te houden. -

‘Eene Kermis Oratie’, dus dunkt mij hoore ik mijne Toehoorers reeds bij voorraad onderling morren, ‘wel, dat is wel te pijnewaard, en dat wel op de eerste vergadering die wij in dit najaar hier, in allen ernst en deftigheid, tot nut van het algemeen, dagten te houden. – Komt, komt, is 't anders niet, dan is 't beter dat we maar weêr heen gaan; we kunnen onzen tijd nuttiger besteeden, en als we al ker-
{==55==} {>>pagina-aanduiding<<}
mis willen houden, kunnen we op de Botermarkt en in de Spellen of in de Comedie, in de Min in 't Lazarushuis, veel beter te regt komen. Wat raakt ons de kermis, 't is 'er waarlijk wel een tijd na, om zijn hoofd met de kermis te breeken!’ -

't Is dan toch bedroefd, dat ik doorgaandsch het ongeluk heb van bij mijne redevoeringen, zo dra ik naauwlijks een woord gesprooken heb, al aanstonds met mijn Toehoorers over hoop te raaken, dat is mij al meer gebeurt; doch ik troost mij daar mede, dat het slegts drift is, die wel weder bedaard, zo dat we doorgaandsch goede vrienden scheiden, en het spreekwoord, lieven mogen kijven, maar moeten lieven blijven, nog al meerendeels tusschen ons bevestigd wordt. Derhalven bedaard, vrienden, bedaard! Ge zegt: wat raakt ons, die hier tot nut van 't algemeen bijëen komen, de kermis? maar mijne waarde vrienden, het komt mij voor, dat de kermis onze maatschappij boven alle andere Maatschappijen en Genootschappen wel het naaste raakt. Is niet de kermisvreugd alleen ingericht, om, bij gelegenheid van de jaarmarkt, van alle kanten, kooplieden en koopers tot zig te trekken, waar mede hier het nut van 't algemeen, in-
{==56==} {>>pagina-aanduiding<<}
zonderheid wat het pecunieele betreft, en dat is al een heel voornaam artikel, wel degelijk beöogd wordt. Is ook de Kermisvreugd niet nog een zweem van handeldrukte en neering, een vertooning van welvaart, die wij wel degelijk in waarde moeten houden; want waarlijk als 'er eens een tijd kwame, dat de kermissen in onbruik geraakten, dan ware het ten eenemaal met ons arm land omgekomen. Zij die dan tot nut van 't algemeen ijveren, behooren inzonderheid aan dat volksvermaak, zo veel mogelijk, deel te neemen, het zelve aantemoedigen, en, voor zo veel hun mogelijk is, te zorgen dat het binnen de juiste paalen blijve, en door eene goede orde, voor de welvaart der ingezeetenen over het algemeen meer voordeelig dan door uitgelaatenheid nadeelig worde. - Wel nu, is 't dan wel zo te onpas, dat ik u op een Kermis Oratie noodige? - Wel! dat wilde ik ook zeggen - kom, ik zie 't al, 't begint al wat te schikken, 't was maar dat ge zo spoedig niet op het nut van de Kermis dagt, wie kan ook op alles zo te gelijk gevat zijn? - Wel kom aan, ik zal ook van mijn' kant van uw' goeden ernst geen misbruik maaken, en het vrolijke met het nuttige, de Deugd met de Kermis, tragten te paaren. Ja, mijne vrienden,


{==57==} {>>pagina-aanduiding<<}


ik wilde indedaad over de Deugd handelen, maar ge liet me maar niet uitspreeken, en van daar ons geschil.

Ik zal in die Kermis Oratie op mijn' tijd ernstig, op mijn' tijd een blijde Kermisgast, ja zelfs eindelijk Kwakzalver, en dat ik haast niet durf zeggen H.W. zijn, als ge mij maar met rust laat uitpraaten.

Ik wilde u dan mijn gedagten over de Deugd in het algemeen zo eens vertellen; het spreekt van zelve, dat ik die vertelling ordenlijk inrichten moet, en niet het een door het ander haspelen, want dan zou mijn praat niet vreemd naar het bijzonder duidelijk boek van den geleerden frans baltus, de Samaritane genoemd, gelijken, waar van, zo men zegt, eenige vormen onder het drukken in pastei, gelijk de drukkers het noemen, gevallen waren, dat is geheele pagina's en volzinnen door elkander, die hij evenwel zo maar liet afdrukken, denkende dat de oordeelkundige leezer de ingeslopen drukfeilen, (schoon 'er geen woord op zijn plaats gebleeven was) wel goedgunstig zou willen verschoonen. Neen, we zullen, als mannen van orde, ook in onze familaire praat de noodzaakelijke orde zien te bewaaren, en verklaaren, vooreerst, dat spreekt van zelve:


{==58==} {>>pagina-aanduiding<<}


Wat Deugd is! en daar meê zal ons eerste deel vervuld zijn.

Dan zullen we eens zien: Hoe men de Deugd algemeen verspreiden en leeren kan; net of gij, die dat werk altijd bij de hand hebt, dat nog niet wist, maar dat moet ge me niet kwalijk neemen, men moet immers wat zeggen? waar zou ik u anders een uur lang meê bezig houden! en, behalven dat, ook de ernstige Redenaars kunnen in dezen verlichten tijd al niet veel anders zeggen, dan het gene elk reeds weet, eer ze beginnen te oreeren.

En eindelijk tot besluit, en ten derden, wijl alle goede dingen in drie bestaan, zal ik met een voorbeeld tragten aantetoonen, hoe men, na mijne gedachten, (onder verbetering) de slegte gevolgen der ondeugd, van onmedogenheid en ongastvrijheid op een' heel raaren, snaakschen en klugtigen trant kan leeren. Zo dat ge eigentlijke eene verhandeling met Proeven te wagten hebt. - En dat wel zonder leij of instrumenten, dat is net als een vuurwerk zonder vuur of damp.

Dan zal ik eindelijk een kleine toepassing op mijn zeggen maaken; maar die toepassingen moeten de vrienden altijd in 't oog houden, dat zelden, in zulke gezelschappen, waar men slegts komt om malkander een uurtjen te hel-
{==59==} {>>pagina-aanduiding<<}
pen passeeren, op de toehoorers slaan; ten zij ze dienen om het gezelschap te prijzen, om dus goede vrienden te scheiden, dat kan 'er ook nog door; wat! gelijke munniken, gelijke kappen, alle maats goede maats, zou men mekaêr ook gaan catechiseeren en hekelen, wel dat zou 'er lief uitzien! - En althands als men van de Deugd spreekt, vereischt de oratorische wellevendheid, dat men, in de eerste plaats, zig zelven ten minsten voor een halven' Sanct, en alle zijne Toehoorers voor deugdzaam houdt, en vooräl verzoek ik uwlieder aandagt, en uwe verschooning van een' of anderen misslag dien ik mogt begaan, denkt, 't gaat met de kermis door.

Deugd, dan, in den zin waarin ik dit woord hier wil genomen hebben, want 'er zijn, buiten deze, nog wel een douzein zinnen welken men aan dat woord hecht, maar daar wil ik u niet eens meê ophouden, want al die soorten van Deugden zijn buitenbeensche Deugden, en alle de regte Daniëls niet, want het is een Terminus Vagus of dwaalend woord, zo als men in de Logica spreekt, en dat zijn al heele raare sinjeurs van woorden, met wasschen neuzen, die elk kan draaijen zo als hij maar wil, maar niemand zet ze ooit regt, zo dat ze


{==60==} {>>pagina-aanduiding<<}


altijd met een' scheeven of krommen neus paroisseeren. Maar hei! - waar beland ik daar met mijn lange neuzen Parenthesis — ziet daar vrienden, al een bewijs van het nádeelige van zo lange tusschen zinnen in een aanspraak of redenvoering. - Dat is al de eerste fout die uw Redenaar maakt, 'er zullen 'er, vrees ik, nog wel meer volgen; dat 's nietmetal, zo veel te beter kunt ge de u zo eigen deugd van inschikkelijkheid uitoeffenen. — Wat! we zijn altemaal menschen, en een mensch is toch zó niet of hij kan wel reis dwaalen, en als sommige menschen niet eens dwaalden, konden andere menschen nooit aan den slag komen om dwaalenden te regt te helpen, dat toch evenwel voor braave liên regt plaisierig is. -

Wagt, laat maar eens even zien, hoe ik daar zo even begonnen ben; dat is nog al een goede zaak, dat men de verhandelingen leezen mag, want moest men ze memoriseeren, dan zou men al dikwijls van de wijs raaken, en al raare brokken uitspuwen. (Met je permissie) Ja, wagt, ik heb 't al.

Deugd dan, in den zin waarin ik dit woord hier wil genomen hebben, is, na mijn gevoelen, een zekere kragt of vermogen, die de menschen hebben om goed te doen, schoon


{==61==} {>>pagina-aanduiding<<}


sommigen 'er zo keurig op zijn, dat ze die zelden gebruiken om ze niet te verslijten; en zig vergenoegen met namaaksels van deugden, waar aan zo veel niet gelegen ligt, en die toch evenwel mooi staan, en meer in de mode zijn dan de echte; wel ja! wie zou ook alle dagen zijn zilver over huis gebruiken, men kan het met pleet wel af - nu, die echte Deugd dan, bestaat, na mijn gedachten, voornaamlijk in de goede orde in alles waarteneemen, en onze arme ziel niet tot een Huishouden van Kea te maaken, zo dat onze natuurgenooten den hals breeken of den neus toe houden, als ze 'er reis onverwagt inkomen; maar wat vordert de goede orde dan al zo van een' mensch, dat dienen we evenwel ook te weeten, anders zou de definitie alles behalven volledig zijn. Wel kom aan, zij vordert dan, in de eerste plaats, dat men zig zelven beminne; dat schijnt nog al zo moeilijk niet om optevolgen, want waarlijk elk heeft daar den slag nog al van weg. - Maar vrienden! om je de waarheid te zeggen, dat is hem 't eiër eeten niet, tusschen beminnen en beminnen is een vreesselijk onderscheid; de modus quo, daar ligt de knoop. - Men moet zig


{==62==} {>>pagina-aanduiding<<}


zelven beminnen als een goede vader zijn kinderen bemint, dat is altemet eens knorren, op zich zelven knorren dat het rookt - anders gaat het 'er niet. - Men moet zig zelv' zo zien te maaken als men wil hebben dat een ander is. Ons gemoed is een werkelijk huis, daar moet dikwijls in geschommeld, glasen gewasschen, gefijld, geboend, gewreeven en schoon gemaakt worden, anders zeggen de menschen, met regt, dat het uitgewoond wordt, en dat men 'er aan den wand blijft kleeven; ziet dat heet eerst regt zig zelven beminnen, als men eerst zig zelven reinigt, en zijn hart alle morgen op de stoep zet, op dat de karreman 'er het vuilnis uit kan storten. - Want lieve vrienden, om je niet te flatteeren, wij katijvige menschen zijn alle vol vullis; men weet om zo te spreeken niet waar de drek van daan komt, en evenwel hij is 'er, dat is maar waar:



Niemand schudt zijn rokjen af, 

Of 'er valt een vlokjen af. 




Als we ons zelven dan afgeschuiërd en schoon gemaakt hebben, zijn we immers mooi, en dan kunnen we eerst ons zelven regt en zo als 't behoort beminnen. Dat mooi is, is immers aan trekkelijk, en dat aantrekkelijk is, is ook alleen


{==63==} {>>pagina-aanduiding<<}


beminnelijk (*). Wel foei, wie zou zulk een morspot, al was men 't zelf, kunnen beminnen?

Dan volgt, in de tweede plaats, dat we ook anderen moeten beminnen, dat valt moeijelijk voor veel menschen. – 'Er zijn zeker sommige lieden, die men, al ging men op zijn hoofd staan en spaarde zijn voeten, even wel niet kan beminnen; - maar waar komt dat van, niet anders dan dat men zig zelven met een verkeerde, met een aapenliefde, bemint, dat men zijn eigen gebreken over het hoofd, en die van anderen met een vergrootglas, en zelfs door een microscoop, betuurt, en het goede grondcharacter, dat toch in alle menschen ligt, heelenäl voorbij kijkt, net puur of men stikziende of half blind is. - Als we altijd de gedachten en daaden van andere menschen, van de beste zijde zagen, en niet onder een kopjen thee of een pijpjen, op ons gemak, onze goede vrienden en bekenden zaten te lasteren, dat het een aart heeft, maar liever altijd over iets goeds, fraais en weetenswaardigs, dat men al zo geleezen of hier en daar gezien heeft, malkander in een leeg uurtjen


{==64==} {>>pagina-aanduiding<<}


onderhield, of zoo men, tot zijn ongeluk, geen A voor een B weet, dan schoppen vrouw liever een knaauw, en harten heer een duuw gaf; of, zoo men al van afwezigen praaten wilde, altijd het goede dat in hun ligt verspreide, dan zouden we waarlijk stof genoeg vinden om malkander te beminnen. Want, indedaad, de menschen zijn zo kwaad niet, en, men beledigt immers van ter zijde zijn' vader als men kwaad van zijn' broeder spreekt. - Ook is het eigentlijk om te lagchen, daar we altemaal in het oude doolhof der waereld omsukkelen, dat men nijdig zou worden als iemand reis van den weg verdwaalt, wij doen immers beter dat we hem te regt helpen, dan dat we hem met den vinger na wijzen en met een lebbige tong na roepen: kijk, zie je dat wel! hij loopt blind - en, ei lieve! wat zijn toch de gebreken der menschen anders dan dwaalingen uit verkeerde zelfliefde ontstaan - elk meent toch ter goeder trouw, dat hij op zijn manier nog al slim, nog al een goed soort van een mensch is. -

Maar behalven dat wij ons zelven en onzen naasten moeten beminnen, naamlijk onzen naasten in het algemeen, moeten wij ook, en dat komt 'er al heel mal in, onze vijanden beminnen; kijk, dat's wat te zeggen!


{==65==} {>>pagina-aanduiding<<}


Ge zult welligt denken: dat is onmooglijk! zou ik dien schelm, die mij overal lastert, dat beest, dat me zo benadeelt, dien dit en datschen Aristocraat, dien Intriguant, dien Nero beminnen, wel ik won liever dat. - - - - Hei! Hei! zo ultra revolutionair moet je het althands niet aanleggen, dat lijkt 'er nietmetal na, zo kom je 'er nooit; ja! wij moeten al dat heele zootjen met mekander beminnen, en wij kunnen het beminnen, als wij maar altijd de menschen van hunne daaden afscheiden. Het kwaad eigentlijk moeten wij haaten en niet den daader; te meer gemakkelijk wordt die moeijelijke taak, als wij opmerken, dat 'er eigenlijk geen enkel mensch volmaakt goed is; ja, dat wij zelfs niet weeten hoe iemand zou moeten zijn die volmaakt goed ware; zo veel weeten wij echter, dat die dan ook zeekerlijk volmaakt wijs zou moeten weezen, en dat is nu juist een eigenschap, die men, bij ongeluk, onder de menschen maar in het geheel niet aantreft; wel nu dan, uit dat gebrek van volmaakte wijsheid, ontstaan al die malle passen, die de menschen somtijds kunnen maaken, waar door ze al dikwijls, met recht, ons misnoegen verwekken; zo dat we altemet


{==66==} {>>pagina-aanduiding<<}


sacraments den nijd op hen kunnen krijgen; maar ziet, dan juist toonen we zelf dat we 't ook niet vast hebben; want, wat is 'er, bid ik u, dwaazer, dan nijdig te worden, om dat iemand zig vergist? 'Er zijn eigentlijk tweeërlei soort van vijanden. Menschen die ons vijändig zijn, om dat ze ons niet regt kennen of verkeerd beöordeelen, of liever die ons om dat gene, het welk wij bezitten, 't zij dan bekwaamheeden of vermogen, benijden, of ons haaten om dat wij anders over eenig onderwerp oordeelen dan zij. En 'er zijn ook menschen dien wij vijandig behandelen om dezelve verstandige redenen. Maar als wij die vijandschap eens regt op den keper beschouwen, wat is ze dan toch mal! – Vooreerst, zij die een verkeerd oordeel over ons vellen, en daarom ons vijandig zijn, zonder ons te kennen, vergissen zich immers en behooren eer beter onderwezen dan gehaat te worden, en hetzelfde kan men zeggen van die lieden, die den nijd op ons hebben, om dat we wat meer hier of daar van weeten, of wat meer in de waereld bezitten dan anderen, want wij krijgen al die mooije gaven en dat vermorgen immers ook maar te leen, en hebben het van ons zelven niet! En, aan den anderen kant, is


{==67==} {>>pagina-aanduiding<<}


het door de ondervinding dikwijls bevestigd, dat die veel weeten en veel bezitten, ook in omstandigheeden geplaatst zijn, waarin ze zulks ten overvloede noodig hebben, en zelfs nog gebrek aan kunde en vermogen ondervinden, en dus indedaad zo benijdenswaardig niet zijn, daar de waare spreuk: groot is 't Hof, veel moet 'er of, al dikwijls op hun geval thuis te brengen is. En wat aanbelangt, dat wij vijandschap draagen tegen hen, die in eenigen opzichte met ons in meening over zekere zaaken verschillen, is nog dwaazer, daar toch niemand meester is van de wijze hoedanig de zaaken zig aan zijn verstand opdoen, schoon dit echter de regelmaat van zijn meening en oordeel over dezelven is; het komt er dus alleen maar op aan, om te trachten die lieden de zaaken te doen zien uit het zelfde oogpunt waar uit wij die beschouwen; en gelukt ons dat niet, dan is dit een blijk, of dat wij zelven dwaalen en die zaaken niet in derzelver waare oogpunt betrachten, of geen begaafdheid genoeg bezitten, om onze gewaarwordingen bij anderen optewekken; beide nu zijn toevallen die geen vijandschap veranderen of verbeteren, maar eer, in het tegendeel, verslimmeren kan.


{==68==} {>>pagina-aanduiding<<}


Wij kunnen derhalven al die soort van vijanden in den eigentlijken zin beminnen, door ons zelven, in de eerste plaats, zo veel mogelijk te beschaaven, en in staat te stellen om hun hunne verkeerde denk- en handelwijze onder 't oog te brengen, en hun daar door een' aanmerkelijken dienst te bewijzen, door hen op den regten weg terug te geleiden.

't Is wel niet onwaar, de waereld is, gelijk het Hoogduitsche spreekwoord zegt, een groot gekkenhuis, maar, met dat al, wij zijn 'er ook in opgeslooten, en zoo wij niet onder den hoop meê geteld willen worden, dienen wij ons die uitzondering door wijsheid waardig te maaken; want stof tot berispen van eens anders gebreken is 'er in overvloed genoeg, doch wij hebben geen recht om een derzelven te hekelen, voor dat wij ons zelven daarvan volkomen zuiver kennen, anders zouden wij de volgende vertelling, waar mede ik mijne eerste afdeeling besluiten zal, welligt met grond, op ons gedrag kunnen toepassen,

'Er was eens een reiziger, die, ná verscheiden gebouwen, in een voornaame stad, bezichtigd te hebben, ook lust kreeg om het krankzinnighuis te beschouwen. Hij werdt in het


{==69==} {>>pagina-aanduiding<<}


zelve rond geleid door een' persoon, die, geduurende de aanwijzing van de in het zelve zich bevindende ongelukkige persoonen, alle tekens van gezonde redeneerkragt, en zelfs meer dan gewoone kunde en opvoeding aan hem liet blijken, zo dat hij zig bereids met denzelven in een zeer ernstig onderhoud, over de inrichtingen van dat gesticht, over de verscheidene soorten van krankzinnigen, en over het zonderlinge verschijnsel dat de menschelijke ziel oplevert, wanneer ze door stoffelijke aandoeningen verhinderd wordt om heur redenlijk oordeel en verstandsvermogens uitteöefenen, gewikkeld zag, wanneer ze, zo al redeneerende, een' krankzinnigen ontmoetten, die op een meer dan gewoone wijze raasde, dreigende, onder de vreesfelijkste uitdrukkingen, alles in 't werk te zullen stellen, om zijn wraak aan den aardbodem te doen gevoelen, en denzelven welhaast door de zee te doen verzwelgen. - Dit vreeslijk tieren van dien zinneloozen, deedt onzen reiziger een poos stilstaan, en aan zijnen kundigen geleider, zijn vrees om verder voorttegaan te kennen geeven; doch deze stelde hem gerust, zeggende, op een' bedaarden toon: ge hebt geen' nood, zo lange ik bij u ben, zal hij u niets doen; want die


{==70==} {>>pagina-aanduiding<<}


man denkt eigentlijk dat hij de God Neptunus is, en dat de baaren hem zo maar op zijn' wenk ten dienst staan; maar ik ben Jupiter, en weet wel raad om hem door mijn' blixem, in één oogenblik tot bedaaren te brengen. Uit deze woorden werdt de reiziger weldra gewaar dat zijn geleider niet veel wijzer dan deszelfs overige huisgenooten was. - - En hier mede gaan wij over tot onze tweede afdeeling, naamlijk de bepaaling, hoe men de deugd aan anderen op de beste wijze en smaaklijk voorstellen, en de ondeugden, als zo veele ziekten der zielen, geneezen kan. Tot hier toe genaderd zijnde, zal ik, in deze mijne Kermis Oratie, dus ook het charakter van Kwakzalver moeten aanneemen.

De Deugd is de staat der gezondheid van de ziel, en de ondeugd derzelver menigvuldige gebreken en ziekten.

'Er zijn verscheiden zijden waarop men de Deugd betrachten kan; verscheide geneesmiddelen waar mede men de zieke ziel tracht te herstellen, en tot den staat van gezondheid weder te brengen, en deze middelen zijn de lessen, welken de Deugden leeraar zijne toehoorers voordraagt. Men kan, naamlijk, die les-
{==71==} {>>pagina-aanduiding<<}
sen, op een' norschen en gebiedenden toon uitknorren - men kan dezelven op een deftigen en staatigen trant leeraaren, - en eindelijk, - men kan ze ook op eene vrolijke en lugtige wijze voordraagen. - De eerste wijze doet zeer weinig nut, en verwekt meer afkeer dan genegenheid voor derzelver beöefening, en dit blijkt genoegzaam uit de groote zelfverveeling, waar mede de aanhoorers van de, op zulk' een' toon uitgebulderde lessen, vervuld worden, waar door dezelven geen den minsten ingang bij hen vinden, daar ze slegts verlangen dat de spreeker een besluit maake, en zij gelegenheid hebben van zig uit hunnen staat van gevangenschap in vrijheid te stellen, om, met niet weinig ongenoegen tegen den grompot, hunnen ouden weg weder optewandelen, hij moge dan kwaad of goed zijn. In dit geval wordt het geneesmiddel in een allerbitterst vehiculum van coloquint en aloë toegediend; de lijder walgt 'er tegen, en kan het zelve niet inneemen•

De tweede wijze, naamlijk om de Deugd door eenen ernstigen en staatigen redeneertrant aan het verstand aangenaam te maaken, is verre verkiesselijk boven de eerstgenoemde;


{==72==} {>>pagina-aanduiding<<}


doch vereischt ook in 't algemeen zulke toehoorers, die allen zodanig gestemd zijn, dat zij, met gemak, voorwerpen van een' eenigzins afgetrokken en min zinnelijken aart, zodanig oogenblikkelijk kunnen bevatten, dat ze indedaad door de waarheeden, die in het onderwerp dier voordragten gelegen zijn, getroffen worden. Doch zodanige toehoorers hebben minst noodig om door de lessen der Deugd in hunnen pligt gehouden te worden, zij zijn reeds het beschaafde gedeelte van het menschdom, en het is dus meer eene herinnering dan een nieuwe leer, welke aan dezelven voorgesteld wordt; hunne toevallige ongesteldheid is slegts een haast voorbijgaande zielen Rhumatismus, die van zelven uitslijt.

In dit geval dient de Geneesheer zijne zieken deszelfs middelen enkel in ligno dulci, of in zoet hout, toe; maar 'er blijft toch altijd een apothecars geurtjen aan, zo dat alleen bedaarde lieden het zelve kunnen gebruiken, om dat ze weeten dat het voor hun welzijn dient; maar ze zijn toch blijd als 't binnen is, en zullen 'er, buiten noodzaaklijkheid, niet naar verlangen.

De derde, naamlijk de lugtige en vrolijke


{==73==} {>>pagina-aanduiding<<}


wijze om de beöefening der Deugd onder de menschen algemeen te maaken, is meer nieuw en meer zeldzaam dan de twee opgenoemde wijzen; doch zoo ze meer algemeen konde worden, zoude ze welligt van eenig nut voor de maatschappij kunnen weezen; waar van men de volgende reden zou kunnen geeven:

De mensch schijnt uit zijn' aart tot vrolijke gewaarwordingen genegen te zijn, en de Geneesheer dient in alles het gestel te bestudeeren, en de werkingen der natuur voorzichtig te volgen; van daar zou men kunnen afleiden, dat wanneer de Deugd op eene vrolijke wijze geleerd wierde, dezelve meer aanneeming bij het meerder gedeelte van het menschdom zoude aantreffen, en daar door beter in het geheugen bewaard en opgevolgd worden. -

In dit laatste geval wordt de pil niet alleen verguld, maar zelfs in banket deeg gewikkeld en zo smaaklijk gemaakt, dat zelfs kinderen en onberedeneerde medicijnhaaters 'er trek in krijgen, en ze met greetigheid binnen slokken.

Evenwel behoort men behoedzaam te zijn in het voorschrijven van zodanige pillen; immers het zoete en smaakelijke kan de maag ligt hin-
{==74==} {>>pagina-aanduiding<<}
derlijk worden, en de daar ingewikkelde medicijn in heure werking beletten; men behoort zig derhalven, in zwaare zielen ziekten, daar van te onthouden, alzo de maag dan reeds te zwak is om het vehiculum behoorlijk te kunnen verteeren; in zo een geval zoude ik voor de tweede geneeswijze, en voor de pillen in zoet hout gewikkeld, pleiten; - maar de banket pillen, altijd voor de nog sterke lijders, en in de beginselen der ziekte, voorschrijven, wanneer 'er wel eenige ongesteldheid in 't hoofd plaats heeft, maar dat het hart nog gezond is. -

In dien staat zijn echter de meeste geneesselijke zielen ziekten, en daarom zouden die zoete en lekkere pillen ook wel van het grootste en algemeenste gebruik zijn; laat ons derhalven met deze opmerking onze tweede afdeeling besluiten, en tot de derde en laatste overgaan, waarin wij zodanig een aangenaam recept voor uw aller ooren zullen trachten te bereiden.

Onder alle de ondeugden, welken in de Burgerlijke Maatschappij als hoogstschadelijk gerekend worden, en zelfs als een besmettende Epidemie grasseeren, is zeekerlijk de ongevoe-
{==75==} {>>pagina-aanduiding<<}
ligheid voor de ongemakken en moeilijkheeden onzer medemenschen, verzeld van eene Aristocratische heerschzucht, valschheid, bedrog, dwingelandij en tyrannij wel de lastigste; wijl men daar door eens anders welvaaren stuit, en zig zelven in de onaangenaame gesteldheid brengt, van, in tijd van nood, ook bij anderen, geen hulp te vinden, en in zijne behoeften te worden afgeweezen. De ondeugden, welken men onaandoenlijkheid, ongevoeligheid, ongastvrijheid en onmedogenheid noemt, behooren daarom bij uitzondering door den zielen doctor, is het mogelijk, het eerst uitgeroeid te worden, wijl ze den mensch voor braave en vaderlandlievende daaden in de maatschappij onbekwaam maaken, uit een schadelijk egoïsmus ontstaan, de Vrijheid overschreiden, de Gelijkheid vernietigen, de Broederschap tegenwerken, en daar bij niet onder bedwang der Wet vallen, en van dien aart zijn, dat geen wettig gezag het tegendeel der zelven beveelen kan, als behoorende onder de officia inperfectae obligationis, of pligten van een onvolkomene verpligting.

In één woord, de ongevoeligheid voor de klagten onzer natuurgenooten, besluit in zig de zaaden van dwingelandij, despotismus en de


{==76==} {>>pagina-aanduiding<<}


allerhaatelijkste en verachtelijkste eigenbaat; alhoewel ze, in derzelver beginsel, meer aan eene zwakheid van het hoofd, dan wel aan een bederf van het hart tewijten is; daar die ongevoeligheid de lijders in den aanvang voorkomt, als ware zij een gevolg van hun meer doorzicht, voorzichtig beleid en wijze oeconomie.

't Is daarom dat ik deze ziekten uiteleezen hebbe, om u een recept tegen dezelven, volgends de nieuwe lugtige en vrolijke geneeswijze, voortedienen; niet op dat ge zelven het zoudt gebruiken, want de leden eener maatschappij, die tot nut van 't algemeen arbeidt, kunnen onmogelijk ongevoelig zijn voor de moeilijkheeden, welken het leven hunner medemenschen drukken, maar alleenlijk om u de bereiding deszelfs, en de ingrediënten die men 'er toe bezigt, te leeren kennen, ten einde het ook anderen te kunnen toedienen, en in dit laatste geval, te weeten in het uitventen der medicijnen, zie ik mij, in deze mijne Kermis Oratie, ook eindelijk genoodzaakt om den moeilijken rol van Palliace, te vervullen.

Men vindt dan het recept van dat mixtuur, volgends de alöude kruidmengkunde, reeds in


{==77==} {>>pagina-aanduiding<<}


de Pharmacopoea Ovidiana, en wel in Libris Metamorphoseon, in fabula de inhospitalitate Lycaonis, Regis Arcadiae, tractante. - (Dat's nu Potjens Latijn, dat hoort 'er bij als men van geneesmiddelen spreekt.) Thands wordt het met eenige verandering, na de Comische leerwijze, bereid in de Nieuwe Bataafsche Apotheek, en is voords alöm te bekomen -

Luistert dan:

Het is aan u lieden allen waarschijnlijk bekend, en die het nog niet mogt weeten, dient het wel noodzaakelijk te leeren, alzo deze kundigheid in geen ordentelijke huishouding, althands bij geen' man van smaak, ontbeerd kan worden, dat Jupiter, weleer de Koning der Goden en menschen geweest is, en dat die zijn Koningrijk, dat nog wat grooter uitgestrektheid hadt dan de tegenwoordige Staaten van den Keizer van Rusland, van den ouden Koning Saturnus, zo wat aliter qualiter en perfas et nefas erfde; doch naauwlijks bezit van het bestuur genomen hebbende, wel dra bemerkte dat zijn vader de dingen zo wat in 't riet hadt laaten loopen, en dat het menschelijk geslacht, althands, zig niet in de beste zedelijke orde bevondt, en dat 'er al vrij wat ongeregeldheeden,


{==78==} {>>pagina-aanduiding<<}


zo in gasten als brassen, bedriegen en liegen, moorden en doodslaan, etcetera, etcetera, onder het zelve in zwang gingen; daar nu elk vorst, zo dra hij den throon bestijgt, 'er ook op uit is, om de misbruiken te herstellen en te verbeteren, en nieuwe Heeren altijd nieuwe wetten maaken, zo wilde Jupiter ook bij de aanvaarding zijner regeering dat zelfde met het bedorven menschelijk geslacht onderneemen; maar ziet, de voornaame en groote lieden onder dat eerste menschdom, konden die strenge nieuwigheeden, die hij onder hen invoeren wilde, maar in 't geheel niet verdraagen, en stonden tegen hem op, 't geen, gelijk ge ligt denken kunt, een, vreesselijken oorlog verwekte; te meer, daar dat volk, het welk den adelijken geslagt naam van Titans droeg, uit heele suffisante klanten bestondt, die ten minsten zesmaal grooter dan den langsten Pruissischen Soldaat waren, en wier hoofd of aanvoerer Typhon, met zijn poliete armtjens, van het noorden tot het zuiden, en van het oosten tot het westen, de waereld kon overspannen, als hij reis voor plaisier op zijn toonen in de rondte draaide. - Ook was 'er een kaerel onder, geheeten Enceladus, dat was dan reis een on-
{==79==} {>>pagina-aanduiding<<}
beschofte vent, grooter dan de grootste brou wers mof van heel Europa, en Briareus die alleen voor een geheel corps artilleristen kon dienen, wijl hij honderd armen, en dus ook, bij gevolg, honderd handen hadt, met welken hij honderd rotsen, te gelijk, naar den Olymp slingerde, en zelfs Kraantje Lek boven op de Blinkert zette, om, onder vegten, tusschen beide reis een kopjen koffij en een slokjen te kunnen bekomen, ten tijde dat dit Reuzen heir de Hoofdstad der Goden stormenderhand belegerde. -

Evenwel Jupiter wist die onbeschoste bende te verslaan en de overwinning op dezelve te bekomen, en zag zig dus eindelijk volkomen in het bestuur bevestigd. -

Ná deze glorierijke overwinning deedt hij zijnen Godenraad vergaderen, en deze deftige bijëenkomst, die de eerste Nationaale Vergadering, welke ooit plaats gehad heeft, genoemd kan worden, wordt ons omtrent aldus door ovidius beschreeven: (*)

Daar is in den Hemel een hooge weg, dien we dagelijks, als 't helder weêr is, maar in-
{==80==} {>>pagina-aanduiding<<}
zonderheid als 't vriest, des avonds, aan de lucht kunnen beschouwen, en dien wij den melkweg noemen; nu, langs dezen gaan de Goden, uit hunne bijzondere Hôtels naar het Paleis van hunnen Koning. Ter regter en linker zijde van dezen weg, zijn de Paleizen der eerste Edelen en Ridder-Goden. De mindere classen woonen wat meer agterwaards, en hier en daar door den Hemel verspreid, of op gestoffeerde kamers, elk na zijn' staat; doch de Edel Groot Mogende Goden woonen het allerdigtst naast het Paleis van Jupiter; en sommigen in de vleugels van deszelfs hoofdgebouw; in dit hoofdgebouw is een groote zaal, nog iets grooter dan de danszaal in het gewezen Hof te Breda. - en die is altemaal van marmer, zo dat het 'er 's winters haast niet warm te stooken is; in deze groote zaal, die heel veel naar de Burgerzaal op ons Huis der Gemeente zweemt, maar echter wel driemaal zo lang is, werdt de Godenraad vergaderd, en Jupiter plaatste zig in een eenigzins verheven ijvoiren zetel, want het marmer was hem wat te koud, hij alleen hadt ook een ijseren stoof, en de overige Goden enkel houten voetbankjens voor het hangen van de beenen. Toen


{==81==} {>>pagina-aanduiding<<}


de Goden nu allen gezeeten waren, waar een goed half uur mee verliep, alzo Silenus, zo als hij uit zijn Paleis tradt, het ongeluk gehad hadt van te vallen, en daar door zijn' neus min of meer te beschadigen, (wijl hij des morgens vóór den aanvang van den Raad, met Bacchus en eenige Bacchanten, wat te veel gegraand hadde;) opende Jupiter de vergadering met driemaal zijn hoofd te schudden, dat ordinair ten gevolge hadt dat Hemel, Zee en Aarde dreunde, zo dat die pantomime bij uitste geschikt was om attentie te verwekken, en de vergadering tot orde te brengen; als alles nu stil was, begon hij aldus:

erntfeste, lieve, getrouwe!

(Zo richtte hij doorgaandsch zijn aanspraak in, als de Raad (dempta Junone) voltallig was en 'er dus ook Godinnen tegenwoordig waren, als wanneer hij, bij het vriendelijk uitspreeken van het woordje lieve! inzonderheid zijn oog op de Godinnen wierp.)

Ik ben nu nog nooit van mijn leven, zo oud als ik ben, zo vervloekt bang geweest als nu. Ja - zoudt ge dat wel willen geloo-
{==82==} {>>pagina-aanduiding<<}
ven - de heele oorlog tegen al de Reuzen met hun draaken pooten, en honderd handen is maar een peulschil bij dat 'er nu te verhakstukken valt; want dat was maar een klein hoopjen oproermaakers, maar tegenwoordig maakt het heele menschelijk geslagt het zo gortig, dat ik ze waarempel allemaal zal moeten capotteeren..... Ja, dat zweer ik bij den Helfchen vloed Styx, en je lui weet bij ondervinding, als ik dat doe, dat ik het heel wel meen; - want om je de waarheid te zeggen, ik heb je lui thands doen convoceeren om je te communiceeren, dat het 'er maar reis verduiveld boos op aarde uitziet. De menschen slagten, als 't me geöorloofd is van deze gelijkenis gebruik te maaken, Jochems Hond, ze worden hoe ouder hoe beuzer. - Dit zeide hij met een bijzondere bevalligheid van accent, die de geheele vergadering 's Konings welspreekendheid deedt bewonderen. - En, ging hij voort, het was nog nietmetal als de aarde nog maar alleen door dat canaille pak van menschen bewoond werdt, och Heer! ik zou 'er mijn kostelijke harssens niet meê breeken; ik zou denken, kook je lui de pot zo als je die eeten wil. Maar! maar!! maar!!! en dit moet


{==83==} {>>pagina-aanduiding<<}


u lieden ten uitersten treffen, 'er woonen ook Goden, 'er woonen onze Medebroeders - 'er woonen Bosch- Zee- en Rivier Goden, Heroës, Nymphen, Dryaden, Hamadryaden, Oreaden, Najaden, en allerleij soorten van Aden! - Dit zeggende verhief hij zijn vreesselijke stem, bij elke classe van halve Goden die hij optelde, dermate, dat de gantsche vergadering, door dit Pathos getroffen, als in traanen versmolt; terwijl de Godinnen Venus en Ceres, die juist toevallig naast zijn' zetel zaten, heure ooren met de hand toe hielden, om dat hij zo'n vreesselijke keel begon optezetten. - En, ging Jupiter voort, die kunnen we toch, als ik me reis zo mag uitdrukken, niet in den pekel laaten; en meent gij dat die goeije zielen veilig genoeg onder dat ras van menschen zouden zijn? Ja wel! 'k dank je zeer! Daar zal ik je reis een heele malle grap van vertellen. - Je moet dan weeten, daar heerscht in Arcadia een Koning, die heet Lycaon..... - Ja, heel wel bekend, schoot Momus uit een' hoek 'er tusschen in, doch het algemeen gefluister St. St. deedt hem zwijgen, en Jupiter ging voort: - dat is zo een slegte canaille als 'er maar een op de


{==84==} {>>pagina-aanduiding<<}


kaart zit - daar heb ik zelf, ego ipse, ik kom je lui niet met praatjens voor den dag - neen, op mijn eer niet - proef van gehad. - Ik heb dan, moetje weeten, dat spelletjen, daar op de waereld, reis zelf in persoon onderzogt, en om dat ik niet graag met al die complimenten die de menschen ons maaken, as we reis, zo te hooi en te gras beneden komen, belast wilde zijn, zo reisde ik incognito, onder den naam van een' Turkschen Prins, en begaf mij, om de onkosten in een Logement te vermijden, want daar weet je lui hangt de schaar uit, en de Hemel - kas is door den oorlog met de Reuzen te veel geknaauwd, dan dat ik 't over mij zoude neemen, om dezelve om extra reiskosten, alhoewel ex officio, te bezwaaren. (Op deze woorden bogen zig al de Goden, behalven Silenus, die gerust zat te slaapen) Ik begaf mij dan naar het Paleis van dezen Lycaon, den Koning van Arcadiën, om ten minsten onder dak te zijn; nu de kaerel ontving mij redenlijk wel, ik had het 'er goed, we aten alle avonden een slaatjen met een carbonaadjen; maar ziet, náderhand vernam ik dat die carbonaden eigentlijk uit de deijen van menschen gehakt waren,


{==85==} {>>pagina-aanduiding<<}


dien hij, even als mij, goed logijs verleend hadt, maar dan zelf 's nagts vermoorde, en hun vleesch op at, om dat de slager hem geen vleesch meer leveren wou, wijl hij den goeijen man, in geen zes jaar, één duit betaald hadt. – 't Smaakte mij ondertusschen heel lekker, en och heden! ik had 'er geen erg ter waereld in, en liet, violen zorgen; - maar ziet eens op een' nacht komt hij me daar, sakkerloot! met een dolk, wat ben je me scharp, voor mijn bedstaan, en wou me maar reis heen en weêr eenvouwdig den hals breeken. - Vind je lui dat niet al heel plaisierig? - Op deze woorden begonnen de Goden om strijd te schreeuwen: Wel dat is een vervloekte vent! Weg met dien kaerel! - Mars stondt al woedend op, en trok zijn groote slagzwaard al uit, om hem terstond te gaan massacreeren. - 't Welk een schrikkelijke ontsteltenis onder de Godinnen verwekte, zo dat de geheele zaal oogenbliklijk met de geuren van Eau de Luce, Liquor Hoffmanni en Eau de la Reine d'Hongrie vervuld werdt, terwijl Momus bezig was met Silenus een vlesjen met Salvolaat onder den neus te houden, die daar van ontwaakende, al fniesende, schreeuwde: Geef me mijn Kruik! Mijn Kruik! zeg ik, dat ik ze op den kop toffel. -


{==86==} {>>pagina-aanduiding<<}


Want hij dagt dat de Reuzen weêr stormden. - Jupiter deze confusie bemerkende rees op, en vermaande de vergadering tot orde - zeggende: Bedaart! bedaart mijne vrienden! - Hij heeft zijn loon al weg, en dat juist brengt mij tot het tweede gedeelte van mijne voordragt. - Zo dra ik bemerkte, dat die schelm het op mijn Corpus gemunt hadt, - dagt ik terstond. Ja oele! - dat zal je evenwel missen, - en ik, niet lings, veranderde hem Stante pede, wijl 'er periculum in mora was, in een Wolf - en liet daarbij zijn Paleis in den brand vliegen - maar je kunt wel denken, dat ik hem verder niet afwachte, maar zo maar in mijn borstrok, zo als ik te bed lag, weêr naar den Olymp opsteeg, denkende bij mij zelven:

'k Ben blijd dat ik de troupen


Des vijands ben ontvloon; ter dood toe afgemat.

en dat was het gene, 't welk ik dezen Achtbaaren Raad te communiceeren hadde, tevens voorstellende, om het geheele menschdom, want ze deugen toch al den duivel niet, te extermineeren, mortificeeren, amoveeren, en weder op nieu te organiseeren. –


{==t.o. 86==} {>>pagina-aanduiding<<}



{== afbeelding 

	

Pl. II.Jupiter, deze confusie bemerkende, rees op, enz:


Bladz. 86.==} {>>afbeelding<<}
    



{==87==} {>>pagina-aanduiding<<}


De Godenraad het voorstel en de begeerte des Konings vernomen hebbende, zat een wijl stok stil van verbaasdheid; waarop Jupiter, met een donderende stem, het stilzwijgen verbrak, zeggende: Wel nou, wat zeg je lui 'er van? een woord of een molensteen? - Eindelijk brak Apollo de doodsche stilte, en zeide;

‘Uw wil is ons een wet!’

Evenwel wilde ik gaarne, onder verbetering, in 't midden brengen, dat ik niet weet, hoe we 'er dan zelf bijstaan zullen, als we maar zo plompverlooren toebruijen, wie zal op aarde onze Tempelen bedienen, en wie..... ô, zei Jupiter, op een' zeer despotieken toon, die dan leeft, die dan zorgt. - Wat gezeid is blijft gezeid, en hier meê hou ik deze vergadering voor gesloten.

Ziet daar dan vrienden mijn taak afgewerkt, mijn Kermis Oratie ten einde gebragt; ik heb u mijne gedachten over de Deugd gezegd; ik heb u mijne bedenkingen over derzelver verscheide Leerwijzen medegedeeld, en eindelijk u een voorbeeld gegeeven, hoe de schrikkelijke ondeugd, te weeten, het verraad,


{==88==} {>>pagina-aanduiding<<}


de ongastvrijheid en onmedogenheid, zelfs in de hoogste oudheid en fabel-eeuwen de straf der Goden waardig gekeurd werdt.



Hier meê sluit ik mijn werk, vaart wel! mijn waarde vrinden! 

Brengt steeds uw leven door als waare Deugdgezinden; 

Zo zij ook uw vermaak, in dezen Kermistijd, 

Aan 't Nut van 't Algemeen en aan de Deugd gewijd. 









{==89==} {>>pagina-aanduiding<<}




Verhandeling over den tyd.


Voorgeleezen in het amsterdamsch eerste departement der bataafsche maatschappije TOT NUT VAN 'T ALGEMEEN;


Bij gelegenheid van het besluit van deszelfs Winterbijeenkomsten, op den 22 April des jaars 1799.






{==91==} {>>pagina-aanduiding<<}


Geachte medeburgers!


De wijze lucius annaeus seneca, een man die bij u allen genoeg bekend is, zegt ergens, in zijne menigvuldige Schriften, die een boek dat men naauwelijks draagen kan, vullen;

Fatuum videre si animus est, me ipsum conspicio.

en dat deftig zeggen luidt, in onze familiaire taal overgezet zijnde:

Als ik reis lust heb om een' gek te zien, bekijk ik mij zelven.

Wat dunkt u, vrienden! als zulk een wijs man zig zo openhartig uitlaat, zou het dan wel zo vreemd zijn, dat een Redenaar, op het voetspeur van seneca, insgelijks die uitdrukking van zig zelven bezigde, schoon het zeekerlijk vreemd luide, dat iemand, die hooger dan


{==92==} {>>pagina-aanduiding<<}


anderen verheven staat, en het tijdelijk recht heeft van alleen te mogen spreeken, zig zelven voor gek uitmaaken; maar, gelooft mij, dat is alleen een gevolg van den slaafschen dwang der gewoonte; wij zijn van ouds gewoon, dat de openbaare spreekers zich allen als wijzen voordoen, en dikwijls hun toehoorers voor gek uitmaaken; het omgekeerde heeft bij menschen geheugen nooit plaats gehad, en daarom zoude het ons, als het eens gebeurde, bij uitneemendheid verbaazen. - Evenwel, men kan zo zonderlinge begrippen niet vormen, of ze ontfangen dikwijls, in tijden van algemeene verlichting der denkbeelden, hunne wezenlijkheid, en om u dit proefondervindelijk te bewijzen, zo weet dat ik voornaamentlijk, in dit avond uur, alhier verschijne om u te berichten, dat ik nog kortelings gewaar geworden ben, dat de Redenaar, die thands de eer heeft, dat ge met luisterende aandagt zijne woorden opvangt, indedaad, juist niet tot het getal der wijzen behoort. - En zoo ik u do reden van dit mijn gevoelen ontwikkele, zult ge mij, dat vertrouwe ik van uw gezond oordeel, gelijk geeven. -

't Is zeeker, dat moet ik bekennen, eene zeer harde zaak, en die tegen den eigen aart


{==93==} {>>pagina-aanduiding<<}


des des menschen strijdt, zich zelven met hoonende woorden te bejegenen, en wel met dat, in de maatschappij zo verachtte, scheldwoord, 't welk voor grooter hoon opgenoomen wordt, dan dat men iemand voor schelm uitscholde; om dat in den tijtel schelm nog eene heimelijke streeling van 's menschen eigen liefde gelegen is, wijl men hem daar bij ten minsten zo veel vernufts toekent, als noodig is om aan dien tijtel te voldoen; maar gek, dat is een allerelendigste naam, daar dezelve een geheele magteloosheid van verstandelijke vermogens, en een volstrekte onwaarde schijnt in te houden. Daarom zij het elk geraaden, dit grievend scheldwoord, zo veel mogelijk, tegen anderen te spaaren, en in het ernstig bezigen deszelfs ten hoogsten behoedzaam te zijn; te meer nog daar het, ter oirzaak van deszelfs kortheid en beknoptheid, maar al te vlot van den tong rolt. - Het is raadzaamer, dat men, in gevalle ons humeur, of andere omstandigheeden, ons aanzetten om onze Medeburgers met een of anderen extra tijtel te vereeren, liever daar toe langer koppel woorden verkieze, die 'er zo schielijk niet uitvliegen, bij voorbeeld: Aarts-dwingeland! Burgerhaatende Aristocraat! Eigenwijze betweeter, en diergelijken; immers


{==94==} {>>pagina-aanduiding<<}


onder het uitspreeken derzelven, heeft men nog tijd om zig wat te bedenken, en zijn' toorn ter neder te zetten; ook hebben al diergelijke tijtels nog iets trotsch en streelends aan zig, waar van het woordjen gek volkomen ontbloot is. -

Echter, ingevalle men eens een' boozen luim, en grooten lust heeft om iemand uitteschelden, dan kan men gerustelijk zig zelven tot het onderwerp neemen, en, met alle veiligheid, even als seneca deedt, het scherp vlijmend woordjen gek bezigen; alzo de Lex de Injuriis zulks in geenen deele verbiedt, en het daarbij de groote kragt bezit om ons zelven in de hevigste drift en kwaadsten luim volkomen te ontwapenen en nedertezetten, en op verre de meesten onzer gedagten en handelingen volkomen toegepast kan worden. Immers wat is gek? volstrekt het tegengestelde van wijs, en als wij gezien hebben, wat men eigenlijk door wijs te verstaan hebbe, zullen wij dra gewaar worden, dat men dikwijls in de gelegenheid is om dit treffend woordjen gek, op zig zelven toetepassen, en dan juist te toonen, dat, in dat oogenblik, de crisis der gekheid over is, en men zig voor een, kleinen tijd, wat het verstand betreft, in een' redenlijk goeden staat van gezondheid bevindt.


{==95==} {>>pagina-aanduiding<<}


Wijs zijn is, voor zo verre ik dit begrip ontwikkele, de reden in alles gehoorzamen, en zijn gedachten en gedraagingen naar derzelver voorschrift richten; maar daar tegen wijst de reden ons slegts een zeer eng pad aan, waarop wij kunnen wandelen om heur' Tempel te genaaken; een enkele zeer smalle lijn, ligt slegts onder het gebied der reden, en zo dra men ter weêrzijde slegts even een' misstap doet, handelt men redenloos, is dus niet meer wijs, maar vervalt in het juist tegenovergestelde geval, en mag, met alle recht, den naam van gek draagen. Immers, zij die beweeren dat 'er, tusschen wijsheid en gekheid, nog eene ruimte zoude zijn die men gerustelijk zoude kunnen bewandelen, en die de meeste menschen betreeden, dwaalen, mijns oordeels, geweldig in het juiste begrip der woorden wijs en gek, en het versjen:



Al te wijs kan niet beginnen, 

Al te mal kan niet verzinnen; 

Daarom tusschen mal en vroed, 

Wint men wol het meeste goed. 




is alleen waar en toepasselijk op den staat van kunde, waar in de meeste menschen, met betrekking tot hunne mercantiele uitzichten en


{==96==} {>>pagina-aanduiding<<}


onderneemingen verkeeren, maar kan niet toegepast worden, op het begrip van zedelijk gedrag en wijsgeerig oordeel, waar van wij thands spreeken.

Het is zeekerlijk waar, dat, tot het bepaalen en regelen van 's menschen zedelijk gedrag en oordeel, eene wijsgeerige kennis zo onmisbaar is, dat, na maate men dezelve meer of min bezit, men nader bij aan de wijsheid of gekheid komt, waarom ook virgilius, met grond van reden, zegt:

Felix qui potuit rerum cognoscere causas!

Gelukkig die de reên van alle dingen weet! (*)

dat is, met andere woorden, die eene wijsgeerige kennis van alle dingen bezit; alzo die zeekerlijk voor de afdwaaling van het enge paadjen der reden beveiligd is. - Maar wie weet de reden van alle dingen? immers geen mensch? Wie is dan voor afdwaalen beveiligd? Andwoord: geen mensch! Wie is dan wijs? Geen mensch! Wie is dan gek? dit andwoord laat ik aan de vergadering over; voor mij zelven gerustelijk overreed zijnde, dat ik, ingevalle ik ik eens uit liefhebberij een' gek wil bespecu-
{==97==} {>>pagina-aanduiding<<}
leeren, daar toe slegts een' spiegel noodig hebbe.

Dit alles, waarde vrienden! strekt alleen tot inleiding van het gene ik verder te zeggen hebbe, en dat ik nu, na alle orde der redevoeringen, moest bekend maaken; doch ik betuige dat zulks mij, voor als nog, niet mogelijk is, daar ik, bij het schrijven dezer letteren, eigentlijk nog niet weet welke stof ik zal behandelen, waarom ik u vooreerst nog een oogenblik alleen met mijne eigene gewaarwordingen, voortgevloeid uit- en toepasselijk op - deze laatste spreekbeurt, in dit wintersaisoen bezig meen te houden; welligt zal deze ons een bepaalde stof opleveren, waar over we nog eenige woorden, die den uiterlijken vorm eener geregelde Redevoering kunnen draagen, opleveren kunnen, en waarin wij Ernst en Boert te samen zullen doen afwisselen: Tot welker geduldige aanhooring, ik dan ook voor een poos uw aller aandacht verzoeke. 't Is wel waar, deze mijne Inleiding schijnt u lieden bij voorraad te verwittigen, dat ge de wijsheid, die ge uit mijne reden tot uwent zult meêdraagen, gemakkelijk in een zeer beknopt plaatsjen zult kunnen bergen, maar denkt slegts, 't is toch de laatste beurt, het


{==98==} {>>pagina-aanduiding<<}


komt 'er toch nu zo zeer niet op aan. We hebben reeds zo veel wijsheid van hier medegedraagen, dat we toch voor den heelen zomer genoeg voorzien zijn; als men 'er te veel van heeft, bederft het maar, door de warmte; het is dus zelfs noodig, dat die massa van ernstige wijsheid, eer men ze tot gebruik wegzette, met een weinig zout van gekheid besprengkeld worde, dan blijft ze lang goed; maar het moet zoute gekheid, en vooral geen laffe gekheid zijn. -

Veel van zig zelven te spreeken wordt, in den gemeenzaamen omgang, niet zelden, en dikwijls met veel recht, voor gekheid gehouden; maar in het Wijsgeerig Schrijvers- en Redenaars leven komt het mij voor, dat het spreeken van zig zelven, alles behalven gekheid is, en dat het te wenschen ware, dat alle Wijsgeeren, welken zig toeleggen om het verstand van hunne Medeburgers te verlichten, en derzelver zeden te verbeteren, altijd veel van zig zelven en van hunne eigene zedelijke gewaarwordingen spraken, daar ná zouden ze, met veel meer grond, van de gewaarwordingen van anderen kunnen oordeelen, en de middelen die zij noodig vonden om ter verbetering van hun zelven aan te wenden, op anderen, met meer


{==99==} {>>pagina-aanduiding<<}


vrucht, kunnen toepassen. - Deze zelf betrachting zoude eigentlijk niet moeten bestaan in een algemeen overzicht van zig zelven, in het groot, want dat tafereel is te vleijend, maar in de betrachting van zig zelven in het klein; in die ongeächte oogenblikken, welken men in de levensbeschrijvingen als veel te gering over het hoofd ziet, en die evenwel den grond tot veel gewigtige gedachten en daaden leggen, in die beschouwingen, welken de Mikrologie of het verhaal onzer geringste aandoeningen bevatten - en waarin de nuttige Wijsgeer michiel de montaigne, zijne opvolgers in de zedelijke wijsbegeerte, edoch zonder vrucht gevolg, voorgegaan is. -

Onder deze geringe stippen in het menschlijk leven, betrek ik die onwillige aandoeningen, welken ons dikwerf overvallen en van buiten aankomen, zonder dat wij den tijd hebben om 'er ons tegen te wapenen, en die ons echter zeer dikwijls van het middenpad der reden doen afdwaalen, en geduurig op de bijpaden der dwaaling doen belanden.

Ik zal ul. ten voorbeeld van diergelijke afdwaaling, eens uit liefhebberij, afschilderen, wat mij zelven in persoon daaromtrent bejegend is; terwijl ik in arbeid ging om een


{==100==} {>>pagina-aanduiding<<}


Redevoering voor deze, door mij opgenoomen, laatste spreekbeurt, te baaren.

Het schraale en droevige weder, de geduurig op een stapelende berichten, van in lang geen plaisierige voorvallen, een opëen hooping van onaangenaame gebeurenissen, en ik weet niet wat al, hadden mij onlangs in eene geen te plaisierige luim gebragt, wanneer ik, de drukke straaten dezer Stad passeerende, vol gedagten over het onderwerp, dat ik voor deze laatste spreekbeurt zoude verkiezen, dan eens tegen een' kruiwagen, dan weder tegen een paard, varken of turfdraager aan botste, en dan weder bedwelmd wordende door het gedruis van wagens en karren, verzeld van het verdoovend recitatief van een hoog gillende straat chanteuse! Mot je ook varsche Radys! eindelijk verviel onder een' troup van speelende jongens, wier luidruchtig vermaak mij geheel bedwelmde, terwijl ze, elk om het zeerst, elkander scheenen te willen overschreeuwen, als wanneer één uit den hoop, met een nog vreesselijker stem, 'er tusschen schreeuwde, een uytschaaij, jongens! waarop de geheele hoop uit elkander liep en zig al schreeuwende verspreide.

Door dit laatste geweld geheel verdoofd, bleef alleen deze laatste roep in mijn ver-
{==101==} {>>pagina-aanduiding<<}
stand gehecht, en daar mede verbondt mijn geest oogenblikkelijk het onderwerp waarop ik peinsde, ik werd geheel Sentimenteel, en begon aldus met mij zelven te redeneeren.

Een uitschaai! Hoort ge wel wat die kinderen daar zeggen! - Met recht hielden de ouden den toevalligen uitroep der kinderen onder hun spel, als vermaanend en voorzeggend, en richten 'er hunne zedelijke betrachtingen na. - Een uitschaai! Ja, van alles, in dit leven, is éénmaal een uitschaai.- Een uitschaai van welvaart - een uitschaai van vermaak - een uitschaai van nuttige oefeningen. (*) - Ook mijne aanstaande Redevoering in het eerste Departement der Maatschappije tot nut van 't algemeen, zal het kenmerk dezer droevige aanmerking draagen; zij zal insgelijks een uitschaai moeten aankondigen van die nuttige werkzaamheeden, waar mede wij ons, geduurende den gantschen winter, zo aangenaam hebben bezig gehouden. Al mijmerend ging ik voort, langs de drukke, en met rijke winkels en prachtige gebouwen voorziene wijken dezer Stad, en eindelijk ook de Beurs voorbij: Ik dagt op Tyrus drukke koopmarkt,


{==102==} {>>pagina-aanduiding<<}


op Cairo, op Memphis, op de Hanze Steden, op Antwerpen. Een uitschaai dagt ik jongens! met een diepe zucht. Ik naderde den Dam, het prachtig achtste waerelds wonder, het trotsche Raadhuis, viel mij in 't oog, en daar bij verscheen het aloude Balbek en Persepolis, het heerlijk gebouwd Atheenen, en het oude Romeinsche Capitool voor mijnen geest, een uitschaai jongens! dagt ik, Helaas! ook de steen sterft! De Nieuwe Kerk viel mij tevens in 't gezicht; met nog vreemder gevoel zweemden mij de pragtige Tempelen der ouden, de rijke kerk van St. Sophia, (thands een Turksche Mosquee) de pragtige Notre Dame te Parijs en St. Gudula van Brussel voor oogen, en de woorden een uitschaai jongens! dreunden nog gestadig in mijne ooren.

Waarom ik die droevige woorden geduurig aan de mij voorkomende voorwerpen verbond, weet ik indedaad zelve niet! althands al wat mij bejegende kreeg die zucht en uitroep tot een presentjen - eindelijk, onder die halve ijlhoofdigheid, brak de zon door de graauwe benevelde lucht, en ziet, derzelver alkoesterende warmte, veroirzaakte in mijn binnenste een zeker bevredigend gevoel, dat mij allengs


{==103==} {>>pagina-aanduiding<<}


tot redeneeren, en dus van de bijpaden der dwaaling, op het naauwe paadjen der reden, voor een oogenblik terug bragt.

Ben ik dan nu heel en al gek, dacht ik terstond bij mij zelven, dat ik mij over een ijdel kindergeschreeuw zodanig van de wijs laat brengen; wat wilde die jongen toch anders zeggen, dan dat het spel voor een wijl gestaakt moest worden. Hij drukte zig dus zeer wijsgeerig uit, hij zeide een uitschaai! - Maar geen einde! - Neen! Geen, einde! - Hij beloofde zelfs een nieuw begin, een' nieuwen aanvang - zo dra ze slegts weder bij een zouden komen. Zo ook geeft het denkbeeld van het woord uitschaai, bij alle de voorwerpen, waarop ik het zelve toegepast hebbe, slegts een tijdelijke rust - en een' daarop volgenden nieuwen aanvang te kennen. - Immers het geen de zee des tijds gindsch afnam, heeft ze elders weêr aangespoeld, en is 'er een uitschaai van voorspoed, 'er is ook een uitschaai van tegenspoed, en de eene is niet zelden een natuurlijk gevolg van de andere. Wat nu de Beurs betreft, die wordt ook al goed ouders, en bidt hard om een nieuwe, en het Stadhuis, wel! als dat verslijt krijgen we mooglijk een voel mooijer, althands


{==104==} {>>pagina-aanduiding<<}


als 't na den wensch van den groeten Nederlandschen Dichter constantyn huygens gaat, (en Poëeten zijn van ouds Propheeten) dan kan het ligtelijk gebeuren:



Dat onze názaat eens een huis bouwe en bezit, 

Waarbij dit Raadhuis staat, als 't oude stondt bij dit! 




En, wat de Nieuwe Kerk aangaat? O! die heeft willem eggaart Heer van Purmerend, die gedoyteert was met twee Dicaryen / in zijn' tijd al vrij wat mooijer gezien dan ze nu is, en mogelijk! Wie weet! Of ze niet wel weêr eens zo mooi worde!



Weg dan droeve mijmeringen, ruimt voor altoos onzen geest! 

Morgen lagchen, morgen zingen, morgen juigchen we op het Feest! (*) 




Ik dacht meer en meer deze waarheid in, en vond dat ik vreesselijk van den weg afgedwaald ware door het woord uitschaai, niet genoeg van het woord einde te onderscheiden. -

Einde is zeekerlijk, en dat kan of wil ik niet ontkennen, een allerverschrikkelijkst woord, waar voor onze natuur terug deinst, inzon-
{==105==} {>>pagina-aanduiding<<}
derheid als wij het zelve betrekkelijk maaken op onze ingeplantte zucht tot volkomenheid, op onze genoegens - op onze bezittingen, pracht, rijkdom, welvaart, en zelfs, in één woord, op ons leven, waarïn wij alle die opgenoemde voordeelen genieten - en wij vinden in de oudste geschiedenissen, dat zulks aan alle menschen, door alle tijden heen, even zodanig is voorgekomen. Daar moet ik u tusschen beiden, om de zinnen wat te verzetten, reis een Historietjen van verhaalen; dat eigentlijk zal moeten dienen, in de plaats van een snuifjen, om de harssens te zuiveren van melancholiesche raauwheeden; en dezelven te prepareeren tot het geen ik nog verder te zeggen heb.

De magtige Koning van Persiën Darius, kreeg het eens omtrend het jaar der waereld 3513 in het hoofd, om heel uit Persiën naar Griekenland over te steeken, ten einde de Grieken, met een groot, en hun niet aangenaam gezelschap, te komen bezoeken, en ze niet zeer vriendelijk te beduiden, dat hij niet veel van draaijerij te hieldt, maar spijkers met hoofden wilde geslagen hebben, welke togt echter, door de bekende neêrlaag bij Marathon, zo nádeelig voor hem uitviel, dat hij, in allerhaast, hals over kop, te rug moest keeren. Zijn zoon


{==106==} {>>pagina-aanduiding<<}


Xerxes wilde dien togt hervatten, en na dat hij daar toe, geduurende den tijd van vier volle jaaren, het aanzienlijkst leger dat in de geschiedboeken bekend is, vergaderd en, na de allerminste begrooting, meer dan een millioen strijdbaare mannen uit hun huis en goed getroond, en nu een deel derzelven in een groote vlakte bij een verzameld hadt, ging hij, met eenigen zijner Hovelingen en Wijzen, op een' heuvel staan, om dat boeltjen zo reis te bekijken, zo als we nu zeggen te monsteren, doch terwijl hij met veel greetigheid al die groote magt, zo veel mogelijk overzag, en terwijl zijn Hovelingen en krijgsoversten druk bezig waren, om hem aantewijzen: Kijk Xerxes! (want ze zeiden toen nog niet Je Hoogheid, maar spraken elkander, ja zelfs den Koning, maar plat bij den naam aan.) Kijk Xerxes! daar staan je boogschutters; ginds je Phalangen; daar, bij die heuvelen de zwaardvechters, en daar ver komen al je Ruiters aan rennen! zie zo kreeg de Koning een kuur, dat hij zo bleek werdt als de geletterde gemaale dood; wat dat voor een soort van dood is, weet ik zelf niet, maar 't is zo een manier van spreeken, althands de traanen rolden hem over de wangen. Wat scheelt 'er aan Xerxes? vroeg


{==107==} {>>pagina-aanduiding<<}


een van zijn oudsten, word je misselijk? Kom schielijk in de Tent, dat zal van de morgenlucht komen, en dat je van nacht niet veel geslaapen hebt, wil je ook een liqueurtjen? Neen! zei de Koning, ik wil geen' sterken drank, maar mij valt daar zo een raare en naare gedachte in, dat ik haast geen woord van al wat je me daar vertelde, verstaan heb. - Mijn hemel! Wat denk je dan toch? - Wel! als ik die ontzagchelijke menigte van kloeke en strijdbaare mannen, al die frissche paarden en al dat gerij, zo over zie, och dan denk ik, wat zijn we toch allemaal elendige bloeden! Kom reis over honderd jaar, waar zal dan al dat schoone volk, waar zullen al die menschen en beesten te vinden zijn? - Allemaal qu'il est mort! allemaal, kapot! - - kapot!! - En daar begon hij zo bitter te balken en te huilen, dat het droevig was om te zien, - geduurig tusschen beiden uitroepende: geen stuk noch stol! - Geen veer noch poot! - - De Hovelingen en de Krijgsoversten, die niet anders dan vegten en overwinnen in 't hoofd hadden, keeken mekander aan of ze simpel waren - want ze waren dit extract van sentimenteeligheid, van hun' Koning niet gewoon - ook was het lijden van den jongen Werther,


{==108==} {>>pagina-aanduiding<<}


te dier tijd, in Persiën nog niet bekend. - Nu 'er moest hier echter iets aangewend worden, om den Koning weêr in orde te brengen, en de oudste en welspreekendste der Magi, of Wijzen, nam daarop het woord op, zeggende: Maar Xerxes! dat kon je nou ook niet maller bedenken! We staan zo klaar, om moedig en als dappere mannen, zo een gewigtige onderneeming te beginnen, en daar gaa je staan huilen als een kind! Wel foei! Dat had ik nou niet van je gedagt, loop maar schielijk in de tent dat niemand het ziet, want je zoudt den heelen boêl in de war helpen, met je gebalk - en dat waarom toch! Om dat dat volk, over honderd jaar, dáár zo niet meer staan zal, wel mijn Heer! Zijn ze dáár niet, dan zullen ze weêr ergens anders zijn, en mogelijk in volle gloria; dat is nou wel te pijnewaard om 'er om te gaan staan huilen? - We gaan ommers allemaal om te vegten, en wie weet of we 'er zelf wel heelshuids afkomen, maar wat zeit dat? dat's ommers niemendal, als we dood zijn is 't op, en als 't op is, is 't kooken gedaan, dan gaan we weêr op een andere Boeren Kermis. - Kom an, beur je wat op! Zie daar, ik ben zo blijd als malle piet. - Kom laaten we liever reis zingen en danssen.


{==t.o. 109==} {>>pagina-aanduiding<<}



{== afbeelding 

	

Pl. III
Ei kokkerij en de klok zal leggen, enz.


Bladz. 109.==} {>>afbeelding<<}
    



{==109==} {>>pagina-aanduiding<<}


Bij wijn


En meisjens is de waare vreugd!

En in de daad de oude wijze maakte, uit complaisance voor den Koning, een halve capriool, schoon hij in geen vijftig jaar gedanst hadde. Hij probeerde zelfs een faamtjen te maaken, maar ziet, dat wou toch niet vlotten. - Evenwel dat alles vas niet in staat om den Koning te vervrolijken, waarom de overige Wijzen, Hovelingen en Krijgslieden, allen uit één mond, riepen: Kom laaten we maar reis samen danssen, dat is veel beter dan dat gehuil. Maar Xerxes! dan moet je ook meê zingen. Daarop namen ze den Koning in hun midden, en elkander de handen toegereikt hebbende, begonnen ze een' ronden dans, zingende, te gelijk, het alöude Persische lied:

Ei kokkerij en de klok zal leggen. enz.

Evenwel de Koning liet zig maar voortsleepen, en maakte de comiekste vertooning van de waereld, in dien ronden dans; want hij wilde zig wel opbeuren en moedig houden, doch de traanen liepen hem geduurig onder den dans uit de oogen, terwijl hij, met de droevigste stem van de waereld, toch al mêe dreunde: ei kokkerij enz.


{==110==} {>>pagina-aanduiding<<}


De droefheid van Xerxes ontstondt dus mede uit een oogenblikkelijke verrassing, en afdwaaling van de reden, een melancholieke bui, een sentimenteele stuip, en was insgelijks, in één woord, een vlaagjen van gekheid. - Want hij verwarde uitschaai met einde, en paste beide die woorden, door elkander vermengd, op den mensch toe! Waar van hij in der haast iets vaststelde, dat bevoorens nog hadt moeten beweezen worden. Naamlijk dat het aanzijn met het leven ophoudt; want, zoo hij zulks niet ondersteld hadde, dan zoude hij, bij de gedagte, waar zal over honderd jaaren deze grote menigte menschen te vinden zijn? niet geweend, maar dezelve meer koelbloedig en nieusgierig uitgebragt hebben: dan zou hij op een' vrolijken toon gezegd hebben: 't Zal me toch reis benieuwen waar al die menschen, over honderd jaar, beland zullen zijn? - Het was Xerxes echter minder kwalijk te neemen, dat hij daaromtrent wat van de wijs geraakte dan wel ons, die beter onderweezen zijn. Maar van waar komen dan onze dwaalingen en tegenstrijdige redeneeringen? Veeläl doorgaands van het verkeerd begrip der afgetrokken denkbeelden, of eigentlijk, dat elk 'er volstrekt geen, begrip van heeft, en 'er echter een zeker


{==111==} {>>pagina-aanduiding<<}


twijffelachtig begrip aan hecht, en deze denkbeelden zijn in ons geval begin, einde en uitschaai, welken alle drie in het begrip van tyd ingewikkeld verborgen liggen.

De voorstelling die wij ons zelven van die afgetrokken denkbeelden vormen, kan ons vrolijk en kan ons ook droevig maaken; dat is maar al na dat wij zelve deze harssenpoppen bekleeden; wij kunnen ze staarten en hoorns aanplakken, en dan zullen het leelijke Duivels zijn, maar we kunnen ze ook een blond paruikjen en witte tunica aangeeven, en dan zullen die zelfde ondingen allerliefste Engeltjens worden. - De mensch is hier alweder, gelijk in veele andere dingen, zijn eigen kweller of trooster. - maar daar wij dien troost of kwelling zelve in de handen hebben, is het immers uitgemaakt, dat wij altijd liever den troost dan de kwelling moeten bezigen, en dat we, zulks niet doende, met recht, voor gek gehouden worden, of zoudt ge zulk een' mensch, die zig zeer hongerig aan een' welvoorzienen disch bevondt, en evenwel, met een droevig gelaat, aan een afgeknaagd been zat te likken, niet voor gek houden?


{==112==} {>>pagina-aanduiding<<}


Wij menschen hebben allen een bijzonder plaisier om zo te blijven als we zijn, we wilden gaarne altijd rond kijken, altijd hooren, zien, eeten, drinken, geld winnen, studeeren, enz., hier in zijn wij gelijk aan den hongerigen mensch, die aan een rijk versierde tafel geplaatst is - maar daar tegen worden 'er dagelijks briefjens, met zwarte randjens, aan onze deur gebragt, welken ons in het denkbeeld brengen, dat de persoonen wier naamen daar op uitgedrukt staan, niet meer in hun ouden doen zijn; ten minsten dat wij ze niet meer kunnen zien, hooren en gevoelen, gelijk eertijds, en daar uit besluiten wij dan aanstonds, dat ze 'er niet meer zijn; en kijken elkander zeer droevig aan; niet juist om dat die lieden 'er niet meer zijn, maar om dat wij ons benaauwd maaken, dat wij 'er ook eens niet meer zijn zullen, en wij weeten niet eens een begrip te vormen wat het is niet te zijn, of hoe men eigentlijk is, als men niet is. Wij zitten dus aan een dor been te knaagen, en laaten al de lekkere spijze koud worden en verslaan, en of men al zegt: toe eet! geneer je niet! het staat immers voor je? Ja wel! we zitten den gastheer droevig


{==113==} {>>pagina-aanduiding<<}


aan te kijken, en knaauwen maar voort, met een gezicht waar men bang voor worden zou, en dat alleen om dat we ons vast in het hoofd prenten dat de maaltijd eens een einde zal neemen; en, dat we elk naar huis zullen moeten gaan. Als dan de tijd van scheiden komt, ziet dan moeten we naar huis en hebben niets gegeeten, en het kostelijke eeten is te loor gegaan. Waarom toch beschouwen wij niet altijd de zaaken van den vrolijksten kant - waarom eeten we niet, daar het ons voorgezet wordt, en gaan verzadigd en wel te vreden naar huis - - waarom denken we niet, als 'er iemand van den maaltijd opstaat en heen gaat, hij gaat zich weêr elders vermaaken; hij gaat van het Diner naar de Comedie; van de Comedie naar het Souper; van het Souper naar een zacht bed, waaruit hij weêr op zal staan om een lekker Dejeuner te gebruiken, en voords, na zijn bezigheid verricht te hebben, weêr aangenaaam en smaakelijk te dineeren. - Wij kunnnen 'er immers op denzelfden, en veel beter grond, even zo als anders, over denken; even zo zeer het denkbeeld van uitschaai als dat van einde koesteren: en wel inzonderheid, wanneer wij bedaardelijk overweegen wat eigentlijk het denk-
{==114==} {>>pagina-aanduiding<<}
beeld van Tijd, en de daarin vervat wordende denkbeelden van begin, uitschaai en einde, indedaad in zig houdt.

Zouden wij derhalven dit spreekuur niet al verder nuttig kunnen besteeden, met die denkbeelden een weinig naauwkeuriger te ontwikkelen; ik voor mij denk de gelegenheid dezer laatste spreekbeurt ons als van zelven daar toe wenkt - en dat deze onze beschouwing ons allen van eenig voordeel zou kunnen zijn, al ware het maar om ons te behoeden tegen melancholieke eh Hypochondrieke vlaagen, waar van ik, uit de analogie onzer gelijksoortige wezens, onderstelle, dat wij allen, zo als we hier bij elkander zijn, somtijds wel eens overvallen worden. Dan hebben we ten minsten een stof van onderhoud, en ik kan gerustelijk aan onzen Scriba opgeeven, dat ik over den tyd gehandeld hebbe.

Welaan! dat is goed; maar nu zal het ons te pas komen, dat we de harssens, eerst met het boertig snuifjen van xerxes cum suis een weinig gereinigd hebben; want ik verzeeker u, 'er zal wat voor 't mes komen. Weest bid ik u allen nu inzonderheid oplettend, alzo ik nu een taal zal moeten spreeken, die, schoon goed Hollandsch zijnde, echter nooit op de Come-
{==115==} {>>pagina-aanduiding<<}
die, nooit op een Bal, Concert, Salet, Omberkransjen, of in onze dagelijksche huishouding, gehoord wordt, waarom we tusschenbeiden wel weder genoodzaakt zullen zijn om eens te snuiven.

Wat is dan Tijd? of wat voor denkbeeld vormen we ons als wij van den Tijd spreeken? - Die eerste vraag is bij provisie al heel moeijelijk om te beändwoorden, want we gebruiken dat woord van jongs af zo familiair, en zijn 'er zo aan gewoon, dat wij 'er in geheel geen denkbeeld aan hegten als we 't in den mond hebben. We spreeken dagelijks van een' voorleden, van een' tegenwoordigen, van een' toekomenden tijd; van tijd hebben, geen' tijd hebben, tijd verlies, uit den tijd gaan enz., even of wij van een stoffelijke zinnelijke zaak of wezen spraken, en ondertusschen we weeten 'er net zo veel, en nog minder van dan van het geen 'er heden op een nog onbekend eiland in de Zuidzee gebeurt. - Dat heet ik regt kunstig! dagelijksch van eene zaak te spreeken, waar van men geen het minste begrip heeft, zonder dat wij dat eens bemerken, of dat het door anderen bemerkt wordt. Het is even het zelfde als of wij elkander dagelijks van Blitri en Scindapsus onderhielden, welke beide woor-
{==116==} {>>pagina-aanduiding<<}
den, in geen menschentaal, iets betekenen. (*) - Want even zo is het met het woord Tijd gelegen; als men regt deszelfs waare betekenis onderzoeken wil, geraakt men in de grootste verwarring, en weet eindelijk nietmetäl, als dat men zwaare pijn in 't hoofd en een knorrig melancholiek humeur gekreegen heeft.

'Er zijn niettemin enkele diepdenkende verstanden, die, ná jaaren peinsens, gemeend hebben, 'er iets van te kunnen maaken, en deze soort van wijsgeeren noemt men Metaphysici of Overnatuurkundigen: ik zal u lieden ter loops eens verhaalen wat ze al zo, ná lang practiseeren, 'er van gezegd hebben. Staat hun gevoelen u aan, en begrijpt ge hunne meening, dan kunt ge u 'er van bedienen, waar het noodig is, zoo niet, het is mijn schuld niet, ik zal 't u geeven, zo als ik 't zelve ontfangen heb. -

Sommigen zeggen dan: en dit is wel het oudste gevoelen:

De Tijd is die orde welke waargenomen wordt in de onderlinge opvolging der dingen.

Om de kennis des Tijds onderscheidenlijk te vormen, behoort men inzonderheid het návolgende in acht te neemen:


{==117==} {>>pagina-aanduiding<<}


Vooreerst:

A. De wezens, waar van het eene begint te zijn, en het andere ophoudt te zijn, worden op elkander volgende wezens geheeten. In deze op elkander volgende wezens merken wij het návolgende op:



1.)

Iets dat werkelijk aanwezig is wordt genoemd tegenwoordig.


2.)

Wanneer dat gene, wat tegenwoordig was, ophoudt te zijn, en uit den staat van wezenlijkheid tot dien van enkel mogelijkheid wederkeert, wordt het genoemd het voorledene.


3.)

Wanneer wij de daadelijkheid van eenig wezen, dat tot nog toe, slegts enkel mogelijk, maar nog niet werkelijk, is, te gemoed zien noemen wij het toekomend.




Ten tweeden B.) De orde in deze opvolging van geweest zijn, zijn en zullen zijn, is dat geen, 't welke wij tijd noemen.

Ten derden C.) Kunnen wij daaruit besluiten dat aldaar, waar geen dingen elkander opvolgen, waar van het eene begint, en het ander ophoudt te zijn, ook geen tijd aanwezig is of kan zijn.

Ten vierden D.) Volgt hier ook uit, dat zo veele kleine opvolgingen, als wij in de dingen kunnen onderscheiden, 'er ook even zo


{==118==} {>>pagina-aanduiding<<}


veele tijds oogenblikken, of kleine Tijdjens, kunnen gesteld worden.

Ziet daar, met deze en diergelijke redeneeringen hebben de oude wijsgeeren het denkbeeld van Tijd bevattelijk trachten te maaken. - Begrijpt gij wat ze met dit alles willen zeggen? 't is mij wel, en ik ben blijde, dat ge in staat zijt om aan dat dagelijks voorkomende woord ten minsten eenigen zin te hechten. - Doch begrijpt ge het nog niet, dan is 't mij ook al aangenaam, dat ge overtuigd wordt van dikwijls woorden te bezigen, die ge zo min verstaat als of ge elkander van Blitri en Scindapsus spraakt.

Maar mogelijk zal het nieuwste licht in de overnatuurkundige duisternis opgegaan, ons klaarer denkbeeld van den Tijd geeven, en dat we allen beter begrijpen. Ik bedoel den Koningsberger Wijsgeer kant. Wel, la at ons dan eens hooren wat die man 'er van denkt.

Maar, eer we, evenwel daar toe overgaan, dient 'er noodzaaklijk eerst weêr een snuifjen genomen. Al dat gephilosopheer zo lang achter malkaêr, is voor geen mensch om uittehouden, als 'er niet tusschenbeiden zo wat van St. An, zo als men zegt, onder loopt.


{==119==} {>>pagina-aanduiding<<}


Wel, komt aan - we hebben nu gezien wat de oude Grieksche en Romeinsche Wijsgeeren over den tijd dagten, laaten we dan nu, eer we tot kant overgaan, eens zien wat het Grieksche en Romeinsche Volk 'er van dacht. 't Is toch wonderlijk, van alle tijden af heeft het Volk altijd anders dan de Wijzen gedacht, het wist de dingen altijd beter, en zo ook in dit geval wat den Tijd betrof. Zij zeiden dan en geloofden het Hemels vast, dat 'er een heele Famielje van Goden bestondt, en dat de Stamvader of oudste derzelven Coelum of de Hemel geheeten werdt: die man hadt een zwaar huishouden en verscheide kinderen, die hem vrij wat hoofdbreekens en verdriet veroirzaakten, onder welken de Tijd, met naame Saturnus, zig ook bevondt, dat was dan een onverbiedelijke, wilde en kwaade jongen, die niet te regeeren was; het gebeurde nu eens dat Coelum, die dit kwaad aas nergens toe gebruiken kon, dan als 'er wat te vernielen viel, hem eens beval om in den Tuin Aliz of de Elijzeesche velden, wat te snoeijen en het gras, dat 'er zo hier en daar, in de wandelwegen, opgroeide, weg te maaijen; maar ziet dat kwam mijn Heer voor dat oogenblik niet gelegen, en de oude man moest hem 'er bij


{==120==} {>>pagina-aanduiding<<}


de ooren heen sleepen, wilde hij 't gedaan hebben. Nu ge kunt wel denken daar viel een hard woord: dit en datse luije jongen, wat zel ik van je maaken? daar, neem die zeis in je pooten, en maaijen zel je, dat je geel en groen wordt, dan doe je ten minsten nog wat - en je bent toch een aarts vernieläl en een rosdaris. - Saturnus daar weêr tegen aan: Vader ik kan niet, ik heb me in me vinger gesneeden! Althands het kwam eindelijk van woorden tot slagen, en Papa gaf zijn' telg een goeden dril om zijn oor, en hij dien willende ontwijken, kwetst den ouden man met de zeis, die hij in de handen hadt, in 't lighaam; sommigen zeggen, met voordagt, maar wij willen liever gelooven dat het reen ongeluk was: - wat 'er van zij, dat was al een heele malle intermissie, en 't was maar goed raak geweest ook; want het bloed stroomde 'er tappelings uit; en daar de Hemelgrond, door een langer droogte, vol scheuren en spleeten was, droop het bloed 'er door heen en, kwam hier op aarde, in de zee, te land, zo dat het een heele rusie op een Beurman, die 'er juist vlak onder was, veroirzaakte; want de Schipper die aan 't roer zat, kreeg een druppel vlak op zijn' neus en, riep ver-
{==121==} {>>pagina-aanduiding<<}
wonderd tegen zijn maat: bij die en die Piet! het lekt hier! en wel klinkklaare roode baai! waar op de ander even poliet antwoorde: malle dit en dat, hoe kan het hier wijn lekken! uit de lucht? De graantjes lekken in je harssens, enz. althands dit wonder verwekte niet weinig oneenigheid, maar hadt daar bij evenwel een' vruchtbaaren uitslag, want ziet, naauwlijks waren 'er eenige druppelen in zee gevallen, of daar kwam een heel mooi, mooi meisjen uit voor den dag springen, en dat was de Godinne Venus; nu gebeurde dat juist dicht bij dat schip, terwijl de schipper met zijn' knecht nog hevig disputeerde, maar toen moest je ze hebben zien opkijken. Sakkerloot! wat is dat Piet? ei kijk, warempel een Meeremin! wel dat heb ik nou zo lang als ik hier gevaaren heb, nog nooit gezien! Piet die de oudste was, en daarom ook wat meer ervaarenheid wilde toonen, andwoorde daarop: Ja, ja, ik heb ze wel meer gezien, maar dat is al een heele mooije. Jan hervatte: weet je waar ze veel ap lijkt! op mooije Lysje, uit de koffiekelder, op de Baangraft. - Ja, nou je 't zeit: zei Piet, en met dat hij haar naauwkeurig bekijken wilde, steeg ze naar boven en verdween in de wolken, uit het gezicht, der


{==122==} {>>pagina-aanduiding<<}


haar verbaasd nátuurende Schippers. - Saturnus hadt nog een' ouder Broêr Titan genoemde en dat was een heele goeje slokker, zo een uitgegroeide lange lummel, een kaerel als een boom, maar zo goed als een kalf, en die zat hij, gelijk ge ligt denken kunt, ook al over den kop. Die was eigentlijk de erfprins en zou in 't Rijk hebben moeten opvolgen, maar Saturnus wist hem zo wel te bepraaten, dat hij hem 't Rijk afstondt, en dat werdt zelfs Notarieel beschreeven; evenwel in die overdragt werdt, met beider genoegen, bij deze Clausule, als eene Conditio sine qua non, gestipuleerd, ‘dat hij Comparant Saturnus ter eener zijde, bij verandering van affaire, het Rijk aan den Comparant Titan, ter andere zijde, of deszelfs wettige erven, zou overlaaten, zo dat hij comparant Saturnus het slegts met een' Fideicommissairen last, ende verband, zou mogen bezitten; en dat hij comparant Saturnus ter andere zijde, moest belooven alle de mannelijke kinderen, die hij comparant mogt komen te verwekken, tot meerder securiteit van Titan en zijne erven, oogenblikkelijk te moeten opëeten, consumeeren en digesteeren; op dat 'er geene wettige mannelijke descenden-
{==123==} {>>pagina-aanduiding<<}
ten van hem zouden náblijven, ofte succedeerend.’ Nu Saturnus stemde daar in toe, het Papier werdt, onder de behoorlijke getuigen, gepasseerd, elk kreeg de grosse en ook náderhand de Rekening van vacatiën, comparitiën, zegels enz. thuis, nu Saturnus was te dier tijd nog jongman, hij hadt nog geen trouwen in 't zin, en dagt: ja, als die tijd komt, komem die plaagen! evenwel de liefde die naar geen Notarieele papieren ziet, bekroop hem ten langen laatsten; hij dacht niet eens meer op het accoord, en trouwde Cybele, die ook welhaast beviel van een' Zoon en Dochter te gelijk, dat was toen een heele pret, en rijke lui wensch - maar ziet, toen viel hem dat verditendatze papier in den zin, en juist wel op het doopmaal van zijn kinderen, die de naamen van Jupiter en Juno ontsangen hadden: ja wel, toen moest het hooge woord 'er uit, en hij verklaarde aan zijne gemalinne, dat hij in de harde noodzakelijkheid was, uit kracht van het Fideïcommis, om alle de mannelijke kinderen die zij kreeg, op te eeten. Cybele hadt daar ondertusschen weinig zin in, en toen hij beval dat de Baker hem den kleinen Jupiter brengen zou, om dien avond voor zijn Souper te dienen, ziet, zo werdt alleen Juno in


{==124==} {>>pagina-aanduiding<<}


de wieg gevonden, en Jupiter was geëclipseerd; want Cybele hadt hem heimelijk aan de Corybanten, (een soort van arme straat - musikanten) gegeeven om hem optevoeden, en om dat Saturnus hem niet zonde hooren schreeuuwen, maakte dat volk altijd zo een sakramentsch leven met koperen bekkens op malkaêr te slaan, en met groote trommen en cymbalen, gélijk men nog bij: het Turksche muziek gebruikt, dat je hooren en zien verging. Hij kreeg vervolgends nog meer kinderen, maar was toen zo gemakkelijk niet meer te verblinden, want al die kleine Tijdjens at hij (zo dra hij ze maar kon attrapeeren) op, zo dat men hem zelden kon te spreeken komen, daar hij altijd een kind tusschen zijn tanden knaauwde; - veel is 'er vervolgends nog in dat Huishouden, volgends het gevoelen van den gemeenen man, onder de Grieken en Romeinen, voorgevallen doch wij zullen ons, voor dit maal, met dit staaltjen moeten vergenoegen, en onze harssens zijn nu ook reeds opgeruimd genoeg om tot ernstiger beschouwing overtegaan, en het diepzinnig gevoelen van den grooten emanuel kant te onderzoeken.

Hij verdeelt de geheele som onzer verstandelijke begrippen in twee soorten. De eerste


{==125==} {>>pagina-aanduiding<<}


soort, waar toe wij de hebbelijkheid, na zijne gedachten, meê ter waereld brengen, en welke hebbelijkheid als 't ware in de denkende ziel ingevlogten is, noemt hij zuivere kennis, en wijl die tot het wezen der ziel behoort, hebben alle menschen die in dezelfde maat. De tweede soort noemt hij ervaarings- of empeirische kennis, welke wij door ondervinding of vergelijking verkrijgen. Onder de objecten der eerst genoemde soort van kennis schikt hij den Tijd, en noemt het begrip dat wij van denzelven hebben een zuivere of onmiddelijke aanschouwing, daar tegen de begrippen die wij van stoffelijke zaaken vormen, Empeirische of ervaarings aanschouwingen. - Het aanweezen dezer hebbelijkheid tot zuivere kennis, ontdekt zig, bij de ontwaaking van het bewust zijn, 't welk in de ziel verborgen ligt of slaapt, tot dat het zelve, door uiterlijke zinraaking, ontwaakt worde: Zo dat de ervaarings kennis, derzelver grond in de, der ziele ingeschaapen hebbelijkheid tot kennen, of tot zuivere kennis, hebben moet. Het aanzijn der zinraaking, en het ontwaaken der bewustheid daar van, ontdekt zig in een leevend voorwerp op deze wijze. - Verbeeldt u in een kamer te zijn,


{==126==} {>>pagina-aanduiding<<}


waar een eerstgebooren kind in de wieg ligt, en waar nevens op de tafel een kaars staat te branden. - Dat kind heeft oogen, want we moeten hier geen blind kind denken; dat zoude ons hier niet tot eenige betooging dienen. Het licht of de straalen van de kaars, schieten door het geheele vertrek en op alle voorwerpen, op de schilderijën, op de stoelén, op de spiegels enz., ook op de oogen van het kind - maar wat gébeurt 'er als we de kaars opneemen, en dezelve zeer nabij en nog al nader naar de oogen des kinds bewegen, blijft alles in denzelfden staat? Neen, de oogleden van het kind sluiten zig; maar komt aan, laaten we eens zien, of dat ook plaats zal hebben, als wij de kaars nader, en zeer na aan dat oude pourtrait, dat daar aan de muur hangt, brengen - Dat aangezicht heeft ook oogen en oogleden. Neen! 'er gebeurt niets van dat alles, de oude Heer met zijn mooije kraag, blijft brutaal in de kaars kijken en weet nergens van. - Hoe komt dat toch? Wel zegt ge, om dat het pourtrait een levenloos doek is, en het kind een leevend schepsel. - Zo, dan moet iets dat gevoelig is, leeven; of het leven alleen heeft gevoel; maar dat gevoel,


{==127==} {>>pagina-aanduiding<<}


die innerlijke gewaarwordingen, van, van buiten aankomende, zaaken, is het gene Kantiaanen, ontfangbaarheid noemen, of die midden vereischte welke de hebbelijkheid tot kennen aan de ervaarings kennis verbindt, welke laatste, door het herhaalen van dezelfde zinraakingen beschaafd en vermeerderd wordt. - De eerste gewaarwording of Empeirische aanschouwing, is juist dat gene 't welke plato Idéa pleeg te noemen, en waar door hij zo zeer niet verstondt, dat gene, 't welke wij thands denkbeeld heeten, en dat bereids een aggregaat, of som van verscheide empeirische of ervaaringskundigheeden is; maar wel die gewaarwordingen, welken de Wolfiaanen, primae notiones of eerste gewaarwordingen, pleegen te heeten. - Om u lieden zodanig een eerste gewaarwording meer duidelijk voor den geest te brengen, zo verbeeldt u weder iets anders, naamlijk dat ge u in eene zaal bevindt, waarin een Kabinet met natuurlijke zeldzaamheeden geplaatst is; gij ziet daar rond en vindt glasen kassen, met opgezette vogelen, waar van ge veelen kent, doch waar van anderen u volstrekt onbekend zijn; echter ge ziet, zo aan de vederen, als koppen, bekken en poo-
{==128==} {>>pagina-aanduiding<<}
ten dat het vogelen zijn; het denkbeeld dat ge u dus van de laatstgenoemde dieren vormt, is duister, echter empeirisch of op ervaaring gegrond, wijl gij die onbekende dieren, met reeds te vooren geziene dieren vergelijkt. Zo gaat het ook met de viervoetige dieren, met de visschen, met de hoorns en schelpen, met de ertsen, met de koraal en zeegewassen, met de kapellen, met de anatomische praeparaaten enz., die gij in dit rijke kabinet aantreft; de denkbeelden die ge u op het eerste gezicht van dezelven vormt, zijn empeirische- of ervaaringsdenkbeelden, wijl ge u herinnert diergelijken reeds elders gezien te hebben; maar verbeeldt u, dat 'er op tafel ligt een ding, welks gelijk ge u niet herinneren kunt ergens elders gezien te hebben, en waar van ge u noch de stof, noch den vorm, met mogelijkheid, herkennen kunt; en dat, als 't ware, u het eerst van uw leven voor oogen komt. - Ge hebt 'er ondertusschen een gewaarwording van, doch zoudt, met geene mogelijkheid, in staat zijn om deze uwe gewaarwording aan afwezigen, met woorden of in geschrift, mede te deelen; wijl ge geen enkel punt van vergelijking zoudt kunnen vinden, waar bij ge uw


{==129==} {>>pagina-aanduiding<<}


denkbeeld in anderen zoudt kunnen verwekken. De eerste zinlijke gewaarwording eener stoffelijke zaak, wekt dus hoe genoemd geen kennelijk begrip in den waarneemer op, even min, als het lichten met de kaars eenig kennelijk begrip van dezelve in het kind te weeg brengt, maar de door herhaaling geduurig op nieuw aangebragte voorstelling brengt, bij de geduurig toeneemende kracht der zintuigen, en daar mede verbondene bewustheid, de in 't vervolg daarop gegronde empeirische of ervaaringkennis te weeg en deze kenmerkt náderhand eerst het onderscheid tusschen de redenlijke en redenlooze ziel, wijl men den hoogen trap van ervaaringskennis, waar toe de ménsch allengs opklimt, nooit nog bij eenig ander dier gewaar geworden is.

Zoo ge u verder een denkbeeld wilt vormen, hoe de ervaaringkennis trapsgewijze toeneemt; zo verbeelde u, dat de eigenaar van dat kabinet, bij u kome. Gij vraagt hem dan natuurlijk: Wat is dat toch voor een misselijk ding, dat daar op tafel ligt? daar kan ik kop noch staart aan vinden? - Hij andwoordt u; dat is zeekerlijk een raar stuk, het is eigentlijk een instrument waar mee de inwooners van


{==130==} {>>pagina-aanduiding<<}


het Sandwichs eiland vogels vangen; doch hoe ze dat daar mede doen, en van welke stoffe zig het samenstellen, weet ik niet. - Uwe bloote zinraaking begint, door deze vergelijkende opheldering, den eersten trap van empeirische kennis te verkrijgen; want komt ge, in vervolg van tijd, weder in eenig ander kabinet, waarin ge een diergelijk werktuig ziet, dan is de aanschouwing reeds empeirisch geworden, en gij herinnert u hetzelve te vooren gezien, en 'er de verklaaring van gehoord te hebben; welligt verneemt ge van den Bezitter van dit laatste kabinet, de wijze hoe die eilanders dit instrument tot hun gebruik bezigen, en zie, uwe empeirische kennis wordt grooter; mogelijk treft ge diergelijk eene zaak al verder bij iemand aan, die u zegt het is een delfstof, versteend vocht, druipsteen of een samenstel uit verscheiden mineraalen, of groeijende lighaamen; uwe empeirische kennis is dus vermeerderd; gij kent nu den vorm, de stof, het gebruik en hebt dus eene, zo veel moogelijk, volledige kennis, van dit onbekend ding, waar van ge eerst slegts een bloote zinraaking hadt.

Edoch deze voortgang van bloote zinraa-
{==131==} {>>pagina-aanduiding<<}
king tot empeirischo of ervaarings kennis gaat wel door op stoffelijke zaaken, die de zinnen aandoen; en wier onderzoek en onderling vergelijk, dus ook door den mensch tot een' zeer hoogen trap kan voortgezet worden; maar zij gaat niet door op diergelijke onstoffelijke voorwerpen, als zijn de Tijd, waar van wij thands spreeken. - Hoe toch bekomt de mensch dan een denkbeeld van den Tijd? - Ja, dat is een heele kunst om daar over slegts even verstaanbaar te spreeken. - Tijd blijft altijd voor den mensch eene zuivere of onmiddelijke aanschouwing, en even begrijpelijk voor den bejaarden als voor het eerstgebooren kind dat in de wieg ligt, - wijl dat insgelijks dezelfde hebbelijkheid tot zuivere aanschouwing en geene mindere heeft dan de Hoogleeraar, die Metaphysicé, de Tempore oreert. - Wij brengen de kaars bij de oogen van het kind, en bemerken dat het zelve de oogleden sluit; hieruit oordeelen wij dat de leevende ziel eene gewaarwording van het licht heeft. - Wij neemen de kaars weder terug - de oogleden openen zig weder. - Wij brengen de kaars weden aan - zij sluiten weden Dus ontstaat weder die zelfde gewaarwording in de ziel. - Maar was dat in alle mogelijke betrekkingen dezelfde gewaarwording?... Neen,


{==132==} {>>pagina-aanduiding<<}


immers dan zouden wij die niet van de eerste kunnen onderscheiden. - Waar mede onderscheiden wij dan die afzonderlijke gewaarwordingen? - alleen door derzelver opvolging en deze opvolging noemen wij Tijd. - Maar onderscheidt het eerstgebooren kind deze gewaarwordingen insgelijks? - Zeeker Ja, door de bij het zelve, in de ziel geweefde aanleg tot zuivere kennis - als wij lichten, heeft het kind gevoel van het licht - neemen wij het licht weg, het heeft geen gevoel van het licht, - brengen wij het licht weder bij, het heeft weder gevoel van het licht, en dit weder wekt een duister gevoel van opvolging bij hetzelve op, dat het, in 't vervolg, na de spraak zijner medemenschen, Tijd leert noemen, en in voorleden, tegenwoordig en toekomend verdeelt; doch welk gevoel reeds, eer het kind van stoffelijke zaaken eenige empeirische kunde verkreeg, door zuivere kennis bij het zelve opgewekt was. Dit gevoel van opvolging wordt niet klaarer door empeirische of ervaaringkennis, en al wat wij 'er in het vervolg meer van leeren, ontstaat alleen uit onze eigene samenstellende verbeelding, welke zig afweezende zaaken als aanweezig voorstellen kan. Daar door vormen wij ons een denkbeeld van voorleden en toeko-
{==133==} {>>pagina-aanduiding<<}
mend; begin en einde. - Welke verbeeldingswezens indedaad niet bestaan, of eigentlijk wier voorwerpen buiten onze verbeelding niet aanweezig zijn. - Want dat moet ik, tot nadere opheldering, hier bij voegen, dat onze kennis tweezins beschouwd kan worden; eerstelijk, met betrekking tot het voorwerp, het welke wij kennen, en ten tweeden tot het denkbeeld of de voorstelling die wij van het zelve vormen. De voorstelling dus niet het zelfde met de voorgestelde zaak zijnde, blijkt het klaar, dat de leevendig werkende verbeelding, voorstellingen aan de ziel kan doen, van afweezige zaaken, en dezelven zo samenstellen en verbinden, dat 'er geen zodanig voorwerp van zo een inbeeldingsvoorstel ergens in de geheele natuur bestaat - echter kan onze verbeelding zig niets anders voorstellen, dan het gene mogelijk is, dat is, zij kan geene andere voorstellingen van voorwerpen bijeen verbinden, dan die geene tegenstrijdigheid en regtstreeksche tegengesteldheid met elkander hebben. - Bij voorbeeld, ik kan mij op 't oogenblik een Ezel met een Zakparuik op, voorstellen, en van deze samengestelde voorstelling zal in de geheele natuur geen voorwerp voorhanden zijn; echter wijl 'er Ezels en Zakparuiken be-
{==134==} {>>pagina-aanduiding<<}
staan, is derzelver samenverband mogelijk. - Maar ik kan mij, met geen mogelijkheid, een rond vierkant, een ovalen driehoek, een blank zwart, en diergelijke zaaken voorstellen, wijl die voorwerpen, schoon elk in 't bijzonder wel bestaande, echter eene regtsstreeksche tegenstrijdigheid met elkander hebben, ea niet te samen in één voorwerp, als eenheid beschouwd, mogelijk kunnen zijn; even zo min kunnen wij ons eenige voorstelling maaken van in 't geheel niet bestaande voorwerpen, of van voorwerpen, waar van wij volstrekt onkundig zijn, bij voorbeeld, van het gene de Keizer van China, op dit oogenblik, met de hand aanraakt. - Onze voorstellingen moeten dus mogelijk zijn, en kunnen bestaan, schoon het voorwerp, waarop zij doelen, eigentlijk niet bestaat. - Zodanig zijn nu de voorstellingen, welken wij ons van het voorledene en van het toekomende, van begin en einde vormen. - Want de voorwerpen waar op zij doelen bestaan niet. Het voorledene immers bestaat niet, en het toekomende bestaat niet, echter zijn beide voorwerpen mogelijk, want het eerstgenoemde heeft bestaan, en het laatste sluit geene tegenstrijdigheid in zig, alleen het tegenwoordige bestaat.


{==135==} {>>pagina-aanduiding<<}


Maar nu is de vraag, is dan onze voorstelling van het tegenwoordige overeenkomstig aan derzelver voorwerp? - Ja, want het is en blijft eene zuivere aanschouwing, welke wij zo min empeirisch vergelijken of ontwikkelen kunnen, als het kind de zuivere aanschauwing des lichts - en wel om dat het tegenwoordige geen deelen heeft, waarin wij het zouden kunnen ontwikkelen en aan een wiskundig stip gelijk is, - in dat wiskundig stip bestaan wij en die reeks van wiskundige stippen, door onze gedagten tot eene lijn verknogt, maakt dat gene uit 't welk wij Tijd noemen, en in voorleden, tegenwoordig en toekomende verdeelen. - In het ondeelbaar wiskundig stip bevinden wij ons thands. - Thands weêr in een ander! - Thands weêr in een ander! - Bij voorbeeld, terwijl ik deze woorden spreek, bestaan wij altesamen, maar bestaan wij ook nu in het stip, toen ik aanvong te spreeken? Neen! dus bestaat die wijze van ons bestaan niet! Bestaan wij dan ook bij de woorden die ik nog denke te spreeken? - Neen! dus bestaat die wijze van ons bestaan ook niet. - Iets nu dat niet bestaat, kan geen voorwerp ter voorstelling opleveren. Onze voorstelling van het voorledene en van het tegenwoordige heeft dus geen


{==136==} {>>pagina-aanduiding<<}


bepaald voorwerp, en, de voorstelling van dat ondeelig stip, het welk tegenwoordig is, kan, bij gebrek van ontwikkeling, niet empeirisch onderzocht worden, en blijft dus altijd slegts eene zuivere aanschouwing.

Wil je nu wel gelooven vrienden, dat ik van die duidelijke explicatie al zweet? - Zo veel is 'er aan vast om een metaphysiek denkbeeld te vormen van het gene wij onder het woord Tijd bevatten, als we het gebruiken, naamlijk de bestendige aanwezenheid van deellooze stippen. -

Uit deze redeneering nu volgt, dat de voorwerpen der voorstellingen die wij ons maaken van begin en einde, even min aanwezig zijn, en dat dezelve dus mede slegts als enkele redenwezens of entia rationis geächt moeten worden, die geen voorwerp buiten derzelver voorstelling hebben; want zoo ze een voorwerp buiten derzelver voorstelling hadden, zoude dat voorwerp in het ondeelig stip van het tegenwoordige moeten bestaan, en wij hebben gezien, dat wij juist dat stip wegens deszelfs ondeeligheid, niet empeirisch onderzoeken, en derhalven, met andere woorden, niet kennen kunnen. Immers eene daad of zaak is reeds begonnen of nog niet begonnen; is zij nog niet


{==137==} {>>pagina-aanduiding<<}


begonnen, dan bestaat ze nog niet; is ze reeds begonnen, dan bestaat derzelver begin niet meer. Dezelfde redeneering kunnen wij ook op het einde toepassen, is eene zaak niet geëindigd, dan bestaat derzelver einde niet; is ze bereids geëindigd, dan bestaat derzelver einde even min; wijl alles alleen in het tegenwoordig ondeelig stip bestaat, en de groote pope daarom, ook met veel grond, van den mensch zingt:



His knowledge measur'd to his state and place; 

His time a moment, and a point his space. (*) 






Hem is, na staat en plaats, genoeg verstands vergund, 

Een oogwenk is zijn tijd, zijn ruimte is slegts een punt. 




Wij kennen dus noch het eigentlijke begin, noch het einde der dingen, en dus ook niet van ons eigen bestaan: al wat wij van begin en einde meenen te weeten, is slegts eene betrekkelijke kennis, met opzicht tot andere dingen, tegen welken wij de zaaken vergelijken, en zelfs in dat betrekkelijk besef, vinden wij begin of aanvang, zo naauwkeurig aan einde verbonden, dat wij derzelver onderlinge grenzen naauwlijks kunnen onderscheiden, en alles alleen op eene verwisseling en eenigermaate anders gewijzigde wijze van bestaan


{==138==} {>>pagina-aanduiding<<}


nederkomt. - Maar wij verwaarloozen dikwerf, in onze dwaalende melancholieke buijen, die schakels welken het verband tusschen einde en aanvang dáárstellen, en zonderen dus deze denkbeelden, die eigentlijk niet te scheiden zijn, van elkanderen, bij wijze van abstractie, af, niet bemerkende, dat deze abstractie alleen in onze gedagten en buiten dezelve niet bestaat; even zo min als de couleuren der dingen, welken wij ook alleen bij abstractie van de dingen af kunnen zonderen, schoon ze indedaad niet buiten dezelven aanweezig zijn. Wij zullen dus beter redeneeren, wanneer wij begin en einde slegts eene geduurig vernieuwde wijze van bestaan heeten, en overal waar wij het zwaarmoedig denkbeeld van einde meenen aantetreffen, het aanmoedigend denkbeeld van uitschaai, waar meê zig weder een nieuwe aanvang verbindt, in de plaats stellen.

Zeer noodig is het ondertusschen dat onze wijze van gewaarwording, door die geduurig aanhoudende verwisseling van begin, voortgang, uitschaai en weêr nieuwen aanvang, levendig en in beweeging gehouden worde. Het betrachten van dit gestadig verwisselend Tafereel doet ons het leven aangenaam doorbrengen, en houdt den lust om die gestadige verande-
{==139==} {>>pagina-aanduiding<<}
ringen te beschouwen, bestendig gaande. Wij zijn uit den aart nieuwsgierig, en verlangen dus uur op uur om te verneemen, welke vertooningen de kijkkas der waereld ons weder op nieuw voor den geest zal brengen. - Zonder welken wij, door de eentoonigheid die 'er in den bestendigen duur der voorwerpen anders zoude gelegen zijn, welhaast in het geval van zekeren Oesterman zouden geraaken, waar van ik u, tot besluit, en om de verstompte zinnen weêr een weinig op te scherpen, nog eens een kleine anecdote verhaalen zal, die gij op de eentoonigheid des menschelijken levens, ingevalle het niet met een gestadig afwisselend begin en uitschaai onderbroken ware, zult kunnen toepassen.

Zeker Oesterslijter, die deze affaire eerst begon te doen, hadt, tegen den naderenden Kermistijd alhier ter stede, een grooten voorraad van diergelijke versnaperingen in besprek, en was voorneemens daar mede met een' kruiwagen op een der drukste markten dezer Stad te gaan staan, om dezelven, aan de koopzieke kermisgasten en wandelaars uitteventen. Doch daar dit niet wel, zonder geduurig herhaalde aankondiging en luidruchtige aanprijzing, konde geschieden, wijl en gewoonte, en noodzaake-
{==140==} {>>pagina-aanduiding<<}
lijkheid zulks vorderden, hadt hij zig bereids meer dan veertien dagen tot zijnent, tot groot verdriet van zijn buuren, in verscheidene gevarieerde wijzen van uitroepen geöeffend, en zijn keel en borst langzaamerhand door oeffening, even als een tweeden Demosthenes in staat gesteld, om een aanmerkelijke ruimte, en die daar bij met de ondereenkruissende geluiden van verscheide geluidgeevende wezens vervuld ware, duidelijk en zeer verstaanbaar te overschreeuwen, zo dat zijn nieuw gevonden, en, door herhaalde oeffening versterkte, stem, in staat was dien boventoon boven alle mogelijke klanken te behouden, even gelijk in een Apotheek de Castoreum boven alle welen kwalijk riekende Simplicia de overhand behoudt. - Dus gewapend bepaalde hij zig, uit eene verscheidenheid van min of meer krachtige korte Aphorismen, tot den alles bevattenden Allegorischen, Metaphorischen en Hyperbolischen uitroep! Ik heb Oesters als hoofden! van deze beknopte en kragtige uitdrukking beloofde hij zig het beste uitwerksel op de zinnelijke begrippen zijner Stadgenooten, en begaf zig, vol verwagting, op een' drukken aftrek en voordeeligen uitslag, reeds des Saturdags vóór Kermis, naar de Botermarkt, ten


{==141==} {>>pagina-aanduiding<<}


einde zo wel zijn bewonderenswaardige stemorgane, als zijn overheerlijke versche en schilderachtige Oesters, aan het delicaate, aldaar samenvloeijende publiek voortedraagen; zijne welschreeuwendheid was ook van het beste gevolg, en zijn aftrek daar door niet gering. De geheele eerste Kermis week, hadt hij bij dien roep uitgehouden, en denzelven dus meer dan duizendmaalen op denzelfden toon en met dezelfde kracht doen hooren. Edoch in de tweede week besloot hij dien roep eenigermaate te veranderen, en bij wijze van grammaticaale Zeugma het zelfstandig naamwoord voor een voornaamwoord te verwisselen, het geen denzelven aanmerkelijk bekorte; hij riep dan vervolgends slegts; 'k heb ze as hoofden; en ziet, dat deedt even hetzelfde uitwerksel; want de menschen, in de nabijheid en atmospheer van zijn' kruiwagen genaderd zijnde, wisten weldra, geholpen door het zintuig des gezichts, te ontwikkelen, op welk substantivum dat pronomen ze relateerde. - De man, nu door ondervinding bemerkende, dat, in gewoone zaaken de duidelijkheid niet zo zeer in acht genoomen behoeft te worden, dan wel bij nieuwe uitvindingen, begon zijn' roep allengs meer en meer saamtetrekken en te ver-
{==142==} {>>pagina-aanduiding<<}
snellen, door welke grammaticale Crasis dezelve, bij den aanvang der derde week, van 'k heb ze as hoofden, tot k'es as éde! ingekrompen was; men verstondt echter, door behulp van het gezicht, zeer wel wat hij bedoelde, en daar hij meer en meer ondervondt, dat een openbaar Redenaar, wanneer hij in sommige omstandigheeden en tijden spreekt, juist niet altijd iets verstaanbaars behoeft uittebrengen, en toch echter verstaan wordt, was hij nu bedacht deszelfs roep nog meer te vereenvouwdigen en te bekorten, waar toe hij genoodzaakt werdt door zijne onophoudelijke, en, zo langen tijd achter een, vermoeide stem, die hem eindelijk tusschen beide derzelver dienst weigerde, waar door verscheide valsche en krassende toonen door zijnen roep vermengd werden. Hij riep derhalven in het midden dier week, reeds niet meer dan as éde! Tot hij ten laatsten, bij het eindigen van de laatste Kermis week, tot zijn uiterste vereenvouwdiging overging, waarin ook dus al de kragt, der geheele breede uitdrukking, als bij wijze van Quintessentie begreepen was, roepende vervolgends met eene verzwakte, schorre en kwijnende stem, alleen den geheel onverstaanbaaren klank Sé! het welk de laatste één


{==143==} {>>pagina-aanduiding<<}


lettergreepige bekorting was, welke de veel lettergreepige Phrasis: Ik heb Oesters als Hoofden! dulden kon.

Zodanig zoude het ons ook gaan, ingevalle het leven, door gebrek aan geduurige verwisseling, altijd den zelfden vermoeijenden toon hielde; wij zouden ons in de kindschheid groote voordeelen belooven, en ons met lust in de wijze van verkeering op de waereld oeffenen, in de jeugd onze kunde en vlijt met drift doen schitteren, al op hoop van verheffing en toekomstig uitzicht van verbetering. - In de manlijke jaaren zouden wij weldra, ziende dat alles denzelfden loop hieldt, onze werkzaamheeden eenigzins trachten intekrimpen - in den ouderdom dezelven aanmerkelijk bekorten, en eindelijk zou al ons doen en denken, hoopen en verwagten in eene Stoische Apathie of onaandoenlijkheid ontaarten, dat is, met de termen van den Oesterman, op Sé! uitloopen. - Wij moeten dus geduurig veranderen, verwisselen, om en omkeeren, beginnen, uitschaaijen, altijd wat nieuws en wat anders bejaagen en beöeffenen, door die beweeging moet onze ziel voor zelfverveeling, even als het water, door den stroom, voor stil stan en bederven behoed worden.


{==144==} {>>pagina-aanduiding<<}


't Is dan maar al te waar, dat ik, toen ik zo melancholiek over den uitschaai onzer werkzaamheeden dagt, juist de plaats van den octavus sapiens of achtsten wijzen niet verdiende; daar deze onze staaking van werkzaamheeden, slegts eene verpoozing, een uitschaai, maar geen einde genoemd kan worden; het is immers de voorlooper van een' nieuwen aanvang, even als ons betrekkelijk einde des ondermaanschen levens, niets anders dan de aanvang van een andere wijze van bestaan zal zijn.



Laat ons dus onze arbeid staanken, 

En genieten 't landvermaak, 

't Heerlijk groen der frissche beemden, 

En der voglen orgelspraak. 

Daar zal ons 't hernieuwde leven, 

Overtuigen dat de tijd, 

Slegts verwisseling mag heeten, 

Wel verandert, maar niet slijt. 

Dat elk einde aan elken aanvang, 

Zig onmiddelijk verbindt, 

Zo dat dus, in ieder tijdstip, 

't Aanzijn als op nieuw begint. 

Stelt zelfs dat het menschlijk leven, 

Meer dan duizend jaaren duur', 


{==145==} {>>pagina-aanduiding<<}


't Volgend tijdstip zou zo nieuw zijn 

Als ons eerste levens uur. 

Allen dobbren we, te gader, 

Door een wijs bestuur geleid, 

In het bootjen van het heden, 

Op de Zee der Eeuwigheid. 

Veelen echter zwerven, dwaalend, 

Onbestemd en woelend voort, 

Tot dat de aankomst in de haven, 

Hunnen slaap en beuslen stoort. 

Maar, gij vrienden! kunt veel beter, 

't Vlugtig oogenblik besteên, 

Daar ge uw kunde en werkzaamheeden, 

Wijdt aan 't Nut van 't Algemeen. 

Weg dan, droeve mijmeringen, 

Ruimt voor altoos onzen geest, 

Morgen lagchen, morgen zingen, 

Morgen juichen we op het Feest! 









{==146==} {>>pagina-aanduiding<<}


Nabericht.


Bij deze gelegenheid kan ik niet nálaaten den bezitteren van het Ironisch Comiesch Woordenboek te verzoeken, de herhaalde vergissing voorkomende in het woord regt. Tweede Deel Bladz. 112-113 waar in een' hoek van 45, in plaats van een' hoek van 90 graaden gesteld is, te verbeteren. Eene vergissing die mij niet in 't oog gevallen of bericht is, vóór de Schrijvers der algemeene vaderlandsche letteroefeningen, in derzelver anders zeer aanprijzende recensie van het tweede deel van dat werkjen, in No. 7 van hun geächt maandwerk, mij dezelve aanweezen. Men leeze ook in gemelde werk op Blad. 58 in plaats van het aldaar voorkomende Grieksche woord, het woord Ευθαναςια. - Diergelijke veronachtzaamingen, dikwijls veroirzaakt door eene te ingespanne oplettendheid op eenig ander gedeelte eener drukproeve, zullen welligt in dit werkjen insgelijks aangetroffen worden; immers ik meene bij het náleezen der afgedrukte bladen, want dan vallen de misslagen veelal het eerst in 't oog, ommige ongelijkheeden in spelling en hier en daar eene verzuimde verbetering ontmoet te hebben.






(*) Sic expeditione finita, rediit ad boves rursus, thriumphalis agricola. Fidem Numimun! Qua velocitate! intra quindecim dies coeptum, peractumque bellum: prorsus ut festinasse Dictator ad relictum opus videretur.


Deze onderneeming geëindigd zijnde, keerde de zegevierende landman weder tot zijne ploeg ossen terug. Goon! met welk eene snelheid! binnen vijftien dagen was deze oorlog begonnen en voleind, even zo dat het scheen of de Dictator zig gehaast hadde om tot het verlaaten akkerwerk weder te keeren. Dus kragtig spreekt florus (Lib. I. Cap. XI.) van den beroemden krijgsdaad van Lucius Quinctus Cincinnatus tegen de Equen en Volscen.

(†) Nil actum putans si quid superesset agendum.

(†) Zij die een naauwkeuriger onderscheiding dezer beide zo zeer in aart verschillende dichtsoorten verlangen, kunnen dezelve aantreffen in de geleerde verhandeling van casaubonus de Satyrica Graecorum Poësi, tot welke wij hen, die der Latijnsche taale magtig zinj, kunnen verwijzen.

(*) Nagelaten Dichtwerken Bladz. 264.

(*) kotsebue, Kinderen mijner Luimen, III. Deel. Bladz. 316.

(†) Incedis per ignes, supposites cineri doloso. Carm. Lib. 2 Ode 1.

(*) 

῾Ουδεν παντ᾿ ὲςτι πανολζιος. 

Nihil est ab omni parte beatum. 

Horatius 




(*) 

Ο῞τι καλον φιλον εςτι, και ὀυ καλον οὐ φιλον εςτι. 

theognis. 




(*) Metamorphoseon Lib. 1. Caput 5.

(*) Georgic. Lib. 2.

(*) 

παντων μεν κορος εζι. 

homerus Ilias XIII: v. 637. 




(*) Het Feest ter verjaaring van de aanneeming der Constitutie, voor de eerste maal gevierd den 23 April 1799.

(*) clem. alexandrinus Stromat. Lib. VIII.

(*) Essay on Man Epist. I


