
   
        
           
               Nederlandsche kleederdragten
               Een geschenk voor knapen en meisjes
               C.P.E. Robidé van der Aa
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van Nederlandsche kleederdragten van C.P.E. Robidé van der Aa uit 1839.
               
               
                   
                       p. 1: op deze pagina is een kop tussen vierkante haken toegevoegd.
                   
               
           
           
           
               
                   
                   
                   
                   
               
           
           
               robi001nede01_01
               DBNL-TEI 1
               
                   2010 dbnl
               
           
           
               
           
           
               
                   
                   exemplaar Koninklijke Bibliotheek Den Haag, signatuur: 1088 D 15
                   
               
               C.P.E. Robidé van der Aa, Nederlandsche kleederdragten. G.J.A. Beijerinck, Amsterdam 1839
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               Nederlandsche kleederdragten
               een geschenk voor knapen en meisjes
               C.P.E. Robidé van der Aa
               
               
                   
                   
               
           
           
           
               
               
           
           
           
           
       
       
           
               Nederlandsche kleederdragten
               een geschenk voor knapen en meisjes
               C.P.E. Robidé van der Aa
               
               
                   
                   
               
           
           
           
               
               
           
           
           
           
       
       
           
               2010-09-01
               
                   MF
               
               colofon toegevoegd
           
       
   
               
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: C.P.E. Robidé van der Aa, Nederlandsche kleederdragten. G.J.A. Beijerinck, Amsterdam 1839
 
Zie: https://www.dbnl.org/tekst/robi001nede01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 



    
{==1==} {>>pagina-aanduiding<<}

    [Nederlandsche kleederdragten]

    
De gedurig naar afwisseling hakende jeugd ontvangt hier eenige schetsen van in onderscheidene oorden des Vaderlands nog in zwang zijnde kleederdragten, die, zoowel, als de daarbij gevoegde rijmpjes, dienstbaar kunnen zijn, om der kinderen opmerkzaamheid te bepalen bij verschillende zaken, welke Ouders en opvoeders eene geschikte gelegenheid zullen aanbieden, om, als ware het spelende, hun verstand te ontwikkelen en hun hart te vormen.

{==2==} {>>pagina-aanduiding<<}



{== afbeelding 
	==} {>>afbeelding<<}
    


Eene Amsterdamsche burgervrouw en eene vischverkoopster.


‘Foei Jufvrouw! foei, geloof je niet 
Wat ik je heb gezeid ? 
Mijn visch is krimp,’ dus kakelt Griet, 
Die voor haar waren pleit. 
Wat meen je, dat ik je bedot? 
Neen, mensch! dat heb je mis. - 
Al is het van mijn overschot, 
't Is varsche schellevisch.’ 


{==3==} {>>pagina-aanduiding<<}



{== afbeelding 
	==} {>>afbeelding<<}
    


Een Amsterdamsche aanspreker en eene dienstmeid.


De man, die daar, in 't zwart gekleed. 
Met steek en bef en mantel treedt, 
Verkondigt dus, in Amstels muren, 
Met overgroote deftigheid, 
Aan nabestaanden en geburen, 
Wie 't aardsche kleed heeft afgeleid. 
Hij wint er meê zijn daaglijksch brood, 
En moet dus leven van den dood. 


{==4==} {>>pagina-aanduiding<<}



{== afbeelding 
	==} {>>afbeelding<<}
    


Inwoners van schokland.


Al woont hij midden in de zee, 
Al moet hij sober zich generen, 
De Schokker, met zijn lot tevreê, 
Berust in 't wijs bestel des Heeren. 
Hij bragt een ruime zode aan land, 
En ziet, terwijl zijn pijpje brandt, 
Vernoegd zijn nijvre huisvrouw spinnen. - 
Nooit treedt gebrek de woning binnen, 
Waar man en vrouw gestaâg om strijd 
Zoo nut besteden al hunn' tijd. 


{==5==} {>>pagina-aanduiding<<}



{== afbeelding 
	==} {>>afbeelding<<}
    


Eene Scheveningsche vischvrouw en een Haagsch dienstmeisje.


Op der vischvrouw luid geroep, 
Treedt Louise straks op stoep, 
Om wat tong of schol te koopen, 
Die nog omspringt in de mand, 
En, zoo versch gelaân aan strand, 
Op een lekker maal doet hopen; 
Daar de Scheveninger visch 
't Puik van Hollands stranden is. 


{==6==} {>>pagina-aanduiding<<}



{== afbeelding 
	==} {>>afbeelding<<}
    


Een paar meisjes van Molkwerum.


Bauk, zoo rap van lijf en leên, 
Doet, hij 't stollen van de vlieten, 
Hare sleê langs de ijsbaan schieten; 
Ranke Swop bindt, vlug ter been, 
Zich de schaatsen aan de voeten; 
Mogt een vreemdling haar ontmoeten, 
Die, bij d'eersten aanblik, lacht 
Om Molk werum's oude dragt, 
Daadlijk zal haar vlugheid toonen, 
Als zij rijdt langs de effen baan, 
Dat, hoe stijf het kleed moog' staan, 
Vlugge leden dit bewonen. 


{==7==} {>>pagina-aanduiding<<}



{== afbeelding 
	==} {>>afbeelding<<}
    


Een Geldersche boer en boerin.


Zie zoo, het melken is gedaan, 
Het zuivel is vergaderd, 
En man en vrouw treên lustig aan, 
Wijl 't uur der ruste nadert. 
Het avondmaal is ras bereid, 
Waar zoon en dochter, knecht en meid 
Met hen zijn aangezeten; 
De dagtaak is met vlijt volbragt: 
Dit kruidt hun 't soberst eten; 
Getrouw heeft elk zijn' pligt betracht: 
Dit maakt, bij 't kalm geweten, 
Hun 't hardste leger zacht. 


{==8==} {>>pagina-aanduiding<<}



{== afbeelding 
	==} {>>afbeelding<<}
    


Eene Friesche dame.


Nog tooit haar lelie-blank gelaat 
De muts, die zoo bevallig staat, 
Waar goud en diamant om flonkren; 
Wier glans, hoe schitterend, hoe schoon, 
Het blaauw van 't oog niet kan verdonkren, 
Noch 't blosje van haar rozekoon. 
Maar schooner zij, wier blank gemoed 
In al wat zij verrigt doet lezen, 
Dat nog haar hart dien deugdzin voedt, 
Die Friso's nakroost, lang voordezen, 
Ten kostlij kerfbezit mogt wezen. 


{==9==} {>>pagina-aanduiding<<}



{== afbeelding 
	==} {>>afbeelding<<}
    


Walchersche landlieden.


Waar koorn en meekrap welig groeijen, 
Deed handelsvlijt eens stad bij stad, 
Als aan de zee ontwoekerd, bloeijen. 
Roofde ook allengs de tijd den schat, 
Dien Walcheren voorheen kon toonen: 
Nog draagt het eiland kloeke zonen, 
Wier huisbedrijf en kleederdragt 
Herdenken doen aan 't Voorgeslacht. 


{==10==} {>>pagina-aanduiding<<}



{== afbeelding 
	==} {>>afbeelding<<}
    


Een granadier, een schutter en eene Friesche boerin.

    
    De Granadier spreekt:

‘Hoe, meuke! kenje Sibble niet?.. 
Ik ben nu Granadier, 
En hij, dien gij hier naast me ziet, 
Is Tjerk, de zoon van Pier. 
Wij streden trouw met Neêrlands Held, 
Toen 't op een vechten ging, 
En menig een, die niet vertelt, 
Wat hij van ons ontving. 
De Belg heeft loopen nu geleerd; 
Wij lazen hem de les; 
Ja, had de Franschman 't niet gekeerd, 
Zijn Rijk was op de flesch.’ 


{==11==} {>>pagina-aanduiding<<}



{== afbeelding 
	==} {>>afbeelding<<}
    


De bakker en de schoorsteenveger.


Wit is Klaas de bakkersknecht, 
Die het brood in 't venster legt; 
Zwart François, die 't schoorsteenvegen, 
Als een regt Savoijerskind, 
Morsig noch gevaarlijk vindt. 
Kom ik een' van beide tegen, 
't Is mijn zaak dan, dat ik lett', 
Dat ik jurk noch rok besmett'; 
Want een vlek van meel of roet 
Staat geen' netten kindren goed. 


{==12==} {>>pagina-aanduiding<<}



{== afbeelding 
	==} {>>afbeelding<<}
    


Een zee-officier en eene Noord-Hollandsche juffer.


De zeeman, die op 't pekelveld, 
Ten schrik van die hem wederstreven, 
Als onverschrokken oorlogsheld, 
Noch zeegevaar, noch kogels telt, 
En, waar de nood het eischt, zijn leven 
Aan 't Vaderland ten best' zal geven, 
Wordt, aan het vreedzaam strand gekeerd, 
Door elk geacht, bemind, geëerd, 
En toont door zeden en manieren, 
Wat burgerdeugden hem versieren. 


{==13==} {>>pagina-aanduiding<<}



{== afbeelding 
	==} {>>afbeelding<<}
    


Landlieden van het eiland Schouwen.


Wanneer gij Schouwen's grond betreedt 
En Brouwershaven moogt begroeten, 
Dan zult ge er menig paar ontmoeten, 
Dat als dit tweetal is gekleed; 
Doch, kindren! wilt dan niet vergeten 
Naar 't ruime marktveld heen te gaan, 
Waar gij het beeld van Cats ziet staan, 
Dien Neêrland veel heeft dank te weten: 
Nog mag 's mans Godsvrucht, vlijt en deugd 
Een voorbeeld heeten voor de jeugd. 


{==14==} {>>pagina-aanduiding<<}



{== afbeelding 
	==} {>>afbeelding<<}
    


Een matroos en een meisje van het eiland Marken.


Gezond teruggekeerd, na lange afwezigheid, 
IJlt Maarten fluks naar marken henen, 
Waar 't eerst de morgenzon zijn kribbe heeft beschenen, 
Waar nog een speelgenoot hem liefdevol verbeidt, 
Wat zal hij van zijn reis haar wonderen vermelden; 
Hoe zij, in 't Noorder-ijs, door schots op schots bekneld, 
Den walvisch, rob en ijsbeer velden, 
En wat al voordeel die gevaren heeft verzeld! 
Hij laat verheugd zijn geeltjes klinken, 
Zij toont hoe mildelijk haar arbeid werd beloond; 
Tervreên zien ze in 't verschiet den blijden morgen blinken, 
Dat huisselijk geluk hun zoetste hoop bekroont. 


{==15==} {>>pagina-aanduiding<<}



{== afbeelding 
	==} {>>afbeelding<<}
    


Landlieden uit Zuid-Beveland.


Nog toont dees nette kleederdragt, 
Hoe bij den Zeeuw, zoo rond van zeden, 
En steedsche zwier en hoofsche pracht 
Op 't stille land nog wordt vermeden. - 
Waar vlijt aan Godsvrucht reikt de hand, 
Zal welvaart staâg 't geluk vermeêren, 
En elk, vernoegd met lot en stand, 
Wat hem ten deel viel, hoog waarderen. 


{==16==} {>>pagina-aanduiding<<}



{== afbeelding 
	==} {>>afbeelding<<}
    


Een lansier en een Noord-Brabandsch boerinnetje.


‘Lustig, meidlief! reik me 't glas! 
'k Heb de keel al droog gereden, 
En het kwam mij slecht te pas, 
Zoo ik, op mijn' tijd, niet heden 
In het kamp te Reijen was.’ - 
Dus laat zich de jongling hooren, 
Die, vol moed, met eedlen zwier 
Zich beweegt op 't vlugge dier; 
En, gelijk een braaf Lansier, 
Komt de vijand hem te voren, 
Dien bewijs!, door fieren moed, 
Dat hij sproot uit Neêrlandsch bloed. 


{==17==} {>>pagina-aanduiding<<}



{== afbeelding 
	==} {>>afbeelding<<}
    


man en vrouw van het Kamper-eiland.


Aan 't eiland, zoo met regt, de schat 
Van Kampen's burgerij geheeten, 
En dat, op welige akkers prat, 
Zoo menig boerderij bevat, 
Die met de schoonste zich mag meten; - 
Aan 't oord, waar eenvoud van gewaad 
De zeden nog der Vadren huldigt, 
Zijn wij de kleederdragt verschuldigd, 
Die, kindren! hier geteekend staat. 


{==18==} {>>pagina-aanduiding<<}

INHOUD.

Eene Amsterdamsche Burgervrouw en eene Vischverkoopster	Bl. 1.
Een Amsterdamsche Aanspreker en eene Dienstmeid	Bl. 2.
Inwoners van Schokland	Bl. 3.
Eene Scheveningsche Vischvrouw en een Haagsch Dienstmeisje	Bl. 4.
Een paar Meisjes van Molkwerum	Bl. 5.
Een Geldersche Boer en Boerin	Bl. 6.
Eene Friesche Dame	Bl. 7.
Walchersche Landlieden	Bl. 8.
Een Granadier, een Schutter en eene Friesche Boerin	Bl. 9.
De Bakker en de Schoorsteenveger	Bl. 10.
Een Zee-Officier en eene Noord-Hollandsche Juffer	Bl. 11.
Landlieden van het eiland Schouwen	Bl. 12.
Een Matroos en een Meisje van het eiland Marken	Bl. 13.
Landlieden uit Zuid-Beveland	Bl. 14.
En Lansier en een Noord-Brabandsch Boerinnetje	Bl. 15.
Man en Vrouw van het Kamper-eiland	Bl. 16.




