
   
        
           
               De zonderlinge lotgevallen van Hans Kijk-in-de-wereld
               J.W.A. Hilverdink
               R.J. van Arum
               C.C. Fuchs
           
           
               
                   Dit bestand biedt, behoudens een aantal hierna te noemen ingrepen, een diplomatische weergave van de eerste druk van De zonderlinge lotgevallen van Hans Kijk-in-de-wereld van J.W.A. Hilverdink uit ca. 1846. De illustraties zijn van de hand van R.J. van Arum en Carl Christiaan Fuchs.
               
               
                   
                       p. I: de kop ‘Inleiding’ is tussen vierkante haken toegevoegd.
                   
               
           
           
           
               
                   
                   
                   
                   
               
           
           
               hilv002zond01_01
               DBNL-TEI 1
               
                   2010 dbnl
               
           
           
               
           
           
               
                   
                   exemplaar Koninklijke Bibliotheek Den Haag, signatuur: Ki 6947
               
               J.W.A. Hilverdink, De zonderlinge lotgevallen van Hans Kijk-in-de-wereld. G. Theod. Bom, Amsterdam ca. 1846
               
           
       
       
           
               Wijze van coderen: standaard
               
           
       
       
           
               Nederlands
           
       
       
           
               De zonderlinge lotgevallen van Hans Kijk-in-de-wereld
               J.W.A. Hilverdink
               R.J. van Arum
               C.C. Fuchs
               
               
                   
                   
               
           
           
           
               
               
           
           
           
           
       
       
           
               De zonderlinge lotgevallen van Hans Kijk-in-de-wereld
               J.W.A. Hilverdink
               R.J. van Arum
               C.C. Fuchs
               
               
                   
                   
               
           
           
           
               
               
           
           
           
           
       
       
           
               2011-01-24
               
                   EB
               
               colofon toegevoegd
           
       
   
               
Verantwoording 

Dit tekstbestand is gebaseerd op een bestand van de Digitale Bibliotheek voor de Nederlandse Letteren (https://www.dbnl.org)

Bron: J.W.A. Hilverdink, De zonderlinge lotgevallen van Hans Kijk-in-de-wereld. G. Theod. Bom, Amsterdam ca. 1846
 
Zie: https://www.dbnl.org/tekst/hilv002zond01_01/colofon.php

In dit bestand zijn twee typen markeringen opgenomen: paginanummering en illustraties met onderschriften. Deze zijn te onderscheiden van de rest van de tekst door middel van accolades: {==13==} {>>pagina-aanduiding<<} {==Figuur. 1: Onderschrift van de afbeelding.==} {>>afbeelding<<} 


    


{==I==} {>>pagina-aanduiding<<}

DE
ZONDERLINGE LOTGEVALLEN
VAN
HANS
KIJK-IN-DE-WERELD.


{== afbeelding 
	
==} {>>afbeelding<<}
    


Amsterdam,
    G. THEOD. BOM.
    

{==II==} {>>pagina-aanduiding<<}

        Inleiding


Ik wil u, Kindren! in dit boek 
Den levensloop verhalen 
Van Hans, die, door zijn eigen schuld, 
De wereld rond moest dwalen: 
En zoo ge mij beloven wilt, 
't Verhaal te vergezellen, 
Dan zal ik u zijn' levensloop 
Geheel en al vertellen: 
Opdat ge daaruit leeren kunt, 
Hoe slechtaards en hoe zotten, 
Als Hans, door hunne handelwijs 
Zich-zelv' het meest bedotten. 




I.


{==t.o. 1==} {>>pagina-aanduiding<<}



{== afbeelding 
	
==} {>>afbeelding<<}
    

 

{==1==} {>>pagina-aanduiding<<}


Toen Hans nog in zijn wiegje lag 
Te gapen en te geeuwen, 
Te drensen om een mondvol pap, 
Of moord en brand te schreeuwen, 
Toen reeds voorspelden buur en maag, 
Dat Hans een snaak der snaken 
Zou worden, die 't in later tijd 
Een elk te bont zou maken. 
Want of ook moeder in de wieg 
Hem lekker - warm mogt dekken, 
En vader even onvermoeid 
Aan 't wiegetouw ging trekken, 
De guit had, als hij slapen moest, 
Zijn pret in rond te dartlen, 
En stak dan hand en voet omhoog 
Om in zijn wieg te spartlen. 

{==2==} {>>pagina-aanduiding<<}

Eens, toen in 't midden van den nacht 
Zijne ouders beiden sliepen, 
Ging Hans, die kleine deugeniet, 
Aan 't schreeuwen en aan 't piepen; 
En de ouders stonden beiden op, 
Verschrikt door Hansjes klagte; 
Terwijl de guit, zoo hard hij kon, 
Om hun bezorgdheid lachte. 
En Hans kwam later op de school, 
Maar deed, in plaats van leeren, 
Zijn makkers niets dan kattekwaad 
En in het gniep bezeeren. 
Ja, erger nog, den meester zelfs 
Deed Hansje niets dan plagen; 
Zoodat die eindlijk zich van Hans 
Bij vader ging beklagen. 
En moeder zei tot meester: ‘Laat 
Hem duchtig slagen geven, 
Zoodra hij weêr ondengendheid 
Heeft op de school bedreven.’ 




II.


{==t.o. 3==} {>>pagina-aanduiding<<}



{== afbeelding 
	
==} {>>afbeelding<<}
    

 

{==3==} {>>pagina-aanduiding<<}


De vader van den kleinen Hans 
Was de allerknapste schilder; 
En Hans groeide op van dag tot dag, 
Maar werd al woester, wilder. 
Wel waren de ouderen van Hans 
Op hem soms heel te onvreden, 
Maar dikwijls lachten ze om den guit 
En om zijn grilligheden. 
‘Och, beste vrouw!’ - sprak vader eens - 
'k Wil Hansje portretteren; 
Ga, knap hem eens regt netjes op, 
En in zijn, zondagskleêren.’ 
En moeder deed wat vader zei; 
En naast den schildersezel 
Zat Hans, nog stiller dan een muis, 
Nog stiller dan een wezel. 

{==4==} {>>pagina-aanduiding<<}

Maar 't zitten werd hij spoedig moê: 
Hans was geen vriend van zitten: 
En dit gaf vader dikwijls stof 
Tot knorren en tot vitten. 
‘Vrouw!’ - sprak hij - ‘hoû den jongen vast! 
Laat hij zich niet verroeren; 
Opdat ik vrij en ongestoord 
Mijn werk thans kan volvoeren.’ 
Maar ja, toen was er met sinjeur 
Geen kant noch wal te raken, 
Zoodat zijn vader, waarlijk boos, 
Het schilderwerk moest staken. 





{==5==} {>>pagina-aanduiding<<}

III.


En Hans ging op zijn twaalfde jaar 
Zijn ouders huis ontvlugten; 
Zijn beurs voorzien van kruis noch munt, 
Zijn hoofd vol zotte kluchten. 
Maar naauwlijks stond hij op zich-zelf, 
Of, door den nood gedwongen, 
Verhuurde hij zich ver van huis, 
Als pruikemakersjongen. 
Eens, als hij op een' zaturdag 
De pruiken was gaan halen, 
En met zijn makkers bij de straat 
In 't rond had loopen dwalen, 
Toen haalde hij zijn schâ weêr in, 
En zette 't op een loopje, 
Maar nam toch op den weg naar huis, 
Nog eerst een stevig zoopje; 

{==6==} {>>pagina-aanduiding<<}

Doch Hans, geen sterken drank gewoon 
(Hij had dien nooit gedronken). 
Liep schier te zwaaijen langs de straat, 
En raakte gansch beschonken. 
Een' klant van Meester Poederkwast 
Werd juist het haar gesneden, 
Toen Hans, met pruikedoos bij doos, 
Den winkel in kwam treden. 
Daar liep hij kameraad en kant 
Geheel het onderst boven; 
Waardoor de pruiken altemaal 
Door heel den winkel stoven. 
‘Jou deugeniet! wat heb je daar 
Voor guiterij bedreven? 
De deur uit, scheer je, pak je voort!... 
Wel heb ik ooit mijn leven!’ 
Zoo sprak de Pruikemaker, boos, 
Tot Hans, die al de pruiken 
Had in de war gebragt. ‘Toe, voort! 
Ik kan je niet gebruiken.’ 

{==t.o. 6==} {>>pagina-aanduiding<<}



{== afbeelding 
	
==} {>>afbeelding<<}
    

 





{==7==} {>>pagina-aanduiding<<}

IV.


En bij het eerste kermisfeest 
Stond Hansmaat op 't theater, 
En speelde hij voor elk als zot, 
En roerde braaf zijn' snater. 
‘Komt binnen,’ - riep hij - ‘Burgerlui! 
‘Komt binnen maar, komt binnen! 
't Gezelschap komt nog even voor, 
En 't spel gaat straks beginnen. 
Hier zie je een varken zonder hoofd, 
Dat loopt op menschenvoeten; 
Je zult op heel de kermis niet 
Zoo'n wonderdier ontmoeten. 
Ook zie je hier een' Poolschen beer 
En vijf-en-twintig ganzen, 
Die zamen, op muziek en maat, 
De nieuwste Polka dansen. 

{==8==} {>>pagina-aanduiding<<}

Hier zie je 't grootste wonder, wat 
Nooit menschenoogen zagen; 
En niemand, op mijn woord van eer, 
Zal hier zijn geld beklagen. 
Hier kun je zien die wonderhaas. 
Dat beest, dat zoo geleerd is, 
En door professor Pim-Pam-Poe 
Van Kim-Kam gedresseerd is. 
Ook zie je hier een kabeljaauw, 
Die schrijven kan en lezen; 
Den Hertog van het Turksche Rijk, 
Den Keurvorst der Chineezen. 
En wat betaal je voor dat all'? 
Een gulden?.... neen, tien centen! 
Komt binnen, overtuigt u-zelv'! 
't Is hier geen kool met krenten!’ 
Maar toen de kermis was gedaan. 
Moest Hans veêr opmarscheren. 
En ruilen zijn Hansworstenpak 
Weêr voor zijn vroegre kleêren. 

{==t.o. 8==} {>>pagina-aanduiding<<}



{== afbeelding 
	
==} {>>afbeelding<<}
    

 




V.


{==t.o. 9==} {>>pagina-aanduiding<<}



{== afbeelding 
	
==} {>>afbeelding<<}
    

 

{==9==} {>>pagina-aanduiding<<}


‘Waar zal ik’ - sprak thans onze Hans - 
Mij nu naar toe begeven? 
Ik kan’ - ging hij met wijsheid voort - 
‘Toch van den wind niet leven!’ 
Toen gaf hij zich voor dokter uit, 
Die allerhande kwalen 
Genezen kon, en liet zich door 
Zijn lijders duur betalen. 
Hij plaatste een heel groot uithangbord 
Vlak boven zijne woning, 
En zette een' bril ook op zijn' neus: 
Dat maakte veel vertooning. 
Doch al zijn klanten liepen weg, 
Want niemand werd genezen, 
Maar vele stierven, zoodat elk 
Moest voor zoo'n dokter vreezen. 

{==10==} {>>pagina-aanduiding<<}

En toen geen klant hem overbleef, 
Een ieder hem liet lopen, 
Toen ging hij op de markt aan 't volk 
Kwakzalverij verkoopen. 
‘Thans’ - riep hij - ‘kun je chirurgijn 
En dokter laten dwalen, 
En hoef je ook geen cognac met zout 
Voor ziekten meer te halen. 
Ik heb voor kiespijn en koliek, 
Voor kramp en eksteroogen, 
Onfeilbre beste medicijn; 
‘Hier word je niet bedrogen. 
'k Genees ook hoofdpijn, podagra. 
En blinden, kreuplen, krommen 
En lammen, die niet kunnen gaan, 
Ja dooven zelfs en stommen.’ 
Maar menig, wien hij had gefopt, 
Ging kokter Hans verklagen; 
Waarop de Schout ook dadelijk 
Hem uit de stad liet jagen. 




VI.


{==t.o. 11==} {>>pagina-aanduiding<<}



{== afbeelding 
	
==} {>>afbeelding<<}
    

 

{==11==} {>>pagina-aanduiding<<}


Daar stond de deugniet weêr alleen. 
Zoo dwaas als onbezonnen; 
‘Wat nu’ - zoo sprak hij tot zich-zelf - 
‘Helaas! wat nu begonnen?’ 
Hij ging in de allernaaste stad 
Bij Lehman zich verhuren, 
En heel de stad vermaakte hij 
Door de allervreemdste kuren; 
Hij had een zotskap op het hoofd, 
Met honderd-duizend plooijen, 
En had een grijns voor 't aangezigt, 
Om vreemder zich te tooijen; 
Hij had een' ringkraag om den hals 
Van kaartpapier gevouwen, 
En aan het lijf een' poeijerjas, 
Met lange en wijde mouwen. 

{==12==} {>>pagina-aanduiding<<}

‘'k Zag nooit nog een' Pierrot’ - riep elk - 
‘Zoo vol van snaaksche grappen.’ 
En Hans werd door een elk begroet 
Met daavrend handenklappen. 
En Lehman schonk zijn' nieuwen gast 
Driedubbele belooning; 
En Hans was in zijn eigen oog 
Thans rijker dan een koning. 
Hij ging, zijn beurs vol geld, in plaats 
Van andren te vermaken, 
Des avonds lustig aan den zwier 
Met andre kermissnaken. 
En toen hij nu zijn beurs vol geld 
Tot op een cent verteerde. 
En arm - helaas! zoo arm als Job - 
Weêr tot zijn' meester keerde; 
Werd hij door dezen - 't spreekt van zelf - 
Niet weêr in dienst genomen. 
‘Ga’ - ziede Lehman - ‘daar weê heen, 
‘Van waar ge zijt gekomen!’ 





{==13==} {>>pagina-aanduiding<<}

VII.


Nadat hij reeds een dag of wat 
De stad had rondgeloopen, 
en niet een halve cent bezat 
Om brood daarvoor te koope; 
Ging hij zijn dienst een' huurkoetsier 
En sleper presenteren; 
Die hem van spijs en drank voorzag, 
Van woning en van kleêren. 
En Hans zat spoedig op den bok, 
En ging ter deeg aan 't hollen, 
En legde wild en woest de zweep 
Op de arme en maagre knollen. 
‘Dat gaat niet, Hans!’ - sprak meester Knol, - 
‘Je zult den boêl vernielen; 
Want als je niet voorzigtig bent, 
Rijdt men u in de wielen.’ 

{==14==} {>>pagina-aanduiding<<}

En op den derden dag van Mei 
Als menig gaat verhuizen, 
Toen draafde Hans met volle sleê 
De bruggen op en sluizen. 
‘Zie toch die arme beesten eens!’ 
- Zoo riepen bijna allen - 
‘Hei, sleeper! draaf toch niet zoo hard: 
De paarden zullen vallen.’ 
Maar Hans, om spoedig thuis te zijn, 
- 't Was regenachtig weder - 
Holde onbesuisd in 't wilde voort, 
En 't tweespan stortte neder. 
In plaats van nu de paarden weêr 
Te helpen op de beenen, 
Ging Hans, op hoop van goeden fooi, 
Bij 't hijschen hulp verleenen. 
Doch Hans viel uit een vensterraam 
En bleef aan 't hijschtouw hangen, 
Waarop baas knol, die 't zag, hem door 
Een ander deed vervangen. 

{==t.o. 14==} {>>pagina-aanduiding<<}



{== afbeelding 
	
==} {>>afbeelding<<}
    

 





{==15==} {>>pagina-aanduiding<<}

VIII.


Daar was uit de Oost een schatrijk heer, 
In Holland aangekomen, 
Die schildpad, aap en papegaai 
Van daar had meêgonomen. 
Hans ging zich bij dien vreemden heer 
Als pluimgraaf presenteren, 
En zou hij aap en papegaai 
En schildpad kunstjes leeren. 
Hij leerde d'aap en schildpad zaam 
Een hopsa - walsje dansen, 
Zoo vlug als in de kermistent 
Zijn poolschen beer en ganzen. 
Ook leerde hij den papegaai, 
In minder dan zes weken, 
Van ‘Lorretje’ en van ‘Koppiekraauw’ 
Gelijk een ekster spreken. 

{==16==} {>>pagina-aanduiding<<}

Die heer had buiten Hans ook nog 
Een' knecht van 't land der zwarten; 
Hans speelde dagelijks dien knecht 
De vreemdste en zotste parten. 
Nú schold hij hem voor kroeskop uit, 
Dán veêr voor zwarten nikker, 
En dan eens weêr voor kattekop 
Of vogelenverschrikker. 
Eens, toen men aan de tafel zat, 
En Hans weê met zin' streken 
Aan boord kwam, loerde 't zwartje steeds 
Om zich op Hans te wreken. 
En toen nu Hans drok bezig was, 
Met zwartje solde en dolde, 
Smeet zwartje een schaal hem naar het hoofd, 
Waardoor hij suizebolde. 
Hierop was Hansmaat niet bedacht, 
Hij had zijn hoofd vol gaten, 
En moest, tot overmaat van ramp, 
Terstond zijn dienst verlaten. 

{==t.o. 16==} {>>pagina-aanduiding<<}



{== afbeelding 
	
==} {>>afbeelding<<}
    

 





{==17==} {>>pagina-aanduiding<<}

IX.


Hij dwaalt,met weinig geld op zak, 
Zijn hoofd bedekt met wonden, 
Wel veertien dagen rond, en nog 
Had hij geen dienst gevonden. 
Reeds was hem 't hoofd geheel op hol, 
Hij wist niet meer waar henen; 
Zijn maag was slecht voorzien, en 't geld 
Was uit zijn beurs verdwenen. 
Toen werd hij wijnhuis-muzikant 
En moest piano spelen; 
Doch menigmaal zat hij zich-zelf 
En andren te vervelen; 
En menigmaal, als zangeres 
En zanger naast hem zongen, 
Werd Hans, met de oogen toegedrukt, 
Als tot den slaap gedwongen. 

{==18==} {>>pagina-aanduiding<<}

En doe dan ook het zingend paar 
Aan 't oor van Hans mogt schreeuwen, 
Hij raakte telkens uit de maat, 
En zat gestaâg te geeuwen. 
En schoon de kastelein reeds vaak 
Toegevendheid betoonde, 
Als dronken Hans te slapen zat, 
En telkens hem verschoonde: 
In 't eind werd zijn geduld toch moê, 
Toen Hans geheel beschonken, 
Bewusteloos zat op zijn' stoel 
Te gapen en te ronken. 
‘Nu is 't gedaan met mijn geduld: 
Nu wil ik 't niet meer rekken: 
Ga heen, en pak uw boêltje zaam; 
Gij kunt terstond vertrekken.’ 
 
Ik zal 't bij Hansjes levensloop 
Voor ditmaal laten blijven, 
En u zijn verder leven in 
Een volgend boek beschrijven. 

{==t.o. 18==} {>>pagina-aanduiding<<}



{== afbeelding 
	
==} {>>afbeelding<<}
    

 






